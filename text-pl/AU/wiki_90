<doc id="5282202" url="https://pl.wikipedia.org/wiki?curid=5282202" title="Posag księżniczki Ralu">
Posag księżniczki Ralu

Posag księżniczki Ralu () – rumuński film płaszcza i szpady z 1971 roku w reżyserii Dinu Cocei. Piąty film z serii "Haiducii".
Bezpośrednia kontynuacja "Hajduków kapitana Angela".
Fabuła.
Po udanym transporcie galbenów z poboru i schwytaniu hajduckiego kapitana Anghela Șaptecaia wołoski hospodar Caragea wysyła swą córkę Ralu do Wiednia, pod opieką jego kuzyna Ianuliego Arnolto, by zakupić biżuterię zmarłej Haricleei Hangerli na lokatę zagrabionych bogactw, których nie oddał osmańskiemu sułtanowi w Stambule. Jednak Ianuli jest podżegany przez matkę do objęcia tronu Wołoszczyzny, wbrew swojej woli. Chce żyć szczęśliwie z żoną Caliopi, o którą jest bardzo zazdrosny i z miłości do niej skrytobójczo zabija wszystkich zalotników w opuszczonej kaplicy, z pomocą byłego skarbnika i bojara Dudescu, obecnie obłąkanego.
Anița będąca na hospodarskim dworze damą w świcie Ralu, odnajduje Răspopitula będącego popem i wspólnie na nowo organizują rozproszonych hajduków. Dzięki temu Anghel wraz z innymi skazańcami zostaje odbity z więzienia. Dowiedziawszy się o wyjedzie Ianuliego z Wiednia do Stambułu i podejrzewając, że to polityczna intryga, Anghel zamiast ścigać Ralu eskortowaną przez Arnautów, dopędza karetę Caliopi i czyni z niej i jej piastunki zakładników. Caliopi została wysłana przez męża do Stambułu z listem, w którym donosi wezyrowi o złodziejstwach hospodara. Ianuli liczy, że wystarczy potem zagrozić ujawnieniem kradzieży, by hospodar uciekł, a tron wpadnie w ręce Ianuliego.
Po wyjeździe Anghela i części hajduków do Bukaresztu, Caliopi przekupuje hajduka Gămana, aby przyniósł list do hospodara, obiecując, że zostanie dobrze wynagrodzony. Jednak w Bukareszcie zostaje złapany przez Arnautów pod zarzutem złodziejstwa i zostaje wtrącony do „Zapomnianego lochu”. Găman przed ukamieniowaniem ze strony współwięźniów zostaje ocalony przez Mamulosa. Otrzymawszy od niego informacji nt. hajduków Mamulos zostaje ułaskawiony przez hospodara i rusza w ślad za Anghelem, Anițą i Parpanghelem kierującymi się do Austrii.
W Wiedniu po zakupie biżuterii Ianuli planuje ją wykraść, ale jego plany udaremnia śledzący go Anghel. Mówi mu, że przetrzymuje Caliopi jako zakładnika i każe mu go włączyć do eskorty Ralu. Anghel przedstawia się jej się jako kapitan Mihnea, w służbie bojara Glogoveanu z Târgu Jiu i zaskarbia sympatię księżniczki. Zatrzymując się w gospodzie, poszukuje biżuterii, ale nakrywa go dowódca eskorty – Zbrențea podejrzliwy wobec niego od samego początku. W porę Ianuli zabija Zbrențeę ratując życie Anghelowi, tylko na wzgląd Caliopi. Wykorzystując przerażenie Ralu śmiercią Zbrenței Anghel znajduje biżuterię, która była ukryta w siodle konia Zbrenței.
Do gospody dociera oddział Mamulosa przyłapujący na Anghela gorącym uczynku. Gdy schwytany Anghel ma zostać rozstrzelany, ratują go Anița i Parpanghel. W Bukareszcie docierają wieści o mających wkroczyć tam wojsk osmańskich. Na widok Turków hospodar i Ralu z biżuterią uciekają w popłochu. W rzeczywistości to hajducy przebrali się za Turków i potem atakują królewski konwój zabijając Arnautów. Dochodzi do walki Anghela z Mamulosem, która kończy się wpadnięciem tego drugiego do wody przy młynie wodnym. Anghel dogania uciekającą Ralu i ku jej rozpaczy biżuteria wpada w ręce hajduków. Wracają oni do siebie świętując sukces.
Wersja polska.
Reżyseria: Izabella Falewiczowa
Wystąpili:
Źródło: 
Produkcja.
"Posag księżniczki Ralu" został nakręcony latem i jesienią 1970 roku, równocześnie z "Hajdukami kapitana Angela" i "Tygodniem szaleńców". Zdjęcia trwały 8 miesięcy i trwały do pierwszego kwartału 1971 roku; był też okres przerwy, spowodowany chorobą Constantina Codrescu. 
Sekwencje, które miały mieć miejsce w Austrii, kręcono w Pałacu Peleş oraz w Sybinie (m.in. kilka sekwencji kręcono w Kościele Najświętszej Marii Panny, na wewnętrznym dziedzińcu Pałacu Brukenthal i Piața Mică).
Koszty produkcji wyniosły 8,7 mln lei.
Odbiór.
Film "Posag panny Ralu" odniósł wielki sukces wśród publiczności; w rumuńskich kinach obejrzało go 4,8 mln widzów.
Krytyk Tudor Caranfil przyznał filmowi tylko jedną gwiazdkę na pięć i tak skomentował: „Po schwytaniu żony Ianuliego Anghel wyrusza do Wiednia śladami panny Ralu. Dworskie intrygi i przygody z bezcennymi klejnotami młodej damy jako motywem i obszernymi cytatami z Antona Panna: »Lepiej z niemową niż z językiem«, w których Cocea stara się oczarować swoich wielbicieli żałosnymi ekspresjonistycznymi sekwencjami, jak ukamienowanie zdrajcy pogrążonego w transie, śmieszny dodatek w prymitywnym, awanturniczym kontekście zespołu.”

</doc>
<doc id="5282203" url="https://pl.wikipedia.org/wiki?curid=5282203" title="Peeter Allik">
Peeter Allik

Peeter Allik (ur. 28 czerwca 1966 r. w Põltsamaa, zm. 31 grudnia 2019 r. w Tartu) – estoński artysta, surrealista, przedstawiciel prądu w sztuce znanego jako neo-pop.
W latach 1983–1988 studiował w tartuskiej Szkole Sztuk Pięknych (est."Tartu Kunstikool"), a w latach 1991-1992 w Estońskiej Akademii Sztuk Pięknych w Tallinnie oraz na Wydziale Malarstwa Uniwersytetu w Tartu, gdzie ukończył naukę w 1993 r. W latach 2005–2014 był wykładowcą w Tartuskiej Szkole Sztuk Pięknych.
W 1997 został pierwszym laureatem Nagrody Ado Vabbe.
W 2002 r. wygrał Grand Prix podczas VIII Biennale krajów bałtyckich w Kaliningradzie.

</doc>
<doc id="5282205" url="https://pl.wikipedia.org/wiki?curid=5282205" title="Wulkany błotne w Azerbejdżanie">
Wulkany błotne w Azerbejdżanie

Wulkany błotne w Azerbejdżanie – wulkany błotne zlokalizowane w Azerbejdżanie, który słynie z tego typu formacji lądowych. Szacuje się, że ponad 300 z 800 wulkanów błotnych znajdujących się na świecie jest położonych w Republice Azerbejdżanu. 
Historia.
Na terenie Azerbejdżanu zostało zarejestrowanych ponad 320 wulkanów, z których 70% jest aktywnych. Do największych, mających do 400 m wysokości względnej, należą: Torağay, Böyük Kənizdağ, Otman-Bozdağ, Güzdək-Bozdağ. Najbardziej aktywnymi i często wybuchającymi są: Lökbatan, Şıxzərli, Keireki, Quşçu, Bahar, Durovdağ. Z około 40 wulkanów błotnych wypływa ropa. Są to między innymi: Mədrəs, Çarxan, Axtarma Paşalı, Qırlıx, Şorsulu. Wulkany błotne w Azerbejdżanie znajdują się głównie na: półwyspie Apszerońskim, archipelagu Apszeńskim, archipelagu Baku, rejonie Qobustan i Şamaxı. Z przeszło 200 morskich wulkanów błotnych Morza Kaspijskiego, 133 znajduje się na terenie Azerbejdżanu.
Najstarsze informacje o wulkanach błotnych na terenie obecnego Azerbejdżanu pochodzą z zapisków Al-Masudiego z IX wieku. O wulkanach wspomina też arabski podróżnik Abū Hāmid al-Andalusī al-Gharnātī. Pierwsze informacje o erupcjach azerskich wulkanów błotnych pochodzą z XIX wieku. Badania prowadził członek Petersburskiej Akademii Nauk Otto Wilhelm Hermann von Abich. Prace na ten temat publikowali również inni rosyjscy naukowcy.
Od 1966 roku badania nad wulkanami błotnymi (wówczas jako jedyny w ZSRR) prowadzi Instytut Geologii Narodowej Akademii Nauk Azerbejdżanu. Ustalono, że aktywność wulkanów błotnych na południowym wschodzie Kaukazu rozpoczęła się 30–35 milionów lat temu. Pierwszy katalog zarejestrowanych erupcji wulkanów błotnych w Azerbejdżanie, obejmujący lata 1810–1974, opublikowano w 1976 roku. Druga jego edycja, obejmująca erupcje do 2007 roku, ukazała się w 2009 roku.
Ochrona.
Uchwałą Rady Ministrów Republiki Azerbejdżanu w 1982 roku czterem wulkanom nadano status pomnika przyrody. Były to: Böyük Kənizdağ, Ayrantökən, Daşgil i Lökbatan. Potem, biorąc pod uwagę wygląd i cechy geologiczne, status pomnika przyrody otrzymały 23 wulkany, a przy Ministerstwie Ekologii i Zasobów Naturalnych powstała "Palçıq vulkanları üzrə Elmi Koordinasiya Şurası" (Rada ds. Wulkanów Błotnych).
15 sierpnia 2007 roku prezydent Azerbejdżanu wydał rozporządzenie, na podstawie którego utworzono Państwowy Rezerwat Przyrody Wulkanów Błotnych w Baku i na Półwyspie Apszerońskim ("Bakı və Abşeron yarımadasının palçıq vulkanları qrupu Dövlət Təbiət qoruğu"). Celem była ochrona terenów, na których są zlokalizowane wulkany błotne. Rezerwat ma powierzchnię 12 322,84 ha i znajdują się tam 43 wulkany błotne. Na terenie Baku: Güzdək-Bozdağ, Ayrantökən, Qoturdağ, Kirdağ, Pilpili Qaradağ, Torpaqlı Axtarma, Qaradağ Axtarma, Bəndovan, Ağzıbir, Otman-Bozdağ, Xərə-Zirə adası, Qarasu adası, Zənbil adası, Gil adası, Cigil adası, Səngi-Muğan adası, Çapılmış, Gülbəxt-Sarınca, Şorbulaq, Keyrəki i Qırməki. Na terenie Półwyspu Apszerońskiego: Kirdağ, Çeyildağ, Pirəküşkül, Şəkixan qrupu, Ağdam qrupu, Süleymanaxtarma, Kiçik kənizədağ, Sarıdaş boyanata, Durandağ, Torağay, Oyux, Qaraxura, Ağtirmə, Əmcək-əmcək, Buransız-Çulğa, Qılınc, Ağnohur, Güllütəpə, Çeilaxtarma, Qotur, Qələndəraxtarma, Şahqaya.
Na podstawie wydanych rozporządzeń w 2008 roku opracowano i zatwierdzono regulamin rezerwatu.
Turystyka.
Dekret prezydenta Azerbejdżanu z dnia 20 lipca 2011 roku zobowiązywał Ministerstwo Kultury i Turystyki, Ministerstwo Ekologii i Zasobów Naturalnych oraz Narodową Akademię Nauk Azerbejdżanu do utworzenia trasy turystycznej "Wulkany błotne". W 2020 roku udostępniono turystom "Palçıq Vulkanları Turizm Kompleksinin" (Kompleks turystyczny wulkanów błotnych) w pobliżu wioski Qobustan. Ma on powierzchnię 12 ha. Przygotowano warsztaty dla dzieci, trasy dla quadów, tyrolkę, wieżę widokową, parking, sklep z pamiątkami. Odwiedzający mogą też skorzystać z kąpieli leczniczych. Otwarcie, z udziałem prezydenta İlhama Əliyeva, odbyło się 22 kwietnia 2022 roku. Planowana jest budowa 20 km drogi, która pomoże w dotarciu do okolicznych wulkanów i do Baku.
W 2008 roku ukazała się w języku azerbejdżańskim, angielskim i rosyjskim praca Adila Əliyeva "Azərbaycanın palçıq vulkanları" (Wulkany błotne Azerbejdżanu), w której opisano 25 wulkanów. W 2015 roku został wydany ilustrowany atlas wulkanów błotnych (w języku azerskim, angielskim i rosyjskim).

</doc>
<doc id="5282216" url="https://pl.wikipedia.org/wiki?curid=5282216" title="C. L. Voorhoeve">
C. L. Voorhoeve



</doc>
<doc id="5282217" url="https://pl.wikipedia.org/wiki?curid=5282217" title="Zvony a zvonky (Sládek)">
Zvony a zvonky (Sládek)



</doc>
<doc id="5282218" url="https://pl.wikipedia.org/wiki?curid=5282218" title="Zlatý máj (Sládek)">
Zlatý máj (Sládek)



</doc>
<doc id="5282219" url="https://pl.wikipedia.org/wiki?curid=5282219" title="Za soumraku (Sládek)">
Za soumraku (Sládek)



</doc>
<doc id="5282220" url="https://pl.wikipedia.org/wiki?curid=5282220" title="V zimním slunci (Sládek)">
V zimním slunci (Sládek)



</doc>
<doc id="5282221" url="https://pl.wikipedia.org/wiki?curid=5282221" title="Starosvětské písničky a jiné písně (Sládek)">
Starosvětské písničky a jiné písně (Sládek)



</doc>
<doc id="5282222" url="https://pl.wikipedia.org/wiki?curid=5282222" title="Sluncem a stínem (Sládek)">
Sluncem a stínem (Sládek)



</doc>
<doc id="5282223" url="https://pl.wikipedia.org/wiki?curid=5282223" title="Camila Morrone">
Camila Morrone

Camila Morrone, właśc. Camila Rebeca Morrone Polak (ur. 16 czerwca 1997 w Los Angeles) – amerykańska aktorka i modelka, która zagrała m.in. w filmie "Życzenie śmierci".
Życiorys.
Morrone wychowała się w Los Angeles w aktorskiej rodzinie, lecz jej rodzice słabo radzili sobie w tym zawodzie. Jej ojciec, Maximo, odnosił jednak sukcesy jako model. Jej matka, Lucila Solá, rozwiodła się z nim w 2006 roku, a później związała się z Alem Pacino. Camila zagrała pierwszą rolę już w 2013, w filmie "Bukowski", lecz mimo swych korzeni nie chciała być aktorką. Zaczęła pracę jako modelka, lecz z czasem jednak skupiła się na aktorstwie. Jej role w filmach niezależnych "Never Goin' Back" i "Mickey i niedźwiedź" zyskały docenione przez krytyków.
Życie prywatne.
Morrone była w związku z Leonardo DiCaprio.

</doc>
<doc id="5282224" url="https://pl.wikipedia.org/wiki?curid=5282224" title="Selské písně a české znělky (Sládek)">
Selské písně a české znělky (Sládek)



</doc>
<doc id="5282225" url="https://pl.wikipedia.org/wiki?curid=5282225" title="Na prahu ráje (Sládek)">
Na prahu ráje (Sládek)



</doc>
<doc id="5282226" url="https://pl.wikipedia.org/wiki?curid=5282226" title="Básně (Sládek)">
Básně (Sládek)



</doc>
<doc id="5282228" url="https://pl.wikipedia.org/wiki?curid=5282228" title="Ulica Henryka Siemiradzkiego w Krakowie">
Ulica Henryka Siemiradzkiego w Krakowie

Ulica Henryka Siemiradzkiego – ulica w Krakowie, w Dzielnicy I Stare Miasto, na Piasku. Przebiega równoleżnikowo od ulicy Łobzowskiej do ulicy Karmelickiej.
Ulica została wytyczona pod koniec lat 80. XIX wieku. Obecną nazwę, upamiętniającą malarza Henryka Siemiradzkiego, uzyskała w 1890 roku.
Zabudowa.
Ulica Siemiradzkiego posiada charakter małej ulicy z zabudową mieszkalną, czynszową, obsadzonej jednostronnie szpalerami drzew. Zabudowa ulicy pierwotnie była niemal całkowicie pozbawiona funkcji handlowych, z wyjątkiem pojedynczych punktów w budynkach usytuowanych w rejonie skrzyżowań. Lokale handlowe były w późniejszym czasie realizowane również w kamienicach z okresu międzywojennego. Zabudowę stanowią w przeważającej części kamienice w stylu historyzmu, powstałe w latach 90. XIX wieku. Uzupełniają je powstałe na początku XX wieku kamienice reprezentujące w swojej formie cechy stylu modernistycznego oraz modernistyczne, funkcjonalistyczne kamienice zrealizowane w okresie międzywojennym.

</doc>
<doc id="5282229" url="https://pl.wikipedia.org/wiki?curid=5282229" title="Básně ( tom wierszy Josefa Václava Sládka)">
Básně ( tom wierszy Josefa Václava Sládka)



</doc>
<doc id="5282231" url="https://pl.wikipedia.org/wiki?curid=5282231" title="České písně (Sládek)">
České písně (Sládek)



</doc>
<doc id="5282233" url="https://pl.wikipedia.org/wiki?curid=5282233" title="Borovice (Sládek)">
Borovice (Sládek)



</doc>
<doc id="5282234" url="https://pl.wikipedia.org/wiki?curid=5282234" title="Synadene">
Synadene

Synadene Synadenos lub Synadena Synadenos (, ; ur. 1058, zm. 20 grudnia 1082) – księżniczka bizantyńska, królowa Węgier, żona księcia Gejzy I późniejszego króla Węgier.
Życiorys.
Synadene urodziła się w 1058 r., była księżniczką bizantyńską, córką dowódcy armii bizantyjskiej Theodulosa Synadenosa i nieznanej z imienia Botaneiatissy anatolijskiej arystokratki, siostry cesarza bizantyjskiego Nicefora III Botaniatesa. W 1065 r. poślubiła Gejzę I, który w 1074 r. został koronowany w Białogrodzie na króla Węgier. Małżeństwo to było wynikiem porozumienia między jej wujem Nicefora III, który w tym czasie nie był jeszcze cesarzem, a księciem Gejzą. Po śmierci męża, która nastąpiła 25 kwietnia 1077 r., prawdopodobnie powróciła do ojczyzny, do Konstantynopola.
Jan Skylitzes kronikarz bizantyński z XI w. w swoich zapisach nazwanych "Kontynuacją Skylitzesa" opisał, że: „cesarz dał swojemu synowi synadene, córkę Theodoulos Synadenosa, dla króla Węgier za żonę, po jego śmierci wróciła ona do Bizancjum”. Nie podał on imion kobiety i króla Węgier, dlatego istnieje hipoteza, że po śmierci Gezy I mogła poślubić jego następcę Władysława I ok. 1079 r. i po dopiero po jego śmierci w 1095 r. wróciła do Bizancjum.
Kwestia posiadanych dzieci z Gezą I jest niejasna. Prawdopodobnie mieli dwoje albo troje dzieci. W "Europäische Stammtafeln", serii dwudziestu dziewięciu ksiąg, które zawierają zestawy tablic genealogicznych najbardziej wpływowych rodów średniowiecznej historii Europy, wymienieni są:

</doc>
<doc id="5282235" url="https://pl.wikipedia.org/wiki?curid=5282235" title="Směska (Sládek)">
Směska (Sládek)



</doc>
<doc id="5282240" url="https://pl.wikipedia.org/wiki?curid=5282240" title="Zegar Zamku Królewskiego w Warszawie">
Zegar Zamku Królewskiego w Warszawie

Zegar znajdujący się na Wieży Zygmuntowskiej Zamku Królewskiego w Warszawie, posiada tradycyjny, mechaniczny mechanizm, który poza wskazywaniem aktualnego czasu na czterech tarczach, poprzez wybijanie kwadransów i pełnych godzin sygnalizuje jego upływ.
Pierwszy zegar na dominującej, zwanej także Zegarową, Wieży Zygmuntowskiej Zamku Królewskiego w Warszawie pojawił się w roku 1622. Data ta jest uwieczniona na tarczy zegara prezentowanej od strony Dziedzińca Wielkiego Zamku Królewskiego.
Obecny zegar został zbudowany w czynie społecznym przez Zespół Budowy Zegara przy cechu Złotników, Zegarmistrzów, Optyków, Grawerów i Brązowników miasta stołecznego Warszawy w roku 1974 i od 19 lipca był pierwszym w pełni działającym elementem, ukończonego w stanie surowym zamkniętym, odbudowywanego wówczas Zamku Królewskiego w Warszawie.
Historia. Zegar przed 1945 rokiem.
Zegar na Wieży Zegarkowej Zamku Królewskiego w Warszawie pojawił się tam wkrótce po ukończeniu budowy wieży i był jednym z pierwszych zegarów w stolicy. Wcześniejszy funkcjonował na nieistniejącym już dziś Ratuszu Miejskim na Rynku Starego Miasta.[1]
Wykonawcą zegara Zamku Królewskiego był warszawski zegarmistrz Jan Sulej lub, według innych przekazów, sprowadzony z Florencji mistrz Gerardo Priami.[2]
Pierwszy zegar miał cztery miedziane tarcze ze złoconymi cyframi i wskazówkami oraz dwa dzwony odlane przez gdańskiego ludwisarza Gerharda Bennincka.
W czasie najazdu szwedzkiego w 1656 roku zegar wraz z wieżą uległ uszkodzeniu, a może i całkowitemu zniszczeniu. Wieżę odbudowano w roku 1667. Zdarzenia te opisano na pergaminie umieszczonym w wieży w czasie jej odbudowy.
Po przeszło stu latach tekst ten odnaleziono i opublikowano w „Gazecie Warszawskiej” z dnia 10 lipca 1784 roku. [3]
"„... iako ta Wieża pod czas oblężenia od Szwedów w R. 1656 kulami mocno nadwerężona, wkrótce za gwałtownym wichru uderzeniem y złamaniem prętów żelaznych wierzchołek swój utraciła. Y taż Wieża za rozkazem a kosztem Króla Jana Kazimierza była naprawiona w R. 1667 dnia 20 Sierpnia.”"
W tym zapisie brak jest informacji o losach zegara.
Wiadomo, że w połowie XVIII wieku zegarem wieżowym opiekował się, wspomniany w Inwentarzu Zamkowym z roku 1769, zegarmistrz królewski Daniel Schepcke (Schöpke, Szepkie), który wykonywał również zegarki powozowe i kieszonkowe.
W tymże Inwentarzu możemy przeczytać, iż w wieży zamkowej: „"jest Zegar Wielki nowo sporządzony, z sztuk Żelaznych kwadranse y godziny bijący”".
Z niniejszego tekstu tego wynika, że w tym czasie w wieży zainstalowano nowy mechanizm zegarowy, wybijający kwadranse i godziny. Prawdopodobnie był to już mechanizm z regulatorem wahadłowym i wychwytem hakowym, zastępujący dawny mechanizm z regulatorem kolebnikowym.
Pod koniec XVIII wieku zegarem na wieży zamkowej opiekował się jeden z najwybitniejszych zegarmistrzów warszawskich tamtego okresu – Franciszek Gugenmus (1740–1820), który był również starszym cechu zegarmistrzów.[4]
W końcu XIX w. pieczę nad zegarem zamkowym sprawowała firma zegarmistrzowska prowadzona przez Ferdynanda Woronieckiego z siedzibą przy ul. Ossolińskich w Warszawie. Mechanizm zegara zamkowego był nakręcany co trzy dni.
Brak jest jakiejkolwiek dokumentacji lub innych informacji o mechanizmie zegara zamkowego z ostatnich lat przed wybuchem drugiej wojny światowej w 1939 roku.
Zegar na wieży zamkowej uległ poważnemu uszkodzeniu podczas wywołanego ostrzałem i bombardowaniem pożaru Zamku w dniu 17 września 1939 roku. Wskazówki zegara zatrzymały się wówczas na godzinie 1115 i w tym położeniu pozostawały aż do całkowitego zniszczenia Zamku przez hitlerowców. Zastał on wysadzony we wrześniu 1944 roku w czasie powstania warszawskiego.
Historia. Czasy powojenne.
Przy powojennym odgruzowywania i porządkowania terenu Zamku Królewskiego z zamkowego zegara znaleziono jedynie fragment jednej z czterech tarcz, jedną parę mocno zniszczonych wskazówek oraz – równie zniszczoną – jedną z czterech przekładni wskazówkowych, które znajdowały się za tarczami. Nie znaleziono żadnych fragmentów głównego mechanizmu zegara.
O ile 2 lipca 1949 roku Sejm Ustawodawczy przyjął Uchwałę o odbudowie Zamku Królewskiego, a w zakresie odbudowy Zamku Królewskiego prowadzono prace inwetaryzacyjne i projektowe, to w aspekcie budowy zegara Zamku Królewskiego nie działo się nic.
Budowa nowego zegara.
Wraz z decyzją o odbudowie Zamku Królewskiego podjętą w styczniu 1971 roku, obowiązek budowy zegara wzięli na siebie zegarmistrze warszawscy. W marcu 1972 roku został powołany Zespół Budowy Zegara przy Cechu Złotników, Zegarmistrzów, Optyków, Grawerów i Brązowników miasta stołecznego Warszawy, który był kierowany przez mistrza zegarmistrzowskiego Władysława Zaleskiego i jego zastępcę Eugeniusza Wójcika. W skład zespołu jako wsparcie naukowe włączony został ówczesny pracownik naukowy Politechniki Warszawskiej, docent dr inż. i dyplomowany zegarmistrz Zdzisław Mrugalski. Pod jego okiem założenia konstrukcyjne i projekt zegara Zamku Królewskiego w Warszawie wykonał inż. Marek Górski.
W skład Zespołu Budowy Zegara na Zamku Królewskim w Warszawie, zgodnie z tablicą prezentowaną w pomieszczeniu zegarowym Zamku, wchodzili (w porządku alfabetycznym): Zbigniew Cegielski – grawer, Stanisław Gałązka - zegarmistrz, Marek Górski - inż., zegarmistrz, Wacław Makowski – cyzeler, Wacław Mandryk - zegarmistrz, Zdzisław Mrugalski - inż., zegarmistrz, Józef Paniasiuk - grawer, Julian Pazderski – zegarmistrz, Edmund Pielak – zegarmistrz, Józef Prymas - zegarmistrz, Konrad Smoderek - grawer, Mieczysław Soporek - zegarmistrz, Jan Stefanek – zegarmistrz, Zbigniew Wierzbicki – zegarmistrz, Eugeniusz Wójcik – zegarmistrz, Władysław Zaleski – zegarmistrz.
Zegar został wykonany w czynie społecznym. Środki finansowe na niezbędne wydatki zbierali prywatni zegarmistrze w całym kraju czy też przeznaczali członkowie Zespołu Budowy Zegara.
Montaż i wstępne uruchomianie poszczególnych zespołów i całego mechanizmu następowało w udostępnionej Zespołowi suterynie w budynku przy ulicy Bugaj 14, a jego pierwsza publiczna prezentacja miała miejsce w budynku cechowym – w Muzeum Rzemiosł Artystycznych i Precyzyjnych na ulicy Piekarskiej 20, w pierwszych dniach lipca 1974 roku.
Tarcze zegara.
Dokumentację wystroju zewnętrznego zegara (tarcze i wskazówki), wiernie odtwarzającą jego dawny wygląd na podstawie ocalałych elementów oraz przedwojennych zdjęć fotograficznych, jak również zachowanych materiałów inwentaryzacyjnych, opracował zespół pracowników Politechniki Warszawskiej pod kierunkiem prof. inż. arch. Stanisława Marzyńskiego.
Na podstawie tej dokumentacji kilku członków Zespołu Budowy Zegara przystąpiło do wykonania elementów czterech tarcz i czterech par wskazówek. Kwadratowe tarcze, których boki mają długość 282 cm, wykonane są z kilkunastu arkuszy blachy miedzianej połączonych z sobą i zamocowanych na szkieletach ze stali nierdzewnej. Cyfry i rozetki dekoracyjne oraz okręgi tarczy wykonane są również z miedzi i pokryte warstwą złota. Wskazówki, których całkowite długości wynoszą: godzinowa – 174 cm, a minutowa – 205 cm, wykonano z prętów miedzianych z odpowiednio dekorowanymi końcówkami w całości pokryte warstwą złota. Na jednej z tarcz zegara – od strony Dziedzińca Wielkiego – umieszczona jest liczba 1622, oznaczająca rok zbudowania pierwszego zegara.
Tarcze zegarowe zostały zmontowane w hangarach na terenie Nadwiślańskiej Jednostki MSW pod kierunkiem członka Zespołu Budowy Zegara Jana Stefanka. Przy montażu tarcz współpracowała grupa żołnierzy z tej jednostki pod dowództwem por. Kazimierza Wąsowicza. Montaż czterech tarcz polegał na pokryciu stalowych szkieletów miedzianą blachą oraz zamocowaniu cyfr, okręgów i rozetek – zgodnie z dokumentacją.
W ostatnich dniach czerwca 1974 r. zmontowane tarcze przewieziono na specjalnie przygotowanych platformach na Plac Zamkowy i ustawiono obok Kolumny Zygmunta, co umożliwiło obejrzenie ich z bliska przez licznie gromadzących się tam warszawiaków.
W dniach 26 i 27 czerwca 1974 roku tarcze zegarowe wciągnięto na wieżę i zamocowano w przewidzianych na nie miejscach. Pierwszą z nich zamocowano w środę 26 czerwca o godz. 4 rano, a drugą o godz. 15. Dwie pozostałe tarcze umieszczono na wieży następnego dnia. Była to dość skomplikowana operacja, gdyż użycie dźwigu wymagało bezwietrznej pogody a tarcze były wynoszone na specjalnym uchwycie umożliwiającym umieszczenie tarczy pod gzymsem wieży. Tarczę z datą 1622, tak jak to było przed zniszczeniem Zamku, umieszczono od strony Dziedzińca Wielkiego.
Tarcze zegarowe Zamku Królewskiego nie są identyczne. Pomijając datę na tarczy od strony Dziedzińca Wielkiego, twarze centralnie umieszczonych na każdej tarczy „słoneczek” mają różny wyraz. Są to: „smutek”, „obojętność”, „uśmiech” i „wesołość”.
Metal na wykonanie tarcz zegarkowych został zebrany w zbiórce publicznej zorganizowanej przez Zespół Budowy Zegara. 
Dzwony zegarowe.
Dwa dzwony zegarowe wykonał w czynie społecznym ludwisarz z Węgrowa Antoni Kruszewski wraz z synami Adamem i Andrzejem. Większy gong, przeznaczony do wybijania godzin, ma masę 860 kg i wydaje dźwięk w tonacji: „G”. Mniejszy – do oznajmiania kwadransów – 440 kg wydaje dźwięk „Ais”.[5] 
Tak jak dawniej, umieszczenie dzwonów przewidziano wewnątrz kopuły wieży.
Dzwony były gotowe już pod koniec października 1973 roku, a 26 października dotarły do Warszawy, do Muzeum Rzemiosł Artystycznych i Precyzyjnych prowadzonego przez Cech Złotników Zegarmistrzów, Optyków, Grawerów i Brązowników miasta stołecznego Warszawy.
Transport dzwonów z Węgrowa do Warszawy w czynie społecznym wykonał PKS Sokołów Podlaski.
W dniu 26 października gongi zostały w uroczysty sposób przekazane przez firmę Kruszewscy „swoim kolegom rzemieślnikom”. W reprezentacyjnym budynku Cechu, jako pierwszy, gotowy element nowego zegara były one prezentowane szerokiej publiczności już od kwietnia 1974 roku.
Jeszcze przed przetransportowaniem dzwonów na Zamek Królewski przeprowadzono próby z kilkoma rodzajami młotków i dla różnych miejsc uderzania w dzwon, by uzyskać jak najlepszy dźwięk dzwonów. 
Złom metali kolorowych na wykonanie dzwonów zegarowych został pozyskany w zbiórce publicznej zorganizowanej przez Zespół Budowy Zegara.
6 lipca 1974 roku.
Wcześnie rano po zamontowaniu dolnej części hełmu wieży, na najwyżej położony strop Wieży Zygmuntowskiej powędrowały obydwa dzwony.
O godzinie 9 rano z budynku Muzeum Rzemiosł Artystycznych na Plac Zamkowy, w towarzystwie członków Zespołu Budowy Zegara przewieziono na transporterze mechanizm zegarowy. Nieco później został on dźwigiem wyniesiony na wieżę i wstawiony do przeznaczonego dlań pomieszczenia przez otwór w stropie.
W następnych dniach zamocowano dzwony do elementów konstrukcyjnych kopuły, przymocowano młotki, które za pomocą linek połączono z mechanizmem zegarowym.
Zamontowano mechanizm transmisji wskazań, przekładnie wskazówkowe i wskazówki dla każdej z czterech tarcz. 
Po zmontowaniu elementów zegara członkowie Zespołu Budowy Zegara, przy odłączonych dzwonach sprawdzali działanie wszystkich jego mechanizmów.
19 lipca 1974 roku.
Na ten dzień zaplanowano uruchomienie zegara. W zegarowym pomieszczeniu na wieży zamkowej znaleźli się wszyscy członkowie Zespołu Budowy Zegara, którzy uczestniczyli w ostatecznym montażu zegara, był także reporter „Sztandaru Młodych”. Na chwilę przed godziną 11.15 mechanizm już działał, należało tylko sprząc z nim przekładnię transmisyjną napędzającą wskazówki. Jak przekazywał reporter dziennika: „…wokół Kolumny Zygmunta dosłownie nie ma wolnego centymetra…, 11.05… z głośników płynie montaż słowno-muzyczny… [muzyka Chopina], 11.13 Wzmaga się ryk samolotów, łoskot bomb, 11.14 Cisza, 11.15 Wskazówki zamkowego zegara drgnęły. Po 35 latach! Nikt nie kryje wzruszenia…”.
W zegarowym Dzienniku odnotowano: „19 VII 74 r. o godz. 11.15 puszczono w ruch wskazówki zegara i o godz. 12.00 nastawiono wg czasu radiowego”.
Wraz z uruchomieniem zegara w mury Zamku Królewskiego „wróciło życie”.
Unikatowość zegara Zamku Królewskiego.
Konstruując tradycyjny mechanizm mechaniczny zegara wieżowego, jego twórcy przyjęli następujące wymogi:
1. Naciąg – silnik elektryczny ze sterowaniem za pomocą systemu wyłączników i przekładnią ślimakową.
2. Napęd – obciążnikowy. Obciążniki zawieszone na „łańcuchach bez końca”. Rozwiązanie to jest znane od dawna, jest doskonałe, ale wcale nie jest często stosowane.
3. Przekładania chodu – wszystkie koła z zębami o zarysie ewolwentowym. Dla wałków najbardziej obciążonych zastosowano łożyska kulkowe, dla pozostałych – łożyska ślizgowe porowate (tzw. samosmarujące). 
4. Napęd pośredni – różnicowy napęd pośredni z obciążnikiem. Zapewnia on eliminację wpływu zakłóceń pochodzących z przekładni wskazań, które mogą wynikać choćby z oblodzenia wskazówek, silnych wiatrów, czy też na skutek siadania na wskazówkach ptaków. Napęd pośredni gwarantuje także stabilniejszą wartość momentu napędowego na kole wychwytowym, gdyż na jego stabilność ma wpływ wahanie momentu chwilowego tylko na jednym stopniu przekładni zębatej. Dodatkową zaletą napędu pośredniego, jest możliwość wykonania przekładni zębatej z zębami kół o zarysie ewolwentowym, gdyż zarys zębów nie wpływa na wartość momentu napędowego na kole wychwytowym. Przekładnia z zębami o zarysie ewolwentowym jest trwalsza, a wykonie dzięki powszechnemu stosowaniu zarysu ewolwentowego jest zdecydowanie łatwiejsze.
5. Wychwyt – wychwyt kotwiczny Grahama, zapewniający wyższą dokładność działania zegara niż inne znane rozwiązania.
6. Oscylator – wahadło sekundowe, kompensacyjne w systemie Rieflera. 
7. Rozrząd – jako, że zegar posiada cztery tarcze, więc także cztery pary wskazówek, to niezbędnym jest rozrząd sygnału wzorcowego na każdą z tarcz zegara.
8. Przekładnia wskazań – transmitowany sygnał jest informacją o upływie minut. Dla napędzania wskazówki godzinowej niezbędna jest dodatkowa przekładnia – przekładnia wskazań przy każdej z tarcz zegara
Płyty łożyskowe zegara zaprojektowano jako jednolite, odlewane ze staliwa elementy, łączone ze sobą za pomocą słupków dystansowych.
Poza mechanizmem chodu, zegar posiada wyzwalane kołem zapadowym mechanizmy bicia godzi i bicia kwadransów. Są one napędzane oddzielnymi obciążnikami, a naciągane za pomocą tego samego silnika elektrycznego. Jest to możliwe dzięki odpowiedniemu doborowi przełożeń w mechanizmie napędowym.
Zaplombowana dokumentacja zegara Zamku Królewskiego, z informacją o zakazie jej wykorzystania do wykonania innego zegara została przez Zespół Budowy Zegara złożona w Archiwum Zamku Królewskiego. Wykonano także dokumentację techniczną zmniejszonej wersji mechanizmu zegarowego. Dzięki temu, już w krótkim czasie po zakończeniu budowy zegara zamkowego, nowe – doskonałej jakości mechanizmy mechaniczne zegarów otrzymały różne ważne budynki.
Niezawodny w działaniu.
Po uruchomieniu zegara trzech z członków Zespołu Budowy Zegara (Eugeniusz Wójcik, Zdzisław Mrugalski i Władysław Zaleski) zadeklarowali, by do końca wieku, w czynie społecznym wykonywać opiekę nad mechanizmem zegara. Od 2000 roku mechanizmem zegara opiekuje się firma jednego z współbudowniczych zegara – Marka Górskiego.
Przez prawie pięćdziesiąt lat swojej pracy mechanizm zegara funkcjonuje beż żadnych poważniejszych awarii, a zużycie elementów konstrukcyjnych zegara jest niezauważalne.
Wiedza o zegarze. 50. rocznica jego budowy.
Największym promotorem zegara był nieżyjący już współbudowniczy – profesor Zdzisław Mrugalski. Był on autorem wielu artykułów i prelekcji dotyczących zegara. Jego autorstwa jest też wydana w 2014 roku książka: „Zegar na wieży Zamku Królewskiego w Warszawie”. 
Na okoliczność jubileuszu 50. lecia budowy zegara na Zamku Królewskim w Warszawie, obchodzoną w latach 2022–2024, Cech Złotników, Zegarmistrzów, Optyków, Grawerów i Brązowników miasta stołecznego Warszawy powołał Zespół Jubileuszowy, który przygotowuje wystawy i opracowania upamiętniające budowę tego niezwykłego zegara.
Jednym z dokonań zespołu jest niniejszy wpis.
Literatura.
1. Zdzisław Mrugalski, Zegar na wieży Zamku Królewskiego w Warszawie, Wydawnictwo Naukowe Instytutu Technologii Eksploatacji - PIB, Radom 2014
2. Archiwum Cechu Złotników, Zegarmistrzów, Optyków, Grawerów i Brązowników miasta stołecznego Warszawy
Linki zewnętrzne.
1. Zegarki i Pasja. Zegar na wieży Zamku Królewskiego w Warszawie. Konstrukcja, dostęp:03.05.2022
2. Zegarki i Pasja. Królewski zegar zamkowy. Rocznice niezwykłe, dostęp 03.05.2022
3. Strona Cechu Z.Z.O.G i B m. st. Warszawy. Cykl artykułów o zegarze Zamku Królewskiego w Warszawie, dostęp 17.05.2022
----[1] Głębocki W.: Zegarmistrzowie warszawscy XIX wieku. PWN, Warszawa 1992
[2] Orłowski B.: Tysiąc lat polskiej techniki. Inst. Wyd. „Nasza Księgarnia”, Warszawa 1963, s. 92 - 93
[3] Zajdler L.: Dzieje zegara. Wyd. „Wiedza Powszechna”, Warszawa 1980, s.171
[4] Kieniewiczowa G.: Zegary warszawskie XVIII i XIX wieku w zbiorach Muzeum Historycznego. Muzeum Historyczne Miasta Stoł. Warszawy, Warszawa 1971, s. 60.
[5] Przekaz słowny Antoni Kruszewski junior, Warszawa 2022

</doc>
<doc id="5282243" url="https://pl.wikipedia.org/wiki?curid=5282243" title="Władysław Gawlas (1922–2011)">
Władysław Gawlas (1922–2011)

Władysław Gawlas (ur. 28 czerwca 1922, zm. 2 października 2011) – polski działacz państwowy i gospodarczy, przewodniczący Prezydium Powiatowej Rady Narodowej w Nowym Targu, naczelnik miasta i powiatu w Nowym Targu, wicewojewoda nowosądecki (1981–1987).
Życiorys.
W okresie II wojny światowej uczestnik ruchu oporu, więziono go w obozach koncentracyjnych. Później był działaczem gospodarczym na terenie powiatu żywieckiego, a w 1961 wybrano go radnym i sekretarzem Powiatowej Rady Narodowej w tym mieście. W latach 70. i 80. pozostawał przewodniczącym Prezydium Powiatowej Rady Narodowej w Nowym Targu, a następnie naczelnikiem tego powiatu. W drugiej połowie lat 70. naczelnik miasta Nowy Targ. Ok. 1981 objął funkcję wicewojewody nowosądeckiego, zajmował ją do 1987.
6 października 2011 pochowany na cmentarzu komunalnym w Nowym Targu.

</doc>
<doc id="5282244" url="https://pl.wikipedia.org/wiki?curid=5282244" title="Orsk (województwo dolnośląskie)">
Orsk (województwo dolnośląskie)



</doc>
<doc id="5282245" url="https://pl.wikipedia.org/wiki?curid=5282245" title="Orsk (miasto)">
Orsk (miasto)



</doc>
<doc id="5282247" url="https://pl.wikipedia.org/wiki?curid=5282247" title="Alfons (infant hiszpański)">
Alfons (infant hiszpański)



</doc>
<doc id="5282249" url="https://pl.wikipedia.org/wiki?curid=5282249" title="Tomasz Brażewicz-Dosiółko">
Tomasz Brażewicz-Dosiółko

Tomasz Brażewicz-Dosiółko znany również jako „Dosiek” (ur. 1965, zm. 2022) – polski muzyk, gitarzysta i współzałożyciel zespołu Kombajn do Zbierania Kur po Wioskach.
Życiorys.
Był współzałożycielem grającego rocka alternatywnego zespołu Kombajn do Zbierania Kur po Wioskach w którym jako gitarzysta występował w latach 2001–2009. Razem z zespołem wygrał między innymi Festiwal Rockowy w Węgorzewie w 2003, a także nagrał dwa albumy; "Ósme piętro" z 2005 oraz "Lewa strona literki M" z 2006. Z zespołem występował również w ramach Męskiego Grania.
Zmarł we Wrocławiu w kwietniu 2022.

</doc>
<doc id="5282250" url="https://pl.wikipedia.org/wiki?curid=5282250" title="Char D1">
Char D1



</doc>
<doc id="5282251" url="https://pl.wikipedia.org/wiki?curid=5282251" title="Gaižiūnai (stacja kolejowa)">
Gaižiūnai (stacja kolejowa)

Gaižiūnai () – stacja kolejowa w miejscowości Gaižiūnai, w rejonie janowskim, w okręgu kowieńskim, na Litwie. Węzeł linii Koszedary – Radziwiliszki z linią do Kowna.
Historia.
Stacja Gajżuny została otwarta w XIX w. na drodze żelaznej libawsko-romeńskiej, pomiędzy stacjami Janów i Koszedary. Stacją węzłową została w okresie międzywojennym.

</doc>
<doc id="5282253" url="https://pl.wikipedia.org/wiki?curid=5282253" title="Andriej Simonow">
Andriej Simonow

Andriej Simonow (; ur. 29 czerwca 1966 w Baranowce, zm. 30 kwietnia 2022 pod Iziumem) – rosyjski generał major, uczestnik rosyjskiej inwazji na Ukrainę w 2022 roku.
Życiorys.
Urodził się 29 czerwca 1966 we wsi Baranowka w obwodzie kirowskim. W 1987 ukończył Wyższą Wojskową Szkołę Dowodzenia Łączności w Tomsku. W 2000 ukończył Akademię Wojskową im. Michaiła Frunzego, a w 2010 Wojskową Akademię Sztabu Generalnego Sił Zbrojnych Federacji Rosyjskiej. Od 2014 był zastępcą szefa Oddziałów Walki Elektronicznej Sił Zbrojnych Rosji. Uważany był za czołowego specjalistę od wojny elektronicznej w rosyjskiej armii.
1 maja 2022 doradca Szefa Kancelarii Prezydenta Ukrainy ds. komunikacji strategicznej w dziedzinie bezpieczeństwa narodowego i obrony Ołeksij Arestowycz poinformował, że generał Andriej Simonow zginął w trakcie rosyjskiej inwazji na Ukrainę w pobliżu miasta Izium.

</doc>
<doc id="5282258" url="https://pl.wikipedia.org/wiki?curid=5282258" title="Kazimierz Pieczonka">
Kazimierz Pieczonka

Kazimierz Pieczonka (ur. 1925, zm. 3 sierpnia 2017) – polski inżynier mechanik. Absolwent z 1954 Politechniki Wrocławskiej. Od 1986 profesor na Wydziale Mechanicznym Politechniki Wrocławskiej.
Odznaczony Złotym Krzyżem Zasługi, Złotą Odznaką Politechniki Wrocławskiej, Złotą Odznaką Zasłużony dla Dolnego Śląska.
Pochowany na cmentarzu w Jerzmanowie.

</doc>
<doc id="5282259" url="https://pl.wikipedia.org/wiki?curid=5282259" title="Janusz M. Pawlikowski">
Janusz M. Pawlikowski

Janusz Marek Pawlikowski (ur. 1943) – polski inżynier elektronik. Absolwent z 1966 Politechniki Wrocławskiej. Od 1987 profesor na Wydziale Podstawowych Problemów Techniki Politechniki Wrocławskiej.

</doc>
<doc id="5282260" url="https://pl.wikipedia.org/wiki?curid=5282260" title="Józef Kędziora">
Józef Kędziora

Józef Kędziora (ur. 1938, zm. 18 listopada 2021) – polski lekarz, biochemik i fizjolog, prof. dr hab.
Życiorys.
Studiował w Wojskowej Akademii Medycznej w Łodzi, oraz na Wydziale Biologii i Nauk o Ziemi Uniwersytetu Łódzkiego, w 1970 obronił pracę doktorską "Izolowanie i właściwości aspergillopeptydazy Af z płynnej hodowli grzyba Aspergillus fumigatus", 20 maja 1975 habilitował się na podstawie pracy zatytułowanej "Korelacja między zaburzeniami biochemicznymi, a anomaliami chromosomalnymi w zespole Downa". 14 lutego 1985 nadano mu tytuł profesora w zakresie nauk medycznych. 
Został zatrudniony na stanowisku profesora zwyczajnego w Katedrze i Zakładzie Biochemii na Wydziale Lekarskim Collegium Medicum im. Ludwika Rydygiera w Bydgoszczy Uniwersytetu Mikołaja Kopernika w Toruniu, w Instytucie Nauk o Zdrowiu Państwowej Uczelni Zawodowej we Włocławku, w Instytucie Fizjologii i Biochemii, a także w Katedrze Chemii i Biochemii Klinicznej Uniwersytetu Medycznego w Łodzi i na Wydziale Nauk o Zdrowiu Kujawskiej Szkole Wyższej we Włocławku. 
Był kierownikiem w Katedrze i Zakładzie Biochemii na Wydziale Lekarskim Collegium Medicum im. Ludwika Rydygiera w Bydgoszczy Uniwersytetu Mikołaja Kopernika w Toruniu i w Katedrze Chemii i Biochemii Klinicznej Uniwersytetu Medycznego w Łodzi. 
Zmarł 18 listopada 2021.

</doc>
<doc id="5282262" url="https://pl.wikipedia.org/wiki?curid=5282262" title="Tecla Marinescu-Borcanca">
Tecla Marinescu-Borcanca



</doc>
<doc id="5282264" url="https://pl.wikipedia.org/wiki?curid=5282264" title="Anna Węgierska (ujednoznacznienie)">
Anna Węgierska (ujednoznacznienie)



</doc>
<doc id="5282265" url="https://pl.wikipedia.org/wiki?curid=5282265" title="Mistrzostwa Świata w Kajakarstwie 1983">
Mistrzostwa Świata w Kajakarstwie 1983

18. Mistrzostwa świata w kajakarstwie odbyły się w 1983 w Tampere.
Rozegrano 15 konkurencji męskich i 3 kobiece. Mężczyźni startowali w kanadyjkach jedynkach (C-1) i dwójkach (C-2) oraz w kajakach jedynkach (K-1), dwójkach (K-2) i czwórkach (K-4), zaś kobiety w kajakach jedynkach, dwójkach i czwórkach. Liczba i rodzaj konkurencji nie zmieniły się od poprzednich mistrzostw.
Pierwsze miejsce w klasyfikacji medalowej wywalczyli reprezentanci Niemieckiej Republiki Demokratycznej.

</doc>
<doc id="5282270" url="https://pl.wikipedia.org/wiki?curid=5282270" title="Laneuville">
Laneuville

Francja:
Osoby:
Zobacz też:

</doc>
<doc id="5282273" url="https://pl.wikipedia.org/wiki?curid=5282273" title="Adam Hensel">
Adam Hensel

Adam Hensel – polski prawnik.
Życiorys.
Był synem Henryka Hensla, pułkownika wojska polskich z 1831 i marszałka dóbr Alfreda Potockiego.
Ukończył naukę w Gimnazjum w Rzeszowie oraz z studia w Krakowie. Uczestniczył w powstaniu styczniowym 1863. Wstąpił do służby sądowniczej. Początkowo pracował jako praktykant w Dubiecku. Później był zastępcą prokuratora w Złoczowie oraz przez osiem lat prokuratorem w Stanisławowie. Stamtąd w charakterze radcy został przeniesiony do C. K. Wyższego Sądu we Lwowie. Otrzymał tytuł radcy dworu. Po czterech latach został skierowany do Najwyższego Trybunału Kasacyjnego w Wiedniu. Tam został mianowany prezydentem Senatu. Zajmował się przede wszystkim sprawami galicyjskimi. Na stanowisku pozostał przez 13 lat. Z dniem 1 kwietnia przeszedł w stan spoczynku. Przy tej okazji został wyniesiony przez cesarza do stanu szlacheckiego.
Ożenił się z hrabianką Dzieduszycką.
Odznaczenia.
austro-węgierskie

</doc>
<doc id="5282274" url="https://pl.wikipedia.org/wiki?curid=5282274" title="Grupa ochronna">
Grupa ochronna



</doc>
<doc id="5282275" url="https://pl.wikipedia.org/wiki?curid=5282275" title="Katastrofa górnicza w kopalni Emma">
Katastrofa górnicza w kopalni Emma

Katastrofa górnicza w KWK Emma – katastrofa, do której doszło 8 grudnia 1913 w zakładzie KWK Emma w Radlinie. W jej wyniku zginęło 17 górników, a 1 został ranny. Przyczyną katastrofy był pożar.
KWK Emma.
Kopalnia Węgla Kamiennego Emma w Radlinie, należała do Fritza Friedlandera von Fulda, niemieckiego przemysłowca, właściciela Dominium Wodzisławskiego. W 1913 zatrudniała 3800 osób. Położona była w północnej części ówczesnej gminy Radlin, na ziemi wodzisławskiej, która należała do Cesarstwa Niemieckiego. Obecnie kopalnia "Emma" nosi nazwę "Marcel" i znajduje się w mieście Radlin, które powstało w wyniku połączenia części historycznego Radlina z Biertułtowami.
Pożar.
Do tragicznego w skutkach pożaru doszło w nocy z 7 na 8 grudnia 1913 o godzinie 2. Na poziomie 200 m pod szybem górniczym „Wiktor”, składowano materiały łatwopalne. Obok nich znajdował się przewód elektryczny od którego zapaliły się przedmioty składowane w pobliżu. Trujące gazy objęły chodniki kopalni, dotarły nawet na poziom 400, gdzie przebywało 18 pracowników. Górnicy pracujący pod ziemią zażądali opuszczenia windy, jednakże maszynista podejrzewał, że to żart i pracownicy chcą wcześniej skończyć pracę. Poza tym winda w tym czasie miała być używana do transportu materiałów. Górnicy zaczęli uciekać w głąb kopalni, jednakże wkrótce trujący gaz większość uciekających zabił. Dopiero po czasie, kiedy wszelkie sygnały z dołu zamilkły rozpoczęto akcję ratunkową. W wyniku zdarzenia zginęło 16 górników na miejscu oraz 1 w szpitalu. Ponadto 1 górnik został ranny. Był to najtragiczniejszy wypadek w historii KWK Emma.
Zmarłych pochowano na cmentarzu w Radlinie (obecnie dzielnica Wodzisławia Śląskiego Radlin Drugi). W 1938 ufundowano na mogile nowy pomnik.

</doc>
<doc id="5282277" url="https://pl.wikipedia.org/wiki?curid=5282277" title="Mistrzostwa Świata w Kajakarstwie 1985">
Mistrzostwa Świata w Kajakarstwie 1985

19. Mistrzostwa świata w kajakarstwie odbyły się w 1985 w Mechelen.
Rozegrano 15 konkurencji męskich i 3 kobiece. Mężczyźni startowali w kanadyjkach jedynkach (C-1) i dwójkach (C-2) oraz w kajakach jedynkach (K-1), dwójkach (K-2) i czwórkach (K-4), zaś kobiety w kajakach jedynkach, dwójkach i czwórkach. Liczba i rodzaj konkurencji nie zmieniły się od poprzednich mistrzostw.
Pierwsze miejsce w klasyfikacji medalowej wywalczyli reprezentanci Niemieckiej Republiki Demokratycznej.

</doc>
<doc id="5282279" url="https://pl.wikipedia.org/wiki?curid=5282279" title="Maria de las Mercedes Burbon-Sycylijska">
Maria de las Mercedes Burbon-Sycylijska



</doc>
<doc id="5282280" url="https://pl.wikipedia.org/wiki?curid=5282280" title="Moutier (ujednoznacznienie)">
Moutier (ujednoznacznienie)

Francja:
Szwajcaria
Inne:
Zobacz też:

</doc>
<doc id="5282281" url="https://pl.wikipedia.org/wiki?curid=5282281" title="Mouthier">
Mouthier

Francja:
Zobacz też:

</doc>
<doc id="5282285" url="https://pl.wikipedia.org/wiki?curid=5282285" title="Papilio anchisiades">
Papilio anchisiades

Papilio anchisiades – gatunek motyla z rodziny paziowatych i podrodziny Papilioninae. Szeroko rozprzestrzeniony w obu Amerykach, od południowych Stanów Zjednoczonych po Argentynę. Gąsienice żerują na cytrusach, kazimirach i żółtodrzewach.
Taksonomia.
Jako pierwszy przedstawicieli tego gatunku opisał w 1780 roku Caspar Stoll, błędnie identyfikując je jako "Papilio anchises". Gatunek "Papilio anchisiades" wyróżnił dla nich w 1788 roku Eugenius Johann Christoph Esper. Jako miejsce typowe wskazał on Surinam.
W obrębie tego gatunku wyróżnia się pięć podgatunków:
Gatunek ten umieszcza się w obrębie rodzaju "Papilio" w grupie gatunków "anchisiades" wraz z "P. chiansiades", "P. epenetus", "P. erostratus", "P. isidorus", "P. oxynius", "P. pelaus", "P. rogeri" i "P. hyppason". Część systematyków wydziela te gatunki do osobnego rodzaju "Heraclides". W jego obrębie "P. anchisiades" umieszczany jest jako gatunek typowy podrodzaju "Heraclides (Priamides)".
Morfologia.
Motyl ten osiąga od 60 do 100 mm rozpiętości skrzydeł. Obie płcie wykazują mimikrę względem przedstawicieli rodzaju "Parides". Skrzydła przednie są czarne, czasem miejscami z białym oprószeniem. Skrzydła tylne są czarne z plamami barwy różowej, rubinowej lub purpurowej w części tylno-środkowej oraz białymi plamkami półksiężycowatymi przy wykrojeniach krawędzi zewnętrznych. Brzegi skrzydeł tylnych nie są wyciągnięte w typowe dla paziowatych ogony.
Gąsienica ma ubarwienie zielonobrązowe z brązową głową i kremowym nakrapianiem grzbietu. Poczwarka jest jasnobrązowa z zielonkawymi plamkami.
Biologia i ekologia.
Owad ten zasiedla wilgotne lasy równikowe, lasy mgliste, wilgotne lasy liściaste, sady, plantacje, ogrody i zielone tereny podmiejskie. Bytuje na rzędnych od poziomu morza po około 1400 m n.p.m.
Osobniki dorosłe latają od maja do października, za dnia, wyłącznie w pełnym słońcu. Żerują na nektarze kwiatów różnych drzew i krzewów, w tym z rodzaju lantana. Samce częściej niż samice spijają także bogatą w minerały wilgoć z nadrzecznych plaż i wyschniętych koryt cieków wodnych. Po przysiądnięciu motyle ruszają jeszcze skrzydłami przez kilka minut. Zwykle widywane są pojedynczo, ale mogą tworzyć agregacje z rusałkowatymi i bielinkowatymi.
Roślinami żywicielskimi gąsienic są rutowate z rodzajów cytrus, kazimira i żółtodrzew. Samice składają jaja na liściach roślin pokarmowych w klastrach liczących do 40 sztuk. Gąsienice żerują nocą, za dnia tworząc agregacje o maskującej funkcji. Przepoczwarczenie ma miejsce na pędzie rośliny. Poczwarka przyczepiona jest do niego kremastrem w pozycji wyprostowanej.
Gatunek ten nie jest uznawany za zagrożony ze względu na występowanie w szerokim spektrum siedlisk i stosunkowo dużą liczebność.
Rozprzestrzenienie.
Motyl szeroko rozprzestrzeniony w obu Amerykach. Zasięgiem obejmuje południowe krańce krainy nearktycznej i większą część krainy neotropikalnej. W Stanach Zjednoczonych występuje podgatunek "P. a. idaeus", zamieszkując tam głównie południowy Teksas, rzadko pojawiając się w Arizonie i Kansas. Ten sam podgatunek zasiedla Amerykę Centralną od Meksyku przez Belize, Gwatemalę, Salwador, Honduras, Nikaraguę i Kostarykę po Panamę. "P. a. philastrius" jest endemitem Trynidadu. Podgatunek nominatywny zamieszkuje Kolumbię, Wenezuelę, Gujanę, Surinam, Gujanę Francuską i Peru. "P. a. lamasi" znany jest tylko z Ekwadoru. "P. a. capys" podawany jest z Boliwii, Brazylii, Paragwaju i Argentyny.

</doc>
<doc id="5282289" url="https://pl.wikipedia.org/wiki?curid=5282289" title="Władysław Gawlas (wicewojewoda)">
Władysław Gawlas (wicewojewoda)



</doc>
<doc id="5282290" url="https://pl.wikipedia.org/wiki?curid=5282290" title="Jimmy Marín">
Jimmy Marín

Jimmy Marín Vílchez (ur. 8 października 1997 w San José) – kostarykański piłkarz grający na pozycji lewego pomocnika w rosyjskim klubie FK Orenburg.

</doc>
<doc id="5282292" url="https://pl.wikipedia.org/wiki?curid=5282292" title="Stanisław Majewski (poseł na Sejm PRL)">
Stanisław Majewski (poseł na Sejm PRL)



</doc>
<doc id="5282294" url="https://pl.wikipedia.org/wiki?curid=5282294" title="Stanisław Lipiński">
Stanisław Lipiński



</doc>
<doc id="5282304" url="https://pl.wikipedia.org/wiki?curid=5282304" title="Nikko Boxall">
Nikko Boxall

Nikko Boxall (ur. 24 lutego 1992 w Auckland) – nowozelandzki piłkarz występujący na pozycji obrońcy. Od 2022 roku zawodnik amerykańskiego klubu San Diego Loyal.
Kariera klubowa.
Boxall jest wychowankiem klubu Auckland City. W 2011 roku przeniósł się do Stanów Zjednoczonych a konkretnie do drużyny uniwersyteckiej z Evanston Northwestern Wildcats. Następnie przez pół roku grał w niemieckim klubie SVN Zweibrücken. Później przeniósł się do Finlandii gdzie na przestrzeni 3 lat grał w dwóch klubach, w Vaasan Palloseura oraz KuPS. W 2018 roku został zawodnikiem duńskiego klubu Viborg FF. Po dwóch latach powrócił do Finlandii tym razem do klubu SJK Seinäjoki. Od 2022 roku zawodnik amerykańskiego klubu San Diego Loyal.
Kariera reprezentacyjna.
W 2011 roku Boxall rozegrał 4 spotkania w kadrze U-20. W 2018 roku podczas gdy był zawodnikiem Viborg FF dostał powołanie do pierwszej reprezentacji Nowej Zelandii. Zadebiutował 2 czerwca w meczu z Kenią podczas turnieju Intercontinental Cup rozgrywanego w Indiach.
Życie prywatne.
Boxall ma brata Michaela, który także jest piłkarzem.

</doc>
<doc id="5282306" url="https://pl.wikipedia.org/wiki?curid=5282306" title="Rameshbabu Praggnanandhaa">
Rameshbabu Praggnanandhaa

Rameshbabu Praggnanandhaa (, , ; ur. 10 sierpnia 2005 w Ćennaj) – indyjski szachista, cudowne dziecko szachów. Arcymistrz od 2018 roku.
Życiorys.
Urodził się 10 sierpnia 2005 roku w Ćennaj. Jego starsza siostra Rameshbabu Vaishali także jest szachistką i posiada tytuł arcymistrzyni i męski tytuł mistrza międzynarodowego. Praggnanandhaa zwyciężył w mistrzostwach świata juniorów do lat 8 w 2013 roku, do lat 10 w 2015 i do lat 18 w 2018. W 2016 roku uzyskał normę na mistrza międzynarodowego, stając się wówczas najmłodszą osobą w historii z tym tytułem. Dwa lata później został arcymistrzem. W 2019 roku zwyciężył w kopenhaskim turnieju Politiken Cup. W październiku 2022 roku osiągnął najwyższy ranking szachowy, który wyniósł 2687 punktów. 
W roku 2022 został laureatem nagrody Arjuna Award.

</doc>
<doc id="5282307" url="https://pl.wikipedia.org/wiki?curid=5282307" title="Joshua Pérez">
Joshua Pérez

Joshua Giovanni Pérez (ur. 21 stycznia 1998 w Montebello) – salwadorski piłkarz grający na pozycji prawego napastnika w klubie Miami FC.

</doc>
<doc id="5282332" url="https://pl.wikipedia.org/wiki?curid=5282332" title="Stanisław Lipiński (dziennikarz)">
Stanisław Lipiński (dziennikarz)

Stanisław Rawicz Lipiński (ur. 1874 we Lwowie, zm. 27 maja 1912 w Krakowie) – polski dziennikarz.
Życiorys.
Urodził się w 1874 we Lwowie. W młodości wraz z rodzicami przeprowadził się do Krakowa. Tam ukończył naukę w szkole średniej. Studiował na Uniwersytecie Wiedeńskim. Od 1893 pracował w redakcji „Dziennika Porannego” w Krakowie, a potem w „Dzienniku Krakowskim”. Jednocześnie swoje artykuły drukował w innych czasopismach krakowskich, a także warszawskich i lwowskich. Pewien czas pracował w zawodzie w Warszawie, po czym wrócił do Krakowa. W 1904 założył tygodnik „Nowości Illustrowane”, którego był wydawcą i redaktorem naczelnym. Czasopismo stało się jednym z najpopularniejszych w Galicji. Rozwijał wydawanie tego periodyku zakładając własny zakład fotograficzny, cynkografię, drukarnię.
Był żonaty i miał dzieci. Zmarł po dłuższej chorobie 27 maja 1912 w Krakowie w wieku 38 lat. Został pochowany w grobowcu rodzinnym na Cmentarzu Rakowickim w Krakowie (kwatera P).

</doc>
<doc id="5282334" url="https://pl.wikipedia.org/wiki?curid=5282334" title="Zamek w Siesikach">
Zamek w Siesikach

Zamek w Siesikach (lit. "Siesikų pilis") – niewielki zamek z XVI wieku, położony nad jeziorem Siesiki w środkowej części Litwy.
Historia.
Zamek został zbudowany w XVI wieku, przypuszczalnie z inicjatywy Gabriela Dowmunta, który od nazwy dóbr przyjął nazwisko Dowmunt-Siesicki. Z początkiem XVIII wieku Marcjanna Siesicka wniosła zameczek jako wiano do majątku Michała Antoniego Radziwiłła. W 1725 roku zadłużony majątek trafił w ręce wierzycieli. W 1745 roku zakupił go Konstanty Dowgiałło (1700-1770) i w rękach jego rodziny budowla pozostawała do II wojny światowej. Po 1820 roku Dominik Wawrzyniec Dowgiałło (1789–1857) przebudował założenie. W tym czasie przypuszczalnie powstał neogotycki krenelaż na wieżach widoczny na widoku z XIX wieku i rozebrano jedną okrągłą wieżę narożną. Zbudowano także klasycystyczną stajnię i spichlerz. Następnym właścicielem był Stanisław Grzegorz Ignacy Konstanty Dowgiałło herbu Zadora (1822 – 1905). Przypuszczalnie z jego inicjatywy w 1904 roku zbudowano w pobliżu neoklasycystyczny budynek zwany Akademią, służący gościom i celom szkolnym. Ostatnim właścicielem zamku był Oskar Jan Dowgiałło (1902–1988), żonaty z Krystyną Jezierską. Po II wojnie światowej oboje zamieszkali w Sopocie.
Po 1945 roku umieszczono w nim szkołę, następnie biura rolnicze i mieszkania dla pracowników rolnych. Od 1972 roku budynek był opuszczony. W 1999 roku rozpoczęto remont. Po jego zakończeniu w zamku umieszczono filię muzeum w Wiłkomierzu.
Architektura.
Jest to jednopiętrowa budowla obronna z dwoma wieżami w narożach (pierwotnie istniała jeszcze jedna narożna okrągła wieża), nakryta czterospadowym dachem pokrytym dachówką. Niegdyś z trzech stron główny gmach otaczała fosa, która łączyła się z jeziorem.

</doc>
<doc id="5282335" url="https://pl.wikipedia.org/wiki?curid=5282335" title="Gerson Mayen">
Gerson Mayen

Gerson Levi Mayén Villavicencio (ur. 9 lutego 1989 w Los Angeles) – salwadorski piłkarz amerykańskiego pochodzenia grający na pozycji pomocnika w klubie CD Águila.

</doc>
<doc id="5282338" url="https://pl.wikipedia.org/wiki?curid=5282338" title="L’Open 35 de Saint-Malo 2022">
L’Open 35 de Saint-Malo 2022

L’Open 35 de Saint-Malo 2022 – tenisowy turniej WTA kategorii WTA 125 w sezonie 2022 z cyklu L’Open 35 de Saint-Malo rozgrywany w dniach 2–8 maja 2022 roku w Saint-Malo na kortach ceglanych o puli nagród wynoszącej 115 000 dolarów amerykańskich.

</doc>
<doc id="5282341" url="https://pl.wikipedia.org/wiki?curid=5282341" title="L'Open 35 de Saint-Malo 2022">
L'Open 35 de Saint-Malo 2022



</doc>
<doc id="5282345" url="https://pl.wikipedia.org/wiki?curid=5282345" title="Anteos clorinde">
Anteos clorinde

Anteos clorinde – gatunek motyla z rodziny bielinkowatych i podrodziny Coliadinae. Szeroko rozprzestrzeniony w obu Amerykach, od południowych Stanów Zjednoczonych po Argentynę.
Taksonomia.
Gatunek ten opisany został po raz pierwszy w 1824 roku przez Jean-Baptiste’a Godarta pod nazwą "Colias clorinde". Jako miejsce typowe wskazał on Brazylię. Historycznie gatunek ten umieszczany bywał również w rodzajach "Rhodocera" i "Gonepteryx". W 1907 roku Hans Fruhstorfer podzielił go na dwa podgatunki, "A. c. cloridne" i "A. c. nivifera", jednak obecnie zwykle uznawane są za synonimy.
Morfologia.
Motyl duży jak na przedstawiciela bielinkowatych, osiągający od 70 do 90 mm rozpiętości skrzydeł. Wierzch skrzydeł jest biały z bardzo wąskim, ciemnym obrzeżeniem. W środkowej części każdego skrzydła występuje mała ciemna kropka. Przednie skrzydło u samca ma przy przednim brzegu w nasadowej połowie dużą, żółtą do pomarańczowej łatę obijającą promieniowanie ultrafioletowe. U samicy łata ta jest nieobecna lub słabiej zaznaczona, rozmyta i nie odbijająca tego promieniowania. Spód skrzydeł u obu płci jest upodobniony do liścia, jasnozielony z nabrzmiałymi, jasnymi żyłkami, czasem z brązową kropką pośrodku każdego skrzydła. Przednie ma wierzchołek sierpowato zakrzywiony z ostrym czubkiem. Tylne ma w kącie tylno-zewnętrznym krótki, zaostrzony ogonek.
Jaja mają początkowo ubarwienie białe, jasnozielone lub jasnożółte, z czasem jednak pojawia się na nich barwa czerwonawa. Gąsienica ma głowę żółtawozieloną z małymi, zielonymi guzkami, ciało zaś obficie owłosione, jasnozielone z żółtym pasem wzdłuż grzbietu i leżącymi niżej zielonobiałymi pasami bocznymi oraz z ciemnymi guzkami bocznymi. Barwa poczwarki może być kremowobiaława, jasnozielona lub żółtawa z czerwonobrązowymi pasami bocznymi ciągnącymi się od wierzchołka głowy przez brzegi zawiązków skrzydeł po boki odwłoka oraz czerwonobrązowym paskiem przez środek grzbietu odwłoka.
Ekologia i występowanie.
Owad ten zasiedla głównie zakrzewienia i otwarte zadrzewienia strefy subtropikalnej. Wybiera stanowiska nasłonecznione. Osobniki dorosłe są dobrymi i szybkimi lotnikami, zalatują daleko od miejsc rozrodu. Ogólnie okres ich lotu rozciąga się od marca do stycznia. Żerują na nektarze kwiatów o czerwonym i fioletowym kolorze, w tym na bugenwillach, ketmiach i lantanach. Samice składają jaja pojedynczo na brzegach liści roślin żywicielskich gąsienic, którymi są "Senna spectabilis", "Senna bicapsularis" i "Pithecellobium".
Motyl szeroko rozprzestrzeniony w obu Amerykach. Zasięgiem obejmuje południowe krańce krainy nearktycznej i większą część krainy neotropikalnej. W Stanach Zjednoczonych występuje głównie w Teksasie, ale pojawia się w Nowym Meksyku, Arizonie, Oklahomie, Nevadzie, Utah, Kansas, Kolorado, a nawet Nebrasce. Dalej na południe występuje przez Meksyk, Kubę, Belize, Gwatemalę, Salwador, Honduras, Nikaraguę, Kostarykę, Panamę, Kolumbię, Wenezuelę, Brazylię, Boliwię i Paragwaj po Argentynę.

</doc>
<doc id="5282352" url="https://pl.wikipedia.org/wiki?curid=5282352" title="ÖBL Most Valuable Player">
ÖBL Most Valuable Player

ÖBL Most Valuable Player – nagroda przyznawana co sezon przez Austriacką Bundesligę Koszykówki najlepszemu zawodnikowi rozgrywek zasadniczych ligi.

</doc>
<doc id="5282361" url="https://pl.wikipedia.org/wiki?curid=5282361" title="Konserwatyści (Koalicja Polska)">
Konserwatyści (Koalicja Polska)



</doc>
<doc id="5282362" url="https://pl.wikipedia.org/wiki?curid=5282362" title="Żejmy (stacja kolejowa)">
Żejmy (stacja kolejowa)

Żejmy (, ) – stacja kolejowa w pobliżu miejscowości Żejmy, w rejonie janowskim, w okręgu kowieńskim, na Litwie. Położona jest na linii Koszedary – Radziwiliszki.
Historia.
Stacja Żejmy została otwarta w XIX w. na drodze żelaznej libawsko-romeńskiej, pomiędzy stacjami Kiejdany i Janów.

</doc>
<doc id="5282363" url="https://pl.wikipedia.org/wiki?curid=5282363" title="Dimash Kudaibergen">
Dimash Kudaibergen



</doc>
<doc id="5282365" url="https://pl.wikipedia.org/wiki?curid=5282365" title="Mistrzostwa Czterech Kontynentów w Łyżwiarstwie Szybkim 2022">
Mistrzostwa Czterech Kontynentów w Łyżwiarstwie Szybkim 2022

2. Mistrzostwa Czterech Kontynentów w Łyżwiarstwie Szybkim – zawody w łyżwiarstwie szybkim, które odbyły się w dniach 15–17 grudnia 2021 roku w kanadyjskim mieście Calgary w hali Olympic Oval. Rozegranych zostało po siedem konkurencji dla kobiet i mężczyzn.

</doc>
<doc id="5282368" url="https://pl.wikipedia.org/wiki?curid=5282368" title="Lukšiai (stacja kolejowa)">
Lukšiai (stacja kolejowa)

Lukšiai – stacja kolejowa w miejscowości Slikiai, w rejonie kiejdańskim, w okręgu kowieńskim, na Litwie. Położona jest na linii Koszedary – Radziwiliszki.
Historia.
W okresie międzywojennym istniał tu przystanek kolejowy.

</doc>
<doc id="5282371" url="https://pl.wikipedia.org/wiki?curid=5282371" title="Mistrzostwa Albanii w piłce siatkowej mężczyzn (2021/2022)">
Mistrzostwa Albanii w piłce siatkowej mężczyzn (2021/2022)

Superliga Mistrzostw Krajowych w piłce siatkowej mężczyzn 2021/2022 (alb. "Superliga së Kampionatit Kombëtar të Volejbollit për Meshkuj 2021/2022") – 76. sezon mistrzostw Albanii w piłce siatkowej zorganizowany przez Albański Związek Piłki Siatkowej ("Federata Shqiptare e Volejbollit", FSHV). Zainaugurowany został 1 października 2021 roku i trwał do 30 kwietnia 2022 roku.
Mistrzostwa Albanii w tym sezonie przyjęły nazwę Superliga. Uczestniczyło w nich 9 drużyn. Rozgrywki składały się z fazy zasadniczej oraz fazy play-off. W fazie zasadniczej zespoły rozegrały między sobą po dwa spotkania. Faza play-off obejmowała ćwierćfinały, półfinały i finały.
Po raz dziesiąty mistrzem Albanii został klub , który w finałach fazy play-off pokonał .
W sezonie 2021/2022 żaden albański klub nie uczestniczył w europejskich pucharach.
System rozgrywek.
Albańska Superliga w sezonie 2021/2022 składała się z fazy zasadniczej oraz fazy play-off.
Faza zasadnicza.
W fazie zasadniczej 9 drużyn rozegrało między sobą po dwa spotkania systemem kołowym (mecz u siebie i rewanż na wyjeździe). Dwie najlepsze drużyny automatycznie awansowały do półfinałów fazy play-off, te z miejsc 3-6 rywalizowały w ćwierćfinałach fazy play-off, natomiast pozostałę zespoły zakończyły udział w rozgrywkach.
Faza play-off.
Faza play-off składała się z ćwierćfinałów, półfinałów i finałów.
Ćwierćfinały
W ćwierćfinałach uczestniczyły drużyny, które w fazie zasadniczej zajęły miejsca 3-6. Pary utworzone zostały według klucza: 3-6; 4-5.
Rywalizacja toczyła się do dwóch zwycięstw ze zmianą gospodarza po każdym meczu. Gospodarzami pierwszych spotkań były zespoły, które w fazie zasadniczej zajęły wyższe miejsce. Zwycięzcy w poszczególnych parach awansowali do półfinałów.
Półfinały
Pary półfinałowe utworzone zostały według klucza:
Rywalizacja toczyła się do dwóch zwycięstw ze zmianą gospodarza po każdym meczu. Gospodarzami pierwszych spotkań były zespoły, które w fazie zasadniczej zajęły wyższe miejsce. Zwycięzcy w poszczególnych parach awansowali do finałów.
Finały
W finałach fazy play-off rywalizacja toczyła się do trzech zwycięstw ze zmianą gospodarza po każdym meczu. Gospodarzem pierwszego spotkania był zespół, który w fazie zasadniczej zajął wyższe miejsce.

</doc>
<doc id="5282372" url="https://pl.wikipedia.org/wiki?curid=5282372" title="Antoni Skarżyński">
Antoni Skarżyński

Antoni Skarżyński (ur. 26 grudnia 1897 w Obolu, zm. 19 czerwca 1925 w Bydgoszczy) – porucznik kawalerii Wojska Polskiego, kawaler Orderu Virtuti Militari.
Życiorys.
Urodził się 26 grudnia 1897 w majątku Obol, w ówczesnym powiecie połockim guberni witebskiej, w rodzinie Ewarysta i Zofii z Kirkowskich. Był bratem Stanisława (1895–1972), lekarza medycyny.
W czasie wojny z bolszewikami i po jej zakończeniu służył w 10 Pułku Ułanów Litewskich. 3 maja 1922 został zweryfikowany w stopniu porucznika ze starszeństwem od 1 czerwca 1919 i 362. lokatą w korpusie oficerów jazdy (od 1924 – kawalerii). Później został przeniesiony do 20 Pułku Ułanów w Rzeszowie, ale w 1924 wrócił do macierzystego pułku w Białymstoku. 1 listopada 1924 został odkomenderowany do Szkoły Pilotów w Bydgoszczy, w charakterze ucznia. Zginął śmiercią lotnika 19 czerwca 1925 w Bydgoszczy, w czasie lotu szkolnego na samolocie Hanriot.

</doc>
<doc id="5282375" url="https://pl.wikipedia.org/wiki?curid=5282375" title="Anteos maerula">
Anteos maerula

Anteos maerula – gatunek motyla z rodziny bielinkowatych i podrodziny Coliadinae. Rozprzestrzeniony w obu Amerykach, od południowych Stanów Zjednoczonych po Peru.
Taksonomia.
Gatunek ten opisany został po raz pierwszy w 1775 roku przez Johana Christiana Fabriciusa pod nazwą "Papilio maerula". Jako miejsce typowe autor wskazał Amerykę. W 1819 roku włączony został przez Jacoba Hübnera do nowego rodzaju "Anteos", którego stanowi gatunek typowy.
Morfologia.
Motyl duży jak na przedstawiciela bielinkowatych, osiągający od 82 do 117 mm rozpiętości skrzydeł. Wierzch skrzydeł u samca ma tło jaskrawożółte, u samicy bladożółte lub białawe. U obu płci pośrodku przedniego skrzydła występuje czarna kropka. Spód skrzydeł jest upodobniony do liścia, zielony z białawymi, nabrzmiałymi żyłkami i rudą plamką pośrodku. Przednie ma wierzchołek sierpowato zakrzywiony z ostrym czubkiem, tylne zaś ma w kącie tylno-zewnętrznym krótki, zaostrzony ogonek.
Gąsienica jest ubarwiona oliwkowozielono z czarnymi ostrymi guzkami, przygrzbietowymi szeregami łat oraz żółtawymi przepaskami bocznymi.
Ekologia i występowanie.
Owad ten zasiedla głównie otwarte zadrzewienia strefy subtropikalnej. Wybiera stanowiska nasłonecznione. Osobniki dorosłe są dobrymi i szybkimi lotnikami, zalatują daleko od miejsc rozrodu, chętnie latają wysoko wśród roślinności. W Stanach Zjednoczonych latają w dwóch okresach, w kwietniu i potem od sierpnia do grudnia. Dalej na południe spotykane są w ciągu całego roku. Żerują na nektarze kwiatów o czerwonym i fioletowym kolorze, w tym na bugenwillach i ketmiach. Samica składa zwykle na jednej roślinie tylko kilka jaj. Roślinami żywicielskimi gąsienic są przedstawiciele rodzaju "Senna", w tym "Senna bicapsularis".
Motyl ten zasięgiem obejmuje południowe krańce krainy nearktycznej i północną część krainy neotropikalnej. W Stanach Zjednoczonych występuje głównie w Teksasie, ale pojawia się też w Nowym Meksyku, Arizonie, Oklahomie, Kansas, Nebrasce, Luizjanie, Missisipi, Georgii i na Florydzie. Dalej na południe występuje przez Meksyk, Kubę, Portoryko, Jamajkę, Gwatemalę, Honduras, Nikaraguę, Kostarykę, Panamę i Kolumbię po Peru.

</doc>
<doc id="5282377" url="https://pl.wikipedia.org/wiki?curid=5282377" title="Mistrzostwa Polski w Łyżwiarstwie Szybkim w Wieloboju 2022">
Mistrzostwa Polski w Łyżwiarstwie Szybkim w Wieloboju 2022

Mistrzostwa Polski w wieloboju odbyły się w dniach 22-23 stycznia 2022 roku na torze Arena Lodowa w Tomaszowie Mazowieckim razem z mistrzostwami Polski w wieloboju sprinterskim.

</doc>
<doc id="5282380" url="https://pl.wikipedia.org/wiki?curid=5282380" title="Nodirbek Abdusattorov">
Nodirbek Abdusattorov

Nodirbek Fazliddin oʻgʻli Abdusattorov (ur. 18 września 2004 w Taszkencie) – uzbecki szachista, cudowne dziecko szachów. Arcymistrz od 2018 roku.
Życiorys.
Urodził się 18 września 2004 roku w Taszkencie. W 2012 roku zwyciężył w mistrzostwach świata juniorów do lat 8, a dwa lata później zajął drugie miejsce w kategorii do lat 10. W 2017 roku zdobył tytuł mistrza międzynarodowego, a rok później – arcymistrza. W 2021 roku zwyciężył w, organizowanych w Warszawie, mistrzostwach świata w szachach szybkich. Dzięki temu stał się najmłodszym mistrzem świata w historii. W styczniu 2023 roku zdobył drugie miejsce w turnieju Tata Steel. W lutym 2023 roku osiągnął najwyższy ranking szachowy, który wyniósł 2734 punkty.

</doc>
<doc id="5282381" url="https://pl.wikipedia.org/wiki?curid=5282381" title="Haiti (ujednoznacznienie)">
Haiti (ujednoznacznienie)



</doc>
<doc id="5282384" url="https://pl.wikipedia.org/wiki?curid=5282384" title="Cypr na Mistrzostwach Świata w Lekkoatletyce 2019">
Cypr na Mistrzostwach Świata w Lekkoatletyce 2019

Cypr na Mistrzostwach Świata w Lekkoatletyce 2019 – reprezentacja Cypru podczas mistrzostw świata w Doha liczyła 5 zawodników.

</doc>
<doc id="5282387" url="https://pl.wikipedia.org/wiki?curid=5282387" title="Tamara Czartoryska">
Tamara Czartoryska

Tamara Laura Czartoryska, hiszp. "Tamara Laura María de los Dolores Luisa Fernanda Victoria y Todos los Santos Czartoryski y Picciotto", ang. ps. „Tamara Czartoryska-Borbon” (ur. 23 kwietnia 1978 w Londynie) – polska działaczka kulturalna, modelka, dziennikarka, aktorka i producentka filmowa.
Życiorys.
Urodziła się jako jedyna córka Adama Karola i Eleonory Czartoryskich. W 1985 rozwiedli się jej rodzice. Wykształcenie odebrała w Wielkiej Brytanii. W 1989–1993 uczęszczała do Woldingham School, wykazując uzdolnienia teatralne. Następnie uczyła się w college’u w Oksfordzie, gdzie zdała maturę. W dzieciństwie uprawiała jeździectwo. W 1996–1998 studiowała dziennikarstwo w Emerson College w Bostonie. W 2005 rozpoczęła pracę jako modelka. W 2005–2007 pracowała również jako prezenterka w amerykańskiej i australijskiej telewizji. Zagrała epizodyczne role w kilku filmach produkcji amerykańskiej, m.in. w "The Evil Woods" (reż. Aaron Harvey). W 2018 zakończyła karierę modelki i osiadła w Hiszpanii. Tam uzyskała potwierdzenie szlachectwa od króla Jana Karola. W kwietniu tego samego roku zakwestionowała włączenia Muzeum Książąt Czartoryskich w struktury Muzeum Narodowego w Krakowie, jakie nastąpiło w 2016. Spór został zakończony ugodą, zawartą w grudniu 2019. W jej wyniku Tamara została członkinią Rady Fundacji Książąt Czartoryskich. W 2020 Tamara Czartoryska zamieszkała w Krakowie, rozpoczynając pracę w Fundacji.
Wyszła za mąż za Lourenco de Castro de Vasconcelos e Sa (ur. 1976), wywodzącego się z dawnej arystokracji portugalskiej. Małżeństwo ma dwoje dzieci: Władysława Augusta (ur. 2018, port. "Liam August") i Tatianę (ur. 2019, port. "Taya").
Filmografia.
Obsada.
2005: "Dubplate Drama"
2005: "Palais Royal"
2005: "The Stepfather"
2007: "The Evil Woods"
Produkcja.
2008: "Catch"

</doc>
<doc id="5282388" url="https://pl.wikipedia.org/wiki?curid=5282388" title="Ujście. Blog trzeci">
Ujście. Blog trzeci

Ujście. Blog trzeci – książka Jacka Bocheńskiego, na którą składają się wpisy z jego blogu stanowiąc konstrukcję powieściową.
Trzecia część „Trylogii Internetowej” (pierwsza: "Blog", 2016; druga: "Justyna", 2018). Teksty obejmują okres od 5 maja 2018 roku do 27 stycznia 2021 roku.
Opis fabuły.
Autor podejmuje w powieści wiele tematów, które przeplatając się wzajemnie tworzą wielowątkową fabułę. Jedną z przewodnich bohaterek powieści (podobnie jak we wcześniejszych tomach "Trylogii") jest Justyna, zgodnie z zasadą, iż każda część z trzech części Bloga ma swoją Justynę. Zasadniczym schematem prowadzenia akcji jest odtwarzanie wydarzeń z przeszłości oraz blog na żywo, tj. opisywanie wydarzeń dziejących się współcześnie. Wszystko przeniknięte jest motywem ujścia i zmartwychwstania. Jednym z bohaterów powieści jest językoznawca, profesor Walery Pisarek. Pisarek zmarł nagle w dniu, w którym miał wygłosić laudację na cześć Jacka Bocheńskiego. Bocheński dokonuje retrospekcji i opisuje wydarzenia z życia profesora Pisarka oraz ze swojego życia, poczynając od okresu, gdy obaj mieli po piętnaście lat (Bocheński miał piętnaście lat w 1941 roku, Pisarek w 1946 roku) do momentu „ujścia” profesora. Osobnymi bohaterkami stają się dwie córki: Magda, córka autora i Dorota, córka profesora. Bohaterem motywu zmartwychwstania stał się ojciec autora, Tadeusz Bocheński. Ojciec Bocheńskiego „zmartwychwstaje” dzięki autorowi, Adamowi Boberskiemu oraz pani Święcickiej-Misiurewicz. Dzięki spotkaniu tych trzech osób dochodzi bowiem do wydania przez Stowarzyszenie Żywych Poetów "Gnom staroindyjskich" przetłumaczonych przez Tadeusza Bocheńskiego.
Autor dzieli się swoimi przemyśleniami na temat ważnych kwestii społeczno-politycznych, porusza kwestie takie jak: manifestacje społeczne w obronie niezawisłości sądów, praw społeczności LGBT, manifestacje matek niepełnosprawnych dzieci, śmierć Pawła Adamowicza, wybory prezydenckie w Polsce w 2020 roku. Zastanawia się nad tym, co to jest demokracja, jak przejawia się dziś powszechne „wkurzenie”, czym jest „swojskość”, ponadto snuje rozważania na temat kondycji współczesnej literatury. Opisuje również życie Polski i świata w dobie pandemii covid 19, narodową kwarantannę, trudności wynikające z izolacji oraz przewiduje jak mogą toczyć się koleje życia ludzkiego po pandemii.
Osobnym wątkiem jest „inwestycja”, tj.lokalna budowa na osiedlu, pod oknem autora.
Wydania.
Jacek Bocheński, "Ujście. Blog trzeci", Agora, Warszawa 2021.

</doc>
<doc id="5282389" url="https://pl.wikipedia.org/wiki?curid=5282389" title="Teodor Abel">
Teodor Abel

Teodor Abel, także: Theodor Abel i Theodore Fred Abel (ur. 24 grudnia 1896 w Łodzi, zm. 23 marca 1988 w Albuquerque) – amerykański profesor socjologii na Uniwersytecie Columbia oraz publicysta, poeta i fabrykant.
Życiorys.
Teodor Abel urodził się w Łodzi jako syn Jadwigi z domu Lorenz i fabrykanta Fryderyka Abla, posiadającego przędzalnię i tkalnię przy ul. M. Kopernika 57/59 w Łodzi. Przed 1914 prowadził własną fabrykę przy ul. M. Kopernika 55. W 1914 ukończył gimnazjum, a w 1915 podjął współpracę z redakcją „Neue Lodzer Zeitung” na zaproszenie Aleksandra Milkera. Na łamach gazety publikował wiersze okolicznościowe i artykuły dotyczące życia społecznego i kulturalnego Łodzi. Opisywał również krajobrazy wiejskie okolic Łodzi. Swoje artykuły sygnował podpisem „Th.A.”. Poezja Abla łączyła w sobie tematykę świąteczną, m.in. Świąt Bożego Narodzenia oraz tematykę cierpienia i niesienia pokoju na świecie. W 1918 Abel przeprowadził się do Warszawy, gdzie studiował filozofię. Następnie uczestniczył w wojnie polsko-bolszewickiej, po której zamieszkał w Poznaniu, gdzie w latach 1921–1923 studiował socjologię pod opieką Floriana Znanieckiego.
W 1923 roku wyemigrował do USA, gdzie uzyskał dyplom magistra w 1925 i doktora w 1929 na Uniwersytecie Columbia. Od 1925 pracował jako docent socjologii Uniwersytetu Illinois w Urbanie.
W latach 1929–1950 wykładał na Uniwersytecie Columbia w Nowym Jorku jako profesor nadzwyczajny socjologii. W 1950 Został profesorem zwyczajnym socjologii w przy City University of New York. Przeszedł na emeryturę w 1967.
Abel był członkiem i prezesem (w 1957) . Władał biegle językiem niemieckim, angielskim, rosyjskim i francuskim.
W swojej pracy naukowej zajmował się m.in. zagadnieniami obozów koncentracyjnych i nazizmu – badał życiorysy członków NSDAP. W 1934 wyjechał do Niemiec jako przedstawiciel Uniwersytetu Columbia. W Niemczech oferował nagrody członkom NSDAP za ich autobiografie uwzględniające przyczyny dołączenia do partii nazistowskiej. Abel otrzymał około 700 esejów od przedstawicieli różnych zawodów i warstw społecznych, w tym m.in. robotników, żołnierzy, antysemitów, przedstawicieli klasy średniej, rolników i urzędników.
Życie prywatne.
Żoną Teodora Abla była psycholog , którą poślubił w 1923. Para miała troje dzieci.

</doc>
<doc id="5282394" url="https://pl.wikipedia.org/wiki?curid=5282394" title="Andrea Alessi">
Andrea Alessi

Andrea Alessi (alb. "Andrea Aleksi", chorw. "Andrija Aleši", ur. 1425 w Durazzo, zm. 1504 w Spalato (Splicie)) – włoski rzeźbiarz i architekt pochodzenia albańskiego, zakonnik. Współpracował z rzeźbiarzem Niccoló Fiorentino.
Życiorys.
W latach 1435-1443 pracował w zakładzie kamieniarskim w Zarze.
W roku 1448 założył własny warsztat rzeźbiarski w Szybeniku. Prawdopodobnie pracował następnie w ratuszu w Spalato; w 1451 roku burmistz Splitu przekazał Alessiemu ziemię pod budowę domu.
W 1454 zbudował kaplicę, która nie przetrwała do dzisiejszych czasów. W tym roku również wybudował loggię w Ankonie.
W 1466 roku przeniósł się do Traù, gdzie następnego roku ukończył budowę lokalnego baptysterium, a w latach 1468-1472 wytworzył liczne rzeźby i płaskorzeźby w Katedrze w Trogirze.
W 1472 roku wrócił do Spalato, co potwierdzają dokumenty z lat 70. i 90. XV w.; tam Alessi odrestaurował dzwonnicę lokalnej katedry.
W 1473 roku podjął się budowy fasady Klasztoru św. Marii na wyspie San Nicola (Wyspy Tremiti).
Upamiętnienia.
Z okazji 500. rocznicy śmierci Andrei Alessiego, w 2004 roku chorwacka poczta wydała 300 tys. znaczków pocztowych z jego wizerunkiem.

</doc>
<doc id="5282395" url="https://pl.wikipedia.org/wiki?curid=5282395" title="Andrija Aleši">
Andrija Aleši



</doc>
<doc id="5282396" url="https://pl.wikipedia.org/wiki?curid=5282396" title="Andrea Aleksi">
Andrea Aleksi



</doc>
<doc id="5282400" url="https://pl.wikipedia.org/wiki?curid=5282400" title="Ksienija Ułukan">
Ksienija Ułukan



</doc>
<doc id="5282402" url="https://pl.wikipedia.org/wiki?curid=5282402" title="Austria na Mistrzostwach Świata w Lekkoatletyce 2019">
Austria na Mistrzostwach Świata w Lekkoatletyce 2019

Austria na Mistrzostwach Świata w Lekkoatletyce 2019 – reprezentacja Austrii podczas mistrzostw świata w Doha liczyła 6 zawodników.

</doc>
<doc id="5282404" url="https://pl.wikipedia.org/wiki?curid=5282404" title="Ksenia Palkina">
Ksenia Palkina



</doc>
<doc id="5282413" url="https://pl.wikipedia.org/wiki?curid=5282413" title="Iriao">
Iriao

Iriao, znany także jako Ethno-Jazz Band Iriao – gruziński zespół muzyczny grający jazz i folk oraz wykonujący gruziński śpiew polifoniczny, reprezentant Gruzji w 63. Konkursie Piosenki Eurowizji (2018).
Historia zespołu.
Zespół został założony w Tbilisi z inicjatywy kompozytora Dawita Malazonii, a w jego skład weszli także Nugzar Kawtaradze, Bidzina Murghulia, Lewan Abszilawa, Szalwa Gelekwa, Giorgi Abaszidze oraz Micheil Dżawachiszwili. Nazwa zespołu pochodzi od popularnej frazy "iriao-uruao", odnoszącej się do gruzińskiego śpiewu jodlingowego krimanchuli. Ich debiutancki występ odbył się w stolicy Gruzji w czerwcu 2013. W 2014 zespół uczestniczył w Borneo Jazz Festival w Malezji. Występował także między innymi podczas Jakarta International Java Jazz Festival w Indonezji, Alfa Jazz Festival na Ukrainie oraz na festiwalach w Polsce i Austrii.
Repertuar zespołu opiera się na gruzińskiej muzyce polifonicznej, która została uznana przez UNESCO za arcydzieło ustnego i niematerialnego dziedzictwa ludzkości. Celem zespołu nie jest jednak unowocześnienie unikatowej muzyki ludowej, ale jej nasycenie i przyozdobienie elementami jazzu.
W lipcu 2017 telewizja SSM potwierdziła udział Gruzji w 63. Konkursie Piosenki Eurowizji w Lizbonie. W noc sylwestrową ogłoszono, że zespół Iriao został wewnętrznie wybrany przez telewizję na reprezentanta kraju. Konkursowa piosenka zespołu „For You” została opublikowana w lutym 2018. 10 maja 2018 zespół wystąpił z dziesiątym numerem startowym w drugim półfinale konkursu i zajął ostatnie, 18. miejsce, zdobywając 24 punkty i nie kwalifikując się do finału.

</doc>
<doc id="5282415" url="https://pl.wikipedia.org/wiki?curid=5282415" title="Tydzień szaleńców">
Tydzień szaleńców

Tydzień szaleńców () – rumuński film płaszcza i szpady z 1971 roku w reżyserii Dinu Cocei. Szósty i ostatni film z serii "Haiducii".
Bezpośrednia kontynuacja "Posagu księżniczki Ralu".
Fabuła.
Podczas „Tygodnia szaleńców”, ostatniego tygodnia Wielkiego Postu hospodar Caragea i jego córka Ralu padają ofiarą dywersji hajduków pod wodzą Anghela Șaptecaia, którzy kradną im posag Ralu w postaci biżuterii. Po tym zdarzeniu wracają do pałacu i instruują kapitana Arnautów – Mamulosa, aby odzyskał skradzione klejnoty. W drodze do kryjówki hajducy spotykają korowód ubogich ludzi. Hajducy myślą o pomocy, ale Anghel zdaje sobie sprawę, że biżuteria, którą przekaże ubogim, zostanie im odebrana przez władze. Słysząc, że sluger Tudor Vladimirescu gromadzi armię, aby obalić fanariotów, Anghel również chce wnieść swój wkład. Wysyła więc hajduka Voineę do Braszowa, aby negocjował z rusznikarzem Hansem Müllerem zakup 2-3 tys. sztuk broni palnej w zamian za biżuterię.
W kryjówce hajduków Caliopi, uprowadzona żona Ianuliego Arnolto, podejmuje kolejną próbę ucieczki raniąc Anghela z pistoletu. Wkrótce potem ratuje mu życie, usuwając kulę rozżarzonym prętem. Zaczyna pomiędzy nimi rodzić się uczucie. W Bukareszcie Ianuli odchodzi od zmysłów z powodu braku żony i kontaktuje się z Mamulosem, który próbował dostać informacje od Anițy. Hajducy dowiadują się o terrorze chłopów ze strony Mamulosa szukającego Anghela. Przygotowując do obrony Anghel odkrywa zniknięcie Caliopi i wyrusza na jej poszukiwanie. Trafia w pułapkę Arnautów Mamulosa, którzy odbili Caliopi. Hajducy chcą ocalić Anghela, lecz zostają wywiedzeni w pole przez Arnautów.
W Bukareszcie Anghel jest torturowany, by wyjawił lokalizację posagu Ralu. Kolejna próby hajduków uwolnienia Anghela w drodze do pałacowych lochów kończy się niepowodzeniem z powodu czujności Mamulosa. Wracając do domu, Caliopi mówi Ianuliemu, że przestała go kochać na rzecz Anghela. Nie chcąc się z tym pogodzić Ianuli zamyka żonę w pokoju, pod opieką służącego Jeana. Anița nakazuje Răspopitulowi przekazanie biżuterii Mamulosowi w zamian za uwolnienie Anghela. W ten sposób Anghel finguje śmierć przez powieszenie. Gdy ma zostać pochowany w rzece, Mamulos po zabiciu grabarzy wydaje Anghela hajdukom.
Mamulos ma jednak własne plany co do posagu Ralu. Chce go spieniężyć na podróż do Wiednia z Anițą, w której się zakochał. Jednak z ekspertyzy jubilera biżuteria okazuje się fałszywa. Okazuje, że Ianuli zamówił kopię biżuterii w Wiedniu i taką podarował Ralu, a oryginał zatrzymał dla siebie. Ianuli ukrywa klejnoty w kaplicznym żyrandolu. Domyśliwszy tego, zarówno hajducy, jak i Arnauci docierają do włości Arnoltów.Anghel chce przepytać Ianuliego, ale atakują go Arnauci. Umyka, a Mamulos toczy walkę z Jeanem, którego zabija, a następnie każe Ianuliemu ujawnić, gdzie ukrył biżuterię.
Ianuli i Mamulos odkrywają brak biżuterii, który Anghel wcześniej wykradł. Hajducy mając przewagę wygrywają z Arnautami. Sfrustrowany wszystkim Ianuli natyka się na Caliopi i zabija ją, przez co wpada w obłęd. Anghel odkrywa śmierć Caliopi i pogrążony w żałobie ukrywa się w karczmie Anițy. Jego tropem podążą Mamulos, lecz zostaje zastrzelony przez Anghela, który umyka Arnautom. W ostatnią noc tygodnia szaleńców Voinea dociera do Anghela mówiąc o udanej transakcji z Müllerem. Ten wręcza posag Ralu jako opłatę za broń. Anghel i Răspopitul pełni wigoru zaciągają się do powstania wołoskiego.
Produkcja.
Tytuł filmu pochodzi z Białego Tygodnia, ostatniego tygodnia przed Wielkim Postem, w którym rumuńscy chłopi przygotowywali się do „wejścia w post z czystą duszą”. Ten tydzień w kulturze rumuńskiej to przejście do okresu zakazów, w którym dopuszczano się pewnych zachowań przypominających okres „świętej rozpusty” świąt kultury grecko-rzymskiej, związanej ze śmiercią i odrodzeniem. Biały Tydzień nazywany jest również Tygodniem Szaleńców, ponieważ tylko szaleni, głupi i brzydcy ludzie z wioski brali ślub w przeddzień Wielkiego Postu.
"Tydzień szaleńców" został nakręcony latem i jesienią 1970 roku, równocześnie z "Hajdukami kapitana Angela" i "Posagiem księżniczki Ralu". Zdjęcia trwały 8 miesięcy i trwały do pierwszego kwartału 1971 roku; był też okres przerwy, spowodowany chorobą Constantina Codrescu. Partie wokalne zostały wykonywane przez Marię Tănase i Lili Guriță.
Koszty produkcji wyniosły 5,18 tys. lei.
Odbiór.
Film "Szalony Tydzień" odniósł sukces w rumuńskich kinach, choć z całego cyklu cieszył się najmniejszym powodzeniem wśród publiczności; obejrzało go 3,7 mln widzów.
Krytyk Tudor Caranfil dał filmowi tylko jedną gwiazdkę na pięć i określił film jako „Przygody związane z niszczącymi klejnotami panny Ralu podczas siedmiu dni karnawału. Awanturnicze oszustwo z deficytem fantazji”.

</doc>
<doc id="5282416" url="https://pl.wikipedia.org/wiki?curid=5282416" title="Kamienica Pod Czarnym Kozłem we Wrocławiu">
Kamienica Pod Czarnym Kozłem we Wrocławiu

Kamienica Pod Czarnym Kozłem – barokowa kamienica znajdująca się przy ul. Psie Budy 10 we Wrocławiu.
Historia i opis architektoniczny.
Kamienica murowana została wzniesiona w 1727 roku według projektu budowniczego Christopha Hacknera, autora m.in. projektu Pałacu Hatzfeldów we Wrocławiu. Była to czterokondygnacyjna kamienica szczytowa o trzyosiowej fasadzie z jednokondygnacyjnym szczytem otoczonym wolutowymi spływami, zakończona trójkątnym tympanonem. Pomiędzy trzecią a czwartą kondygnacją przebiegał gzyms kordonowy. Osie okien artykułowane były za pomocą wklęsłych płycin. Wokół okien umieszczono uszakowe opaski. W skrajnej prawej osi znajdował się portal z koszowo sklepionym otworem. Budynek był trójtraktowy: w trakcie środkowym znajdowały się zabiegowe schody oraz pomieszczenia gospodarcze, a w trakcie trzecim dwa pomieszczenia mieszkalne.
W XIX wieku kamienica uległa przebudowie. Zmniejszono okna na drugim piętrze oraz zlikwidowano portal i dotychczasowe otwory okienne, a w ich miejsce wstawiono sklepione odcinkowo dwa okna i portal. Przed 1939 rokiem kamienica miała jedno okno, drzwi prowadzące do lokalu na parterze i portal prowadzący do sieni.
W latach 20. XX wieku w kamienicy znajdowała się piwiarnia Truscha.
Po 1945 roku.
Po działaniach wojennych w 1945 roku kamienica została odbudowana w latach 1958–1961 według projektu Stanisława Koziczuka. Zmieniono wówczas układ wewnętrzny kamienicy, zachowując fasadę budynku za wyjątkiem tynkowych podziałów na wolutowych partiach szczytu. Wejście do budynku umieszczono w środkowej osi. W 2015 roku elewacja kamienicy została odremontowana; fasadzie nadano dawny barokowy wygląd.
Kamienica w kulturze.
Kamienica Pod Czarnym Kozłem jest wielokrotnie wymieniana w sadze Marka Krajewskiego jako miejsce często odwiedzane przez głównego bohatera Eberharda Mocka, radcy kryminalnego wrocławskiej policji. To tutaj, w knajpie Truscha (tzw. Spelunce u Gabi Zelt), radca robił interesy ze swoimi „mniej formalnymi” współpracownikami.

</doc>
<doc id="5282423" url="https://pl.wikipedia.org/wiki?curid=5282423" title="Šilainiai (stacja kolejowa)">
Šilainiai (stacja kolejowa)

Šilainiai – stacja kolejowa w miejscowości Zutkiai, w rejonie kiejdańskim, w okręgu kowieńskim, na Litwie. Położona jest na linii Koszedary – Radziwiliszki.

</doc>
<doc id="5282425" url="https://pl.wikipedia.org/wiki?curid=5282425" title="Kėdainiai (stacja kolejowa)">
Kėdainiai (stacja kolejowa)



</doc>
<doc id="5282429" url="https://pl.wikipedia.org/wiki?curid=5282429" title="Pedro Molina Mazariegos">
Pedro Molina Mazariegos

Pedro Molina Mazariegos (ur. 29 kwietnia 1777 w Gwatemali, zm. 22 września 1854 w Gwatemali) – lekarz, wykładowca uniwersytecki, dziennikarz, zarządca Gwatemali, najpierw jako "Jefe Político Superior de la Provincia de Guatemala" od 19 września 1823 do 16 października 1824, później jako "Jefe Supremo del Estado de Guatemala" od sierpnia 1829 do marca 1830.
Życiorys.
Urodził się 29 kwietnia 1777 w Gwatemali. Studiował nauki humanistyczne u José Antonio Goicoechea, franciszkanina, wybitnego naukowca na Królewskim i Papieskim Uniwersytecie św. Karola Boromeusza ("Real y Pontificia Universidad de San Carlos Borromeo") i w 1794 uzyskał bakalaureat. W 1798 ukończył medycynę, a w 1802 chirurgię. Mianowany chirurgiem batalionu Fijo, udał się do Granady, gdzie przebywał w latach 1803-1813. 9 lutego 1804 ożenił się "per procura" z Marią Dolores Bedoya, z którą miał ośmioro dzieci.
Prowadził katedrę medycyny na uniwersytecie św. Karola Boromeusza. Doktoryzował się na tym wydziale w 1817, a w 1820 został mianowany naczelnym lekarzem Królestwa ("Protomédico del Reino").
24 lipca 1820 założył "El Editor Constitucional" pierwszą prywatną gazetę w Ameryce Środkowej, która 27 sierpnia 1821 zmieniła tytuł na "El Genio de la Libertad" ("Geniusz Wolności"). Promował w niej autonomię i powszechną edukację, bronił wolności handlu i równouprawnienia Indian. Molina należał do frakcji znanej jako "Los Cacos", która popierała niepodległość prowincji Ameryki Środkowej. Był ważnym uczestnikiem przygotowań tzw. "Plan Pacífico de Independencia" (sierpień 1821), którego kulminacją było ogłoszenie 15 września 1821 niepodległości od Hiszpanii. Wraz z innymi liberalnymi przywódcami, José Francisco Barrundią i José Francisco Córdovą sprzeciwiał się unii z Cesarstwem Meksyku, co z kolei popierali gwatemalscy konserwatyści.
29 marca 1823 wydano dekret o zwołaniu pierwszego Kongresu kraju. Molina został wybrany na posła, a 1 lipca 1823 został wybrany przez Zgromadzenie Konstytucyjne na prezydenta Triumwiratu Zjednoczonych Prowincji Ameryki Środkowej ("Triunvirato de las Provincias Unidas del Centro de América"). Oprócz niego w skład triumwiratu weszli Juan Vicente Villacorta i Antonio Rivera Cabezas. Po rozwiązaniu triumwiratu Molina powrócił do Zgromadzenia Konstytucyjnego, gdzie odegrał niemałą rolę w uchwaleniu konstytucji, która została wydana 22 listopada 1824.
Brał również udział w opracowaniu konstytucji Salwadoru proklamowanej w grudniu 1823.
W 1825 został mianowany pierwszym przedstawicielem dyplomatycznym w Ameryce Środkowej i podpisał traktat "Convención de Unión, Liga y Confederación Perpetuas", na mocy którego kraje hiszpańsko-amerykańskie zobowiązały się do rozwiązywania sporów na drodze pokojowej i do niewypowiadania wojny z żadnej przyczyny. W 1826 wraz z kanonikiem Antonio de Larrazábal, został mianowany przedstawicielem na Kongres Panamski, zwołany dla krajów hiszpańsko-amerykańskich przez Simóna Bolívara.
W 1829 roku został ministrem spraw zagranicznych. W sierpniu 1829 został wybrany na przywódcę państwa gwatemalskiego, jednak oskarżono go przed Kongresem federalnym i na początku 1830 został usunięty z urzędu. Mimo że Sąd Najwyższy uwolnił go od zarzutów, nie mógł już wrócić na stanowisko. W 1831 r. został mianowany ministrem spraw zagranicznych w rządzie prezydenta federalnego Francisco Morazána. W 1833 r. został mianowany przez głowę państwa gwatemalskiego, Mariano Gálveza, prezesem Akademii Nauk.
W 1839 udał się na emigrację do Salwadoru, gdzie od 1840 do 1844 był członkiem kongresu stanowego. Tam też w 1843 opublikował powieść "El Loco" – gorzką refleksję nad ludzką naturą i krytyczną analizę idei, wartości i postaw w świecie.
Po powrocie do Gwatemali, poświęcił się nauczaniu medycyny, był też dziekanem Wydziału Lekarskiego, założycielem i pierwszym prezesem Towarzystwa Lekarskiego oraz współtwórcą miesięcznika tego towarzystwa. W 1847 został wybrany na deputowanego do Kongresu Stanowego. Należał do opozycji Rafaela Carrery, z tego powodu w maju 1848 spędził 17 dni w więzieniu. Po uwolnieniu został mianowany przewodniczącym Zgromadzenia Ustawodawczego. Po powrocie Carrery z wygnania ukrywał się przez jakiś czas, a następnie zrezygnował z pełnienia jakichkolwiek funkcji publicznych.
Zmarł w Gwatemali 22 września 1854.

</doc>
<doc id="5282435" url="https://pl.wikipedia.org/wiki?curid=5282435" title="Azorina vidalii">
Azorina vidalii



</doc>
<doc id="5282437" url="https://pl.wikipedia.org/wiki?curid=5282437" title="Ferdynand Obtułowicz">
Ferdynand Obtułowicz

Ferdynand Jakub Obtułowicz (ur. 1 stycznia 1851 w Żywcu, zm. 6 sierpnia 1912 we Lwowie) – polski lekarz, działacz społeczny.
Życiorys.
Urodził się 1 stycznia 1851 w Żywcu. Z zawodu był lekarzem higienistą. Studiował w Krakowie, w 1874 został doktorem. Następnie pracował jako asystent w klinice doktora Antoniego Rosnera. Do służby państwowej wstąpił w 1879. Pracował w starostwach c. k. powiatu turczańskiego i c. k. powiatu buczackiego. Od 1901 był referentem sanitarnym dla c. k. powiatu lwowskiego. Pracował na stanowiskach starszego lekarza powiatowego i lekarza sądowego. 
Udzielał się w działalności społecznej. Był prezesem Towarzystwa Higienicznego we Lwowie, wiceprezesem Towarzystwa Lekarzy Galicyjskich, skarbnikiem Związku Lekarzy Rządowych. Otrzymał tytuły obywatelstwa honorowego miast Buczacz i Jazłowiec. W 1908 otrzymał Krzyż Kawalerski Orderu Franciszka Józefa. Opublikował ponad 45 prac głównie z zakresu medycyny sądowej, epidemiologii i dermatologii.
Zmarł w sierpniu 1912 we Lwowie. Został pochowany na Cmentarzu Łyczakowskim we Lwowie.

</doc>
<doc id="5282445" url="https://pl.wikipedia.org/wiki?curid=5282445" title="Olha Ilkiw">
Olha Ilkiw

Olha Faustyniwna Ilkiw, ukr. Ольга Фаустинівна Ільків (ur. 21 czerwca 1920 w Stryju, zm. 6 grudnia 2021 we Lwowie) – ukraińska partyzantka i łączniczka Ukraińskiej Powstańczej Armii. Oficer łącznikowy głównodowodzącego UPA Romana Szuchewycza. W sowieckich więzieniach spędziła 14 lat. W 2008 została odznaczona Orderem Księżnej Olgi III klasy.
Życiorys.
Urodziła się 21 czerwca 1902 w Stryju, będącym częścią II Rzeczypospolitej po podpisaniu umowy warszawskiej w 1920. Jej rodzicami byli Faustyn Ilkiw oraz Rozalija z domu Kocur.
Po rozwodzie rodziców w 1934 wyjechała z matką do Warszawy, gdzie miały zamieszkać. Kształciła się w Ukraińskim Instytucie dla Dziewcząt w Przemyślu, gdzie dołączyła do ukraińskiej organizacji harcerskiej. 30 czerwca 1941 wstąpiła do Organizacji Ukraińskich Nacjonalistów (OUN). Po niemieckiej inwazji na Ukrainę uciekła do Żytomierza, gdzie znalazła pracę w kolei. Tam za pomocą swoich dokumentów zdobyła bilety kolejowe i przekazała je ukraińskim powstańcom. Ponadto rekrutowała ludzi do utworzenia sieci kobiet OUN.
W kwietniu 1943 wyszła za mąż za Wołodymyra Łykotę, członka Ukraińskiej Powstańczej Armii. Mieli dwójkę dzieci, Zwenisławę (ur. 1946) i Wołodymyra (ur. 1947). Na początku 1947, gdy jej córka miała trzy miesiące, otrzymała zadanie ukrycia Romana Szuchewycza. Wierzono, że młoda rodzina zapewni idealną osłonę głównodowodzącemu UPA. W celu stworzenia bezpieczniejszej przykrywki dla Szuchewycza fałszywie poślubiła jego ochroniarza, Lubomyra Poljuhę, który również posiadał sfałszowane dokumenty. Jej prawdziwy mąż, Wołodymyr, poległ w bitwie 17 marca 1948, nigdy nie poznawszy swojego syna.
Dowództwo OUN postanowiło wysłać ją z dziećmi do Donbasu, aby tam rozpoczęła nowe życie. Jednakże w ostatniej chwili zdecydowała się pożegnać ze swoimi znajomymi we Lwowie, gdzie jako członkini ruchu oporu została aresztowana 14 marca 1950 i osadzona w tamtejszym więzieniu. W więzieniu dowiedziała się, że Szuchewycz zginął w walce zbrojnej z grupą operacyjną Ministerstwa Bezpieczeństwa Państwowego ZSRR, która 5 marca 1950 zaatakowała jego kryjówkę we wsi Biłohorszcza. Była bita, torturowana oraz zmuszana przez strażników do zażywania substancji psychoaktywnych.
W 1952 została skazana na 25 lat za „udział w antysowieckim gangu”. Jej dzieci zostały zabrane do sierocińca w Pohulance, gdzie zmieniono im imiona na Wira i Andrij Bojko i były wychowywane jako homo sovieticus.
Po śmierci Józefa Stalina w 1953 jego następca Nikita Chruszczow ułaskawił setki ludzi pod warunkiem, że okażą skruchę. Ilkiw tego nie zrobiła, podobnie jak trzy inne kobiety: Kateryna Zaryćka, Halyna Didyk i Daria Husjak – wszystkie były łączniczkami Romana Szuchewycza. Więźniarki zostały umieszczone w jednej celi, aby nie podburzały swoich współwięźniów. 14 lat później Ilkiw została uwolniona po jej prośbie o ułaskawienie. W 1953 po śmierci Stalina dyrektor sierocińca, w którym znajdowały się dzieci Ilkiw, odpowiedział na jej list, dzięki czemu jej dzieci dowiedziały się, że ich matka żyje.
Od września 1964 pracowała jako pracownik kiosku, szatniarz oraz pielęgniarka w szpitalu we Lwowie, a od 1966 jako woźna. Od 1972 do 1976 pracowała w Lwowskim Muzeum Historycznym, a w latach 1977–1979 w dziale funduszy Muzeum Architektury Ludowej i Życia Codziennego.
Brała udział w zgromadzeniu założycielskim KUN w Kijowie (1992) i OUN na Ukrainie (1993). W latach 1995–2000 była wiceprzewodniczącą Ogólnoukraińskiej Ligi Ukraińskich Kobiet.
W 2008 została odznaczona Orderem Księżnej Olgi III klasy.
Zmarła 6 grudnia 2021 we Lwowie w wieku 101 lat.

</doc>
<doc id="5282449" url="https://pl.wikipedia.org/wiki?curid=5282449" title="Katastrofa górnicza w Bochum (1912)">
Katastrofa górnicza w Bochum (1912)

Katastrofa górnicza w Bochum wydarzyła się 7 sierpnia 1912 w kopalni węgla kamiennego „Lothringen” w Bochum. 
Katastrofę wywołały wybuchy gazów na czwartym zagłębiu, oddalonym o około 2 km od wylotu szybu. Eksplozja spowodowała zawalenie się drugiego zagłębia co utrudniło dotarcie do poszkodowanych. Śmierć ofiar wywołały trujące gazy, dym i pożar. 
Według danych tuż po wypadku w zdarzeniu zginęło 113 osób, w tym 51 pracowników polskich. Zbiorowy pogrzeb ofiar odbył się w Gerthe. Uczestniczyło w nim około 50 tys. żałobników. Przewodniczył mu biskup Schultz, a asystowało także wielu księży polskich. Trumny ułożone według wyznań spoczęły w jednej wspólnej mogile.

</doc>
<doc id="5282450" url="https://pl.wikipedia.org/wiki?curid=5282450" title="Ferrari 456 GT Venice">
Ferrari 456 GT Venice



</doc>
<doc id="5282451" url="https://pl.wikipedia.org/wiki?curid=5282451" title="Ferrari 456 GT Saloon">
Ferrari 456 GT Saloon



</doc>
<doc id="5282452" url="https://pl.wikipedia.org/wiki?curid=5282452" title="Ferrari 456 GT Spyder">
Ferrari 456 GT Spyder



</doc>
<doc id="5282453" url="https://pl.wikipedia.org/wiki?curid=5282453" title="Young Georgian Lolitaz">
Young Georgian Lolitaz

Young Georgian Lolitaz – gruziński zespół muzyczny grający rock alternatywny oraz indie rock, reprezentant Gruzji w 61. Konkursie Piosenki Eurowizji (2016).
Historia zespołu.
Zespół został założony w 2000 w Tbilisi z inicjatywy znanego z zespołów Nadzvis Khe oraz Niebo SSSR kompozytora i multiinstrumentalisty Niki Koczarowa, a w jego skład weszli także Gia Iaszwili, Nick Dawitaszwili oraz Dima Oganesian. W 2005 zespół został nominowany do tytułu zespołu roku w Gruzji, a ich piosenka „Star” została ogłoszona piosenką roku. W 2006 grupa podpisała umowę o współpracę z wytwórnią płytową 4RealRecords. 28 grudnia 2009 zespół wydał swój debiutancki album studyjny "Lemonjuice" zawierający dwanaście premierowych utworów, a 7 czerwca 2010 album EP "The Lava" z czterema nowymi utworami.
15 grudnia 2015 Nika Koczarow i Young Georgian Lolitaz zostali zaprezentowani podczas konferencji prasowej gruzińskiego nadawcy publicznego jako wybrani wewnętrznie przez telewizję reprezentanci Gruzji w 61. Konkursie Piosenki Eurowizji. 3 lutego 2016 odbył się specjalny koncert eliminacyjny, podczas którego w nadawanym przez 1TV programie "Komunikatori" wybrany został spośród pięciu propozycji ich konkursowy utwór „Midnight Gold”, napisany i skomponowany przez Kote Kalandadze oraz i wydany na singlu DVD. Utwór opowiada o „budzeniu się następnego ranka”, prawdopodobnie w stanie kaca, gdyż wyśpiewywane przez piosenkarza wspomnienia są mgliste i trudno mu przytoczyć wydarzenia zeszłej nocy. 12 maja 2016 zespół wystąpił w drugim półfinale konkursu i z dziewiątego miejsca awansował do finału, w którym zajął 20. miejsce ze 104 punktami na koncie. 
22 lutego 2017 zespół wydał singel „Dark Device”.
Dyskografia.
Opracowano na podstawie materiału źródłowego.

</doc>
<doc id="5282454" url="https://pl.wikipedia.org/wiki?curid=5282454" title="Ministerstwo Handlu Wewnętrznego">
Ministerstwo Handlu Wewnętrznego

Ministerstwo Handlu Wewnętrznego – polskie ministerstwo istniejące w latach 1949–1972, powołane z zadaniem działania w zakresie produkcji, organizacji sieci i handlu na obszarze kraju. Minister był członkiem Rady Ministrów.
Ustanowienie urzędu.
Na podstawie ustawy z 1949 r. o zmianie organizacji naczelnych władz gospodarki narodowej zniesiono urząd Ministra Przemysłu i Handlu i utworzono urząd Ministra Handlu Wewnętrznego obok takich urzędów jak: Ministerstwa Górnictwa i Energetyki, Ministra Przemysłu Ciężkiego, Ministra Przemysłu Rolnego I Spożywczego, Ministra Przemysłu Lekkiego i Ministerstwa Handlu Zagranicznego.
Zakres działania urzędu.
Na podstawie uchwały Rady Ministrów z 1949 r. do zakresu działania Ministra Handlu Wewnętrznego należały sprawy produkcji, obrotu i wymiany towarów na rynku wewnętrznym.
Według tymczasowego statutu w sprawie organizacji Ministerstwa Handlu Wewnętrznego resort składał się z departamentów, wydziałów i biur.
Ministrowi podlegały:
Na podstawie rozporządzenia Rady Ministrów z 1949 r. w sprawie zakresu działania Ministra Handlu Wewnętrznego w szczególności należało:
Zakres działania z 1970 r..
Na podstawie rozporządzenie Rady Ministrów z 1970 r. w sprawie zakresu działania Ministra Handlu Wewnętrznego należało:
Zniesienie urzędu.
Na podstawie ustawy 1972 r. ustanowiono urząd Ministra Handlu Wewnętrznego i Usług w miejsce zniesionego urzędu Ministra Handlu Wewnętrznego i Komitetu Drobnej Wytwórczości.

</doc>
<doc id="5282458" url="https://pl.wikipedia.org/wiki?curid=5282458" title="Ostatni Szuan">
Ostatni Szuan



</doc>
<doc id="5282459" url="https://pl.wikipedia.org/wiki?curid=5282459" title="Epizod na polu bitewnym (Tschaggeny)">
Epizod na polu bitewnym (Tschaggeny)

Epizod na polu bitewnym – obraz olejny namalowany przez belgijskiego malarza Charles’a-Philogène’a Tschaggeny’ego w 1848 roku, znajdujący się w zbiorach National Gallery w Londynie.
Opis.
Młody jeździec leżący na ziemi z przerażeniem w oczach spogląda na kasztanowatego osiodłanego konia pędzącego w jego stronę, z wyciągniętymi przednimi kopytami, ​​by go zadeptać. Koń wyglądający jak dzika bestia odrzuca głowę do tyłu, pieni się na pysku i rży z przerażenia. Biały koń z wyłupiastymi oczami należący do młodego żołnierza, leży na ziemi a obok niego znajduje się martwy piechur w kirysie i hełmie. Tocząca się bitwa jest tylko tłem dla tej dramatycznej w swej wymowie sceny. Stroje obu mężczyzn sugerują, że bitewny epizod rozgrywa się podczas angielskiej wojny domowej (1642–1651).
Charles-Philogène Tschaggeny pracował w Anglii prawdopodobnie w latach 1840–1850, kiedy uważa się, że namalował ten obraz. Był bardzo ceniony w rodzinnej Belgii, szczególnie za obrazy koni, które były jego specjalnością, chociaż tworzył również obrazy rodzajowe i marynistyczne. W 1842 roku król Holandii Wilhelm II zlecił mu namalowanie portretu konia, którego dosiadał podczas bitwy pod Waterloo w czerwcu 1815 roku.

</doc>
<doc id="5282461" url="https://pl.wikipedia.org/wiki?curid=5282461" title="Andrij Szewczenko (ujednoznacznienie)">
Andrij Szewczenko (ujednoznacznienie)



</doc>
<doc id="5282465" url="https://pl.wikipedia.org/wiki?curid=5282465" title="Daniel Koellerer">
Daniel Koellerer



</doc>
<doc id="5282467" url="https://pl.wikipedia.org/wiki?curid=5282467" title="Midnight Gold">
Midnight Gold

Midnight Gold – singel Young Georgian Lolitaz, wydany 3 lutego 2016.
3 lutego 2016 kompozycja zwyciężyła podczas specjalnego koncertu mającego na celu wybór kompozycji do reprezentowania Gruzji w 61. Konkursie Piosenki Eurowizji, pokonując cztery inne propozycje muzyczne. 12 maja 2016 utwór został zaprezentowany w drugim półfinale konkursu i z dziewiątego miejsca awansował do finału, w którym zajął 20. miejsce ze 104 punktami na koncie. 
Utwór został napisany i skomponowany przez Kote Kalandadze oraz i wydany na singlu DVD. Utwór opowiada o „budzeniu się następnego ranka”, prawdopodobnie w stanie kaca, gdyż wyśpiewywane przez piosenkarza wspomnienia są mgliste i trudno mu przytoczyć wydarzenia zeszłej nocy.

</doc>
<doc id="5282476" url="https://pl.wikipedia.org/wiki?curid=5282476" title="Tadeusz Pszczołowski">
Tadeusz Pszczołowski

Tadeusz Pszczołowski (ur. 6 sierpnia 1922 w Wilnie, zm. 17 grudnia 1999 w Warszawie) – polski filozof i prakseolog, profesor Instytutu Filozofii i Socjologii PAN.
Życiorys.
Studia wyższe na Uniwersytecie Warszawskim ukończył w 1949 r. Pracę magisterską, a później również prace: doktorską i habilitacyjną, napisał z zakresu prakseologii. Był uczniem Tadeusza Kotarbińskiego. Jako filozof interesował się prakseologią i teorią organizacji. Pracował w Instytucie Organizacji i Kierowania, kierował Zakładem Prakseologii i Naukoznawstwa Instytutu Filozofii i Socjologii PAN. Otrzymał tytuł profesora nauk humanistycznych. Był redaktorem naczelnym kwartalnika „Prakseologia” i rocznika „Praxiology”.
Interesował się również zagadnieniami radia i telewizji, pracował w Polskim Radiu i Telewizji Polskiej.
Książki profesora Pszczołowskiego zostały przetłumaczone na języki obce, m.in. bułgarski, litewski, niemiecki, węgierski. 

</doc>
<doc id="5282494" url="https://pl.wikipedia.org/wiki?curid=5282494" title="Nie jest za późno">
Nie jest za późno

Nie jest za późno – singel polskiej piosenkarki Sary James. Singel został wydany 17 marca 2022.
Kompozycja znalazła się na 18. miejscu listy AirPlay – Top, najczęściej odtwarzanych utworów w polskich rozgłośniach radiowych.
Powstanie utworu i historia wydania.
Utwór napisali i skomponowali Damian Skoczyk, Dominic Buczkowski-Wojtaszek, Jan Bielecki, Marysia Dzięcielak i Patryk Kumór.
Singel ukazał się w formacie digital download 17 marca 2022 w Polsce za pośrednictwem wytwórni płytowej Polydor Records w dystrybucji Universal Music Polska.
Piosenka znalazła się na polskiej składance "Hity na czasie: Lato 2022" (wydana 24 czerwca 2022).
„Nie jest za późno” w stacjach radiowych.
Nagranie było notowane na 18. miejscu w zestawieniu AirPlay – Top, najczęściej odtwarzanych utworów w polskich rozgłośniach radiowych.
Teledysk.
Do utworu powstał teledysk w reżyserii Olgi Czyżykiewicz, który udostępniono w dniu premiery singla za pośrednictwem serwisu YouTube.

</doc>
<doc id="5282497" url="https://pl.wikipedia.org/wiki?curid=5282497" title="Yume Nikki">
Yume Nikki

Yume Nikki (ang. Dream Diary) – japońska gra przygodowa utrzymana w estetyce surrealizmu. Została stworzona przez anonimowego developera posługującego się pseudonimem "Kikiyama", a jej pierwszą wersję udostępniono na licencji freewere w czerwcu 2004 roku. Gra powstała na silniku RPG Maker 2003. Początkowo spotkała się z marginalnym zainteresowaniem ze strony graczy, ale w miarę kolejnych aktualizacji jej popularność rosła. 10 stycznia 2018 gra pojawiła się w serwisie Steam. Kolejnego miesiąca (23 lutego 2018), na tym samym serwisie, został opublikowany jej reboot w 3D, YUMENIKKI: DREAM DIARY.
Rozgrywka.
Gracz wciela się w dziewczynkę imieniem Madotsuki, która przebywa samotnie w swoim mieszkaniu. Gra nie posiada dialogów ani jako takiej fabuły. Rozgrywka ogranicza się do zwiedzania surrealistycznych lokacji i okazjonalnego zbierania przedmiotów.
Odbiór.
Początkowo gra zaczęła zyskiwać popularność dzięki japońskiemu forum 2channel. Później doczekała się fanowskich tłumaczeń na język angielski, za sprawą których dowiedziano się o niej także za granicą. Yume Nikki stała się również wzorem dla innych produkcji. Autorzy takich gier jak Undertale czy OneShot podali ją jako jedną ze swoich inspiracji.

</doc>
<doc id="5282501" url="https://pl.wikipedia.org/wiki?curid=5282501" title="Order Zasługi Szlezwika-Holsztynu">
Order Zasługi Szlezwika-Holsztynu



</doc>
<doc id="5282521" url="https://pl.wikipedia.org/wiki?curid=5282521" title="Sławszczyzna">
Sławszczyzna

Sławszczyzna (; ) – chutor na Białorusi, w obwodzie witebskim, w rejonie miorskim, w sielsowiecie Miory.
Historia.
W czasach zaborów wieś w gminie Przebrodź, w powiecie dzisieńskim, w guberni wileńskiej Imperium Rosyjskiego. Pod koniec XIX wieku należała do dóbr skarbowych Bielowce.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 roku w powiecie brasławskim, w gminie Przebrodzie, a następnie w gminie Miory.
Według Powszechnego Spisu Ludności z 1921 roku zamieszkiwało tu 57 osób, 28 było wyznania prawosławnego a 29 staroobrzędowego. Jednocześnie wszyscy mieszkańcy zadeklarowali białoruską przynależność narodową. Było tu 12 budynków mieszkalnych. W 1931 w 17 domach zamieszkiwało 77 osób.
Wierni należeli do parafii rzymskokatolickiej i prawosławnej w Miorach. Miejscowość podlegała pod Sąd Grodzki w Drui i Okręgowy w Wilnie; właściwy urząd pocztowy mieścił się w Miorach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5282523" url="https://pl.wikipedia.org/wiki?curid=5282523" title="Ruppertswiler">
Ruppertswiler



</doc>
<doc id="5282527" url="https://pl.wikipedia.org/wiki?curid=5282527" title="Sankt Immer">
Sankt Immer



</doc>
<doc id="5282536" url="https://pl.wikipedia.org/wiki?curid=5282536" title="Młody Muzyk Roku">
Młody Muzyk Roku

Młody Muzyk Roku – organizowany co dwa lata ogólnopolski konkurs muzyczny, skierowany do uczniów średnich szkół muzycznych, grających na instrumentach klasycznych.
Celem konkursu jest promowanie polskich młodych muzyków oraz zachęcenie ich do doskonalenia swoich umiejętności. Konkurs składa się z dwóch etapów: półfinału i finału. Zwycięzca konkursu reprezentuje Polskę na międzynarodowym konkursie dla młodych muzyków. Organizatorami konkursu są: TVP Kultura, Ministerstwo Kultury i Dziedzictwa Narodowego oraz Narodowy Instytut Muzyki i Tańca.
III edycja w 2018 roku.
W III edycji konkursu Młody Muzyk Roku, która odbyła się w 2018 roku, w finale walczyli: Marta Chlebicka (flet), Kacper Dworniczak (gitara), Maciej Prokopowicz (puzon), Piotr Motyka (akordeon) Grzegorz Chwaliński (perkusja). Koncert finałowy odbył się 20 marca w Studiu S1 im. Witolda Lutosławskiego. Jury konkursowe w składzie: Katarzyna Budnik-Gałązka, Włodek Pawlik oraz Marcin Nałęcz-Niesiołowski zwycięzcą konkursu wybrało flecistkę Martę Chlebicką.
IV edycja w 2020 roku.
O zwycięstwo w konkursie Młody Muzyk Roku 2020 walczyli: Krzysztof Polnik (akordeon), Oskar Rzążewski (saksofon), Jan Pieniążek (marimba), Eryk Oliwa (klarnet) i Hanna Pozorska (skrzypce). Ostatecznie jury w składzie: Klaudiusz Baran, Alina Mleczko oraz Emilia Karolina Sitarz główna nagrodę przyznało Janowi Pieniążkowi z Zespołu Państwowych Szkół Muzycznych im. Stanisława Moniuszki w Bielsku-Białej. Finał odbył się 8 listopada w sali koncertowej Zespołu Państwowych Szkół Muzycznych Nr 1 w Warszawie.
V edycja w 2022 roku.
Półfinalistów wybrała komisja kwalifikacyjna, którzy zaprezentowali sześciominutowy program na instrument solo lub z towarzyszeniem fortepianu.
Finalistami konkursy w 2022 roku zostali: Milena Pioruńska, Małgorzata Cieszko, Józef Wajdzik, Paweł Libront, Krzysztof Wierciński. Koncert finałowy odbył się 2 maja w Filharmonii Narodowej. Zwyciężczynią została Milena Pioruńska.

</doc>
<doc id="5282541" url="https://pl.wikipedia.org/wiki?curid=5282541" title="Słoboda-Sosnówka">
Słoboda-Sosnówka

Słoboda-Sosnówka (; ) – wieś na Białorusi, w obwodzie witebskim, w rejonie brasławskim, w sielsowiecie Ciecierki.
Historia.
W czasach zaborów wieś włościańska w gminie Przebrodź, w powiecie dzisieńskim, w guberni wileńskiej Imperium Rosyjskiego. Pod koniec XIX wieku należała do dóbr skarbowych Przebrodź.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 roku w powiecie brasławskim, w gminie Przebrodzie.
Według Powszechnego Spisu Ludności z 1921 roku zamieszkiwało tu 59 osób, 35 było wyznania rzymskokatolickiego a 24 staroobrzędowego. Jednocześnie 54 mieszkańców zadeklarowało polską, 5 białoruską przynależność narodową. Było tu 12 budynków mieszkalnych. W 1931 w 15 domach zamieszkiwało 80 osób.
Wierni należeli do parafii rzymskokatolickiej i prawosławnej w Ikaźni. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Przebrodziu.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5282552" url="https://pl.wikipedia.org/wiki?curid=5282552" title="Ornek">
Ornek

Ornek (krymskotatarski "örnek") – narodowy ornament występujący w hafcie, tkactwie, garncarstwie, grawerowaniu, jubilerstwie, rzeźbie w drewnie, szkle i malarstwie ściennym Tatarów krymskich. W 2021 roku został wpisany na listę reprezentatywną niematerialnego dziedzictwa kulturowego UNESCO.
Historia.
W hafcie, tkactwie, garncarstwie, grawerowaniu, jubilerstwie, rzeźbieniu w drewnie, szkle i malarstwie ściennym Tatarzy krymscy używają charakterystycznego zestawu symboli nazywanego ornek. Znaczenie każdej ozdoby jest przekazywane z pokolenia na pokolenie. Społeczność Tatarów krymskich zamieszkiwała na Krymie od wielu stuleci. Podczas II wojny światowej wielu Tatarów zostało deportowanych z Krymu i prawo powrotu otrzymało dopiero w 1989 roku, stąd tradycyjne zdobnictwo Tatarów prawie wymarło. W latach 90. XX wieku podejmowano starania o zachowanie znaczenia tej formy sztuki, wysyłając na Krym ponad 30 ekspedycji badawczych. Prowadziły one wywiady z osobami starszymi na temat symboliki narodowego ornamentu. Następnie stworzono warsztaty (jubilerskie, hafciarskie i ceramiczne) w czasie których właściciele prowadzili zajęcia z wykorzystaniem ornamentu ornek. Organizowano szkolenia, kursy (w tym kursy mistrzowskie), wieczory tematyczne, sklepy z pamiątkami etnicznymi i etno–kawiarnie. Starano się, aby w tych formach przekazywania wiedzy uczestniczyli uczniowie i studenci.
Wpis na listę niematerialnego dziedzictwa UNESCO.
Pomysł wpisu ornamentu na listę niematerialnego dziedzictwa UNESCO został zainicjowany w 2016 roku podczas realizacji przez organizację pozarządową Alem, przy wsparciu Szwajcarii, projektu "Wizerunky myru" (Wzory pokoju). W jego ramach zespół współczesnych mistrzów tatarskich stworzył i zaprezentował w Kijowie kolekcję prac użytkowych Tatarów krymskich. Projekt na Krymie koordynował Mamut Czurłu, założyciel stowarzyszenia Czatyr Dah, natomiast w Kijowie stowarzyszenie Alem.
Na wniosek organizacji pozarządowej Alem Ministerstwo Kultury Ukrainy 12 lutego 2018 roku wydało rozporządzenie, na mocy którego wpisano krymskotatarski ornament ornek na narodową listę obiektów niematerialnego dziedzictwa kulturowego Ukrainy. Następnie Alem – przy wsparciu Szwajcarii i Ukraińskiej Fundacji Kultury – przygotował dokumenty nominacyjne, które w marcu 2021 roku zostały przesłane do Międzyrządowego Komitetu ds. Ochrony Niematerialnego Dziedzictwa Kulturowego UNESCO.
Podczas XVI sesji Międzyrządowego Komitetu ds. Ochrony Niematerialnego Dziedzictwa Kulturowego w Paryżu, która odbyła się online 13–18 grudnia 2021 roku "Ornek, ozdoba krymskotatarska i wiedza o nim" zostały wpisane na listę reprezentatywną niematerialnego dziedzictwa kulturowego.
Znaczenie symboli.
W orneku występuje około 35 różnych symboli. Główną symboliką jest wizerunek kwiatów i drzew w odcieniach różu, zieleni, żółci i błękitu. Zgodnie z kanonami sztuki islamu, wizerunki postaci ludzkich są zabronione. Ornek tradycyjnie służył do opowiadania o pochodzeniu i kulturze Tatarów krymskich. Róża symbolizuje zamężną kobietę, tulipan to młody człowiek, a goździk to osoba starsza (a także mądrość i życiowe doświadczenie), topola lub cyprys to mężczyzna, natomiast migdał to niezamężna dziewczyna. Symbole mogą być połączone, co nadaje im inne znaczenie. Na przykład tulipan z różą symbolizuje miłość mężczyzny i kobiety lub ich ślub.

</doc>
<doc id="5282556" url="https://pl.wikipedia.org/wiki?curid=5282556" title="Peter Behnstedt">
Peter Behnstedt

Peter Behnstedt (ur. 4 września 1944 w Schwäbisch Hall, zm. 1 maja 2022 w Jerez de la Frontera) – niemiecki językoznawca, dialektolog, arabista i romanista, jeden z najwybitniejszych dialektologów języka arabskiego, specjalista w zakresie geografii językowej. 
Życiorys.
W 1973 roku otrzymał doktorat na Uniwersytecie w Tybindze w zakresie romanistyki na podstawie pracy "Viens-tu? Est-ce que tu viens? Tu viens?: Formen und Strukturen des direkten Fragesatzes im Französischen", natomiast w 1997 roku habilitację na Uniwersytecie w Hamburgu w zakresie arabistyki.
W latach 1972–1974 był nauczycielem języka niemieckiego na Université Paris-Sorbonne, a w latach 1974–1979 na Uniwersytecie Aleksandryjskim. Następnie w latach 1979–1985 pracował w Seminarium Orientalistycznym Uniwersytetu w Tybindze w ramach projektu "Tübinger Atlas des Vorderen Orients", gdzie przygotowywał wraz z Manfredem Woidichem atlas językowy Egiptu. Po ukończeniu projektu przeniósł się w 1985 roku do Aleppo, gdzie zajmował stanowisko wykładowcy języka niemieckiego do 1990 roku na tamtejszym uniwersytecie. W latach 1990–1995 pracował jako pracownik naukowy na semitystyce na Uniwersytecie w Heidelbergu, a w latach 1997–1998 w Seminarium Filologii Orientalnej na Uniwersytecie w Erlangen. W latach 1990–2001 był także pracownikiem naukowym a następnie również Privatdozentem w Institut für Geschichte und Kultur des Vorderen Orients na Uniwersytecie w Hamburgu. Od 2001 roku nie był związany z żadnym uniwersytetem.
Prowadził szereg badań terenowych, m.in. w Egipcie (1974–1979, 1981), Jemenie Południowym (1981–1983, 1985), Syrii (1986–1990, 1993), Tunezji (1996–1998), Izraelu (1997–1999) i Maroku (1999–2019). 

</doc>
<doc id="5282558" url="https://pl.wikipedia.org/wiki?curid=5282558" title="Elektrownia jądrowa Grohnde">
Elektrownia jądrowa Grohnde

Elektrownia jądrowa Grohnde (niem. "Kernkraftwerk Grohnde") – elektrownia jądrowa zlokalizowana w miejscowości Grohnde w powiecie Hameln-Pyrmont w kraju związkowym Dolna Saksonia nad Wezerą. 
Historia.
W 1973 roku został złożony wniosek o pozwolenie na budowę elektrowni jądrowej w Grohnde. Spowodowało to liczne protesty przeciwników projektu, w których uczestniczyło do 15 tys. osób. W 1975 roku została założona spółka "Gemeinschaftskernkraftwerk Grohnde GmbH" należąca w 50% do Gemeinschaftskraftwerk Weser GmbH, a w 50% do PreussenElektra. W tym samym roku rozpoczęto budowę elektrowni. 1 września 1984 roku reaktor po raz pierwszy osiągnął stan krytyczny, a 5 września dostarczył po raz pierwszy energię elektryczną do sieci. 1 lutego 1985 elektrownia została oficjalnie odebrana. W 1990 roku reaktor został rozbudowany, tym samym moc elektryczna brutto wzrosła do 1395 MW, a w lutym 1995 roku, po przebudowie turbiny i zwiększeniu jej sprawności, ponownie została podniesiona do poziomu 1430 MW. W latach: 1985, 1986, 1987, 1989, 1990, 1995, 1997 i 1998 blok elektrowni Grohnde zajął 1. miejsce na świecie wśród wszystkich reaktorów jądrowych pod względem wyprodukowanej energii elektrycznej. 
W 2000 roku doszło do fuzji, w wyniku której operator PreussenElektra stał się częścią koncernu E.ON. W 2003 roku spółka E.ON Energie przejęła 83,3% udziałów w przedsiębiorstwie operującym elektrownią, a pozostałe 16,7% udziałów przejęła spółka Stadtwerke Bielefeld. Od 2016 spółka odpowiedzialna za energetykę jądrową w koncernie E.ON zmieniła nazwę na PreussenElektra GmbH. 
W lutym 2021 roku całkowita ilość energii elektrycznej wyprodukowanej przez elektrownię Grohnde przekroczyła 400 TWh. Do tej pory (2022) żadna inna elektrownia jądrowa na świecie nie wyprodukowała większej ilości. 31 grudnia 2021 roku elektrownia została wyłączona z użycia.
Dane techniczne.
Źródła: .

</doc>
<doc id="5282560" url="https://pl.wikipedia.org/wiki?curid=5282560" title="Sobolewszczyzna (rejon miorski)">
Sobolewszczyzna (rejon miorski)

Sobolewszczyzna (; ) – wieś na Białorusi, w obwodzie witebskim, w rejonie miorskim, w sielsowiecie Nowy Pohost.
Historia.
W czasach zaborów wieś w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 roku w powiecie brasławskim, w gminie Przebrodzie.
Według Powszechnego Spisu Ludności z 1921 roku zamieszkiwało tu 111 osób, 91 było wyznania rzymskokatolickiego a 20 prawosławnego. Jednocześnie 9 mieszkańców zadeklarowało polską, 102 białoruską przynależność narodową. Były tu 22 budynki mieszkalne. W 1931 w 21 domach zamieszkiwało 138 osób.
Wierni należeli do parafii rzymskokatolickiej w Borodzieniczach i prawosławnej w Przebrodziu. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Przebrodziu.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR. 
Od 1991 w składzie niepodległej Białorusi.

</doc>
<doc id="5282561" url="https://pl.wikipedia.org/wiki?curid=5282561" title="Pojedynek po balu maskowym (obraz Jeana-Léona Gérôme’a)">
Pojedynek po balu maskowym (obraz Jeana-Léona Gérôme’a)

Pojedynek po balu maskowym (fr. "Suites d’un bal masqué") – obraz olejny namalowany przez francuskiego malarza i rzeźbiarza Jeana-Léona Gérôme’a w 1857 roku, znajdujący się w zbiorach Musée Condé w Chantilly.
Opis.
Obraz przedstawia tragiczne wydarzenie po balu maskowym, kiedy to dwóch przebierańców będących być może pod wpływem alkoholu postanowiło stoczyć ze sobą pojedynek w zaśnieżonym paryskim Lasku Bulońskim.
Na pierwszym planie znajduje się sześciu mężczyzn ubranych w różne kostiumy. Postacią która skupia na sobie najwięcej uwagi, jest mężczyzna przebrany za Pierrota który ranny osuwa się na ziemię. Mężczyzna przebrany za księcia de Guise trzyma go w ramionach, podczas gdy ten przebrany za weneckiego dożę będący być może lekarzem, prawą dłonią bada ranę znajdującą się na wysokości klatki piersiowej. Ostatni z tej grupy w stroju domino w geście rozpaczy zdaje się wyrywać sobie włosy z głowy. Zwycięzca pojedynku przebrany za Indianina i jego sekundant w stroju Arlekina oddalają się w prawą stronę. Istotnym elementem widocznym na obrazie są szpady użyte w pojedynku – jedna leży na śniegu a drugą podpiera się gasnący w oczach Pierrot. Dopełnieniem kompozycji są leżący na śniegu płaszcz, pióra które wypadły Indianinowi z pióropusza i widoczne w tle powozy.
Repliki.
Jean-Léon Gérôme stworzył dwie repliki tego obrazu. Jedna znajduje się w Ermitażu w Petersburgu, druga w Walters Art Museum w Baltimore. 

</doc>
<doc id="5282567" url="https://pl.wikipedia.org/wiki?curid=5282567" title="Tomasz Sieczkowski">
Tomasz Sieczkowski

Tomasz Krzysztof Sieczkowski (ur. 1975) – polski filozof, adiunkt Uniwersytetu Łódzkiego, doktor habilitowany filozofii specjalizujący się w dziedzinie epistemologii. 
Działalność naukowa.
Ukończył studia filozoficzne na Wydziale filozoficzno-historycznym Uniwersytetu Łódzkiego w 2000. roku. W 2006 roku, uzyskał stopień doktora nauk humanistycznych na podstawie pracy "„David Hume: Krytyka epistemologii i jej teoriopoznawcze konsekwencje”". Promotorem pracy była profesor Barbara Tuchalska. Zredagowana przez niego praca otrzymała wyróżnienie, za najlepiej napisaną pracę doktorską z dziedziny nauk humanistycznych. Od 2006 pracuję w charakterze pracownika naukowego w instytucie filozofii WF-H UŁ. W 2019 na podstawie dysertacji "„Nowy ateizm. Rekonstrukcja światopoglądu”" otrzymał tytuł doktora habilitowanego nauk humanistycznych.

</doc>
<doc id="5282571" url="https://pl.wikipedia.org/wiki?curid=5282571" title="Strakielewszczyzna">
Strakielewszczyzna

Strakielewszczyzna – dawny zaścianek. Tereny, na których leżał, znajdują się obecnie na Białorusi, w obwodzie witebskim, w rejonie miorskim, w sielsowiecie Przebrodzie.
Historia.
W czasach zaborów zaścianek w gminie Przebrodź, w powiecie dzisieńskim, w guberni wileńskiej Imperium Rosyjskiego. Pod koniec XIX wieku należał do dóbr skarbowych Przebrodź.
W latach 1921–1945 zaścianek leżał w Polsce, w województwie wileńskim, w powiecie dziśnieńskim, od 1926 roku w powiecie brasławskim, w gminie Przebrodzie.
Według Powszechnego Spisu Ludności z 1921 roku zamieszkiwało tu 30 osób, wszystkie były wyznania rzymskokatolickiego. Jednocześnie 28 mieszkańców zadeklarowało polską a 2 białoruską przynależność narodową. Było tu 7 budynków mieszkalnych. W 1931 w 7 domach zamieszkiwało 33 osoby.
Wierni należeli do parafii rzymskokatolickiej w Ikaźni. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Przebrodziu.

</doc>
<doc id="5282573" url="https://pl.wikipedia.org/wiki?curid=5282573" title="ZSOiMS Szklarska Poręba">
ZSOiMS Szklarska Poręba



</doc>
<doc id="5282576" url="https://pl.wikipedia.org/wiki?curid=5282576" title="Szkoła Mistrzostwa Sportowego w Szklarskiej Porębie">
Szkoła Mistrzostwa Sportowego w Szklarskiej Porębie



</doc>
<doc id="5282577" url="https://pl.wikipedia.org/wiki?curid=5282577" title="SMS Szklarska Poręba">
SMS Szklarska Poręba



</doc>
<doc id="5282578" url="https://pl.wikipedia.org/wiki?curid=5282578" title="PZBiath">
PZBiath



</doc>
<doc id="5282579" url="https://pl.wikipedia.org/wiki?curid=5282579" title="Joanna Chwal">
Joanna Chwal



</doc>
<doc id="5282580" url="https://pl.wikipedia.org/wiki?curid=5282580" title="Magdalena Nykiel">
Magdalena Nykiel



</doc>
<doc id="5282582" url="https://pl.wikipedia.org/wiki?curid=5282582" title="Marian Piekarski (inżynier)">
Marian Piekarski (inżynier)

Marian Szczepan Piekarski (ur. 7 grudnia 1935 w Częstochowie, zm. 24 października 2010) – polski inżynier łączności.
Życiorys.
W latach 1953–1959 studiował na Wydziale Łączności Politechniki Wrocławskiej (1953-1959), a następnie do 1962 r. zaocznie na Wydziale Matematyki Uniwersytetu Wrocławskiego. Stopień doktora obronił na Wydziale Elektroniki Politechniki Wrocławskiej w 1966 r., habilitację uzyskał w 1976 r., a w 1992 r. przyznano mu tytuł naukowy profesora zwyczajnego nauk technicznych.
Pracę na Politechnice Wrocławskiej rozpoczął jeszcze jako student czwartego roku w 1956 r. w Katedrze Podstaw Telekomunikacji, a od 1968 r. pracował w Instytucie Telekomunikacji i Akustyki Politechniki Wrocławskiej, kolejno jako: młodszy asystent, asystent (1959 r.), starszy asystent (1960 r.), adiunkt (1966 r.), docent (1968 r.) i profesor nadzwyczajny na Wydziale Elektroniki (1978 r.). Od lat 80. kierował Zakładem Teorii Obwodów w Instytucie Telekomunikacji i Akustyki Politechniki Wrocławskiej. Był prodziekanem Wydziału Elektroniki Politechniki Wrocławskiej (1966-72), zastępcą dyrektora w Instytucie Telekomunikacji i Akustyki Politechniki Wrocławskiej (1972-1978, 1987-1991) i dyrektorem Instytutu (1981).
Członek Wrocławskiego Towarzystwa Naukowego (od 1977 r.) i jego prezes (od 1991 r.), członek Polskiego Towarzystwa Elektrotechniki Teoretycznej i Stosowanej (od 1962 r.), członek jego komisji rewizyjnej (1973-1974), przewodniczący zarządu oddziału wrocławskiego (1981-1985), zastępca członka (1976-1980) i członek zarządu głównego oraz wiceprzewodniczący zarządu głównego (od 1986 r.); w 1996 r. został członkiem honorowym. Członek Komitetu Elektroniki i Telekomunikacji Polskiej Akademii Nauk i Komitetu Narodowego Międzynarodowej Unii Radiowej.
Jego zainteresowania naukowe obejmowały teorię sygnałów, obwodów, systemów i układów elektronicznych oraz cyfrowe przetwarzanie sygnałów. Prowadził badania w zakresie zastosowania metod topologicznych analizy i syntezy układów elektronicznych, metod syntezy układów mikroelektronicznych, jak również badania bezwzględnej stabilności wielowrotników oraz układów wielowymiarowych, metod bezpośredniej syntezy pasywnych układów analogowych, dyskretnych i cyfrowych metod przestrzeni stanów, a także metod interpolacji macierzami rzeczywistymi dodatnimi i macierzami rzeczywistymi ograniczonymi. Autor 2 patentów, 2 skryptów i ponad 120 artykułów, promotor 15 przewodów doktorskich.
Wykładał także na WSI w Zielonej Górze (1966-68) i WSI w Koszalinie (od 1990).
Odznaczony m.in. Krzyżem Kawalerskim Orderu Odrodzenia Polski, Złotym Krzyżem Zasługi, Medalem Komisji Edukacji Narodowej i Złotą Odznaką Politechniki Wrocławskiej.
Został pochowany na cmentarzu przy ul. Smętnej we Wrocławiu.

</doc>
<doc id="5282584" url="https://pl.wikipedia.org/wiki?curid=5282584" title="Elektrownia jądrowa Biblis">
Elektrownia jądrowa Biblis

Elektrownia jądrowa Biblis (niem. "Kernkraftwerk Biblis", "KWB") – wyłączona z eksploatacji elektrownia jądrowa znajdująca się w Niemczech w kraju związkowym Hesja niedaleko miejscowości Biblis, nad ujściem rzeki Weschnitz do Renu. Składa się z dwóch bloków typu PWR o łącznej mocy 2407 MW. Została wyłączona z użycia w sierpniu 2011 roku. 
Historia.
W 1970 roku rozpoczęto budowę pierwszego bloku nowej elektrowni jądrowej nad Renem niedaleko Biblis, 13 km od Wormacji, a dwa lata później ruszyła budowa bloku B. Ich włączenie do sieci nastąpiło kolejno w latach 1974 i 1976. Budowa pochłonęła odpowiednio 800 mln i 1 mld DM. W latach 70. XX wieku planowano jeszcze budowę dwóch kolejnych bloków C i D, jednak zaniechano ich w latach 90. W latach 80. elektrownia dostarczała zaspokajała ok. 60% zapotrzebowania Hesji na energię elektryczną. W 2006 roku w Biblis oddano do użytku magazyn na odpady radioaktywne z elektrowni dopuszczony na okres 40 lat. 
Pierwotne plany rządu zakładały, że blok A zostanie wyłączony najpóźniej w sierpniu 2009 roku w związku z programem odchodzenia od energii atomowej przez Niemcy. Blok B miał zakończyć działalność w 2010 roku. Okres eksploatacji obydwu bloków został ten jednak przedłużony do połowy 2011 roku, natomiast blok B uzyskał pozwolenie na funkcjonowanie do końca 2012 roku. Po katastrofie w Fukushimie 11 marca 2011, podjęto decyzję o tymczasowym wyłączeniu wszystkich bloków jądrowych powstałych przed 1980 rokiem na terenie Niemiec. W związku z tym 18 marca wyłączono blok A. Blok B był wówczas wyłączony ze względu na planowe prace konserwacyjne. W maju 2011 podjęto decyzję o nieuruchamianiu ponownie bloku A, natomiast w lipcu podjęto decyzję o trwałym wyłączeniu obydwu bloków elektrowni, przy czym blok B miał stanowić tzw. „zimną rezerwę”. W sierpniu tego samego roku ostatecznie z tego zrezygnowano i postanowiono o całkowitym wyłączeniu obu bloków. 
W 2017 roku RWE Power, operator elektrowni, otrzymał zgodę od parlamentu Hesji na rozbiórkę obiektu. Planowana jest całkowita rozbiórka i neutralizacja terenu elektrowni do 2032 roku. 
Dane techniczne.
Źródła:

</doc>
<doc id="5282589" url="https://pl.wikipedia.org/wiki?curid=5282589" title="Kateryna Bondarenko">
Kateryna Bondarenko



</doc>
<doc id="5282595" url="https://pl.wikipedia.org/wiki?curid=5282595" title="Kamienica Pod Czerwonym Jagniątkiem we Wrocławiu">
Kamienica Pod Czerwonym Jagniątkiem we Wrocławiu

Kamienica Pod Czerwonym Jagniątkiem dawniej Farbiarnia Reńska – barokowa kamienica znajdująca się na ulicy Psie Budy 13 we Wrocławiu.
Historia i opis architektoniczny.
Kamienica murowana została wzniesiona w latach siedemdziesiątych XVII wieku (Aleksandra Bek określa wzniesienie kamienicy na połowę XVII wieku) w miejsce wcześniejszego budynku. Jest to trzykondygnacyjna, trzytraktowa kalenicowa kamienica o pięcioosiowej fasadzie podzielonej pasowymi gzymsami międzykondygnacyjnymi, na których umieszczono podokienne cokoły przyozdobione lustrami różnej wielkości. Wokół okien umieszczono uszakowe opaski. W środkowej osi znajdował się portal, który osadzony był wraz ze starszymi renesansowymi elementami, m.in. profilowanymi od 1/3 wysokości węgarami z elementami roślinnej ślimacznicy u nasady profili. Nad nadprożem znajdował się gzyms z fryzem i dekoracją przedstawiającą zawieszone na wstęgach girlandy owoców. Fryz połączony był wydatnym zwornikiem w formie wachlarzowato skomponowanego klucza, w którym umieszczono płaskorzeźbę przedstawiającą kobiecą głowę ozdobioną festonem. Nad zwornikiem umieszczono plakietę z wyobrażeniem godła domu. Portal kamienicy został uwieczniony na grafice autorstwa Heinricha Mützela wykonanej w 1825 roku. Skrzydła drzwiowe miały bogate snycerskie dekoracje datowane na 1670 rok.
W 1895 roku kamienica została przebudowana, zmianom zostały poddane głównie wnętrza budynku. 
Po 1945 roku.
Po działaniach wojennych w 1945 roku kamienica została odbudowana w latach 1958–1961 według projektu Stanisława Koziczuka. Zmieniono wówczas ponownie układ wnętrz oraz połączono ją z sąsiednią kamienicą nr 12. W 2019 roku kamienica przeszła gruntowny remont; została odnowiona elewacja oraz przywrócono dawne godło budynku usunięte w okresie powojennej odbudowy. 

</doc>
<doc id="5282599" url="https://pl.wikipedia.org/wiki?curid=5282599" title="Cegliński">
Cegliński

Cegliński – polskie nazwisko.

</doc>
<doc id="5282601" url="https://pl.wikipedia.org/wiki?curid=5282601" title="World of Horror">
World of Horror

World of Horror – niezależna gra komputerowa, z gatunku RPG, utrzymana w estetyce horroru. Została stworzona przez polskiego twórcę Pawła Koźmińskiego, posługującego się również pseudonimem "panstasz". Grę opublikowano 20 lutego 2020 w serwisach Steam oraz GOG. Produkcja nawiązuje do twórczości Junjiego Ito oraz H.P. Lovecrafta. Akcja ma miejsce w mieście Shiokawa, w Japonii.
Rozgrywka.
Gra posiada turowy system walki oraz zagadki logiczne. Zawiera w sobie również strukturę gatunku Roguelike, w ramach której należy rozwiązać daną liczbę zadań, jednocześnie nie ginąc z rąk przeciwników. Gracz ma możliwość wcielenia się w pięć grywalnych postaci.
Odbiór.
W serwisie Metacritic gra otrzymała ocenę 80/100 na podstawie 4 recenzji.

</doc>
<doc id="5282602" url="https://pl.wikipedia.org/wiki?curid=5282602" title="Tadeusz Pieniążek">
Tadeusz Pieniążek

Tadeusz Romuald Pieniążek (ur. 7 lutego 1922, zm. 12 września 2002) – polski inżynier chemii. Absolwent z 1950 Politechniki Wrocławskiej. Doktorat obronił w 1961, habilitację uzyskał w 1967. Od 1973 profesor na Wydziale Chemicznym Politechniki Wrocławskiej i dziekan tego wydziału (1968-1972, 1981-1987).

</doc>
<doc id="5282604" url="https://pl.wikipedia.org/wiki?curid=5282604" title="Cori Gauff">
Cori Gauff



</doc>
<doc id="5282607" url="https://pl.wikipedia.org/wiki?curid=5282607" title="Caty McNally">
Caty McNally



</doc>
<doc id="5282609" url="https://pl.wikipedia.org/wiki?curid=5282609" title="Włodzimierz Pihowicz">
Włodzimierz Pihowicz

Włodzimierz Pihowicz (ur. 1938) – polski inżynier maszyn okrętowych. Absolwent Politechniki Gdańskiej. W 1992 r. profesor na Politechnice Poznańskiej. W 2001 profesor na Wydziale Mechaniczno-Energetycznym Politechniki Wrocławskiej.

</doc>
<doc id="5282610" url="https://pl.wikipedia.org/wiki?curid=5282610" title="Jacek Pigłowski">
Jacek Pigłowski

Jacek Maria Pigłowski (ur. 1948) – polski inżynier chemii. Absolwent Politechniki Wrocławskiej. Od 2009 profesor na Wydziale Chemicznym Politechniki Wrocławskiej.

</doc>
<doc id="5282611" url="https://pl.wikipedia.org/wiki?curid=5282611" title="Gruca">
Gruca

Osoby o tym nazwisku:
Zobacz też:

</doc>
<doc id="5282615" url="https://pl.wikipedia.org/wiki?curid=5282615" title="Pawlaczyk">
Pawlaczyk

Osoby o tym nazwisku:

</doc>
<doc id="5282616" url="https://pl.wikipedia.org/wiki?curid=5282616" title="Pihowicz">
Pihowicz

Osoby o tym nazwisku:

</doc>
<doc id="5282617" url="https://pl.wikipedia.org/wiki?curid=5282617" title="Izydora z Egiptu">
Izydora z Egiptu

Izydora z Egiptu, znana też jako Izydora z Tabenny (zm. ok. 365) – wczesnochrześcijańska zakonnica, żyjąca w IV wieku naszej ery. Święta czczona przez Kościół katolicki i prawosławny. Uważana za jedną z pierwszych Bożych Szaleńców, a jej postawa stałą sie wzorem dla późniejszych ojców i matek pustyni.
Biografia.
Większość informacji o jej życiu czerpiemy z dzieła "Opowiadania dla Lausosa" autorstwa Palladiusza z Galacji. Wiadomo, że Izadora wstąpiła do klasztoru Tabenna w Egipcie (wówczas część Cesarstwa bizantyjskiego). Nie wiadomo dokładnie w którym roku i w jakim była wtedy wieku.
W klasztorze pracowała w kuchni i wykonywała najbrudniejsze i najcięższe prace. Nigdy nie jadała z innymi siostrami i niewiele mówiła. Swoją głowę zakrywała zwykłą szmatką, a zamiast gotowanego jedzenia piła brudną wodę do mycia garnków i naczyń. Siostry uznały ją za obłąkaną, albo opętaną. Źle ją traktowały i odnosiły się do niej z pogardą. Ona sama nigdy nie wpadała w złość, ani nie narzekała na siostry. Za wszystko dziękowała Bogu.
Pewnego dnia pustelnik imieniem Pitirim, doznał objawienia. Ukazał mu się w nim anioł i rozkazał: „Idź do klasztoru Tabenna. Zobaczysz tam siostrę noszącą szmatę na głowie. Służy im wszystkim z miłością i znosi ich pogardę bez narzekania. Jej serce i jej myśli zawsze spoczywają w Bogu. Ty natomiast siedzisz w samotności, ale twoje myśli krążą po całym świecie”.
Pustelnik zgodnie z poleceniem anioła udał się do wskazanego klasztoru i poinformował siostry o swojej wizji. Spotkał tam też Izydorę, która poprosiła go o błogosławieństwo. Wtedy Pitirim odrzekł jej: „Najpierw pobłogosław mnie, czcigodna Matko!” Wywołało to zdumienie sióstr, które uważały Izadorę za obłąkaną. Pustelni wyjaśnił: „Przed Bogiem Izydora jest wyższa od nas wszystkich!”
Od tego momentu siostry zaczęły pokutować, przyznając się do złego traktowania Izydory i poprosiły ją o przebaczenie.
Święta jednak, zmartwiona swoją nieoczekiwaną sławą i hołdami, potajemnie opuściła klasztor. Jej ostateczny los pozostał nieznany. Przyjmuje się, że zmarła około 365 roku.

</doc>
<doc id="5282618" url="https://pl.wikipedia.org/wiki?curid=5282618" title="Pigłowski">
Pigłowski

Osoby o tym nazwisku:

</doc>
<doc id="5282621" url="https://pl.wikipedia.org/wiki?curid=5282621" title="Bad to the Bone">
Bad to the Bone

Bad to the Bone – piosenka rockowa zespołu George Thorogood and the Destroyers, wydana w 1982 roku jako singel promujący album pod tym samym tytułem.
Charakterystyka.
Była to pierwsza piosenka napisana przez George'a Thorogooda na własne potrzeby. Pomysł na stworzenie utworu, który w zamierzeniu byłby hitem, powstał w okresie, kiedy Thorogood koncertował wspólnie z The Rolling Stones i The J. Geils Band. Muzyk stwierdził wówczas, że musi napisać piosenkę, dzięki której zostanie zapamiętany. Thorogood pisał piosenkę przez kilka miesięcy w latach 1981–1982.
Utwór jest oparty na bluesowej piosence Bo Diddleya „I'm a Man”, jako że Diddley był jednym z muzycznych autorytetów George'a Thorogooda. Wersja Thorogooda jest cięższa, ponieważ występującą w Diddleya harmonijkę ustną zastąpiono gitarą. W utworze podmiot liryczny twierdzi, że jest „zły do szpiku kości”, to znaczy w ogóle nie ma w nim dobra. Tą piosenką George Thorogood spopularyzował wyrażenie „bad to the bone” w Stanach Zjednoczonych.
Do piosenki zrealizowano teledysk. Jednym z wątków teledysku jest gra Thorogooda z Diddleyem w bilard. W klipie pojawia się także zawodowy bilardzista Willie Mosconi.
Odbiór.
Piosenka była coverowana m.in. przez Z-Rock Hawaii (1996), Molly Hatchet (2008), Kena Tamplina (2012), ApologetiX (2016) czy Carolyn Wonderland (2017), a sample z niej wykorzystali m.in. Wu-Tang Clan („Fast Shadow”, 2000), Anal Cunt („Bald to the Bone”, 2004) i Nate Dogg („Bad Girls”, 2004).
Utwór wykorzystano w około 25 filmach, w tym w takich jak: "Slayground" (1983), "Christine" (1983), "Zabójcza broń" (1987), "Rozmowy radiowe" (1988), "Kochany urwis" (1990), ' (1991), "Kochany urwis 2" (1991), "Krew z krwi, kość z kości" (1993), "Szczeniackie wojsko" (1995), "Nie wierzcie bliźniaczkom" (1998), "3000 mil do Graceland" (2001), "Joe Dirt" (2001), "Strażacki pies" (2007), "Cziłała z Beverly Hills" (2008), "Piękna Kate" (2009), "Lucky Luke" (2009), "Transylmania" (2009), ' (2010), "Megamocny" (2010), "Muppety" (2011), "Miłość po francusku" (2013), "" (2015), "Odważ się zdobyć faceta" (2015), "Dzielny kogut Maniek" (2015) oraz "To dla twojego dobra" (2017). Piosenka pojawiła się także w serialach i programach telewizyjnych: "Top Gear", "Miasteczko South Park", "Siostra Jackie", "Na imię mi Earl", "Las Vegas", "Jim wie lepiej", "Trzecia planeta od Słońca", "Świat według Bundych" i "Policjanci z Miami". Piosenka została także zacytowana w serialu "Dobre miejsce" (odc. „A Chip Driver Mystery”, w którym została opisana jako „okropna piosenka okropnego muzyka”).

</doc>
<doc id="5282622" url="https://pl.wikipedia.org/wiki?curid=5282622" title="George Thorogood &amp; the Destroyers">
George Thorogood &amp; the Destroyers



</doc>
<doc id="5282624" url="https://pl.wikipedia.org/wiki?curid=5282624" title="Bronisław Pilawski">
Bronisław Pilawski

Bronisław Pilawski (ur. 1919, zm. 2008) – polski specjalista ekonomii i handlu. Absolwent Uniwersytetu Jana Kazimierza we Lwowie i Akademii Handlowej w Krakowie. Od 1970 profesor na Wydziale Inżynieryjno-Ekonomicznym (od 1972 Wydziale Informatyki i Zarządzania) Politechniki Wrocławskiej i dziekan tego wydziału (1968-1972 i 1981-1987).

</doc>
<doc id="5282626" url="https://pl.wikipedia.org/wiki?curid=5282626" title="George Thorogood and the Destroyers">
George Thorogood and the Destroyers



</doc>
<doc id="5282628" url="https://pl.wikipedia.org/wiki?curid=5282628" title="Iwona Petry">
Iwona Petry



</doc>
<doc id="5282630" url="https://pl.wikipedia.org/wiki?curid=5282630" title="Palladiusz z Galacji">
Palladiusz z Galacji

Palladiusz z Galacji (ur. ok. 363, zm. ok. 425) – biskup Helenopolis w Bityni, autor słynnego dzieła "Opowiadania dla Lausosa".
Urodził się w Galacji na obszarze Cesarstwa bizantyjskiego. Ukończył studia klasyczne prawdopodobnie w Cezarei Palestyńskiej. W 386 wstąpił do wspólnoty mnichów. Jednym z jego nauczycieli był Ewagriusz z Pontu. Po powrocie do ojczyzny został wybrany biskupem Helenopolis. Przyjaźnił się ze św. Janem Chryzostomem. Był autorem jego biografii. W 412 roku został biskupem Aspuny. W 420 napisał swoje najsłynniejsze dzieło "Opowiadania dla Lausosa", które dedykował Lausosowi, dworzaninowi cesarskiemu.

</doc>
<doc id="5282631" url="https://pl.wikipedia.org/wiki?curid=5282631" title="Tere">
Tere

Tere, właśc. Theresia Ebenna Ezeria Pardede (ur. 2 września 1979 w Dżakarcie) – indonezyjska piosenkarka.
Swoją karierę muzyczną rozpoczęła jako wokal wspierający w różnych formacjach, jak np. Dewa 19. Jednakże szerszą rozpoznawalność przyniosła jej dopiero współpraca z Pas Band (utwór „Kesepian Kita”).
W 2002 roku wydała swój debiutancki album pt. "Awal Yang Indah". Była autorką zarówno tekstów piosenek, jak i muzyki. Sukces powtórzyły kolejne albumy: "Sebuah Harapan" (2003) i "Begitu Berharga" (2005).
Zdołała wypromować utwory: „Awal Yang Indah”, „Mengapa Ini Yang Terjadi” (feat Valent), „Aku Patut Membenci Dia” oraz „Selebihnya Dusta”.

</doc>
<doc id="5282632" url="https://pl.wikipedia.org/wiki?curid=5282632" title="Zygmunt Miłkowski (oficer WP)">
Zygmunt Miłkowski (oficer WP)



</doc>
<doc id="5282634" url="https://pl.wikipedia.org/wiki?curid=5282634" title="Zdzisława Gołko">
Zdzisława Gołko

Zdzisława Anna Gołko (ur. 26 października 1919 w Sanoku, zm. 20 czerwca 2007 w Chicago) – polska sanitariuszka i pielęgniarka. Przeszła z Armią Andersa z ZSRR do Wielkiej Brytanii.
Życiorys.
Zdzisława Inglot od 1938 roku do wybuchu II wojny światowej pracowała w Lubaczowie jako instruktorka Przysposobienia Wojskowego i wychowania fizycznego. 
1 września 1939 roku została przydzielona do Szpitala Powszechnego w Lubaczowie, jako siostra PCK, pracowała tam do 29 kwietnia 1940 roku. 28 czerwca tego roku została aresztowana przez NKWD i wraz z całą rodziną wywieziona w głąb Rosji, do Kraju Ałtajskiego. Została zwolniona z obozu pracy przymusowej, na podstawie układu Sikorski-Majski. Wstąpiła ochotniczo do Armii Andersa. W 1942 roku otrzymała przydział do szpitala w Kermine (obecnie Uzbekistan), jako „siostra”. W marcu 1942 roku została ewakuowana, wraz ze szpitalem z Krasnowodska (wtedy w ZSRR, dziś w zachodnim Turkmenistanie) do Pahlevi w ówczesnej Persji. Z Pahlevi została wysłana do Sarafand w Palestynie, do ATS Training Depot, na Kurs Komendantek (Cadre Course), od 22 czerwca 1942 do 18 lipca 1942 roku. Po ukończeniu tego kursu, w sierpniu 1942 roku została przydzielona do Szpitala Nr. 1 w Kirkuku (Irak). Następnie, wraz z tym szpitalem została przetransportowana do Al-Kantara (Egipt). W grudniu 1943 roku została ponownie przetransportowana za szpitalem do Włoch. Szpital Wojenny Nr. 5 został zakwaterowany w Casamassima koło Bari. Tu Zdzisława Inglot pracowała przy rannych żołnierzach. Po zdobyciu Monte Cassino i zakończeniu bitwy o Anconę została wysłana z transportem najciężej rannych żołnierzy, irlandzkim okrętem sanitarnym, z irlandzkimi lekarzami i pielęgniarkami, jako jedyna polska, „starsza siostra transportowa”. Okręt ten płynął z portu Toronto we Włoszech do portu Bristol w Anglii, a następnie rannych przetransportowano do Szpitala Wojennego Nr l w Taymouth Castle w Kenmore w hrabstwie Perthshire. Zdzisława – już wtedy – Gołko pracowała w szpitalu w Taymouth Castle do 10 kwietnia 1945 roku. Została zwolniona ze służby 11 kwietnia 1946 roku.
W 1951 roku wraz z mężem i synem wyemigrowała do Stanów Zjednoczonych, gdzie zdała egzamin pielęgniarski. Później pracowała jako higienistka w Sears Holdings.
Życie prywatne.
Zdzisława Inglot była córką Władysława i Kingi z domu Drożdżak. Wyszła 18 lipca 1944 roku w Casamassima (Włochy) za Jerzego Gołko (1913–2005), z którym miała dwóch synów: Andrew (1945–2011) i Janusza (Johna) (ur. w 1952 roku).

</doc>
<doc id="5282639" url="https://pl.wikipedia.org/wiki?curid=5282639" title="Maria Elvira Salazar">
Maria Elvira Salazar

Maria Elvira Salazar (ur. 1 listopada 1961 w Miami) – amerykańska dziennikarka, pisarka i polityk. Od 12 stycznia 2021 członkini Izby Reprezentantów Stanów Zjednoczonych jako reprezentantka 27. dzielnicy kongresowej Florydy. Członkini Partii Republikańskiej. 
Pięciokrotna laureatka Nagrody Emmy, nagrodzona za reportaże o Dominikanie, Salwadorze i Kubie.
Biografia.
Urodziła się w dzielnicy Little Havana w Miami jako córka kubańskich wygnańców. Część dzieciństwa spędziła w Portoryko. W 1983 r. uzyskała tytuł Bachelor of Arts w dziedzinie komunikacji na Uniwersytecie Miami, a w 1995 r. tytuł magistra administracji publicznej na Uniwersytecie Harvarda.
Kariera telewizyjna.
Rozpoczęła karierę w telewizji w 1984 roku jako lokalny reporter dla "Channel 23", filii Univision Network w Miami. W 1988 roku nadała pierwszą w historii hiszpańskojęzyczną audycję dla CNN, stając się założycielem CNN Español. Była korespondentem Białego Domu i Pentagonu dla Univision.
W 1991 roku została szefową biura oddziału Univision w Ameryce Środkowej, relacjonując wojnę domową w Salwadorze". S"pędziła dziewięć lat w Telemundo News, wpierw jako starszy korespondent zagraniczny, a następnie jako główna prezenterka wieczornych wiadomości. Jako jedna z nielicznych przeprowadziła indywidualne wywiady z dyktatorami – Fidelem Castro i Augusto Pinochetem. W 2004 roku dołączyła do Mega TV.
W 2010 roku opublikowała swoją pierwszą książkę zatytułowaną "Si Dios Contigo, Quien Contra Ti?," która okazała się bestsellerem"." Do 2015 roku prowadziła swój własny program informacyjny „Maria Elvira Live”. W 2016 roku wróciła do Mega TV jako prezenterka wieczorowych i nocnych wiadomości.
Kariera polityczna.
Po wejściu do polityki z Partią Republikańską, w 2018 r. kandydowała o miejsce pozostawione przez wieloletnią posłankę Ileanę Ros-Lehtinen, ale została pokonana przez demokratyczną przeciwniczkę, sekretarz zdrowia i opieki społecznej – Donnę Shalalę, stosunkiem głosów 51,8% do 45,8%. W kolejnych wyborach, dwa lata później udało się jej pokonać Donnę Shalalę przewagą zaledwie dziesięciu tysięcy głosów, co stanowiło niespodziankę wyborczą.
Życie prywatne.
Salazar obecnie mieszka w Coral Gables ze swoimi dwiema córkami, Nicolettą i Martiną.
Poglądy.
Salazar ​​sprzeciwia się finansowaniu aborcji przez podatników. Podczas swojej kampanii określała się jako „konserwatywna, chrześcijańska, zdroworozsądkowa” Republikanka. Zadeklarowała się jako chrześcijańska matka pro-life. Ponadto została opisana jako jeden z najostrzejszych krytyków rewolucji kubańskiej. Krytykowała prezydenta Baracka Obamę za politykę zbliżenia z Kubą.
W 2022 roku skrytykowała senatora i kandydata na prezydenta Kolumbii – Gustavo Petro, mówiąc „jest socjalistyczny i nic, co ma wspólnego z socjalizmem, nie jest dobre. Ani socjalizm demokratyczny, ani pragmatyczny, ani sympatyczny. Żaden socjalizm nie jest dobry”, oraz „Petro chce marksizmu i socjalizmu, systemu ideologicznego, który sprowadza tylko nędzę, ucisk i ostatecznie wygnanie”.

</doc>
<doc id="5282643" url="https://pl.wikipedia.org/wiki?curid=5282643" title="Madame Koi Koi">
Madame Koi Koi

Madame Koi Koi – duch nauczycielki z legendy miejskiej, rozpowszechnionej w Nigerii, Ghanie, Tanzanii i Południowej Afryce. Miała straszyć w szkołach z internatem, przechadzając się w nocy po korytarzach dormitoriów. Można ją było poznać po czerwonych butach na obcasie, które nosiła za życia. Nazwa "Koi Koi" miała się odnosić do dźwięku wydawanego przez owe obcasy, podczas chodzenia.
Postać pojawia się w książce dla dzieci "Feyi Fay and the Case of the Mysterious Madam Koi Koi" autorstwa Simisayo Brownstone.

</doc>
<doc id="5282653" url="https://pl.wikipedia.org/wiki?curid=5282653" title="Barybin (chutor)">
Barybin (chutor)

Barybin () – chutor w zachodniej Rosji, w sielsowiecie kitajewskim rejonu miedwieńskiego w obwodzie kurskim.
Geografia.
Miejscowość położona jest w dorzeczu rzeki Połnaja (lewy dopływ Sejmu), 3,5 km od centrum administracyjnego sielsowietu (2-ja Kitajewka), 19,5 km na północny wschód od centrum administracyjnego rejonu (Miedwienka), 26 km na południowy wschód od Kurska, 18,5 km od drogi magistralnej (federalnego znaczenia) M2 «Krym».
W chutorze znajduje się 16 posesji.
Miejscowość, jak i cały rejon, znajduje się w strefie klimatu kontynentalnego z łagodnym ciepłym latem i równomiernie rozłożonymi opadami rocznymi (Dfb w klasyfikacji klimatów Köppena).
Demografia.
W 2010 r. chutor zamieszkiwały 23 osoby.

</doc>
<doc id="5282654" url="https://pl.wikipedia.org/wiki?curid=5282654" title="Barybin">
Barybin

Barybin () – rosyjskie nazwisko oraz miejscowość

</doc>
<doc id="5282657" url="https://pl.wikipedia.org/wiki?curid=5282657" title="Jegorowa">
Jegorowa

Jegorowa () – żeńska forma rosyjskiego nazwiska Jegorow oraz nazwa wsi w Rosji

</doc>
<doc id="5282664" url="https://pl.wikipedia.org/wiki?curid=5282664" title="Jiří Vrdlovec">
Jiří Vrdlovec

Jiří Vrdlovec (ur. 29 czerwca 1956 w Pradze) – czeski kajakarz, kanadyjkarz, dwukrotny mistrz świata, olimpijczyk. W czasie kariery sportowej reprezentował Czechosłowację.
Kariera sportowa.
Zajął 5. miejsce wyścigu kanadyjek jedynek (C-1) na dystansie 10 000 metrów na mistrzostwach świata w 1978 w Belgradzie. Na kolejnych mistrzostwach świata w 1979 w Duisburgu zajął 4. miejsce w konkurencji C-1 na 10 000 metrów a w wyścigach kanadyjek dwójek (C-2) zajął wraz z Petrem Kubíčkiem 5. miejsce an dystansie 1000 metrów i 8. miejsce na 5000 metrów. Vrdlovec i Kubíček zajęli 5. miejsca w konkurencji dwójek zarówno na 500 metrów, jak i na 1000 metrów na igrzyskach olimpijskich w 1980 w Moskwie.
Na mistrzostwach świata w 1981 w Nottingham Vrdlovec zdobył brązowe medale w wyścigu C-1 na 1000 metrów (wyprzedzili go Ulrich Papke z Niemieckiej Republiki Demokratycznej i Tamás Buday z Węgier) i w konkurencji C-2 na 10 000 metrów (wraz z Kubíčkiem), a na dystansie 1000 metrów dwójek zajął z Kubíčkiem 4. miejsce. Zdobył srebrny medal w wyścigu jedynek na 10 000 metrów (za Tamásem Wichmannem z Węgier) i zajął 5. miejsce w wyścigu dwójek na 1000 metrów (w parze z Radomírem Blažíkiem) na mistrzostwach świata w 1982 w Belgradzie.
Zwyciężył na 10 000 metrów i zdobył brązowy medal na 1000 metrów, oba w konkurencji jedynek, a także zajął wraz z Blažíkiem 6. miejsce w wyścigu dwójek na 10 000 metrów na mistrzostwach świata w 1983 w Tampere. Obronił tytuł mistrzowski w konkurencji jedynek na 10 000 metrów i zajął 5. miejsce na 1000 metrów na mistrzostwach świata w 1985 w Mechelen a na mistrzostwach świata w 1986 w Montrealu zajął 4. miejsce w konkurencji C-1 na dystansie 10 000 metrów.
Później wycofał się z wyczynowego uprawiania kajakarstwa, ale powrócił na początku lat 90., by brać udział w kajakarskich maratonach. Zdobył brązowy medal w C-1 na mistrzostwach świata w maratonie w 1990 w Kopenhadze (na dystansie 42 km), a na mistrzostwach świata w 1992 w Brisbane na dystansie 45 km) zajął 7. miejsce

</doc>
<doc id="5282666" url="https://pl.wikipedia.org/wiki?curid=5282666" title="Radomír Blažík">
Radomír Blažík

Radomír Blažík (ur. 23 września 1954 w Brnie) – czeski kajakarz, kanadyjkarz, olimpijczyk. W czasie kariery sportowej reprezentował Czechosłowację.
Kariera sportowa.
Zajął 5. miejsce wyścigu kanadyjek jedynek (C-1) na dystansie 500 metrów na mistrzostwach świata w 1978 w Belgradzie i 6. miejsce w tej konkurencji na kolejnych mistrzostwach świata w 1979 w Duisburgu. Na igrzyskach olimpijskich w 1980 w Moskwie zajął 8. miejsce an tym dystasie.
Na mistrzostwach świata w 1981 w Nottingham zajął na dystansie 500 metrów 5. miejsce w wyścigu jedynek i 6. miejsce (w parze z Liborem Dvořákiem) w wyścigu dwójek (C-2). Później startował w osadzie dwójek. Zajął razem z Dvořákiem 4. miejsce na dystansie 10 000 metrów oraz w osadzie z Jiřím Vrdlovcem 5. miejsce na 1000 metrów na mistrzostwach świata w 1982 w Belgradzie, a na mistrzostwach świata w 1983 w Tampere 6. miejsce na 1000 metrów razem z Vrdlovcem.

</doc>
<doc id="5282668" url="https://pl.wikipedia.org/wiki?curid=5282668" title="Jacek Michalski (1925–2021)">
Jacek Michalski (1925–2021)

Jacek Michalski (ur. 17 kwietnia 1925 w Przemyślu, zm. 17 listopada 2021) – polski specjalista w zakresie leśnictwa, prof. dr hab.
Życiorys.
W 1951 ukończył studia leśnictwa na Uniwersytecie im. Adama Mickiewicza, w 1962 obronił pracę doktorską, w 1969 uzyskał stopień doktora habilitowanego. W 1987 nadano mu tytuł profesora nadzwyczajnego w zakresie nauk leśnych
Został zatrudniony w Katedrze Entomologii Leśnej na Wydziale Leśnym Akademii Rolniczej im. Augusta Cieszkowskiego w Poznaniu, oraz był członkiem Komisji Nauk Rolniczych, Leśnych i Weterynaryjnych na IV Wydziale Przyrodniczym Polskiej Akademii Umiejętności, Polskiego Towarzystwa Zoologicznego, Polskiego Towarzystwa Entomologicznego, Polskiego Towarzystwa Leśnego, Towarzystwa Przyjaciół Nauk w Przemyślu im. Kazimierza Marii Osińskiego i Poznańskiego Towarzystwa Przyjaciół Nauk.
Zmarł 17 listopada 2021, pochowany na cmentarzu parafialnym św. Jana Vianneya w Poznaniu

</doc>
<doc id="5282674" url="https://pl.wikipedia.org/wiki?curid=5282674" title="Schelten (ujednoznacznienie)">
Schelten (ujednoznacznienie)

Szwajcaria:
Osoby:

</doc>
<doc id="5282678" url="https://pl.wikipedia.org/wiki?curid=5282678" title="La Scheulte">
La Scheulte

Szwajcaria:

</doc>
<doc id="5282682" url="https://pl.wikipedia.org/wiki?curid=5282682" title="Aleksandra Lis">
Aleksandra Lis



</doc>
<doc id="5282683" url="https://pl.wikipedia.org/wiki?curid=5282683" title="Kuba Staruszkiewicz">
Kuba Staruszkiewicz

Jakub „Kuba” Staruszkiewicz – polski perkusista rockowy i jazzowy oraz producent. 
Życiorys.
Kuba Staruszkiewicz pochodzi z Gdańska, mieszka w Sopocie. Karierę rozpoczął w 1996. Uczestniczył w nagraniu ponad 40 (stan na 2019) wydawnictw płytowych, ścieżek dźwiękowych do filmów, spektakli teatralnych i radiowych oraz produkcji multimedialnych.
Członek m.in. Pink Freud (ok. 2001–2011) oraz Tymański Yass Ensemble, a także zespołów Marii Peszek, Natalii Przybysz, Krzysztofa Zalewskiego i Muńka Staszczyka.
Jako producent i kompozytor pracował z Natalią Przybysz.

</doc>
<doc id="5282684" url="https://pl.wikipedia.org/wiki?curid=5282684" title="Jakub Staruszkiewicz">
Jakub Staruszkiewicz



</doc>
<doc id="5282691" url="https://pl.wikipedia.org/wiki?curid=5282691" title="Ido von Reden">
Ido von Reden

Ido von Reden (ur. ok. 1865 koło Hanoweru, zm. 2 października 1912 we Lwowie) – niemiecki baron, dyplomata.
Życiorys.
Ido von Reden (według innej wersji Karol Ido von Reden) urodził się około 1865 na zamku Frankfurt koło Hanoweru u schyłku istnienia Królestwa Hanoweru. Posiadał tytuł barona.
Po wstąpieniu do służby państwowej Cesarstwa Niemieckiego początkowo był urzędnikiem oddziału kolonialnego Ministerstwa Spraw Zagranicznych w Berlinie. W 1896 w charakterze sędziego okręgowego został skierowany do Afryki Wschodniej i pracował tam przez trzy lata. Następnie został przydzielony służby konsularnej w Londynie w randze wicekonsula. Stamtąd w 1903 został przeniesiony został do St. Louis w Stanach Zjednoczonych, gdzie powierzono mu specjalnie zastępstwo interesów niemieckich w trakcie trwającej Wystawy Światowej 1904. Po dwóch latach został konsulem w Mediolanie, pracując tam również podczas Wystawy Powszechnej z 1906. Potem był skierowany do Ruszczuku w Bułgarii, skąd po krótkim pobycie w 1907 został przeniesiony do Lwowa na stanowisko konsula. W ostatnim okresie życia Reden otrzymał wysokie odznaczenie niemieckie.
2 października 1912 około godz. 11 konsul wezwał sekretarza konsulatu niemieckiego z ul. Chmielowskiego do swojego mieszkania w wilii przy ul. 29 listopada 71. Ten zastał na miejscu postrzelonych w głowę konsula oraz kobietę. Reden był już martwy, natomiast żyjąca jeszcze kobieta została przewieziona do szpitala, gdzie wkrótce zmarła. W pozostawionym liście konsul wyjaśnił, że zdarzenie miało zostać zrealizowane za obopólną zgodą obojga. Jak wykazały ustalenia śledczych Reden wpierw postrzelił kobietę, a następnie wezwał urzędnika, położył się do łóżka i strzelił sobie w skroń. Użył rewolweru typu browning. Z treści listu konsula wywnioskowano, że powodem do popełnienia samobójstwa był „przesyt życia”.
Reden był kawalerem. Od dwóch tygodni przez śmiercią chorował na zapalenie ślepej kiszki. Dzień przed dramatem decyzją w Berlinie został powołany na wyższe stanowisko w Addis Abebie w środkowoafrykańskiej Abisynii, gdzie miał objąć urząd posła. Zmarłą kobietą była Elżbieta Thürschke (wzgl. Thirschke lub Pirschke), licząca około 24 lata córka urzędnika z Charlottenburga. Przybyła ona do Redena we Lwowie kilka tygodni wcześniej. Według kolportowanej wersji impulsem do targnięcia się na życie mógł być fakt, że oboje nie mogli się pobrać.

</doc>
<doc id="5282694" url="https://pl.wikipedia.org/wiki?curid=5282694" title="Ryszard Wiejski-Wolschendorf">
Ryszard Wiejski-Wolschendorf

Ryszard Jerzy Wiejski-Wolschendorf, także Ryszard Wiejski (ur. 21 stycznia 1942 w Ozorkowie) – polski rugbista i trener rugby.
Życiorys.
Ryszard Wiejski-Wolschendorf wychowywał się w Ozorkowie pod opieką dziadków, gdzie odbył naukę w 6 klasach szkoły podstawowej. Następnie po powrocie rodziców z Ziem Odzyskanych przeniósł się do Łodzi, gdzie ukończył naukę w szkole podstawowej i XXI liceum ogólnokształcącym. Następnie ukończył studia na AWF w Warszawie, jednocześnie grając w klubach AZS Warszawa i Orzeł Warszawa. W 1868 został współzałożycielem (wraz ze Stanisławem Musiałczykiem, Zdzisławem Jegierskim i Bogdanem Pilarczykiem) i pierwszym trenerem sekcji rugby klubu Budowlani Łódź. W 9 meczach w latach 1970–1971, 1972, 1974 był kapitanem reprezentacji Polski w rugby. Był selekcjonerem reprezentacji Polski w rugby w latach 1976–1989 i 1994-1995 w 102 spotkaniach, będąc osobą najdłużej piastującą to stanowisko w historii polskiego rugby. W 1984 został członkiem zarządu Polskiego Związku Rugby. Od grudnia 1991 prowadzi założoną z rugbistą Włodzimierzem Całką pizzerię In Centro przy ul. Piotrkowskiej 153. Po rezygnacji Całki, prowadzi ją wraz żoną – Lubomirą Wiejską-Wolschendorf. W latach 1999-2002 był wiceprezesem PZR. 2000–2002 oraz 2003-2007 był trenerem Budowlanych Łódź, 4-krotnie doprowadzając ich do finału mistrzostw polski i 2-krotnie go wygrywając. Od sierpnia 2013 jest prezesem powstałego w tym samym roku Łódzkiego Okręgowego Związku Rugby oraz, wraz z Markiem Maciejewskim, jest trenerem juniorów KS Budowlani Commercecon Łódź.

</doc>
<doc id="5282697" url="https://pl.wikipedia.org/wiki?curid=5282697" title="Jerzy Gołko">
Jerzy Gołko

Jerzy Gołko (ur. 25 stycznia 1913 w Łucku, zm. 25 kwietnia 2005 w Chicago) – podpułkownik dyplomowany pilot 
Polskich Sił Powietrznych w Wielkiej Brytanii. Pilot 300 Dywizjonu Bombowego „Ziemi Mazowieckiej", dowódca 309 Dywizjonu Myśliwców Rozpoznawczych „Ziemi Czerwieńskiej”.
Życiorys.
Po ukończeniu korpusu kadetów nr 1 we Lwowie Jerzy Gołko był absolwentem IX Promocji Szkoły Podoficerów Lotnictwa w Dęblinie, po której ukończeniu w 1936 roku został przydzielony do 5 Pułku Lotniczego w Lidzie. W 1937 roku został odkomenderowany do Centrum Wyszkolenia Lotnictwa nr 1 na kurs instruktorów pilotażu na samolocie PZL P-23B Karaś, po którego ukończeniu przeniesiono go do 55 Samodzielnej Eskadry Bombowej, która wtedy przezbrajała się z samolotów Potez XXVII na Karasie. 
We wrześniu 1939 roku brał udział w ewakuacji samolotów RWD-8 ze składnicy MOB w Żyrzynie. Następnie 17 września przekroczył polską granicę i przez Rumunię, Jugosławię i Włochy dotarł do Francji, a w styczniu 1940 roku przybył do Wielkiej Brytanii. Odbył kurs pilotażu na stacji RAF Redhill, po czym został przeniesiony do 18 OTU (Operational Training Unit) z przydziałem do 300 Dywizjonu Bombowego. W locie bojowym w nocy z 28 na 29 grudnia 1940 roku po wystartowaniu z bazy RAF Swinderby na samolocie Wellington R1035 dokonał bombardowania zbiorników paliw i rafinerii nafty w Antwerpii. Wracając po wykonaniu zadania bojowego samolot rozbił się podczas lądowania w bardzo trudnych warunkach atmosferycznych na własnym lotnisku. Był ciężko ranny, wraz z pozostałymi członkami załogi: Zygmuntem K. Szymańskim, Władysławem Graczykiem i Antonim Suczyńskim. Zginęli wtedy sierż. strzel. pokł. H. Węgrzyn i mjr pil. Kryński. Gołko przez ponad 2 miesiące przebywał w szpitalu.
Uczestniczył w wyprawach na cele w Kilonii, Bremie, Hamburgu i w Hawrze. W nocy z 23 na 24 marca 1941 roku brał udział w pierwszym polskim bombardowaniu Berlina. Nocą z 8 na 9 maja 1941 roku w swoim dziesiątym locie bombardował Hamburg i Bremę. W nocy z 29 na 30 czerwca 1941 roku bombowiec Wellington R 1640, pilotowany przez Jerzego Gołkę, został poważnie uszkodzony podczas bombardowania Bremy i wylądował na Morzu Północnym, 40 mil od Grimsby. Załoga została uratowana.
W kwietniu 1942 roku przeszedł miesięczne przeszkolenie myśliwskie w Army Cooperation Command w 41 Operational Training Unit na lotnisku w Old Sarum i Oatlands Hill (Hampshire).
W 1943 roku był dowódcą eskadry A w 309 Dywizjonie Myśliwców Rozpoznawczych „Ziemi Czerwieńskiej”, a od 3 kwietnia 1944 roku był jego dowódcą. W dniu 8 września 1944 roku przekazał dowodzenie nad dywizjonem nowemu dowódcy, kpt. pil. Antoniemu Głowackiemu, udając się 10 września na odpoczynek do południowej Anglii na lotnisko w Lasham do jednostki RAF, 84 Ground Service Unit (84 GSU — jednostka zajmująca się odbiorem samolotów z wytwórni, przystosowaniem ich do potrzeb poszczególnych dywizjonów i dostarczaniem na lotniska przyfrontowe). Po krótkim odpoczynku kpt. Gołko został na własną prośbę skierowany do pracy bojowej do brytyjskiego 35 skrzydła rozpoznawczego, wchodzącego w skład 2 Armii Lotnictwa Taktycznego. Wykonywał loty rozpoznania różnych celów nieprzyjacielskich, latając w 268 Dywizjonie Rozpoznania Taktycznego RAF.
W dniach od 17 września 1945 do 7 kwietnia 1946 roku odbył VII kurs Wyższej Szkoły Lotniczej. Później był zatrudniony w Polish Air Force Staff College w Weston-super-Mare jako „air reconnaissance assistant”. Jednocześnie ukończył tę szkołę.
Po zakończeniu działań wojennych, w 1951 roku wyjechał z żoną i synem do USA, gdzie pracował w Sears Holdings.
Życie prywatne.
Jerzy Gołko był synem Albina Konstantego i Elżbiety z domu Piszel (Pisel). Ożenił się 18 lipca 1944 roku w Casamassima (Włochy) ze Zdzisławą Inglot, z którą miał dwóch synów: Andrew (1945–2011) i Janusza (Johna) (ur. w 1952 roku).

</doc>
<doc id="5282711" url="https://pl.wikipedia.org/wiki?curid=5282711" title="Zenon Wołoszynowski">
Zenon Wołoszynowski

Zenon Wołoszynowski – polski kolarz szosowy.
Zdobył mistrzostwo Galicji, Krakowa, a 16 października 1912 także mistrzostwo Śląska.
Był pierwszym prezesem wydziału założonego w 1912 Krakowskiego Klubu Cyklistów i Motorzystów (późniejszy „Smok”).

</doc>
<doc id="5282713" url="https://pl.wikipedia.org/wiki?curid=5282713" title="Józef Kalisz">
Józef Kalisz



</doc>
<doc id="5282721" url="https://pl.wikipedia.org/wiki?curid=5282721" title="MVP finałów ÖBL">
MVP finałów ÖBL

MVP finałów ÖBL – najbardziej wartościowy zawodnik finałów Austriackiej Bundesligi Koszykówki, nagroda przyznawana co sezon od 2006 roku najlepszemu zawodnikowi rozgrywek finałowych ligi austriackiej.

</doc>
<doc id="5282724" url="https://pl.wikipedia.org/wiki?curid=5282724" title="Mistrzostwa Świata w Kajakarstwie 1986">
Mistrzostwa Świata w Kajakarstwie 1986

20. Mistrzostwa świata w kajakarstwie odbyły się w 1986 w Montrealu.
Rozegrano 15 konkurencji męskich i 3 kobiece. Mężczyźni startowali w kanadyjkach jedynkach (C-1) i dwójkach (C-2) oraz w kajakach jedynkach (K-1), dwójkach (K-2) i czwórkach (K-4), zaś kobiety w kajakach jedynkach, dwójkach i czwórkach. Liczba i rodzaj konkurencji nie zmieniły się od poprzednich mistrzostw.
Pierwsze miejsce w klasyfikacji medalowej wywalczyli reprezentanci Węgier.

</doc>
<doc id="5282726" url="https://pl.wikipedia.org/wiki?curid=5282726" title="Akademia Sztuk Pięknych w Tiranie">
Akademia Sztuk Pięknych w Tiranie



</doc>
<doc id="5282729" url="https://pl.wikipedia.org/wiki?curid=5282729" title="Zakład Emerytalno-Rentowy">
Zakład Emerytalno-Rentowy



</doc>
<doc id="5282730" url="https://pl.wikipedia.org/wiki?curid=5282730" title="Ministerstwa Spraw Wewnętrznych i Administracji">
Ministerstwa Spraw Wewnętrznych i Administracji



</doc>
<doc id="5282731" url="https://pl.wikipedia.org/wiki?curid=5282731" title="Adil Galiachmietow">
Adil Galiachmietow

Adil Kazbiekowicz Galiachmietow (; ur. 16 listopada 1998 w Uralsku) – kazachski łyżwiarz szybki specjalizujący się w short tracku, olimpijczyk z Pekinu 2022.

</doc>
<doc id="5282732" url="https://pl.wikipedia.org/wiki?curid=5282732" title="Arben Theodhosi">
Arben Theodhosi

Arben Theodhosi (ur. 1953 w Tiranie) – albański malarz i pisarz.
Życiorys.
W latach 1975-1990 był internowany i przymusowo pracował w kopalni rud miedzi ze względu na nieudolność jego ojca Koço Theodhosiego jako ministra przemysłu.
W 1992 roku Arben Theodhosi miał swoją wystawę indywidualną w Narodowej Galerii Sztuki w Tiranie, gdzie wystawił 40 obrazów malowanych farbą olejną.
W 1993 roku ukończył studia na Akademii Sztuk Pięknych w Tiranie.
W latach 1996-1998 mieszkał w Atenach, gdzie pracował dla dwóch lokalnych galerii sztuk.

</doc>
<doc id="5282744" url="https://pl.wikipedia.org/wiki?curid=5282744" title="Javohir Sindarov">
Javohir Sindarov

Javohir Sanjarbekovich Sindarov (ur. 8 grudnia 2005 w Taszkencie) – uzbecki szachista, arcymistrz od 2019 roku.
Życiorys.
Urodził się 8 grudnia 2005 roku w Taszkencie. W 2017 roku zdobył tytuł mistrza międzynarodowego, a dwa lata później został arcymistrzem. W 2019 i 2021 roku został mistrzem Uzbekistanu. W lutym 2023 roku osiągnął najwyższy ranking szachowy, który wyniósł 2661 punkty.

</doc>
<doc id="5282745" url="https://pl.wikipedia.org/wiki?curid=5282745" title="Kościół Chrystusowy w Koszalinie">
Kościół Chrystusowy w Koszalinie



</doc>
<doc id="5282746" url="https://pl.wikipedia.org/wiki?curid=5282746" title="Javokhir Sindarov">
Javokhir Sindarov



</doc>
<doc id="5282752" url="https://pl.wikipedia.org/wiki?curid=5282752" title="Elay">
Elay



</doc>
<doc id="5282763" url="https://pl.wikipedia.org/wiki?curid=5282763" title="Edward Pliński">
Edward Pliński

 
Edward Franciszek Pliński (ur. 1948, Oborniki Śląskie) – polski fizyk. Absolwent Uniwersytetu Wrocławskiego. Od 2013 profesor na Wydziale Elektroniki Politechniki Wrocławskiej.
Życiorys.
Edward Pliński urodził się w Obornikach Śląskich, jako syn przesiedleńców z Zińkowa na Podolu, Bronisława i Anny dd. Bryk. Studia na Wydziale Mat. Fiz. Chem. Uniwersytetu Wrocławskiego ukończył w roku 1974. Początków zatrudnił się w zakładach DOLAM (później PIT-Radwar) we Wrocławiu na stanowisku technologa. Pół roku później przeniósł się na Politechnikę Wrocławską, na Wydział Łączności do Zakładu Techniki Laserowej, którego kierownikiem był prof. Zbigniew Godziński, twórca pierwszego wrocławskiego lasera (luty 1964). Pod kierunkiem promotora, prof. Romualda Nowickiego, wychowanka prof. Godzińskiego, wziął udział w projektowaniu i uruchomieniu pierwszego wrocławskiego lasera na dwutlenku węgla (26 listopada 1975). Tytuł dr. habilitowanego nauk technicznych uzyskał w roku 2002 w dziedzinie falowodowych laserów na dwutlenku węgla [2]. W roku 2006 utworzył własny zespół i rozpoczął prace nad techniką terahercową. W roku 2008 w jego zespole wytworzono pierwszą w kraju falę o częstotliwościach terahercowych. Tematyka ta największe sukcesy osiągnęła w dziedzinie nauk biomedycznych i stała się przyczynkiem do uzyskania tytułu profesora nauk technicznych w 2013 r.[3]. W roku 2014 sformował zespół teorii żyrotronu na potrzeby Programu Strategicznego PS1 Obronność Kraju [4]. Jest propagatorem Noblistów Śląskich [5] i kronikarzem Wydziału Łączności Politechniki Wrocławskiej [6].
Wypromował 6 doktorów nauk technicznych.
Inne informacje.
Twórca Centrum Naukowego Techniki Terahercowej (CNTT) w Politechnice Wrocławskiej; Członek Wrocławskiego Towarzystwa Naukowego (WTN) i Polskiego Towarzystwa Badań Radiacyjnych (PTBR); Delegat z ramienia Politechniki Wrocławskiej w Centrum naukowo-przemysłowym Nowe Technologie Energetyczne (CeNTE) oraz w Konsorcjum Polski Synchrotron (SOLARIS).
Żonaty od 1972 roku ze Stanisławą Plińską z d. Miklas (ur. 1950), dr nauk farmaceutycznych. Dzieci: Waldemar Bronisław, ekonomista (ur. 1974), Anna Katarzyna, ekonomista (ur. 1978), Grzegorz Maksymilian, elektronik (ur. 1984), oraz wnuki: Daria (2004), Łukasz (2009), Weronika (2017), Alicja (2018), Wiktoria (2021).
Przypisy.
2. Edward Franciszek Pliński, "Właściwości promieniowania falowodowych laserów CO2 wzbudzanych prądem w.cz"., 2001, ISBN 83-7085-553-9
3 Edward Franciszek Pliński, "Światło czy fale? Wybrane aspekty techniki terahercowej od elektroniki do biomedycyny", ISBN 83-7493-665-7
4 Kacper Nowak, Edward Franciszek Pliński, "Zarys teorii i techniki żyrotronu. Wybrane aspekty", ISBN 978-83-7493-194-6
5 Edward Franciszek Pliński, "Nobliści Czarnego, Zielonego i Dolnego Śląska", 2023, ISBN 978-83-966470-2-3
6 Edward Franciszek Pliński, "Nasi profesorowie i inne opowiadania", 2023, ISBN 978-83-966470-1-6

</doc>
<doc id="5282766" url="https://pl.wikipedia.org/wiki?curid=5282766" title="Janusz Plutecki">
Janusz Plutecki

 
Janusz Plutecki (ur. 1937) – polski inżynier mechanik energetyki. Absolwent z 1959 Politechniki Wrocławskiej. Od 1994 profesor na Wydziale Mechanicznym, a następnie (2001) na Wydziale Mechaniczno-Energetycznym Politechniki Wrocławskiej.

</doc>
<doc id="5282769" url="https://pl.wikipedia.org/wiki?curid=5282769" title="Intel UHD Graphics">
Intel UHD Graphics



</doc>
<doc id="5282770" url="https://pl.wikipedia.org/wiki?curid=5282770" title="Halina Podbielska">
Halina Podbielska

Halina Ewa Podbielska (ur. 1 marca 1954 w Jeleniej Górze) – polska inżynier podstawowych problemów techniki. Absolwentka z 1978 Politechniki Wrocławskiej oraz medycyny z 1987 na Akademii Medycznej we Wrocławiu. W 1980 jako asystent naukowy pracowała w Instytucie Fizyki na Uniwersytecie we Frankfurcie nad Menem, gdzie zajmowała się holografią obrazową i tęczową. Od 2002 profesor na Wydziale Podstawowych Problemów Techniki Politechniki Wrocławskiej.

</doc>
<doc id="5282772" url="https://pl.wikipedia.org/wiki?curid=5282772" title="Owsiczka">
Owsiczka

Owsiczka ("Helictotrichon" ) – rodzaj bylin z rodziny wiechlinowatych. Rodzaj w szerokim ujęciu obejmuje ok. 100 gatunków, a w wąskim ujęciu ok. 34. W szerokim ujęciu rodzaj jest rozpowszechniony w Europie, Azji, Ameryce Północnej i Południowej oraz w Afryce (w szerokim ujęciu należą tu wówczas m.in. gatunki wyodrębniane w rodzaj owsica "Avenula", którego cztery gatunki występują w Polsce). W węższym ogranicza się do kontynentów na półkuli północnej i nie ma przedstawicieli w polskiej florze (poza gatunkiem uprawianym). 
Liczne gatunki mają duże znaczenie jako trawy pastewne.
Rozmieszczenie geograficzne.
W szerokim ujęciu rośliny te występują w Europie, Azji, Ameryce Północnej i Południowej oraz Afryce. W strefie międzyzwrotnikowej rosną w górach. Lokalne centra zróżnicowania występują we wschodniej i południowej Afryce, w basenie Morza Śródziemnego oraz w Azji Wschodniej. W wąskim ujęciu, po wyłączeniu rodzaju "Trisetopsis" występującego w Afryce subsaharyjskiej i południowej Azji, zasięg rodzaju obejmuje Eurazję, północno-zachodnią Afrykę i środkowo-zachodnią część Stanów Zjednoczonych.
W wąskim ujęciu rodzaju należy tu tylko jeden gatunek w Polsce spotykany tylko w uprawie:
W szerokim ujęciu rodzaju włączane są tu cztery gatunki z rodzaju owsica (druga nazwa naukowa odpowiada wąskiemu ujęciu rodzaju).
Systematyka.
Rodzaj należący do rodziny wiechlinowatych ("Poaceae"). W obrębie rodziny zaliczany do podrodziny wiechlinowych ("Pooideae"), plemienia "Poeae", podplemienia "Aveninae". W szerokim ujęciu rodzaj w obrębie podplemienia sytuowany jest w pozycji siostrzanej względem rodzajów owies "Avena" i rajgras "Arrhenatherum".
W wąskim ujęciu z rodzaju wyodrębniono gatunki strefy międzyzwrotnikowej subsaharyjskiej Afryki i południowej Azji w rodzaj "Trisetopsis". Dwa gatunki północno-zachodniej Afryki wyłączone zostały w rodzaj "Tricholemma" . Jeden gatunek – owsica omszona "Avenula pubescens" – wyodrębniony został do monotypowego rodzaju "Avenula". Z gatunków strefy umiarkowanej półkuli północnej wydzielono rodzaj "Helictochloa" (23 gatunki).

</doc>
<doc id="5282777" url="https://pl.wikipedia.org/wiki?curid=5282777" title="Mistrzostwa Świata w Kajakarstwie 1987">
Mistrzostwa Świata w Kajakarstwie 1987

21. Mistrzostwa świata w kajakarstwie odbyły się w 1987 w Duisburgu.
Rozegrano 15 konkurencji męskich i 3 kobiece. Mężczyźni startowali w kanadyjkach jedynkach (C-1) i dwójkach (C-2) oraz w kajakach jedynkach (K-1), dwójkach (K-2) i czwórkach (K-4), zaś kobiety w kajakach jedynkach, dwójkach i czwórkach. Liczba i rodzaj konkurencji nie zmieniły się od poprzednich mistrzostw.
Pierwsze miejsce w klasyfikacji medalowej wywalczyli reprezentanci Niemieckiej Republiki Demokratycznej.

</doc>
<doc id="5282778" url="https://pl.wikipedia.org/wiki?curid=5282778" title="Ministerstwo Przemysłu Ciężkiego">
Ministerstwo Przemysłu Ciężkiego

Ministerstwo Przemysłu Ciężkiego – polskie ministerstwo istniejące w latach 1949–1976, powołane z zadaniem działania w obszarze przemysłów związanych z hutnictwem, metalurgią, elektrotechniką i chemią. Minister był członkiem Rada Ministrów w Polsce.
Ustanowienie urzędu.
Na podstawie ustawy z 1949 r. o zmianie organizacji naczelnych władz gospodarki narodowej zniesiono urząd Ministra Przemysłu i Handlu i utworzono urząd Ministra Przemysłu Ciężkiego obok takich urzędów jak: Ministerstwa Górnictwa i Energetyki, Ministerstwa Przemysłu Lekkiego, Ministra Przemysłu Rolnego I Spożywczego, Ministra Handlu Wewnętrznego i Ministra Handlu Zagranicznego.
Zakres działania urzędu z 1950.
Do zakresu działania urzędu Ministra Przemysłu Ciężkiego należały sprawy przemysłu hutniczego, metalowego, elektrotechnicznego i chemicznego.
Ponadto Ministrowi Przemysłu Ciężkiego podlegały następujące centralne zarządy:
Nowa organizacja władz z 1952.
Na podstawie ustawy z 1952 r. o organizacji władz naczelnych w dziedzinie przemysłu ciężkiego urząd Ministra Przemysłu Ciężkiego przekształcono w urząd Ministra Przemysłu Maszynowego, a ponadto utworzono urząd Ministra Hutnictwa oraz urząd Ministra Energetyki.
Na podstawie ustawy z 1957 r. urzędy Ministra Hutnictwa oraz urząd Ministra Przemysłu Maszynowego połączono w urząd Ministra Przemysłu Ciężkiego.
Zakres działania urzędu z 1967.
Na podstawie rozporządzenia Rady Ministrów r. z 1967 r. w sprawie działania Ministra Przemysłu Ciężkiego, zakres działania obejmował sprawy przemysłów: hutnictwa żelaza i stali, hutnictwa metali nieżelaznych, górnictwa rud metali, materiałów ogniotrwałych, koksochemicznego, maszyn ciężkich, urządzeń chemicznych, taboru kolejowego, budowy okrętów, wyrobów metalowych, wyrobów odlewniczych i instalacyjnych. 
Do zakresu działania Ministra Przemysłu Ciężkiego należały także sprawy obrotu i gospodarowania surowcami wtórnymi żelaza, metali nieżelaznych i materiałów ogniotrwałych oraz zagadnienia topników hutniczych i prac geologicznych w zakresie określonym szczegółowymi przepisami.
Minister Przemysłu Ciężkiego sprawował zwierzchni nadzór i ogólne kierownictwo w sprawach objętych jego właściwością, a w szczególności w sprawach:
W zakresie działania Ministra Przemysłu Ciężkiego pozostały przedsiębiorstwa i jednostki organizacyjne, zgrupowane w następujących zjednoczeniach:
Zniesienie urzędu.
Na podstawie ustawy z 1976 r. zniesiono urząd Ministra Przemysłu Ciężkiego i utworzono urząd Ministra Maszyn Ciężkich i Rolniczych.

</doc>
<doc id="5282789" url="https://pl.wikipedia.org/wiki?curid=5282789" title="Zbigniew Pohl">
Zbigniew Pohl

Zbigniew Pohl (ur. 1 czerwca 1929 w Nowogródku, zm. 17 grudnia 2018) – polski inżynier elektryk. 
Życiorys.
Urodził się 1 czerwca 1929 roku w Nowogródku jako syn nadleśniczego lasów państwowych Kazimierza i Janiny z Harczewskich. Miał brata Stanisława. Po rozpoczęciu okupacji sowieckiej jego ojciec został skazany na 10 lat łagru i został zesłany na Syberię, a on sam wraz z matką i bratem został wywieziony w lutym 1940 roku za Archangielsk.
Powrócił do Polski w listopadzie 1945 roku i rok później ukończył eksternistycznie szkołę podstawową, a następnie Liceum im. Bolesława Chrobrego w Gnieźnie. Po zdanej w 1949 maturze studiował w latach 1949–1955 na Wydziale Elektrycznym Politechniki Wrocławskiej. W 1965 obronił pracę doktorską, a stopień doktora habilitowanego uzyskał w 1971 roku. Sprawował funkcję zastępcy dyrektora (1972–1984) i dyrektora Instytutu Podstaw Elektrotechniki i Elektrotechnologii (1984–1985 i 1987–1993). Od roku 1991 profesor na Wydziale Elektrycznym Politechniki Wrocławskiej, w 1996 otrzymał tytuł profesora zwyczajnego.
Jego praca naukowa skupiała się na tematach izolacji napowietrznej, konstrukcji i technologii izolatorów, wpływu zanieczyszczeń atmosferycznych; badał izolatory kompozytowe z kauczuku silikonowego oraz beziskiernikowe ograniczniki przepięć. We współpracy z Jerzym Lisieckim zbudował stację prób izolatorów w Wałbrzychu oraz zainicjował budowę stacji prób w hucie miedzi w Głogowie. Promotor 4 doktorów, autor 109 artykułów, 3 książek, 1 monografii, 3 skryptów i 5 patentów. Od 1956 roku członek Stowarzyszenia Elektryków Polskich, wieloletni przewodniczący jego koła na Politechnice Wrocławskiej i odznaczony Złotą Odznaką Honorową SEP.
Od lat 70. był aktywnym działaczem opozycji, zaangażowanym w działalność Komitetu Obrony Robotników. Po powstaniu NSZZ „Solidarność” czynnie uczestniczył w kolportażu prasy związkowej i współpracował z ukrywającymi się po wprowadzeniu stanu wojennego Piotrem Bednarzem oraz Józefem Pioniorem. Był autorem wielu rozwiązań stosowanych w podziemnej poligrafii. W okresie od 9 listopada 1982 do 6 grudnia 1982 był internowany w Ośrodku Odosobnienia w Strzelinie, a następnie w Nysie, internowano także jego żonę, córkę i syna. Uczestniczył aktywnie w pracach Wrocławskiego Komitetu Obywatelskiego przy przygotowaniu w 1989 roku wyborów do Sejmu i Senatu oraz do samorządów gminnych na terenie województwa wrocławskiego. 
Od roku 1957 żonaty z Aleksandrą z domu Caban, miał syna Grzegorza (ur. 1958) i córkę Urszulę (ur. 1959). Po śmierci żony ożenił się ponownie z Heleną Wojtczak i ostatnie lata życia spędził w Poznaniu.
Odznaczony Krzyżem Kawalerskim Orderu Odrodzenia Polski (1989 r.) i Medalem Komisji Edukacji Narodowej (1992 r.) Krzyżem Wolności i Solidarności (2013 r.).
Po przejściu na emeryturę w 1999 pracował na część etatu do 2009 roku. Zmarł 17 grudnia 2018 roku i został pochowany na cmentarzu św. Wawrzyńca we Wrocławiu.

</doc>
<doc id="5282791" url="https://pl.wikipedia.org/wiki?curid=5282791" title="Pliński">
Pliński

Osoby o tym nazwisku:

</doc>
<doc id="5282793" url="https://pl.wikipedia.org/wiki?curid=5282793" title="Plutecki">
Plutecki

Osoby o tym nazwisku:

</doc>
<doc id="5282795" url="https://pl.wikipedia.org/wiki?curid=5282795" title="Ośrodek Zapasowy 24 Dywizji Piechoty">
Ośrodek Zapasowy 24 Dywizji Piechoty

Ośrodek Zapasowy 24 Dywizji Piechoty (OZ 24 DP) – oddział piechoty Wojska Polskiego, nie istniejący w czasie pokoju.
Formowanie i organizacja.
Ośrodek Zapasowy 24 Dywizji Piechoty nie istniał w organizacji pokojowej Wojska Polskiego. Był Jednostką mobilizowaną zgodnie z planem mobilizacyjnym „W”, w II rzucie mobilizacji powszechnej. Jednostką mobilizującą Ośrodek Zapasowy 24 Dywizji Piechoty był 38 pułk piechoty. Ośrodek miał być formowany według organizacji wojennej L.3010/mob.org., ukompletowany zgodnie z zestawieniem specjalności oraz uzbrojony i wyposażony zgodnie z wojennymi należnościami materiałowymi. W skład ośrodka zapasowego ramowo wchodziło:
Po zmobilizowaniu wszystkich jednostek przewidzianych planem "W" w ramach mobilizacji alarmowej i powszechnej, w koszarach 38 pp w Przemyślu pozostała nadwyżka rezerwistów. Dodatkowo do Ośrodka docierali rezerwiści z innych pułków 24 DP i gromadzili się z rezerwiści powołani bezpośrednio do OZ 24 DP z mobilizacji powszechnej. Wykorzystano na potrzeby ośrodka również koszary 5 pułku strzelców podhalańskich.
Po sformowaniu w Rzeszowie batalionu marszowego 17 pułku piechoty, zebrano duży liczący ponad 2000 żołnierzy, Oddział Zbierania Nadwyżek 17 pp. Jego dowódcą został kpt. Józef Zwierzyński. Wykonując rozkaz ewakuacji OZN 17 pp do Przemyśla, kpt. Zwierzyński podzielił oddział na dwie grupy. Z I grupą wyszedł 7 września z Rzeszowa przez Łańcut, Kańczugę, Pruchnik w kierunku Przemyśla. Pod Rokietnicą grupa kpt. Zwierzyńskiego została zaatakowana przez grupę bojową 4 Dywizji Lekkiej jadącej w kierunku Sanu, celem uchwycenia przepraw. Kpt. Zwierzyński z częścią prowadzonej grupy dostał się do niewoli. Część rozproszonych w potyczce żołnierzy doszła do Przemyśla. Na miejscu nie zastano już OZ 24 DP, podjęto marsz w ślad za Ośrodkiem do Sambora. Następnie grupa ta skierowała się na Rudki i Sądową Wisznię. Rano 12 września pozostałość grupy została rozbita 5 km za Jaworowem. II grupa pod dowództwem kpt. Feliksa Boluka wymaszerowała z Rzeszowa po trasie Tyczyn, Dylągówka, Dynów, Babice. Grupa ta dotarła do Przemyśla i weszła w skład OZ 24 DP. 
4 września do Przemyśla z Jarosławia skierowano batalion marszowy 39 pułku piechoty pod dowództwem mjr. Henryka Dyducha, został zakwaterowany w koszarach 5 pspodh. Podporządkowany został dowódcy OZ 24 DP, uzupełniony został rezerwistami napływającymi do Ośrodka, do stanu liniowego batalionu piechoty, został dozbrojony i doposażony. Oddział Zbierania Nadwyżek I batalionu 39 pp w Lubaczowie był dowodzony przez kpt. Franciszka Wylegałę. Po zmobilizowaniu przewidzianych tabelami mobilizacyjnymi pododdziałów wymaszerował w nocy 4/5 września do Przemyśla, gdzie dotarł o godz. 5.00. Od 6 września został zakwaterowany w koszarach 5 pspodh. Kpt. Wylegała rozkazem dowódcy OZ 24 DP otrzymał rozkaz sformowania ze swojego oddziału i napływających rezerwistów, bojowego batalionu piechoty. 8 września batalion osiągnął stan ponad 1200 żołnierzy. OZN 39 pp z Jarosławia dowodzony przez kpt. Jakuba Szutta wyruszył z Jarosławia wieczorem 5 września i dotarł rano 6 września do Przemyśla. Zakwaterowany został w koszarach 5 pspodh. Podobnie kpt. Szutt rozkazem dowódcy OZ 24 DP sformował bojowy batalion piechoty z przyprowadzonych nadwyżek i zgłaszających się rezerwistów. W dniu 8 września wszystkie trzy bataliony osiągnęły zwartość organizacyjną, były mundurowane, doposażone i dozbrajane. 9 września z koszar w Jarosławiu wyruszyła ostatnia grupa OZN 39 pp pod dowództwem kpt. Franciszka Jachnika. Trasa marszu wiodła przez Radymno, Krakowiec, Janów, 11 września osiągnięto rejon Żółkwi. W Żółkwi wydzielono jedną kompanię uzbrojoną w sile 1 oficera 120 szeregowych, do obrony miasta. Pozostała część oddziału kpt. Jachnika dotarła przez Rohatyn i Stanisławów do Radymna, gdzie dołączyła 15 września do OZ 24 DP.
Oddziałem Zbierania Nadwyżek 38 pp w koszarach w Przemyślu dowodził kpt. Tadeusz Bieńkowski. Uzupełnił stan osobowy batalionu marszowego 38 pp, a większość utworzyła zręb Ośrodka Zapasowego 24 DP. 
Ze względu na zagrożenie zagonem niemieckiego XXII Korpusu Armijnego, tyłów południowego zgrupowania WP. Między innymi Przemyśla, zorganizowano decyzją gen. bryg. Wacława Wieczorkiewicza w obszarze etapowym Armii „Karpaty”, Zgrupowanie Obrony Przemyśla pod dowództwem zastępcy dowódcy Okręgu Korpusu nr X gen. bryg. Jana Chmurowicza. W skład zgrupowania weszły między innymi sformowana do 8 września część bojowa Ośrodka Zapasowego 24 Dywizji Piechoty. Dowodził nim zastępca dowódcy OZ 24 DP ppłk Jan Matuszek. Do Zgrupowania Obrony Przemyśla przekazano: 
dodatkowo włączono pod dowództwo ppłk. Jana Matuszka batalion marszowy 38 pp (wzmocniony) - kpt. Romana Homana. 
9 września OZ 24 DP pod dowództwem ppłk. Stanisława Tworzydły ewakuował się z Przemyśla na wschód. Ośrodek maszerował po trasie: Sambor -11 września, Drohobycz -12 września, Kałusz - 13 września, osiągając wieczorem 13 września lasy w rejonie Wistowej. Po marszu do Stanisławowa, noc 14/15 września Ośrodek kwaterował w koszarach 6 pułku ułanów. W Stanisławowie z najlepiej wyposażonych i uzbrojonych żołnierzy, po plutonie z każdego z trzech pułków sformowano kompanię strzelecką, jak garnizon bezpieczeństwa Stanisławowa. 15 września OZ 24 DP wymaszerował przez Nadwórną do Delatyna. Do 17 września Ośrodek kwaterował w rejonie Osławy Czarne, Osławy Białe, Potok Czarny. 17 września poprzez Jabłonków, Kosów Huculski odmaszerował do Kut, gdzie dotarł nocą 18/19 września. W Kutach mjr dypl. Henryk Piątkowski - komendant garnizonu, włączył kilkudziesięciu uzbrojonych żołnierzy z OZ 24 DP, do formowanego batalionu kpt. Antoniego Inasińskiego stanowiącego obsadę Kut. 19 września ok. godz. 9.00 OZ 24 DP przekroczył w Kutach granicę polsko-rumuńską i został internowany. 
Działania bojowe improwizowanego pułku OZ 24 DP.
8 września 1939 improwizowany pułk OZ 24 DP ppłk. Jana Matuszka wszedł w skład Zgrupowania Obrony Przemyśla gen. Jana Chmurowicza. Ppłk Jan Matuszek został zastępca dowódcy zgrupowania. W godzinach popołudniowych i w nocy 8/9 września bataliony pułku OZ 24 DP zajęły stanowiska obronne na pozycjach:
- I batalion pułku OZ 24 DP kpt. Franciszka Wylegały w rejonie Ostrowa,
- batalion marszowy 38 pp kpt. Romana Homana w rejonie Lipownicy,
- II batalion pułku OZ 24 DP (bez 6 kompanii) mjr. Henryka Dyducha w rejonie Winnej Góry,
- 6 kompania strzelecka II batalionu - por. Leszka Winiarskiego w odwodzie, w rejonie boiska Sokoła przy ul. 3-go Maja.
- III batalion pułku OZ 24 DP (bez 7 kompanii) kpt. Jakuba Szutta na odcinku most kolejowy na Sanie - Góra Zamkowa,
- 7 kompania strzelecka III batalionu - por. Tadeusza Sajdłowskiego jako ubezpieczenie przyczółka mostu drogowego na Sanie na jego północnym brzegu.
I batalion pułku OZ 24 DP rozmieścił się w obronie 1 kompanię strzelecką na głównej drodze do Dynowa, na prawym skrzydle 2 kompanię strzelecką, która miała łączność z batalionem marszowym 38 pp. 3 kompania strzelecka w odwodzie. Przy moście drogowym i kolejowym batalion wspierała ze stanowisk na wprost 1 bateria 50 dywizjonu artylerii lekkiej (bez plutonu). 
II batalion pułku OZ 24 DP zajmował obronę 4 kompanią strzelecką okrakiem na drodze Przemyśl-Radymno w rejonie miejscowości Budy Wielkie, 5 kompania strzelecka na odcinku Osada Oficerska-Winna Góra-rzeka San. 
Kompania pionierów wraz z innymi pododdziałami saperskimi wykonywała zasieki i zapory przeciwczołgowe na drogach dojazdowych do Przemyśla oraz brała udział w budowie barykady na moście kolejowym na Sanie.
Kompania łączności wykonywała wszystkie połączenia telefoniczne pomiędzy dowództwem obrony Przemyśla, a pododdziałami znajdującymi się na odcinkach obronnych. 
Na tych stanowiskach oddziały przebywały do nocy 13/14 września. Następnie zgodnie z rozkazem dowódcy Frontu Południowego gen. broni Kazimierza Sosnkowskiego dokonano reorganizacji obrony Przemyśla. I batalion pułku OZ 24 DP zgodnie z rozkazem ppłk. Jana Matuszka opuścił stanowiska pod Ostrowem i wycofał się w nocy przez most drogowy na Sanie na jego południowy brzeg. 7 kompania strzelecka III batalionu opuściła północny przyczółek mostu na Sanie. Miejsce na ich odcinkach obsadziły oddziały 11 Karpackiej Dywizji Piechoty. O świcie 14 września batalion I zajął nowe pozycje na południowo zachodnich i południowych krańcach Przemyśla, na odcinku szosa do Dobromila- Zniesienie- Podzamcze-szosa do Krasiczyna. Z 1 kompanią na prawym skrzydle, 2 kompanią na lewym skrzydle i 3 kompanią w odwodzie. Batalion III został przesunięty na południowy i południowo wschodni skraj Przemyśla zajmując odcinek od ul. Mickiewicza przy koszarach 22 pułku artylerii lekkiej, do szosy do Dobromila przy cmentarzu żydowskim. Kompanie były ugrupowane z 8 kompanią w centrum, 7 kompanią na prawym skrzydle, a 9 kompania na lewym skrzydle batalionu. Ok. godz. 7.00 14 września na przedpola Przemyśla podeszły oddziały niemieckich 7 i 44 Dywizji Piechoty z zachodu i północy. Podchodzące oddziały niemieckie zostały ostrzelane przez artylerię i broń maszynową obrońców. 
Rozkazem ppłk Matuszka oddziały polskie zostały wycofane na południowy brzeg Sanu. W związku z tym batalion II przeszedł na nowe pozycje na przedmieściu Wilcze, wzdłuż szańców Wilcza do koszar 22 pal. Mając 5 kompanię na prawym skrzydle, 4 kompanię na lewym w zabudowaniach rzeźni miejskiej, a 6 kompania w odwodzie w Forcie XX Przekopana. Batalion marszowy 38 pp został wycofany do odwodu Zgrupowania gen. Chmurowicza. Z batalionu zbiegł jego dowódca kpt. Homan, który okazał się niemieckim szpiegiem. 14 września ok. godz.11.00 niemiecki batalion III/62 pp 7 DP przekroczył San pod Ostrowem i zaatakował pozycje bronione przez I batalion pod Zaniesieniem i Podzamczem natarcie niemieckie zostało zatrzymane głównie dzięki celnemu ostrzałowi ckm i moździerzy 1 kompanii ckm oraz ostrzałowi na wprost 1 baterii 50 dal kpt. Włodzimierza Dośli. Pozycje I batalionu były ostrzeliwane przez artylerię niemiecką. O godz. 15.00 piechota niemiecka podjęła kolejne natarcie na stanowiska I batalionu, w trakcie walk kpt. Franciszek Wylegała poderwał do przeciwnatarcia 1 i 2 kompanię strzelecką. W wyniku czego niemiecki batalion wycofał się, a 1 i 2 kompanie podjęły za nim pościg odrzucając go na pozycje wyjściowe. W trakcie kontrataku ciężko ranny został kpt. Franciszek Wylegała. Na odcinku I batalionu nieprzyjaciel nie podejmował już żadnych działań ofensywnych. Batalion poniósł duże starty mając 68 poległych i 97 rannych żołnierzy. W południe na odcinku II batalionu, sforsował San w rejonie Buszkowic batalion I/62 pp niemieckiej 7 DP i uderzył na stanowiska 5 kompanii strzeleckiej. Niemiecki atak zatrzymany został w celnym ogniu 2 kompanii ckm, przygotowano kontratak 6 kompanii strzeleckiej, ale niemiecka piechota opuściła przyczółek i wycofała się na pozycje wyjściowe. Na odcinku III batalionu niemiecka artyleria ostrzelała stanowiska batalionu. Następnie na skrzydłową 7 kompanię strzelecką wyszło natarcie części niemieckiego III/62 pp, które 7 kompania wspólnie z kompaniami I batalionu odparła. 7 kompania przeszła do kontrataku na niemiecki batalion. Kompania 7 poniosła ciężkie straty w zabitych i rannych. W trakcie walk 14 września batalion utracił 54 poległych i kilkudziesięciu rannych żołnierzy. Na rozkaz dowództwa ok. godz. 20.00, osłabione bataliony pułku OZ 24 DP, oderwały się od nieprzyjaciela i w nocy opuściły Przemyśl wycofując się na Siedliska. Pułk wykonał intensywny marsz pod dowództwem mjr. Henryka Dyducha przez Szechynie, Mościska, Twierdzę. W trakcie marszu z szeregów ubyło wielu żołnierzy. 15 września pułk dołączył w rejonie Chorośnicy do 24 DP. Pozostałość batalionów została włączona w skład 39 pp. 
Obsada dowódcza OZ 24 DP.
Dowództwo Ośrodka Zapasowego 24 DP
Dowództwo improwizowanego pułku OZ 24 DP

</doc>
<doc id="5282796" url="https://pl.wikipedia.org/wiki?curid=5282796" title="Lidia Skarżyńska">
Lidia Skarżyńska



</doc>
<doc id="5282797" url="https://pl.wikipedia.org/wiki?curid=5282797" title="Maurycy Dattner">
Maurycy Dattner

Maurycy Dattner (ur. 1850 w Andrychowie, zm. 31 października 1912 w Krakowie) – przemysłowiec, przedsiębiorca.
Życiorys.
Urodził się w 1850 w Andrychowie w rodzinie żydowskiej. Posiadał gorzelnię i browar w Brodach. W Krakowie był właścicielem kilku tartaków i współwłaścicielem firmy „Falter i Dattner tartaki parowe w Krakowie”. Współwłaściciel firmy „Falter i Dattner tartaki parowe w Krakowie”. Działał w sferach gospodarczych, zasiadając w dyrekcji instytucji finansowych i przemysłowych. Od 1885 był członkiem Izby Przemysłowo-Handlowej w Krakowie, był jej wiceprezesem, a po śmierci Alberta Mendelsburga od kwietnia 1907 do śmierci jej prezydentem. Za jego prezydentury utworzono w mieście Instytut Popierania Rękodzieł i Przemysłu oraz Izbę Rękodzielniczą. Był członkiem Rady Banku Galicyjskiego dla Handlu i Przemysłu, delegatem w Państwowej Rady Kolejowej i Państwowej Rady Przemysłowej w Wiedniu oraz członkiem kuratorii Akademii Handlowej. Pełnił funkcję wiceprezydenta kolei lokalnej Kraków–Kocmyrzów. Był też biegłym sądowym w sprawach handlu drzewem. Wspierał ideę budowy kanału Dunaj–Wisła. Od 1905 do końca życia był radnym Rady Miejskiej.
Zmarł 31 października 1912 w Krakowie wskutek karbunkułu na tle cukrzycy. Jego pogrzeb odbył się tamże 3 listopada 1912. Był żonaty miał trzy córki i dwoch synów.

</doc>
<doc id="5282803" url="https://pl.wikipedia.org/wiki?curid=5282803" title="Ne mo ha mo Rumor">
Ne mo ha mo Rumor

 – pięćdziesiąty ósmy singel japońskiego zespołu AKB48, wydany w Japonii 29 września 2021 roku przez You! Be Cool.
Singel został wydany w siedmiu edycjach: trzech regularnych i trzech limitowanych (Type A, Type B, Type C) oraz „teatralnej” (CD). Osiągnął 1 pozycję w rankingu Oricon i pozostał na liście przez 27 tygodni. Singel zdobył status potrójnej platynowej płyty.
Lista utworów.
Wszystkie utwory zostały napisane przez Yasushiego Akimoto.

</doc>
<doc id="5282806" url="https://pl.wikipedia.org/wiki?curid=5282806" title="Heartstopper (serial)">
Heartstopper (serial)

Heartstopper – brytyjski serial telewizyjny z gatunku coming-of-age romance stworzony dla Netflixa na podstawie webkomiksu i powieści graficznej o tym samym tytule autorstwa Alice Oseman. W rolach głównych występują Kit Connor i Joe Locke. 
Prawa telewizyjne do serialu zostały zakupione przez See-Saw Films w 2019 roku, a Netflix nabył prawa do dystrybucji w 2021 roku. Nagrywanie odbywało się od kwietnia do czerwca tego samego roku, a przez cały ten czas ukazywały się teasery. Ostatecznie serial został wydany 22 kwietnia 2022 roku. "Heartstopper" spotkał się z wielkim uznaniem krytyków, szczególnie za spokojny ton i tempo, a także przedstawienie społeczności LGBT.
20 maja 2022 ogłoszono, że "Heartstopper" dostanie drugi oraz trzeci sezon.
Fabuła.
Serial opowiada historię Charliego Springa, homoseksualnego licealisty, który zakochuje się w koledze z ławki, Nicku Nelsonie, oraz śledzi losy ich przyjaciół: Tao, Elle, Tary, Darcy i Isaaca.
Produkcja.
Prawa telewizyjne.
See-Saw Films nabyło prawa telewizyjne do "Heartstopper" w lipcu 2019 roku. 20 stycznia 2021 roku ujawniono, że Netflix zamówił 8-odcinkowy serial, którego scenarzystką będzie sama Oseman, a reżyserem i producentem wykonawczym - Euros Lyn. Produkcją wykonawczą serialu zajęli się również Patrick Walters, Jamie Laurenson, Hakan Kousetta, Iain Canning i Emile Sherman oraz Zorana Piggott. Scenografię stworzył Tim Dickel, scenografię serialu - Maxwell Fine, a rekwizyty - Zoe Seiffert.
Casting.
Daniel Edwards-Guy pełnił funkcję dyrektora castingu. W styczniu i lutym 2021 roku ogłoszono otwarty casting dla głównych postaci. Oseman wyjaśniła, że postać Aleda nie pojawi się w adaptacji, ponieważ chciała uszanować jego historię w "Radio Silence". Po tym, jak podobno ponad 10 000 osób wzięło udział w przesłuchaniach, w kwietniu 2021 roku ogłoszono pierwszą rundę castingu, w której Kit Connor i Joe Locke zagrają odpowiednio Nicka i Charliego. Reszta obsady została ogłoszona kilka dni później, a wśród nich Yasmin Finney, Sebastian Croft, William Gao, Corinna Brown, Kizzy Edgell, Cormac Hyde-Corrin, Rhea Norwood i Tobie Donovan. W maju do obsady dołączyła Jenny Walser.
Zdjęcia.
Produkcja rozpoczęła się w kwietniu, a zakończyła w czerwcu 2021 roku. Zdjęcia odbywały się głównie w Burnham, w Buckinghamshire, w Wielkiej Brytanii. Nieistniejącej już E-Act Burnham Park Academy została wykorzystana jako Truham Grammar School. Kręgielnia Hollywood Bowl w High Wycombe została wykorzystana do nakręcenia filmu. Stacja kolejowa, z której Nick i Charlie wyjeżdżają nad morze, to stacja North Weald w Essex, ale właściwa scena nad morzem rozgrywa się w Herne Bay, w hrabstwie Kent. Po koktajlach mlecznych Charlie i jego przyjaciele są widziani na spacerze wzdłuż Tamizy w Windsorze, w hrabstwie Berkshire, przed swoim koncertem. Olivia Colman nakręciła wszystkie swoje sceny w ciągu dwóch dni.
Premiera.
Pierwsze zdjęcia pokazano 1 marca 2022, a następnie 16 marca opublikowano teaser. Oficjalny zwiastun ukazał się 13 kwietnia. Tytuły odcinków zostały opublikowane 19 kwietnia. Serial został wyemitowany 22 kwietnia 2022 roku.
Soundtrack.
Wybrane utwory wykorzystane w ścieżce dźwiękowej do serialu zostały udostępnione cyfrowo w serwisie Spotify wraz z premierą serialu 22 kwietnia 2022. Oficjalny singiel brytyjskiej artystki Baby Queen "Colours of You" został wydany przez Polydor Records wraz z premierą. Inne popularne utwory, które pojawiły się w serialu, to "Girls" zespołu Girl in Red i "Tired" Beabadoobee.
Odbiór.
Oglądalność.
W tygodniu, w którym zadebiutował, "Heartstopper" znalazł się na siódmym miejscu w rankingu 10 najlepszych telewizyjnych tytułów anglojęzycznych serwisu Netflix, zaledwie dwa dni po premierze. Zgodnie z metodologią Netflixa, polegającą na pomiarze liczby godzin oglądania programu, obejrzało go 14,55 mln widzów.
Uznanie krytyków.
Serial spotkał się z uznaniem krytyków. W serwisie Rotten Tomatoes na podstawie 34 recenzji krytyków serial uzyskał 100% aprobatę "Certified Fresh" oraz średnią ocenę 8,5/10. W zgodnej opinii krytyków na stronie internetowej można przeczytać: "Integracyjny romans opowiedziany z niezwykłą wrażliwością, "Heartstopper" jest tak czarujący, że widzowie nie będą mieli odwagi pominąć żadnego fragmentu." Serwis Metacritic, który stosuje średnią ważoną, przyznał filmowi ocenę 84 na 100 punktów na podstawie opinii 8 krytyków, co oznacza "powszechne uznanie".
Recenzując serię dla The Guardian, Rebecca Nicholson wystawiła mu ocenę 4/5 i powiedziała: ""Heartstopper" może nie do końca spełnia dramatyczną obietnicę zawartą w tytule, ale ten uroczy romans dla nastolatków co najmniej rozgrzewa serce." Saloni Gajjar z The A.V. Club przyznała serialowi ocenę A- i powiedziała: "Na szczęście "Heartstopper" przełamuje schematy, utrzymując swojego bohatera dumnym gejem: to ukochany musi poradzić sobie ze swoimi nieoczekiwanymi uczuciami, a nie odwrotnie. Pociąg Nicka do Charlie jest dla niego zaskoczeniem (ale nie pogardą)". David Opie z Digital Spy wystawił ocenę 5/5 i powiedział: ""Heartstopper" skupia się na miłości queer, afirmując uczucia młodych ludzi, którzy mogą być niepewni lub bać się mówić swoją prawdę." Jonathan Wilson z Ready Steady Cut wystawił ocenę 4/5 i stwierdził: ""Heartstopper" może i jest pozbawiony ostrych krawędzi i sprawia wrażenie, jakby przemawiał do młodszej grupy odbiorców niż zwykłe teen drama, ale trudno nie dać się porwać jego głęboko podnoszącemu na duchu portretowi młodej miłości." Emily Maskell dla Paste Magazine oceniła film na 8,8/10 i powiedziała: ""Heartstopper", który z otwartymi ramionami obejmuje młodzież queerową, kładzie mocne fundamenty pod to, co - miejmy nadzieję - będzie podnoszącym na duchu i inkluzywnym przedstawieniem postaci queerowych dla następnej generacji widzów." Ezelle Alblas dla The Upcoming wystawiła ocenę 5/5 i powiedziała: ""Heartstopper" sprawia wrażenie serialu, który każdy powinien zobaczyć. Jest słodki i radykalny bez szokującego czynnika, jak w przypadku takich programów jak "Sex Education", "Euforia" czy "Bo to grzech"".
Wpływ.
Po ukazaniu się serii pierwszy tom powieści graficznej Oseman "Heartstopper" stał się najlepiej sprzedającym się bestsellerem dziecięcym w Wielkiej Brytanii.

</doc>
<doc id="5282807" url="https://pl.wikipedia.org/wiki?curid=5282807" title="MKS Karkonosze Jelenia Góra">
MKS Karkonosze Jelenia Góra



</doc>
<doc id="5282808" url="https://pl.wikipedia.org/wiki?curid=5282808" title="Szlak Dookoła Lubina">
Szlak Dookoła Lubina

 Szlak Dookoła Lubina – znakowany szlak turystyczny nizinny o długości 85,6 km, wytyczony przez Stowarzyszenie Turystyki Pieszej „Wędrowiec”. Szlak przebiega przez miejscowości położone wokół Lubina, oznaczony jest kolorem czerwonym.
Przebieg szlaku.
Na podstawie turystycznej mapy szlaku:

</doc>
<doc id="5282812" url="https://pl.wikipedia.org/wiki?curid=5282812" title="Ewelina Daniło">
Ewelina Daniło



</doc>
<doc id="5282814" url="https://pl.wikipedia.org/wiki?curid=5282814" title="Fleck">
Fleck



</doc>
<doc id="5282819" url="https://pl.wikipedia.org/wiki?curid=5282819" title="Ahah">
Ahah

Ahah (deseret 𐐁𐐐𐐂) – w wierzeniach ruchu świętych w dniach ostatnich (mormonów) jeredycki król, syn Seta. Informacje na jego temat zawiera będąca częścią mormońskiej świętej księgi Księga Etera. Jego panowanie przynależy do późnego okresu jeredyckiej historii. Miało być krótkie i naznaczone rozlewem krwi oraz niegodziwością, trwało też do śmierci Ahaha. Władca ten wykorzystywany bywa też przez mormońskich apologetów. Imię Ahah występuje wśród wyznających mormonizm Maorysów.
Wymowa imienia.
Wymowa tego imienia wzbudzała pewne zainteresowanie mormońskich badaczy. Zostało ono zresztą ujęte w przewodniku po wymowie, dołączanym do każdego egzemplarza anglojęzycznej wersji Księgi Mormona od 1981. Źródła wskazują generalnie niemniej na znaczną różnicę między wymową preferowaną i powszechną współcześnie, a tą z wczesnego okresu kolonizacji terytorium Utah, jeżeli chodzi o wiele nazw i imion z Księgi Mormona. Nie ma takiej różnicy wszelako w przypadku Ahaha. Pierwotna wymowa, zwłaszcza ta stosowana przez Josepha Smitha, ma pewne znaczenie w badaniach nazw własnych występujących w Księdze Mormona, choć, na gruncie mormońskiej teologii, nie jest w nich czynnikiem decydującym. Do ustalenia wymowy używanej przez Smitha wykorzystuje się między innymi wydanie Księgi Mormona w alfabecie deseret z 1869.
Istnieją wszelako relacje ludzi posługujących w procesie nazywanym przez świętych w dniach ostatnich tłumaczeniem Księgi Mormona, które rzucają światło na to, jak Smith pierwotnie radził sobie z nieznanymi słowami. Hugh Nibley, powołując się na relacje skrybów Smitha, stwierdził, że „nigdy nie wymawiał on takich słów, zawsze poprzestając na ich przeliterowaniu”. Ściśle na gruncie mormońskiej teologii nie próbuje się dociekać pierwotnej, jeredyckiej wymowy tegoż słowa, podobnie jak nie prowadzi się takowych rozważań wobec słów i nazw nefickich.
Również na gruncie mormońskiej teologii zauważa się inherentną problematyczność wymowy nazw i imion przynależnych do tej mormońskiej świętej księgi. Ma to wynikać z tego, że żadne z nich nie zostało przekazane Josephowi Smithowi ustnie, z wyjątkiem może imienia Moroniego, który wszak przedstawił się Smithowi w wizji. Z doktrynalnego punktu widzenia sposób, w jaki bohaterowie Księgi Mormona wypowiadali te słowa, pozostał nieznany pierwszemu mormońskiemu przywódcy.
Umiejscowienie w tekście Księgi Mormona.
W ściśle teologicznym sensie relacja o Ahahu zawarta jest w partii materiału określanej mianem płyt Mormona, zatem streszczenia większych płyt Nefiego dokonanego przez Mormona. Umieszcza się ją w części tekstu dodanej do płyt Mormona już przez Moroniego. Na treść Księgi Etera, której częścią jest zachowany przekaz o Ahahu, składa się streszczenie z dwudziestu czterech złotych płyt Etera, opracowane przez Moroniego właśnie. Na kartach oficjalnych edycji Księgi Mormona, w tym tej obowiązującej od 1981, postać ta wspominana jest w wersetach dziewiątym i dziesiątym pierwszego rozdziału Księgi Etera, jak również w wersetach dziesiątym i jedenastym jedenastego rozdziału tej samej księgi. Współcześnie używany system podziału Księgi Mormona na rozdziały i wersy sięga 1879. W jej pierwszym wydaniu bowiem, opublikowanym w 1830, wzmianki o Ahahu były częścią rozdziałów pierwszego i czwartego Księgi Etera. Ocenia się, że mówiący o Ahahu materiał został spisany 25 i 28 maja 1829.
Rola w tekście Księgi Mormona.
Informacje na temat Ahaha zawiera, podobnie jak w przypadku innych Jeredytów, Księga Etera. Jego panowanie przynależy do późnego okresu jeredyckiej historii. Zgodnie z przechowaną na kartach Księgi Mormona genealogią był synem Seta oraz ojcem Etema. Jego panowanie było krótkie, naznaczone niegodziwościami i znacznym rozlewem krwi. Panować miał do śmierci. Władzę przejął po nim syn. Spekulowano w komentarzach na temat natury sukcesji po Ahahu, sugerując przynajmniej, że mogła ona nie być pokojowa.
W mormońskiej teologii oraz w badaniach nad Księgą Mormona.
Istnienie Ahaha nie znalazło potwierdzenia w źródłach zewnętrznych. Językoznawcy związani z Kościołem Jezusa Chrystusa Świętych w Dniach Ostatnich rozważali etymologię imienia tego władcy, wskazując, bez definitywnego wszakże rozstrzygania kwestii, na jego semickie źródła. Pojawiały się również sugestie o pochodzeniu tego imienia z języka egipskiego.
W ściśle teologicznym sensie można z kolei zauważyć, że badania nad etymologią jeredyckich nazw własnych pozostają w sferze spekulacji. Osiąga się w tym zakresie niemniej pewne rezultaty, zwłaszcza jeżeli przyjmie się, iż niektóre zostały przetłumaczone na język używany przez Nefitów. Stwierdzono przy tym, iż światło na tę kwestię mogłoby także rzucić przekonujące powiązanie Jeredytów z którąś ze znanych kultur starożytnych. Ahah przewijał się także w analizach ponownego użytkowania imion jeredyckich pośród Nefitów, Lamanitów czy Mulekitów.
Cząstka "-hah" bądź "-ihah" często dyskutowana jest odrębnie, również w odniesieniu do innych zawierających ją imion czy nazw, tak tych jeredyckich, jak i nefickich. Debaty te nie przyniosły jak dotąd jasnego rozstrzygnięcia. Zauważa się przy ich okazji niebezpieczeństwo wiążące się z bezkrytycznym wyprowadzaniem nazw i imion z Księgi Mormona ze źródeł bliskowschodnich.
John W. Welch w swoim obszernym komentarzu Księgi Mormona opublikowanym w 2020 zauważył, że Ahah występuje w tym tekście dwukrotnie, za każdym razem w określonym porządku. Za pierwszym razem umieszczony jest w porządku genealogicznym, zaczynającym się od Etera, a kończącym się na Jeredzie. Za drugim natomiast pojawia się już chronologicznie, z Jeredem jako protoplastą Jeredytów na początku, a Eterem, prorokiem, kronikarzem i księciem, na końcu. Precyzja owego odwrotnego umiejscowienia Ahaha w tekście uznana została za niezwykłą, Welch natomiast uznał ją za jeden z przejawów Bożego natchnienia, dzięki któremu Joseph Smith był w stanie przełożyć Księgę Mormona.
Wykorzystano imię tego jeredyckiego w badaniu porównującym praktyki nazewnicze obecne w Księdze Mormona z tymi obecnymi w pracach J.R.R. Tolkiena.
W mormońskiej kulturze.
Niezależnie od spekulacji etymologicznych i teologicznych Ahah znalazł miejsce w mormońskiej kulturze. Pojawia się choćby w publikowanych przez Kościół materiałach o charakterze rozrywkowym i edukacyjnym, między innymi w magazynie "Friend" z maja 1987. Imię Ahah (w zapisie Ahaha) występuje wśród wyznających mormonizm Maorysów.

</doc>
<doc id="5282820" url="https://pl.wikipedia.org/wiki?curid=5282820" title="Jorden van Foreest">
Jorden van Foreest

Jorden van Foreest (ur. 30 kwietnia 1999 w Utrechcie) – holenderski szachista, arcymistrz od 2016 roku.
Życiorys.
Urodził się 30 kwietnia 1999 roku w Utrechcie. Prapradziadek Jordena Arnold oraz jego brat Dirk byli trzykrotnymi mistrzami Holandii w szachach. Jorden ma także młodszego brata, Lucasa, który został mistrzem Holandii w 2019 roku.
W 2013 roku został mistrzem Europy juniorów do lat 14, a rok później został mistrzem międzynarodowym. W 2016 roku został arcymistrzem i wygrał w mistrzostwach Holandii. Pięć lat później zwyciężył w turnieju Tata Steel. W maju 2022 roku osiągnął najwyższy ranking szachowy, który wyniósł 2715 punktów.

</doc>
<doc id="5282824" url="https://pl.wikipedia.org/wiki?curid=5282824" title="Tavannes (ujednoznacznienie)">
Tavannes (ujednoznacznienie)

Szwajcaria:
Osoby:
Inne:

</doc>
<doc id="5282825" url="https://pl.wikipedia.org/wiki?curid=5282825" title="Dachsfelden">
Dachsfelden



</doc>
<doc id="5282830" url="https://pl.wikipedia.org/wiki?curid=5282830" title="Björn Andrésen">
Björn Andrésen

Björn Johan Andrésen (ur. 26 stycznia 1955 w Sztokholmie) – szwedzki aktor, pianista, kompozytor i muzyk.
Zagrał rolę 14–letniego Tadzia w filmowej adaptacji powieści Thomasa Manna "Śmierć w Wenecji" (1971), wyreżyserowanej przez Luchino Viscontiego. Wystąpił w kilku filmach oraz serialach. Zaczął również rozwijać swoją karierę muzyczną i nagrał kilka popowych piosenek. Zagrał także niewielką rolę Dana w horrorze "Midsommar. W biały dzień" (2019) Ariego Astera. 
W 2021 powstał film dokumentalny "Najpiękniejszy chłopiec na świecie" ("The Most Beautiful Boy in the World") o Björnie Andrésenie i skutkach jego wczesnej sławy. 

</doc>
<doc id="5282837" url="https://pl.wikipedia.org/wiki?curid=5282837" title="Grigorij Wasieckij">
Grigorij Wasieckij



</doc>
<doc id="5282839" url="https://pl.wikipedia.org/wiki?curid=5282839" title="Victoria Hudson">
Victoria Hudson

Victoria Hudson (ur. 28 maja 1996) – austriacka lekkoatletka specjalizująca się w rzucie oszczepem.
Uczestniczka igrzysk olimpijskich w Tokio, podczas których zajęła 21. miejsce w eliminacjach konkursu rzutu oszczepem. W 2019 startowała w mistrzostwach świata, zajmując 31. miejsce w eliminacjach. Dwukrotnie uczestniczyła w uniwersjadzie (2017, 2019).
Złota medalistka mistrzostw Austrii.
Rekord życiowy: 64,68 (26 kwietnia 2021, Eisenstadt) rekord Austrii.

</doc>
<doc id="5282841" url="https://pl.wikipedia.org/wiki?curid=5282841" title="Ryszard Podarewski">
Ryszard Podarewski

Ryszard Podarewski (ur. 11 lutego 1908. w Kijowie, zm. 10 marca 1972 w Warszawie) – polski inżynier mechanik. Absolwent Politechniki Warszawskiej. Od 1950 profesor na Wydziale Mechanicznym Politechniki Wrocławskiej.

</doc>
<doc id="5282847" url="https://pl.wikipedia.org/wiki?curid=5282847" title="Mistrzostwa świata w szachach klasycznych 1995">
Mistrzostwa świata w szachach klasycznych 1995

Mistrzostwa świata w szachach klasycznych 1995, zwane w tamtym czasie jako Mistrzostwa świata PCA w szachach 1995 którego finał odbył się na przestrzeni września i października 1995 roku w Nowym Jorku w Stanach Zjednoczonych, pomiędzy obecnym klasycznym mistrzem świata Garrim Kasparowem i pretendentem Viswanathanem Anandem.
Turniej pretendentów.
Do pierwszej siódemki turnieju kwalifikacyjnego dołączył Nigel Short, przegrany w 1993 roku w meczu o mistrzostwo świata z Kasparowem.
W pierwszej rundzie meczów pretendentów zawodnicy grali za sobą po osiem partii klasycznych, w półfinale 10 partii, a w finale 12, następnie - w przypadku wyniku remisowego - pojedynek dwupartiowy tempem przyspieszonym, dopóki jeden z graczy nie miał przewagi.
Mecze ćwierćfinałowe odbyły się w Trump Tower w Nowym Jorku w czerwcu 1994 roku. Półfinały odbyły się w Linares we wrześniu 1994, a finał w Las Palmas w marcu 1995.
Mecz o mistrzostwo świata.
Finał został rozegrany w World Trade Center, na 107. piętrze South Tower.
Regulamin przewidywał rozegranie 20 partii. Mecz mógł się skończyć wcześniej jeżeli jeden z zawodników zdobędzie 10½ lub 11 punktów.
Mecz rozpoczął się ośmioma remisami z rzędu, co było rekordem mistrzostw świata w szachach aż do meczu Carlsen–Caruana w 2018 roku. W dziewiątym meczu Anand białymi przedarł się przez sycylijską obronę Scheveningena Kasparowa, aby wygrać. Kasparow odpowiedział natychmiast w partii 10., z nowością w otwartej obronie Hiszpańskiej.
Partia 11. był prawdopodobnie punktem zwrotnym w meczu. Kasparow sporządził wielką niespodziankę, grając wariant smoczy obrony sycyliskiej czarnymi – niegdyś popularną obronę, którą w tamtym czasie rozgrywało tylko kilku specjalistów na najwyższym poziomie. Anand przeoczył stosunkowo prostą kombinację i przegrał. Po remisie w partii 12., Anand ponownie grał słabo przeciwko wariantowi smoczemu w partii 13., ponownie przegrywając z białymi, aby stracić dwa punkty.
Kiedy Anand przegrał partię 14., Kasparow miał zdecydowaną przewagę 8½-5½ i mecz był praktycznie zakończony. Gracze zremisowali swoje pozostałe partie.

</doc>
<doc id="5282858" url="https://pl.wikipedia.org/wiki?curid=5282858" title="Mistrzostwa Świata w Hokeju na Lodzie 2022 (I Dywizja)">
Mistrzostwa Świata w Hokeju na Lodzie 2022 (I Dywizja)

Mistrzostwa Świata w Hokeju na Lodzie I Dywizji 2022 rozegrane zostały w dniach 3–8 maja (Dywizja IA) i 26 kwietnia–1 maja (Dywizja IB).
Do mistrzostw I Dywizji przystąpiło 10 zespołów, które zostały podzielone na dwie grupy po pięć zespołów. Dywizja I Grupa A swoje mecze rozgrywała w (Lublanie) w Słowenii, natomiast Dywizja I Grupa B w Tychach (Polska). Reprezentacje rywalizowały systemem każdy z każdym.
Hale, w których zorganizowano zawody:
Grupa A.
Do mistrzostw świata elity w 2023 z Dywizji IA awansowały dwie pierwsze reprezentacje. Ostatni zespół został zdegradowany.
Tabela
    = awans do elity     = utrzymanie w Dywizji IA     = spadek do Dywizji IB
Dyrektoriat turnieju wybrał trójkę najlepszych zawodników, po jednym na każdej pozycji:
Dziennikarze wybrali szóstkę zawodników składu gwiazd turnieju:
Grupa B.
Do mistrzostw świata dywizji IA w 2023 awansowała reprezentacja Polski, która wygrała wszystkie spotkania. Ostatni zespół Grupy B (Serbia) został zdegradowany do Dywizji IIA.
Tabela
    = awans do Dywizji IA     = utrzymanie w Dywizji IB     = spadek do Dywizji IIA
Dyrektoriat turnieju wybrał trójkę najlepszych zawodników, po jednym na każdej pozycji:

</doc>
<doc id="5282859" url="https://pl.wikipedia.org/wiki?curid=5282859" title="Ryszard Poprawski">
Ryszard Poprawski

Ryszard Piotr Poprawski (ur. 1948 r.) – polski fizyk. Absolwent z 1972 Uniwersytetu Wrocławskiego. Od 2001 profesor na Wydziale Podstawowych Problemów Techniki Politechniki Wrocławskiej.

</doc>
<doc id="5282862" url="https://pl.wikipedia.org/wiki?curid=5282862" title="Belprahon">
Belprahon

Belprahon (hist. "Tiefenbach") – gmina (niem. "Einwohnergemeinde") w północno-zachodniej Szwajcarii, w kantonie Berno, w regionie administracyjnym Berner Jura, w okręgu Berner Jura. 31 grudnia 2020 roku liczyła 279 mieszkańców. 
Demografia.
Według danych z 2000 r. 88,1% mieszkańców gminy była francuskojęzyczna, 6,4% niemieckojęzyczna, a 1,8% włoskojęzyczna. Na dzień 31 grudnia 2020 obcokrajowcy stanowili 4,7% ogółu mieszkańców.
Transport.
Przez teren gminy przebiega autostrada A16 oraz droga główna nr 30.

</doc>
<doc id="5282863" url="https://pl.wikipedia.org/wiki?curid=5282863" title="Hanna Jankowska">
Hanna Jankowska

Hanna Jankowska – polska tłumaczka z języka angielskiego, arabskiego i rosyjskiego.
Życiorys.
Ukończyła orientalistykę i studia podyplomowe w dziedzinie nauk politycznych na Uniwersytecie Warszawskim. Zajmowała się tłumaczeniem dla polskich i arabskich placówek dyplomatycznych w Trypolisie i Warszawie. Od 1995 roku skupiła się na przekładach książek i filmów. Tłumaczy współczesną prozę arabskojęzyczną, eseistykę, literaturę faktu oraz filmy dokumentalne z języka angielskiego oraz filmy fabularne i seriale z języka rosyjskiego. Jej tłumaczenia ukazały się m.in. nakładem Państwowego Instytutu Wydawniczego, Książki i Wiedzy, Świata Książki, Wydawnictwa W.A.B., Muzy, Wydawnictwa Czarne, czy Wydawnictwa Marginesy.
W 1997 roku jej tłumaczenie książki "Zderzenia cywilizacji" Samuela Huntingtona zostało wyróżnione nagrodą Stowarzyszenia Tłumaczy Polskich, a w 2022 roku jej przekład reportażu "Pogrzebana. Życie, śmierć i rewolucja w Egipcie" autorstwa Petera Hesslera znalazł się na krótkiej liście nominowanych do Nagrody im. Ryszarda Kapuścińskiego.
Jest członkinią Stowarzyszenia Tłumaczy Literatury.

</doc>
<doc id="5282864" url="https://pl.wikipedia.org/wiki?curid=5282864" title="Champoz">
Champoz

Champoz – gmina (niem. "Einwohnergemeinde") w północno-zachodniej Szwajcarii, w kantonie Berno, w regionie administracyjnym Berner Jura, w okręgu Berner Jura. 31 grudnia 2020 roku liczyła 174 mieszkańców. 
Demografia.
Według danych z 2000 r. 90,7% mieszkańców gminy była francuskojęzyczna, a 9,3% niemieckojęzyczna. Na dzień 31 grudnia 2020 obcokrajowcy stanowili 4% ogółu mieszkańców.

</doc>
<doc id="5282870" url="https://pl.wikipedia.org/wiki?curid=5282870" title="Corgémont">
Corgémont

Corgémont – gmina (niem. "Einwohnergemeinde") w północno-zachodniej Szwajcarii, w kantonie Berno, w regionie administracyjnym Berner Jura, w okręgu Berner Jura. 31 grudnia 2020 roku liczyła 1774 mieszkańców. 
Demografia.
Według danych z 2000 r. 77,5% mieszkańców gminy była francuskojęzyczna, 16,1% niemieckojęzyczna, a 3,4% włoskojęzyczna. Na dzień 31 grudnia 2020 obcokrajowcy stanowili 15,7% ogółu mieszkańców.
Transport.
Przez teren gminy przebiega droga główna nr 30.

</doc>
<doc id="5282871" url="https://pl.wikipedia.org/wiki?curid=5282871" title="Jade Jordan">
Jade Jordan

Jade Jordan (ur. 1988 w Dublinie) – irlandzka aktorka i autorka. Największą rozpoznawalność zyskała dzięki zagraniu w filmie z 2021 roku pt. "You Are Not My Mother" oraz napisaniu autobiografii "Nanny, Ma and Me""."
Wczesne życie.
Jordan urodziła się w 1988 roku w Dublinie w Irlandii. Jade ma siostrę o imieniu Pariss. Dorastała w Blanchardstown, gdzie uczęszczała do szkoły średniej. W późniejszym czasie ukończyła kurs teatrologii w Coláiste Dhúlaigh College of Further Education. W 2009 roku Jordan przeprowadziła się do Londynu, gdzie uczęszczała do szkoły teatralnej, którą ukończyła 4 lata później w 2013 roku.
Kariera.
W 2021 roku Jordan wyprodukowała i napisała scenariusz do swojego pierwszego filmu "The Colour Between". Film ten został sfinansowany przez Screen Ireland. Występowała w Abbey Theatre oraz Druid Theatre Company.
Pisarstwo.
Autobiografia "Nanny, Ma and Me" opowiada o przeżyciach Jordan jako czarnoskórej Irlandki oraz opisuje historię swojej babci Kathleen i jej matki Dominique. Kathleen urodzona w 1932 roku, w latach 50. przeprowadziła się z Dublinu do Londynu, aby studiować tam pielęgniarstwo. W 1963 roku poślubiła Larry’ego, Jamajczyka, który przeniósł się do Anglii wraz z pokoleniem Windrush, czyli osób przybyłych z byłych brytyjskich kolonii na Karaibach w latach 1948–1973. Małżeństwo miało trójkę dzieci, wliczając w to Dominique, mieszkali w Walthamstow. Rodzina wróciła do rodzinnego miasta Kathleen w 1978 roku, najpierw mieszkając w budynku przy ulicy Seán McDermott Street, zanim przeniosła się ona do Blanchardstown w latach 80.

</doc>
<doc id="5282873" url="https://pl.wikipedia.org/wiki?curid=5282873" title="Büyük Han">
Büyük Han

Büyük Han (dosł. tur. „Wielka Karczma”, gr. Μεγάλο Χάνι) – największy karawanseraj Cypru znajdujący się w Nikozji, uważany za jedną z najwspanialszych i najważniejszych na wyspie budowli okresu otomańskiego.
Historia.
Wybudowany w dzielnicy bazarowej w 1572, rok po zdobyciu Cypru przez Turków osmańskich, jest uważany za ich najstarszą budowlę na wyspie. Budowę zlecił pierwszy gubernator Cypru Mustafa Lala Pasza. Istnieje dokument archiwalny, z którego wiadomo, że Mustafa Pasza 18 safar 979 (tj. 12 lipca 1571) poprosił architekta ze Stambułu o „odbudowę zamków na Cyprze”. W tym celu wysłano architekta imieniem Bostan. Możliwe, że ten sam architekt zbudował również Büyük Han. Inne źródła podają, że budowniczym był Sinan Pasza, jak twierdzi m.in. turecki archeolog Tuncer Bağışkan.
Karawanseraj początkowo znany był jako Yeni Han, czyli „Nowa Karczma” lub jako Alanyalılar Hanı („Karczma tych z Alanyi”), ponieważ odwiedzali ją tamtejsi kupcy. W XVII w. naprzeciwko placu Asmaaltı wybudowano mniejszy Kumarcilar Han i wtedy Yeni Han zaczęto nazywać „Wielką Karczmą”. Kiedy Cypr znalazł się pod panowaniem brytyjskim w 1878, zajazd przekształcono w więzienie i służył w tej funkcji do 1903. W latach 1903–1947 funkcjonował ponownie jako zajazd i był wynajmowany ubogim rodzinom. W 1962 z powodu problemów strukturalnych i niehigienicznych warunków eksmitowano mieszkańców, a rok później zaczęto prace konserwatorskie, które nie zostały dokończone. Rozpoczęto je ponownie w 1982 i ukończono w 2002.
Architektura.
Büyük Han jest dwukondygnacyjną kamienną budowlą na planie prostokąta (50,67 na 45,25 m). Na parterze znajdowały się magazyny, a piętro było przeznaczone na pokoje gościnne dla kupców i pielgrzymów. Otwarte portyki ("riwaq") wsparte na kamiennych kolumnach otaczają czworokątny dziedziniec, pośrodku którego zbudowano wsparty na 6 filarach ośmioboczny meczet przykryty kopułą (miejsce pozostałych dwóch filarów zajmują schody prowadzące na piętro). W XIX w. pod meczetem zbudowano zbiornik wody. Na dziedziniec prowadzi główne wejście w formie ejwanu usytuowane we wschodniej ścianie. Do jego budowy wykorzystano prawdopodobnie materiał pochodzący ze starszych budowli. Drugie, skromniejsze wejście znajduje się w zachodniej ścianie. W czterech rogach dziedzińca znajdują się schody prowadzące na piętro. Izby na piętrze są przykryte sklepieniem żaglastym, a portyki sklepieniem krzyżowym. Każdy z pokoi jest wyposażony w sześcio- lub ośmiokątny komin. Ich kształt i pochodzenie nie są dostatecznie wyjaśnione.
Wykorzystanie.
Po odnowieniu zabytek stał się ważnym miejscem na kulturalnej mapie miasta. Na parterze, w miejscu niegdysiejszych stajni i magazynów, otwarto kawiarnie i szereg sklepów z wyrobami rękodzielniczymi. Pokoje na pierwszym piętrze zajmowane są przez rzemieślników.

</doc>
<doc id="5282877" url="https://pl.wikipedia.org/wiki?curid=5282877" title="Sebastian Duda">
Sebastian Duda

Sebastian Duda (ur. 1975) – polski teolog, filozof i publicysta. 
Ukończył filozofię na Uniwersytecie Warszawskim oraz religioznawstwo i teologię na Katolickim Uniwersytecie w Lowanium. Członek redakcji „Więzi” i Zespołu Laboratorium „Więzi”. Ekspert Centrum Myśli Jana Pawła II w Warszawie. Wykładowca na podyplomowych studiach gender w Instytucie Badań Literackich PAN. 
W 2021 roku nominowany do Nagrody „Ślad”.
Pisał m.in. do tygodnika „Newsweek Polska”, był także redaktorem „Przeglądu Powszechnego”. W swoich tekstach porusza tematykę wiary i niewiary we współczesnym świecie, kulturze oraz społeczeństwie.

</doc>
<doc id="5282878" url="https://pl.wikipedia.org/wiki?curid=5282878" title="Corcelles (Berno)">
Corcelles (Berno)

Corcelles – gmina (niem. "Einwohnergemeinde") w północno-zachodniej Szwajcarii, w kantonie Berno, w regionie administracyjnym Berner Jura, w okręgu Berner Jura. 31 grudnia 2020 roku liczyła 201 mieszkańców. Leży nad rzeką Gabiare.
Demografia.
Według danych z 2000 r. 84,4% mieszkańców gminy była francuskojęzyczna, a 15,1% niemieckojęzyczna. Na dzień 31 grudnia 2020 obcokrajowcy stanowili 2,5% ogółu mieszkańców.

</doc>
<doc id="5282880" url="https://pl.wikipedia.org/wiki?curid=5282880" title="Corcelles">
Corcelles

Francja:
Szwajcaria:
Zobacz też:

</doc>
<doc id="5282892" url="https://pl.wikipedia.org/wiki?curid=5282892" title="Adam Adach">
Adam Adach

Adam Adach (ur. 28 września 1962 w Nowym Dworze Mazowieckim) – polski artysta, malarz, tworzący w Polsce i we Francji. Jego twórczość podejmuje zagadnienie pamięci, zarówno osobistej, jak i historycznej.
Życiorys.
Ukończył studia weterynaryjne w Warszawie na SGGW w 1981 roku. Brał udział w strajkach studenckich w okresie stanu wojennego.
Pod koniec lat 80. XX wieku przeprowadził się na stałe do Francji, gdzie w 1990 roku ukończył lyońską Ecole Supèrieure des Beaux-Arts. Następnie, w 1995 roku, ukończył również Ecole Supèrieure des Beaux-Arts w Paryżu. W tym okresie pracował z dziećmi w szpitalach psychiatrycznych, wspólnotach dla osób upośledzonych, prowadził także zajęcia terapii przy pomocy sztuki.
Adach debiutował w 1997 roku podczas wystawy dyplomów absolwentów paryskich szkół artystycznych. W 1999 roku jego dzieła wystawiano w Galerii Laboratorium w Centrum Sztuki Współczesnej. W 2002 roku został zaproszony przez znanego kuratora Hansa Ulricha Obrista do wzięcia udziału w wystawie pt. "Urgent Painting". W 2003 roku odbył się pierwszy indywidualny pokaz prac Adacha w galerii sztuki Jeana Brollya.
W 2006 roku zamieszkał ponownie w Polsce. Mieszka i pracuje w Paryżu i w Warszawie.
W 2007 roku został nominowany do Nagrody Marcela Duchampa, będącej prestiżowym wyróżnieniem dla młodych, francuskich artystów.
Twórczość.
Malarstwo Adacha skupia się głównie na problemie pamięci, w wymiarze osobistym, jak i historycznym. Na obrazach uwiecznia wątki ze wspomnień prywatnych, np. z dzieciństwa, czego przykładem jest chociażby obraz "Dziecko" z 2007 roku. Często przeplatają się one z odniesieniami do historii, jak i doświadczeń zbiorowych dla społeczeństwa. Artysta zwraca uwagę w swojej twórczości na ślady dwudziestowiecznej historii, szczególnie piętna totalitarnych ideologii, co uwidacznia np. w pracach "Untitled (Treblinka)" czy "Nazi Holidays" (2011). Na swoich dziełach zabarwionych historycznie nie przedstawia jednego kluczowego momentu w dziejach, jak czynili znani malarze pokroju Jana Matejki, a chwile przejściowe, przez niektórych krytyków określane jako "przeistoczenia". Krytycy sztuki dostrzegają w pracach Adacha silną melancholijność.
Maluje farbami olejnymi, nakładając wiele warstw farby na płótnach.

</doc>
<doc id="5282895" url="https://pl.wikipedia.org/wiki?curid=5282895" title="Capital Steez">
Capital Steez

Capital Steez (zapis stylizowany Capital STEEZ), właśc. Courtney Everald „Jamal” Dewar Jr. (ur. 7 lipca 1993 na Brooklynie w Nowym Jorku) – amerykański raper i autor tekstów, współzałożyciel kolektywu hip-hopowego Pro Era, również współzałożyciel grupy Beast Coast.
Capital Steez zmarł w wyniku samobójstwa 24 grudnia 2012 roku, po skoku z dachu siedziby Cinematic Music Group w wieku 19 lat.
Zarówno Pro Era, jak i Beast Coast odniosły międzynarodowy sukces w latach po jego śmierci.
Życiorys.
Wczesne życie.
Courtney Everald Dewar Jr. urodził się 7 lipca 1993 r. w Nowym Jorku, jako syn emigrantów jamajskiego pochodzenia – jego ojciec zmarł, gdy Jamal miał trzy lata. Dewar uczęszczał do Public School 222 na Brooklynie w stanie Nowy Jork, a swoją pierwszą grupę rapową założył z bliskim przyjacielem Jakk'iem the Rhymerem w czwartej klasie.
W późniejszych latach życia Dewar uczęszczał do szkoły artystycznej Edward R. Murrow High School, a koledzy z klasy pamiętali go jako „uśmiechniętego dzieciaka w krótkim afro i obcisłych dżinsach”, który szybko zawierał przyjaźnie, jeździł na łyżwach, często palił marihuanę i był sneakerheadem.
Wychowany jako chrześcijanin, Dewar porzucił tę religię w szkole średniej. Zamiast tego zaczął być zwolennikiem Rastafarianizmu, co później stało się podstawową częścią jego życia. Jego przekonania zmieniły się po raz kolejny, gdy zaczął oglądać "Spirit Science" – popularną serię prowadzoną na platformie YouTube, poświęconą metafizycznym i duchowym teoriom.
Kariera muzyczna.
2008-2011: Początki kariery.
Swoją przygodę z Rapem, Jamal Dewar zaczął w 2008 roku. Wkrótce wraz z Jakk'iem the Rhymerem założył grupę The 3rd Kind. W tym samym roku duet wydał swój pierwszy mixtape, zatytułowany "The Yellow Tape".
Wiosną 2011 roku, będący jeszcze uczniem Edward R. Murrow High School na Brooklynie w Nowym Jorku, Capital STEEZ i producent muzyczny Powers Pleasant, po występie Jamala, w lokalnej kawiarni założyli kolektyw Pro Era.
2012: "AmeriKKKan Korruption" i wzrost popularności.
23 lutego 2012 r. na platformie YouTube ukazał się klip do utworu "Survival Tactics" w wykonaniu Joey'ego Bada$$ i Capital Steeza. Pozytywne przyjęcie utworu przez specjalistyczną prasę przyczyniło się do znacznego spopularyzowania kolektywu założonego przez Steeza. Sam utwór był notowany w rankingu „The 25 Best Rap Lines of 2012” według czasopisma Spin.
7 kwietnia 2012 roku Capital STEEZ wydał swój pierwszy solowy mixtape, zawierający 14 utworów „AmeriKKKan Korruption”. Mixtape od czasu premiery cieszy się powszechnym uznaniem. Pół roku po wydaniu wersji oryginalnej, 10 października 2012 roku wydana została wersja „reloaded”, zawierająca siedem dodatkowych utworów. Mixtape zawiera featuringi członków kolektywu Pro Era, takich jak: Joey Bada$$, CJ Fly, Chuck Strangers, Dirty Sanchez, Jakk the Rhymer, oraz produkcje autorstwa MF DOOMa, Madliba czy DJ Premier.
Śmierć i dzieła pośmiertne.
W nocy 23 grudnia 2012 r. Capital Steez udał się na dach siedziby Cinematic Music Group w okolicy Flatiron na Manhattanie, skąd wysłał SMS-a do kilku swoich najbliższych przyjaciół, aby powiedzieć im, że ich kocha, a o godzinie 23:59 czasu lokalnego opublikował tweeta o treści „The end”. Zginął w wyniku samobójstwa, skacząc później tej nocy z dachu budynku Cinematic Music Group.
Pod koniec kwietnia 2013 roku, członek kolektywu Pro Era Joey Bada$$ ogłosił, że wkrótce zostanie wydany pośmiertny album Steeza, zatytułowany "King Capital". 7 lipca 2013 roku kolektyw wydał utwór „King Steelo” z nadchodzącego albumu.
24 grudnia 2013 roku, w pierwszą rocznicę jego śmierci, kolektyw Pro Era wydał teledysk do piosenki Jamala „47 Piiirates”. 26 sierpnia 2016 r. na oficjalnym kanale YouTube Pro Era opublikowany został animowany teledysk do utworu „Herban Legend”, który swoją premierę miał podczas drugiego dorocznego festiwalu "Steez Day" w Los Angeles w Kalifornii 7 lipca 2016 r.
12 czerwca 2017 r. na koncie Twitter należącym do zmarłego Capital Steeza, opublikowany został pierwszy od czasu jego śmierci post, o treści „The Beginning” – spowodowało to liczne spekulacje ze strony fanów o dacie wydania pośmiertnego albumu Jamala, "King Capital". Joey Bada$$ oraz członkowie rodziny Jamala ogłosili podczas lipcowego koncertu "Steez Day" 2017, że album zostanie wydany 23 grudnia 2017 roku, w piątą rocznicę śmierci rapera. Jednak Bada$$ za pośrednictwem serwisu Instagram zakomunikował fanom, że album zostanie ponownie opóźniony z powodu nieoficjalnie użytych sampli.
Życie osobiste.
Duchowe przekonania Steeza zawierały elementy egipskiego mistycyzmu, numerologii, projekcji astralnej i indyjskiego systemu czakr. Uważał się za jedno z dzieci Indygo i rzekomo wierzył, że jest istotą wyższego wymiaru. Steez był zafascynowany liczbą 47 i jej duchowym znaczeniem. Uważał, że liczba 47 jest „doskonałym wyrazem równowagi na świecie”, reprezentującym korelację między sercem a mózgiem (odpowiednio czwarta i siódma czakra).

</doc>
<doc id="5282904" url="https://pl.wikipedia.org/wiki?curid=5282904" title="Cormoret">
Cormoret

Cormoret – gmina (niem. "Einwohnergemeinde") w północno-zachodniej Szwajcarii, w kantonie Berno, w regionie administracyjnym Berner Jura, w okręgu Berner Jura. 31 grudnia 2020 roku liczyła 494 mieszkańców. 
Demografia.
Według danych z 2000 r. 86,6% mieszkańców gminy była francuskojęzyczna, a 11,7% niemieckojęzyczna. Na dzień 31 grudnia 2020 obcokrajowcy stanowili 4,7% ogółu mieszkańców.
Transport.
Przez teren gminy przebiega droga główna nr 30.

</doc>
<doc id="5282909" url="https://pl.wikipedia.org/wiki?curid=5282909" title="Jacek Michalski (specjalista w zakresie leśnictwa)">
Jacek Michalski (specjalista w zakresie leśnictwa)



</doc>
<doc id="5282910" url="https://pl.wikipedia.org/wiki?curid=5282910" title="Foldamery">
Foldamery

Foldamery – syntetyczne oligomery wykazujące silną tendencję do przyjmowania określonej struktury trójwymiarowej. Dzieli się je na foldamery inspirowane związkami naturalnymi (np. białkami lub kwasami nukleinowymi) i foldamery abiotyczne, które nie przypominają żadnych biomakromolekuł.

</doc>
<doc id="5282919" url="https://pl.wikipedia.org/wiki?curid=5282919" title="Kampania włoska podczas II wojny światowej">
Kampania włoska podczas II wojny światowej



</doc>
<doc id="5282920" url="https://pl.wikipedia.org/wiki?curid=5282920" title="Cortébert">
Cortébert

Cortébert – gmina (niem. "Einwohnergemeinde") w północno-zachodniej Szwajcarii, w kantonie Berno, w regionie administracyjnym Berner Jura, w okręgu Berner Jura. 31 grudnia 2020 roku liczyła 696 mieszkańców. 
Demografia.
Według danych z 2000 r. 73,8% mieszkańców gminy była francuskojęzyczna, 18,6% niemieckojęzyczna, a 3,2% włoskojęzyczna. Na dzień 31 grudnia 2020 obcokrajowcy stanowili 14,7% ogółu mieszkańców.
Transport.
Przez teren gminy przebiega droga główna nr 30.

</doc>
<doc id="5282927" url="https://pl.wikipedia.org/wiki?curid=5282927" title="Walkiewicz">
Walkiewicz

Walkiewicz – polskie nazwisko.

</doc>
<doc id="5282929" url="https://pl.wikipedia.org/wiki?curid=5282929" title="Crémines">
Crémines

Crémines – gmina (niem. "Einwohnergemeinde") w północno-zachodniej Szwajcarii, w kantonie Berno, w regionie administracyjnym Berner Jura, w okręgu Berner Jura. 31 grudnia 2020 roku liczyła 488 mieszkańców. 
Demografia.
Według danych z 2000 r. 80,4% mieszkańców gminy była francuskojęzyczna, 14% niemieckojęzyczna, a 1,7% hiszpańskojęzyczna. Na dzień 31 grudnia 2020 obcokrajowcy stanowili 9% ogółu mieszkańców.
Transport.
Przez teren gminy przebiega droga główna nr 30.

</doc>
<doc id="5282931" url="https://pl.wikipedia.org/wiki?curid=5282931" title="Eschert">
Eschert

Eschert (hist. "Escherz") – gmina (niem. "Einwohnergemeinde") w północno-zachodniej Szwajcarii, w kantonie Berno, w regionie administracyjnym Berner Jura, w okręgu Berner Jura. 31 grudnia 2020 roku liczyła 377 mieszkańców. 
Demografia.
Według danych z 2000 r. 83,7% mieszkańców gminy była francuskojęzyczna, 8,2% niemieckojęzyczna, a 2,8% włoskojęzyczna. Na dzień 31 grudnia 2020 obcokrajowcy stanowili 16,7% ogółu mieszkańców.
Transport.
Przez teren gminy przebiega autostrada A16 oraz droga główna nr 30.

</doc>
<doc id="5282933" url="https://pl.wikipedia.org/wiki?curid=5282933" title="Escherz">
Escherz



</doc>
<doc id="5282937" url="https://pl.wikipedia.org/wiki?curid=5282937" title="Dihydroksymetyliden">
Dihydroksymetyliden

Dihydroksymetyliden, – organiczny związek chemiczny z grupy karbenów. Jest niestabilnym tautomerem kwasu mrówkowego, trwałym w temperaturach kilku kelwinów.
Otrzymywanie i właściwości.
Dihydroksymetyliden otrzymano przez bezwodnego kwasu szczawiowego:
Pary kwasu szczawiowego w wysokiej próżni zostały przepuszczone przez rurkę kwarcową ogrzaną do 700 °C, a produkty reakcji zostały natychmiast wychwycone w zestalonym argonie w temperaturze 10 K. W takiej formie dihydroksymetyliden jest stabilny (w przeciwieństwie do monohydroksymetylidenu, , który w takich warunkach izomeryzuje do formaldehydu, HCHO, w wyniku występowania efektu tunelowego) i może być charakteryzowany spektralnie. Alternatywnie można go otrzymać, poddając mieszaninę wodoru i dwutlenku węgla w neonie rozprężaniu naddźwiękowemu w połączeniu z wyładowaniem elektrycznym:
Kąt między wiązaniami w cząsteczce dihydroksymetylidenu wynosi ok. 107°. Stwierdzono istnienie 3 rotamerów o konformacji grup hydroksylowych s-"trans",s-"trans" (najstabilniejszy), s-"trans",s-"cis" i s-"cis",s-"cis" (najmniej stabilny).
Podwyższenie temperatury prowadzi do rozkładu dihydroksymetylidenu do kwasu mrówkowego, wodoru i dwutlenku węgla, natomiast pod wpływem promieniowania ultrafioletowego o długości fali 254 nm rozpada się na wodę i tlenek węgla:
Węgliny.
Sprzężoną zasadą Brønsteda względem dihydroksymetylidenu jest anion węglinowy o wzorze . W temperaturze 15 K zidentyfikowano węgliny metali alkalicznych (litu, potasu i cezu): , i . Węgliny te, po ogrzaniu powyżej 15 K, rozkładają się do węglanów, tlenku węgla i szczawianów. Jon węglinowy w obecności tlenu natychmiast przekształca się w węglan (z węglem na IV stopniu utlenienia).
Z widm IR wynika, że jony węglinowe mogą tworzyć się podczas absorpcji tlenku węgla przez tlenek wapnia, tlenek magnezu oraz tlenek ceru(IV). Jako mechanizm tej reakcji zaproponowano wstępne wytworzenie wiązania koordynacyjnego pomiędzy jonem na powierzchni CaO lub MgO a atomem węgla cząsteczki CO, a następnie przekształcenie się tego wiązania w kowalencyjne i przeniesienie ładunku na jon węglinowy.

</doc>
<doc id="5282939" url="https://pl.wikipedia.org/wiki?curid=5282939" title="Eschert (ujednoznacznienie)">
Eschert (ujednoznacznienie)

Szwajcaria:
Osoby:

</doc>
<doc id="5282940" url="https://pl.wikipedia.org/wiki?curid=5282940" title="Zdzisław Szymański">
Zdzisław Szymański



</doc>
<doc id="5282946" url="https://pl.wikipedia.org/wiki?curid=5282946" title="Jan Rożynek">
Jan Rożynek

Jan Rożynek (ur. ok. 1955) – polski działacz państwowy i społeczny, menedżer, wicewojewoda opolski (1988–1990).
Życiorys.
Ukończył Liceum Ekonomiczne we Wrocławiu, a w 1981 studia prawnicze na Uniwersytecie Wrocławskim. Od 1969 był zatrudniony w Powszechnej Spółdzielni Spożywców „Społem”, której w latach 1982–1988 był prezesem zarządu. Od listopada 1988 do czerwca 1990 sprawował funkcję wicewojewody opolskiego, odpowiedzialnego m.in. za oświatę, handel, przemysł i ochronę zdrowia. W latach 1988–1992 kierował wojewódzkim oddziałem Polskiego Czerwonego Krzyża. W kolejnych latach związany z branżą finansową i ubezpieczeniową, był m.in. doradcą ubezpieczeniowym i dyrektorem gliwickiego oddziału Nationale-Nederlanden oraz dyrektorem w przedsiębiorstwie Aegon NV. Później zajął się także działalnością na własny rachunek.

</doc>
<doc id="5282947" url="https://pl.wikipedia.org/wiki?curid=5282947" title="Court (Szwajcaria)">
Court (Szwajcaria)

Court – gmina (niem. "Einwohnergemeinde") w północno-zachodniej Szwajcarii, w kantonie Berno, w regionie administracyjnym Berner Jura, w okręgu Berner Jura. 31 grudnia 2020 roku liczyła 1417 mieszkańców. 
Demografia.
Według danych z 2000 r. 89,1% mieszkańców gminy była francuskojęzyczna, 6,6% niemieckojęzyczna, a 1% portugalskojęzyczna. Na dzień 31 grudnia 2020 obcokrajowcy stanowili 12% ogółu mieszkańców.
Transport.
Przez teren gminy przebiega autostrada A16 oraz drogi główne nr 6 i nr 30.

</doc>
<doc id="5282952" url="https://pl.wikipedia.org/wiki?curid=5282952" title="Procesja z relikwią św. Krzyża na placu Św. Marka">
Procesja z relikwią św. Krzyża na placu Św. Marka

Procesja z relikwią św. Krzyża na placu św. Marka () – obraz autorstwa włoskiego malarza Gentile Belliniego. Namalowany w 1496 roku.
Geneza.
W ostatniej dekadzie XV w. weneckie bractwo religijne Scuola Grande di San Giovanni Evangelista zamówiło serię malowideł narracyjnych znanych jako „Cykl Prawdziwego Krzyża”. Tematem serii były cuda dokonane przez relikwię św. Krzyża. Fragment krzyża podarował bractwu Philippe de Mézières. Płótna autorów serii: Vittore Carpaccia, Lazzaro Bastianiego, Giovanni Manseutiego, Benedetto Diany i Pietro Perugina do roku 1806 pozostawały w Oratorium Scouli św. Krzyża. Z powodu represji napoleońskich zostały przeniesione do Gallerie dell’Accademia, gdzie znajdują się do dzisiaj.
Opis obrazu.
Dzieło przedstawia ważne wydarzenie w Wenecji – dzień świętego Marka, patrona miasta. Na pierwszym planie widoczna jest procesja z relikwią Świętego Krzyża. Baldachim jest niesiony przez członków bractwa San Giovanni, ubranych w białe stroje. W czerwone togi ubrani są prokuratorzy i senatorowie, patrycjusze i obywatele ubrani są na czarno.
Relikwia jest poprzedzana przez trzynastu braci z wielkimi świecami procesyjnymi (wł. "doppieri"). Na początku pochodu kroczy również 5 wokalistów i 3 instrumentalistów, grających na lutni, harfie i rebeku. Po prawej stronie od relikwii namalowana jest reszta braci, każdy z nich trzyma zapaloną małą świecę wotywną.
Po lewej stronie obrazu widać kobiety wychylające się przez okna, oglądające wydarzenie. Budynek, w którym przebywają kobiety jest udekorowany orientalnymi dywanami na znak świętowania. Na środku placu św. Marka znajdują się przedstawiciele kosmopolitycznej i zróżnicowanej społeczności weneckiej: patrycjusze, gromada żydów, mnisi, żebracy, Grecy, damy, Turcy w turbanach, Niemcy, kupcy, dzieci i zwykli ludzie. Wszyscy pełnią rolę świadków cudu, potwierdzając prawdziwość uzdrowienia.
Z uporządkowanego pochodu białych sylwetek wyłamuje się klęczący mężczyzna ubrany na czerwono. To Jacopo de’ Salis, kupiec z Brescii. Handlarz przyjechał do Wenecji w interesach. Podczas pobytu otrzymał wiadomość o agonalnym stanie syna, spowodowanym ciężkim urazem głowy. Następnego dnia Jacopo udał się na uroczystość, a kiedy słynna relikwia pojawiła się przed nim, ukląkł w modlitwie – błagając o uzdrowienie chłopca. Kiedy kupiec wrócił do domu zobaczył, że syn niespodziewanie ozdrowiał.
Perspektywa.
W dziele Belliniego procesja przesuwa się w określonym porządku. Artysta namalował pochód w perspektywie ortogonalnej. Malarz skupia uwagę widza na białych skośnych liniach, które prowadzą wzrok do drzwi bazyliki św. Marka. Zastosowany zabieg porządkuje perspektywę. Baldachim wyłamuje się z kompozycji, nie znajduje się w centrum obrazu, ale nieco z boku. Dodatkowo jego słupki pochylone są w jedną stronę i pozwalają zorientować się w kierunku ruchu procesji. Takie ujęcie tematu zostało użyte w celu zwrócenia uwagi widza na ten element obrazu.
Obraz Gentile daje również wgląd w to, jak wyglądał plac św. Marka w 1496 roku, zanim wzniesiono nowe budynki. Bazylika św. Marka, funkcjonująca na obrazie jako tło, została oddana z zadziwiającą dokładnością. To płótno jest jedynym zachowanym wizerunkiem bizantyjskich mozaik, znajdujących się na fasadzie świątyni, które zaginęły w późniejszym czasie.
Linki zewnętrzne.
Obraz na oficjalnej stronie muzeum

</doc>
<doc id="5282957" url="https://pl.wikipedia.org/wiki?curid=5282957" title="Statut Rzymski">
Statut Rzymski



</doc>
<doc id="5282958" url="https://pl.wikipedia.org/wiki?curid=5282958" title="Maciej Mączyński">
Maciej Mączyński



</doc>
<doc id="5282966" url="https://pl.wikipedia.org/wiki?curid=5282966" title="Lista przewodniczących Parlamentu (Portugalia)">
Lista przewodniczących Parlamentu (Portugalia)



</doc>
<doc id="5282969" url="https://pl.wikipedia.org/wiki?curid=5282969" title="Wiechlina fioletowa">
Wiechlina fioletowa



</doc>
<doc id="5282971" url="https://pl.wikipedia.org/wiki?curid=5282971" title="Court">
Court



</doc>
<doc id="5282974" url="https://pl.wikipedia.org/wiki?curid=5282974" title="Helena Węgierska">
Helena Węgierska

Helena Węgierska także Ilona Węgierska (ur. ok. 1155, zm. 25 maja 1199) – węgierska księżniczka z dynastii Arpadów, księżna Austrii, żona księcia Austrii i Styrii Leopolda V z dynastii Babenbergów.
Życiorys.
Helena Węgierska urodziła się w 1155 r. Była córką króla Węgier i Chorwacji Gejzy II i księżniczki kijowskiej z dynastii Rurykowiczów Eufrozyny Mścisławówny. Miała siedmioro rodzeństwa.
W "Annales Mellicenses" rocznikach zakonu Benedyktynów spisanych po łacinie znajduje się adnotacja o ślubie Heleny z Leopoldem V w 1174 r.: „Helenam sororem regis Avarorum” i „Liupoldus…de Austria”. Z kolei Alberyk z Trois Fontaines w swojej "Chronica Alberici Monachi Trium Fontium" odnosi się do żony „dux Austrie Leopoldusa” jako „sorore regis Bele Hungarie”. Roczniki spisane przez zakonników z opactwa w Klosterneuburg "Roczniki Klosterneuburg za lata 1075-1139" donoszą o śmierci Heleny w 1199 r. „Heleny ducissa Austrie”. Została pochowana w opactwie Cystersów w Heiligenkreuz obok męża, który zginął w wyniku upadku z konia 31 grudnia 1194 r.
Mieli prawdopodobnie czworo dzieci:
Jej wizerunek został uwieczniony w "Drzewie genealogicznym Babenbergerów" (Babenberger-Stammbaum) obrazie tablicowym, który powstał w pracowni Hansa Prata w latach 1489-1492. Tryptyk (ok. 8 m szerokości i 3,4 m wysokości) znajduje się w muzeum opactwa w Klosterneuburg i przedstawia męskich przedstawicieli rodu Babenbergów oraz ich żony i niektóre córki. Wizerunek Heleny znajduje się w lewym skrzydle.

</doc>
<doc id="5282976" url="https://pl.wikipedia.org/wiki?curid=5282976" title="McCourt">
McCourt

Osoby:
Zobacz też:

</doc>
<doc id="5282978" url="https://pl.wikipedia.org/wiki?curid=5282978" title="Kuhrt">
Kuhrt

Osoby:
Zobacz też:

</doc>
<doc id="5282980" url="https://pl.wikipedia.org/wiki?curid=5282980" title="Figura św. Jana Nepomucena w Nowej Rudzie (ul. Cicha 2)">
Figura św. Jana Nepomucena w Nowej Rudzie (ul. Cicha 2)

Figura św. Jana Nepomucena w Nowej Rudzie (ul. Cicha 2) – barokowa rzeźba św. Jana Nepomucena w Nowej Rudzie wykonana z piaskowca.
Figura stoi przy piętrowym budynku krytym dachem dwustapadowym, wybudowanym w 1815 r., zrewitalizowanym w XXI w., zwanym "szklanym domem"; nad strumieniem Woliborka.
Nepomucen przy ul. Cichej 2 jest jednym z sześciu przedstawień tego świętego w Nowej Rudzie; pozostałe znajdują się przy: ul. Akacjowej 2 (obok kościoła), Bohaterów Getta 15, ul. Cmentarnej, ul. Piastów i ul. Radkowskiej 95.

</doc>
<doc id="5282982" url="https://pl.wikipedia.org/wiki?curid=5282982" title="Potok Stany">
Potok Stany



</doc>
<doc id="5282984" url="https://pl.wikipedia.org/wiki?curid=5282984" title="Potok-Stany Kolonia Druga">
Potok-Stany Kolonia Druga



</doc>
<doc id="5282986" url="https://pl.wikipedia.org/wiki?curid=5282986" title="Potok-Stany Kolonia Pierwsza">
Potok-Stany Kolonia Pierwsza



</doc>
<doc id="5282990" url="https://pl.wikipedia.org/wiki?curid=5282990" title="Scotland Sevens 2007">
Scotland Sevens 2007

Scotland Sevens 2007 – pierwsza edycja wchodzącego w skład IRB Sevens World Series turnieju Scotland Sevens przeznaczonego dla męskich reprezentacji narodowych w rugby 7. Odbyła się w dniach 2–3 czerwca 2007 roku na Murrayfield Stadium w Edynburgu będąc ósmym turniejem sezonu 2006/2007.
Informacje ogólne.
Scottish Rugby Union podpisał z IRB pięcioletnią umowę na organizację zawodów, które w kalendarzu światowego cyklu zastąpiły turniej France Sevens – zostały one rozegrane w Edynburgu, choć plany zakładały możliwość zorganizowania w Melrose, kolebce rugby 7. Rozegrane na Murrayfield Stadium zawody były ósmym i zarazem ostatnim turniejem sezonu 2006/2007 IRB Sevens World Series i wzięło w nich udział szesnaście reprezentacji. Drużyny rywalizowały w pierwszym dniu systemem kołowym podzielone na cztery czterozespołowe grupy, po czym w drugim dniu osiem najlepszych awansowało do ćwierćfinałów, a pozostała ósemka zmierzyła się w walce o "Bowl". Podział na grupy oraz rozkład gier zostały opublikowane pod koniec kwietnia 2007 roku. Pojawiły się także składy i charakterystyki zespołów oraz lista sędziów zawodów.
Przed turniejem szansę na wyprzedzenie Fidżyjczyków w klasyfikacji generalnej cyklu mieli jeszcze Nowozelandczycy, tracący do liderów dziesięć punktów (musieliby wygrać te zawody i liczyć, by ich rywale nie awansowali do półfinału) oraz Samoańczycy, których strata wynosiła czternaście punktów.
Fazę grupową z kompletem zwycięstw zakończyły Fidżi, Samoa, Nowa Zelandia i niespodziewanie Szkocja, która pokonała w swej grupie RPA. W ćwierćfinale Walijczycy sensacyjnie pokonali Fidżyjczyków otwierając tym samym Nowozelandczykom drogę do triumfu w całym sezonie. Reprezentacja Fidżi zajęła ostatecznie piąte miejsce w zawodach zyskując osiem punktów, jednak reprezentanci Nowej Zelandii łatwo wygrali w finale z osłabionym brakiem zawieszonego Uale Mai zespołem Samoa zdobywając dwadzieścia punktów i tym samym wyprzedzili o dwa punkty Fidżyjczyków w klasyfikacji generalnej.
Normalne dwudniowe bilety kosztowały 15 GBP, zaś jednodniowe 10 GBP, z ulgowymi o połowę tańszymi. Analiza ekonomiczna przygotowana przez Edinburgh Napier University oszacowała wpływ zawodów na szkocką gospodarkę w wysokości ponad 3,1 miliona GBP.

</doc>
<doc id="5282994" url="https://pl.wikipedia.org/wiki?curid=5282994" title="Clara Katharina Pollaczek">
Clara Katharina Pollaczek

Clara Katharina Pollaczek, także Clara Pollaczek, Klara Katharina Pollaczek, Clara Loeb (ur. 15 stycznia 1875 r. w Wiedniu, zm. 22 lipca 1951 r. w Döbling) - wiedeńska pisarka, poetka, dramatopisarka i tłumaczka. Tworzyła pod pseudonimem „Bob" lub „Bob Béol”. W latach 1923-31 towarzyszka życia Arthura Schnitzlera.
Życiorys.
Clara urodziła się w zamożnej wiedeńskiej rodzinie zsekularyzowanych Żydów. Jej ojcem był bankier Louis Loeb/Löb (1843–1928), miała dwóch braci - Alfreda i Otto - oraz siostrę Annę. Pseudonimów „Bob" lub „Bob Béol” zaczęła używać po ukończeniu 18. roku życia. W kwietniu 1897 r. w czasopiśmie „Neue Deutsche Zeitschrift” ukazała się sztuka jej autorstwa pt. "Szkice z życia dziewczyny" (niem. "Mimi. Schattenbilder aus einem Mädchenleben""), z przedmową Hugo von Hofmannsthala. Utwór odniósł sukces, ale budził też zgorszenie i zakazano publikacji go w formie książkowej.
10 maja 1898 r., w synagodze Stadttempel, Clara poślubiła Otto Pollaczka, właściciela największej hurtowni wyrobów skórzanych w monarchii habsburskiej. Małżeństwo miało dwóch synów Hermanna i Karla Friedricha (Clara urodziła ich odpowiednio w 1899 r. i w 1902 r.). Otto zdradzał żonę, a jego biznes upadł w 1907 r. Rok później, 17 kwietnia 1908 r., mąż Clary popełnił samobójstwo. Wdowa pozostała w bardzo złej sytuacji finansowej, która pogorszyła się w czasie I wojny światowej. Clara wyprowadziła się z dziećmi z dotąd zamieszkiwanego domu w dzielnicy Leopoldstadt, sprzedała biżuterię, następnie musiała także opuścić dom rodziców, do którego wprowadziła się w 1918 r. po śmierci matki. Zanim wprowadziła się do małego mieszkania w osiemnastej dzielnicy, pomieszkiwała w hotelu.
W 1924 roku powróciła do pisania, by utrzymać rodzinę, pracowała także jako tłumaczka. W latach 20. i 30. XX wieku publikowała wiersze, opowiadania i nowele w prestiżowym magazynie "Die Presse," wydała także kilka powieści. Zdobyła wierne grono czytelników.
W 1938 roku, uciekając przed antysemickimi prześladowaniami, używając swojego czechosłowackiego paszportu przeniosła się na jakiś czas do Pragi. W 1939 przebywała w Szwajcarii u znajomych, gdy wybuchła kolejna wojna. Korzystając ze wsparcia na miejscu, pozostała w tym kraju do 1945 r. W tym okresie przeszła na katolicyzm. Od 1945 r. przez jakiś czas mieszkała u syna w Anglii, a w 1948 z pomocą brata, Otto Loeba, wróciła do Wiednia. Na miejscu nie zdołała odtworzyć dawnych kontaktów, wrócić do kariery pisarskiej. Zmarła 22 lipca 1951 r. po długiej chorobie nowotworowej. Jej odejście odnotowało "Die Presse," a 26 lipca 1951 została pochowana na wiedeńskim cmentarzu Sieveringer .
Arthur Schnitzler.
Clara poznała Arthura Schnitzlera jeszcze przed swoim ślubem z Otto Pollaczkiem: spotykali się na wydarzeniach rodzinnych, korespondowali ze sobą do 1898 roku Następnie, po śmierci męża, Clara spotykała się z różnymi mężczyznami, w tym także z Arthurem, ale dopiero po rozwodzie pisarza z Olgą Gussmann w 1921 r., spotkania te przybrały regularną formę np. w postaci wizyt w teatrach, chodzenia na koncerty, do kina, udawania się na wspólne podróże. Clara miała 48 lat, a Arthur 61, gdy podjęli decyzję o zostaniu partnerami życiowymi: między 1923 r. a 1931 r. byli parą, jednak nie mieszkali razem. Clara nie chciała wsparcia finansowego od Schniztlera; ten w 1924 r. podarował jej na święta Bożego Narodzenia maszynę do pisania, by mogła samodzielnie zarabiać na życie. Czytał jej wszystkie dzieła, a ona również stała się uważną krytyczką jego prac.
Arthur miewał liczne romanse, będąc w związku z Clarą, utrzymywał też regularny kontakt ze swoją byłą żoną oraz swoją córką, Lili. Clarze ciążyła niska częstotliwość pokazywania się z Arthurem „na salonach” i brak szerokiego rozpoznawania jej jako oficjalnej kochanki artysty. Miewali rozliczne kłótnie, które opisywali w swoich pamiętnikach (np. sytuację, gdy Clara Pollaczek ogłosiła, że jest antysemitką). Jednak żadna ze stron nie zdecydowała o zakończeniu relacji, którą podtrzymywali chodząc m.in. bardzo często do kina (według zapisków w pamiętnikach było to ponad 500 wizyt w latach 1923-1931) i wspólnie słuchając radia.
Pamiętniki Clary relacjonują także powiększające się problemy zdrowotne Schnitzlera, aż do dnia jego śmierci w dniu 21 października 1931 r.: „Do ostatniego tchnienia trzymałam jego głowę w dłoniach”. Uroczystość upamiętniająca życie pisarza odbyła się w Burgtheater 15 listopada 1931 r. Clara Katharina Pollaczek wygłosiła przemówienie żałobne w formie napisanego dla ukochanego wiersza w pięciu zwrotkach.
Utwory (wybór).
Sztuki teatralne
Powieści
Nowele i opowiadania
Poezje
Przekłady
Pamiętniki

</doc>
<doc id="5283000" url="https://pl.wikipedia.org/wiki?curid=5283000" title="Sudniki (rejon brasławski)">
Sudniki (rejon brasławski)

Sudniki (; ) – wieś na Białorusi, w obwodzie witebskim, w rejonie brasławskim, w sielsowiecie Ciecierki.
Historia.
W czasach zaborów wieś w gminie Woropajewszczyzna, w powiecie dzisieńskim, w guberni wileńskiej Imperium Rosyjskiego. Pod koniec XIX wieku należała do dóbr Ikaźń, własność Romerów.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 roku w powiecie brasławskim, w gminie Przebrodzie.
Według Powszechnego Spisu Ludności z 1921 roku zamieszkiwało tu 167 osób, 162 było wyznania rzymskokatolickiego a 5 prawosławnego. Jednocześnie 87 mieszkańców zadeklarowało polską, 77 białoruską a 3 rosyjską przynależność narodową. Były tu 34 budynki mieszkalne. W 1931 w 38 domach zamieszkiwało 174 osoby.
Wierni należeli do parafii rzymskokatolickiej i prawosławnej w Ikaźni. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Przebrodziu.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5283004" url="https://pl.wikipedia.org/wiki?curid=5283004" title="Lista polskich rodów pseudoksiążęcych">
Lista polskich rodów pseudoksiążęcych

Znajdziesz tu listę rodów, których członkowie rodziny na przestrzeni historii używali tytułu książęcego, pomimo braku realnego potwierdzenia prawnego w tej kwestii. Jeśli poszukujesz informacji ogólnych o polskich rodach książęcych, zobacz artykuł: polski ród książęcy.

</doc>
<doc id="5283005" url="https://pl.wikipedia.org/wiki?curid=5283005" title="Zepsuta krew">
Zepsuta krew

Zepsuta krew (oryg. ) – amerykański dramatyczny miniserial telewizyjny z 2022 roku na podstawie podcastu o tym samym tytule, który opowiada historię sukcesu i upadku Elizabeth Holmes i jej firmy Theranos. W głównych rolach wystąpili: Amanda Seyfried i Naveen Andrews.
"Zepsuta krew" zadebiutowała 3 marca 2022 roku w serwisie Hulu i spotkała się z pozytywną reakcją krytyków. W Polsce miniseria pojawiła się 14 czerwca 2022 roku na Disney+. 
Emisja.
"Zepsuta krew" zadebiutowała 3 marca 2022 roku w serwisie Hulu w Stanach Zjednoczonych oraz poza Stanami w serwisie Disney+ pod marką „Star”, a w Ameryce Łacińskiej na Star+. W Polsce serial pojawił się 14 czerwca 2022 roku na Disney+.
Produkcja.
Rozwój projektu.
W kwietniu 2019 roku poinformowano, że Hulu zamówiło miniserial, "The Dropout", na podstawie podcastu o tym samym tytule, który opowiadać ma historię Elizabeth Holmes i jej firmy Theranos; producentami wykonawczymi zostały: Kate McKinnon, prowadząca podcast Rebecca Jarvis oraz jego producentki Taylor Dunn i Victoria Thompson; ma on liczyć od 6 do 10 odcinków oraz ma być pierwszym serialem wyprodukowanym przez Searchlight Television. W marcu 2021 roku do grona producentów wykonawczych dołączyli Elizabeth Meriwether, Elizabeth Heldens, Liz Hannah, Katherine Pope, Michael Showalter i Jordana Mollick, a Amanda Seyfried została producentką serialu. 20th Television i Semi-Formal Productions razem z Searchlight zajęły się produkcją miniserialu.
Casting.
W kwietniu 2019 roku ujawniono, że Kate McKinnon zagra Elizabeth Holmes. W lutym 2021 roku poinformowano, że McKinnon zrezygnowała, a jej miejsce miesiąc później zajęła Amanda Seyfried. W tym samym miesiącu poinformowano, że Naveen Andrews zagra Sunny’ego Balwaniego. W czerwcu do obsady dołączyli: William H. Macy jako Richard Fuisz, Laurie Metcalf jako Phyllis Gardner, Elizabeth Marvel jako Noel Holmes, Utkarsh Ambudkar jako Rakesh Madhava, Kate Burton jako Rochelle Gibbons, Stephen Fry jako Ian Gibbons, Michel Gill jako Chris Holmes, Michael Ironside jako Don Lucas, Bill Irwin jako Channing Robertson i Josh Pais jako Wade Miquelon. W sierpniu poinformowano, że w serialu wystąpią: Dylan Minnette jako Tyler Shultz, Alan Ruck jako Jay Rosan, Bashir Salahuddin jako Brendan Morris, Mary Lynn Rajskub jako Lorraine Fuisz, Hart Bochner jako Larry Ellison, James Hiroyuki Liao jako Edmond Ku, Nicky Endres jako Ana Arriola, Camryn Mi-Young Kim jako Erika Cheung, Andrew Leeds jako Roland, Sam Waterston jako George Shultz, Kurtwood Smith jako David Boies i Anne Archer jako Charlotte Shultz. We wrześniu do obsady dołączyli: LisaGay Hamilton jako Judith Baker, Michaela Watkins jako Linda Tanner, Ebon Moss-Bachrach jako John Carreyrou, Kevin Sussman jako Mark Roessler, Sam Straley jako Christian Holmes i Sean Brown jako Daniel Young.
Muzyka.
W styczniu 2022 roku poinformowano, że Anne Nikitin skomponuje muzykę do serialu. Album, "The Dropout: Original Score", został wydany 1 kwietnia 2022 roku przez Hollywood Records.
Odbiór.
Krytyka w mediach.
Serial spotkał się z pozytywną reakcją krytyków. W serwisie Rotten Tomatoes 89% z 87 recenzji uznano za pozytywne, a średnia ocen wystawionych na ich podstawie wyniosła 7,4/10. Na portalu Metacritic średnia ważona ocen z 34 recenzji wyniosła 75 punkty na 100.
Beth Webb z „Empire Magazine” stwierdziła, że "Zepsuta krew" „to znacznie więcej niż historia o złoczyńcy, ale ukazuje talent Seyfried na ekscytującym etapie jej kariery”. Lucy Mangan z „The Guardian” napisała, że „Seyfried sprawia, że to wszystko działa i utrzymuje naszą uwagę – nawet naszą sympatię – ponieważ desperacja Holmes, by wyrobić sobie imię i udowodnić, że jej inteligencja i determinacja są warte czegoś namacalnego, coraz bardziej pogrąża ją w korupcji i kłamstwach”. Alan Sepinwall z „Rolling Stone” ocenił, że „to szalona, wciągająca, a czasami zaskakująco zabawna adaptacja historii, która wydawałaby się zbyt absurdalna, aby była prawdziwa, gdybyśmy nie wiedzieli, że jest inaczej”. Caroline Framke z „Variety” stwierdziła, że „to było tylko kwestią czasu, zanim ktoś zaadaptuje historię Holmes... ["Zepsuta krew"] jest pierwszą – a świetna gra aktorska, scenariusz i reżyseria postawiły wysoką poprzeczkę dla każdej kolejnej wersji”.

</doc>
<doc id="5283006" url="https://pl.wikipedia.org/wiki?curid=5283006" title="Soltan Ali Maszhadi">
Soltan Ali Maszhadi

Soltan Ali Maszhadi, pers. سلطان‌علی مشهدی (pełne imię: Soltan Ali-e Mohammad-e Maszhadi), ur. w Meszhedzie, fl 1453–1519, zm. 1520 w Meszhedzie – perski kaligraf piszący w "nastaligh".
Ojciec Soltana Alego zmarł kiedy ten miał 7 lat i niedługo później zaczął on samodzielnie uczyć się kaligrafii. Pozostał w tym zakresie samoukiem dopóki ok. roku 1468 nie przeniósł się do Heratu, gdzie miał pobierać nauki u Azhara Tebriziego (zm. 1475) lub jednego z jego uczniów. Począwszy od roku 1470 pracował dla Husajna Bajkary (1469–1506) i jego wezyra Ali Szer Nawojego. Soltan Ali projektował inskrypcje, takie jak ta (1477-78) na marmurowej platformie nagrobków przodków Husajna Bajkary wzniesionej w Mauzoleum Abdollaha Ansariego w Gazargah (obecnie Herat). Był także kaligrafem wielu najświetniejszych rękopisów sporządzanych dla timurydzkiego dworu, takich jak kopia "Gulistanu" Sadiego z 1486 (Art and History Collection, LTS1995.2.30), kopia "Mantigh ot-tajr" Attara z 1487 (Metropolitan Museum of Art, 63.210) czy kopia "Bostanu" Sadiego z 1488 (Biblioteka Narodowa Egiptu, Adab Farsi 908). Po śmierci Husajna Bajkary w roku 1506 i upadku timurydzkich rządów w Heracie powrócił do rodzinnego Meszhedu. To tam w roku 1514 napisał "Adab-e Chatt" ("Etykieta kaligrafii"), wierszowany traktat poświęcony kaligrafii, który później został włączony do biografii kaligrafów i malarzy Kadi Ahmeda (zm. 1606). Zawiera on zarówno praktyczne wskazówki, jak i informacje o charakterze autobiograficznym, oraz pokazuje bliskie związki pomiędzy praktyką kaligrafii a dyscyplinami religijnymi.
Styl Soltana Alego jest delikatniejszy oraz bardziej płynny i przestrzenny niż ten praktykowany przez jego poprzednika Dżafara Tebriziego (fl 1412 - 1431). Widać w nim też mistrzowską kontrolę i modulację, objawiającą się we wprowadzaniu wizualnych rytmów za pomocą przedłużania i podkreślania pewnych form, takich jak np. pociągnięcia litery "kaf". Nastaligh Soltana Alego "pokazuje doskonałą równowagę pomiędzy płynnością a dyscypliną, cechami, które wskazywał w swoim traktacie o kaligrafii". W jego twórczości wschodni (albo chorasański) styl nastaligh, zapoczątkowany przez Dżafara i Azhara, osiągnął swoją klasyczną formę, i w okresie safawidzkim zaczął dominować także w zachodnim Iranie. To właśnie ten wschodni styl, "dalej udoskonalony w następnych stuleciach, jest pismem nastaligh używanym obecnie w Iranie". Tym samym styl Soltana Alego "stał się synonimem pisma nastaligh, pieczołowicie kolekcjonowanym i cenionym przez późniejszych koneserów i naśladowanym przez jego następców w kolejnych stuleciach". Pisząc o nim Kadi Ahmed stwierdził, iż "to co napisał podbiło świat i jest pośród innych pism jak słońce pośród planet". Soltan Ali miał wielu uczniów, spośród których najważniejszymi byli Soltan Mohammad Nur oraz Soltan Mohammad Chandan.

</doc>
<doc id="5283011" url="https://pl.wikipedia.org/wiki?curid=5283011" title="Marian Poźniak">
Marian Poźniak

Marian Zygmunt Poźniak (ur. 14 października 1928 w Tłumaczu, zm. 17 listopada 2009 we Wrocławiu) – polski artysta plastyk. Absolwent Akademii Sztuk Pięknych w Krakowie. 
Życiorys.
W latach 1936–1945 mieszkał w Wilnie. Po wojnie studiował w latach 1947–1952 na Wydziale Malarstwa Akademii Sztuk Pięknych w Krakowie. Od 1953 pracował w Katedrze Rysunku, Malarstwa i Rzeźby Instytutu Architektury i Urbanistyki Politechniki Wrocławskiej. W latach 1980–1987 był kierownikiem Zakładu Rysunku, Malarstwa i Rzeźby Instytutu Historii Architektury, Sztuki i Techniki, a od 1994 do 2003 r. kierował Katedrą Rysunku, Malarstwa i Rzeźby Wydziału Architektury Politechniki Wrocławskiej. Od 1993 r. profesor na Wydziale Architektury Politechniki Wrocławskiej.
W 1953 r. został członkiem okręgu wrocławskiego Związku Polskich Artystów Plastyków. Od 1962 r. należał do Szkoły Wrocławskiej (późniejszej Grupy Wrocławskiej). Tworzył obrazy olejne, dużo szkicował, zwykle w nurcie realizmu, jednak zbliżał się do nurtu abstrakcji. Jego prace charakteryzują się bogatą i zróżnicowaną fakturą oraz ograniczoną paletą barw. W obrazach inspirował się głównie naturą, głównie pejzażami, rzadziej architekturą.
Odznaczony m.in. Krzyżem Kawalerskim Orderu Odrodzenia Polski, Medalem Komisji Edukacji Narodowej i Krzyżem Armii Krajowej.
Został pochowany 20 listopada 2009 na Cmentarzu Osobowickim we Wrocławiu.
Przyjaźnił się z Edmundem Małachowiczem, z którym razem wrócił z Syberii

</doc>
<doc id="5283012" url="https://pl.wikipedia.org/wiki?curid=5283012" title="Kurth">
Kurth

Osoby:
Zobacz też:

</doc>
<doc id="5283013" url="https://pl.wikipedia.org/wiki?curid=5283013" title="Kalifat Umajjadów">
Kalifat Umajjadów



</doc>
<doc id="5283016" url="https://pl.wikipedia.org/wiki?curid=5283016" title="Curth">
Curth

Osoby:
Zobacz też:

</doc>
<doc id="5283018" url="https://pl.wikipedia.org/wiki?curid=5283018" title="Śniegi (rejon miorski)">
Śniegi (rejon miorski)

Śniegi (; ) – wieś na Białorusi, w obwodzie witebskim, w rejonie miorskim, w sielsowiecie Nowy Pohost.
Historia.
W czasach zaborów wieś i folwark w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś i folwark leżały w Polsce, w województwie wileńskim, w powiecie dziśnieńskim, od 1926 roku w powiecie brasławskim, w gminie Przebrodzie.
Według Powszechnego Spisu Ludności z 1921 roku zamieszkiwało:
Wierni należeli do parafii rzymskokatolickiej i prawosławnej w Ikaźni. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Przebrodziu.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5283021" url="https://pl.wikipedia.org/wiki?curid=5283021" title="The Dropout">
The Dropout



</doc>
<doc id="5283023" url="https://pl.wikipedia.org/wiki?curid=5283023" title="Stereogum">
Stereogum

Stereogum – amerykański internetowy magazyn muzyczny założony w 2002 roku przez Scotta Lapatine’a, poświęcony wiadomościom muzycznym, recenzjom , wywiadom oraz innym, bieżącym wydarzeniom na rynku muzycznym.
Profil.
Magazyn muzyczny Stereogum publikuje codziennie treści poświęcone nowościom muzycznym, premierom nowych utworów i komentarzach na temat aktualnych wydarzeń na rynku muzycznym. Często można znaleźć na stronie popularnych muzyków spod znaku muzyki niezależnej, którzy komentują swoje utwory w sekcji komentarzy, co pozwala na nowe spojrzenie na ulubione piosenki i zespoły tego gatunku.
Historia.
Magazyn muzyczny Stereogum został założony w 2002 roku przez Scotta Lapatine’a. Jego nazwa została zaczerpnięta z tekstu piosenki „Radio Number 1” francuskiego zespołu Air.
W 2007 roku właściciele Stereogum: Bob Pittman, Jason Hirschhorn i Scott Lapatine, podpisali umowę o przeniesieniu swoich udziałów w firmie na rzecz BuzzNet.com, sieci społecznościowej poświęconej popkulturze i muzyce.
W 2009 roku Stereogum został zaliczony przez dziennik The Independent do 25 najlepszych muzycznych stron internetowych, obok takich witryn, jak: All About Jazz, Classical Archives, eMusic, MixCloud, musicOMH, Pitchfork, Popjustice, Rock's Backpages, The Arts Desk i The Quietus.
W 2011 roku Stereogum zdobył nagrodę Village Voice Web Award w kategorii: Best Music Blog magazynu The Village Voice.
W grudniu 2016 roku Stereogum został przejęty (razem z magazynem SPIN) przez The Hollywood Reporter-Billboard Media Group. W 2020 roku został sprzedany założycielowi i dotychczasowemu redaktorowi naczelnemu Scottowi Lapatine’owi, który objął stanowisko CEO.
W czerwcu 2020 roku Stereogum zapowiedział wydanie kompilacyjnego albumu "Save Stereogum: An '00s Covers Comp", na którym miało znaleźć się ponad 40 ulubionych artystów z przełomowej internetowej publikacji, wykonujących utwory z lat 80. XX wieku. Ogłoszenie było częścią większej kampanii finansowania społecznościowego, mającego na celu utrzymanie wydawnictwa przy życiu w obliczu problemów finansowych spowodowanych przez COVID-19. Album ostatecznie wydany został 5 marca 2021 roku jako digital download i zawierał 55 nagrań.

</doc>
<doc id="5283026" url="https://pl.wikipedia.org/wiki?curid=5283026" title="Poprawski">
Poprawski

Osoby o tym nazwisku:

</doc>
<doc id="5283027" url="https://pl.wikipedia.org/wiki?curid=5283027" title="Klaus-Peter Wolf">
Klaus-Peter Wolf

Klaus-Peter Wolf (ur. 12 stycznia 1954 w Gelsenkirchen) – niemiecki scenarzysta i pisarz tworzący głównie literaturę kryminalną oraz literaturę dla dzieci i młodzieży.
Życiorys.
Książki Klausa-Petera Wolfa zostały przetłumaczone na blisko trzydzieści języków i sprzedane w ponad trzynastu milionach egzemplarzy. Sfilmowano ponad 60 scenariuszy jego autorstwa, w tym do niemieckich popularnych telewizyjnych seriali kryminalnych: "Tatort" i "Telefon 110". Książki i filmy otrzymały liczne nagrody, m.in. niemiecką Nagrodę im. Ericha Kästnera (w Babelsbergu), holenderską Nagrodę im. Anny Frank (w Amsterdamie), kanadyjską Rocky Award (w Banff) i chińską Magnolia Award (w Szanghaju).
Powieść z cyklu o Ann Kathrin Klaasen "Ostfriesensünde" (2010) została wybrana przez czytelników strony "Krimi-Couch" najlepszą powieścią kryminalną 2010 roku. Powieści "Ostfriesenangst" (2012), "Ostfriesenmoor" (2013) i "Ostfriesenfeuer" (2014) przez wiele tygodni utrzymywały się na liście Top Ten tygodnika "Der Spiegel". Książka "Ostfriesenwut" (2015) w dniu premiery zajęła pierwsze miejsce na liście bestsellerów tygodnika "Der Spiegel" i zajmowała to miejsce przez kilka kolejnych tygodni. Cykl składa się z szesnastu książek, większość z nich nie została przetłumaczona na język polski.
Klaus-Peter Wolf urodził się w Nadrenii Północnej-Westfalii i wiele lat mieszkał w Zagłębiu Ruhry. Obecnie mieszka we wschodniofryzyjskim miasteczku Norden, nad Morzem Północnym; w tej samej dzielnicy, w której mieszka bohaterka cyklu jego książek, komisarz Ann Kathrin Klaasen.

</doc>
<doc id="5283043" url="https://pl.wikipedia.org/wiki?curid=5283043" title="Świderszczyzna (rejon miorski)">
Świderszczyzna (rejon miorski)

Świderszczyzna (; ) – chutor na Białorusi, w obwodzie witebskim, w rejonie miorskim, w sielsowiecie Przebrodzie.
Historia.
W czasach zaborów wieś w gminie Przebrodź, w powiecie dzisieńskim, w guberni wileńskiej Imperium Rosyjskiego. Pod koniec XIX wieku należała do dóbr skarbowych Przebrodź.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 roku w powiecie brasławskim, w gminie Przebrodzie.
Według Powszechnego Spisu Ludności z 1921 roku zamieszkiwało tu 41 osób, 6 było wyznania rzymskokatolickiego a 35 prawosławnego. Jednocześnie wszyscy mieszkańcy zadeklarowali białoruską przynależność narodową. Było tu 8 budynków mieszkalnych. W 1931 w 8 domach zamieszkiwało 39 osób.
Wierni należeli do parafii rzymskokatolickiej i prawosławnej w Drui. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Przebrodziu.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR. 
Od 1991 w składzie niepodległej Białorusi.

</doc>
<doc id="5283044" url="https://pl.wikipedia.org/wiki?curid=5283044" title="Osiedla żydowskie na Synaju">
Osiedla żydowskie na Synaju

Osiedla żydowskie na Synaju – jednostki mieszkalne założone przez osadników żydowskich na zdobytym w trakcie wojny sześciodniowej i okupowanym przez Izrael półwyspie Synaj po 1967 roku. Łącznie zbudowano 20 osiedli znajdujących się w trzech obszarach administracyjnych Synaju pod izraelską okupacją.22 listopada 1967 roku rezolucja Rady Bezpieczeństwa ONZ nr 242 wezwała Izrael do wycofania się ze wszystkich terytoriów zajętych w trakcie wojny sześciodniowej i okupowanych po niej.
Izraelska okupacja Synaju zakończyła się w 1982 roku, kiedy zgodnie z postanowieniami izraelsko-egipskiego traktatu pokojowego (1979) zakończono proces wycofywania z półwyspu wszystkich osiedli żydowskich oraz izraelskiej armii.
Historia.
Już w 1956 roku, kiedy Izrael wraz z Wielką Brytanią i Francją zaatakował Egipt, na Synaju powstały dwa osiedla założone z inicjatywy ówczesnego szefa Sztabu Generalnego Sił Obronnych Izraela Moszego Dajana. Zostały jednak zaraz ewakuowane po wycofaniu się wojsk izraelskich z półwyspu.
W wyniku wojny sześciodniowej w 1967 roku półwysep Synaj, jak Zachodni Brzeg, Strefa Gazy i Wzgórza Golan, zostały zajęte przez Armię Obrony Izraela. Okupacja tych terenów sprawiła, że priorytety polityki wewnętrznej się zmieniły. Rząd nie musiał wspierać osiedli wojskowo-cywilnych, które tworzyła brygada Nachal. Zniknęła też presja wynikająca z potrzeby rozmieszczania kolejnych fal żydowskich imigrantów i rozwoju miast. Elisza Efrat podaje, że po 1967 roku wysiłek osadniczy państwa przeniósł się poza granicę państwa i z"ieloną linię".
22 listopada 1967 roku Rada Bezpieczeństwa ONZ w rezolucji nr 242 wezwała Izrael do wycofania się ze wszystkich terytoriów, w tym Synaju, zajętych w trakcie wojny sześciodniowej i okupowanych po niej. Mimo to Państwo Izrael nie wykonało jej, wskazując na jej błędną treść.
W latach 1967–1982 na Synaju powstało 20 osiedli. Izrael w trakcie swojej okupacji podzielił Synaj na trzy obszary: "Merchaw Szlomo" (dosł. przestrzeń Szlomo, pięć osiedli), "Minhal Ezori Ejtam" (dosł. administracja regionalna Ejtam, osiem osiedli), "Chewel Jamit" (dosł. okręg Jamit, siedem osiedli).
W 1978, w trakcie rokowań pokojowych pomiędzy Menachemem Beginem, Jimmym Carterem i Anwarem Sadatem, Izraelczycy chcieli, aby osiedla pozostały pod jurysdykcją Państwa Izrael. Egipcjanie nie godzili się na tę propozycję od samego początku. Carter i Sadat uważali, że to nie osiedla powinny być głównym tematem rozmów pokojowych pomiędzy Egiptem a Izraelem.
W 1982 roku doszło do ostatecznej ewakuacji osiedli z półwyspu. Decyzja o wycofaniu osiedli została zaakceptowana przez Kneset (84 z 120 parlamentarzystów), ale w partii Begina Likudzie za wycofaniem zagłosowało 57% posłów. Sprzeciw wyraził również Cewi Jehuda Kuk, duchowy przywódca ruchu "Gusz Emunim". Symbolicznym momentem tej operacji była ewakuacja Jamit. Rządowi nie udało się przekonać wszystkich osadników, którzy postanowili się zabarykadować się we własnych domach w Jamit lub wejść na dachy domów. W dniu ewakuacji doszło do starć części mieszkańców z policją i wojskiem. Sceny, w których mieszkańcy starli się z żołnierzami i funkcjonariuszami policji, były transmitowane w całym kraju. Osadnicy otrzymali wsparcie od członków "Gusz Emunim" i popierających rabina Me’ira Kahany. Doszło do sytuacji, w której Kahane został poproszony o przeprowadzenie mediacji i przekonanie osadników do poddania się siłom porządkowym.
Zniszczenia Jamit dokonało izraelskie wojsko, ponieważ Begin stwierdził, że: „żadnej arabskiej armii nie udało się i nigdy nie uda się zniszczyć izraelskiego miasta”.
Po wycofaniu osiedli z Synaju izraelski rząd na czele z Menachemem Beginem rozpoczął proces legalizacji nowych osiedli na Zachodnim Brzegu, w Strefie Gazy i na Wzgórzach Golan. Premier Izraela uznał, że wycofanie osiedli z półwyspu było jednorazowym wydarzeniem w historii Izraela.
Charakterystyka osiedli.
Okupacja Synaju przez Izrael sprawiła, że Izraelczycy uzyskali dostęp 60 000 km2 terenu. Początkowo Izraelczycy skupili się na rozwoju infrastruktury i komunikacji w regionie. Początkowo trasa z Ejlatu do Newi’ot (obecnie Nuwajbi) trwała ok. 10 godzin, a z Ejlatu do Szarm el-Szejk trzy dni. Izrael zaangażował geodetów w celu dopracowania dokładnych map półwyspu. Z kolei osiedla, które powstawały na Synaju związane były, ze względu na klimat, przede wszystkim z turystyką. Relacje z czasów, kiedy obszar ten był okupowany przez Izrael, przedstawiają półwysep jako miejsce, gdzie udawano się w celu prowadzenia turystyki pieszej po górach. Izraelczycy wykorzystywali Synaj jako miejsce odpoczynku i urlopów. Popularnością cieszyły się takie miasta jak Newi’ot, Di Zahaw (obecnie Dahab) oraz Szarm el-Szejk z Ofirą. Na półwyspie prowadzono także prace archeologiczne.
Osadnictwo na Synaju nie miało charakteru ideologicznego, jak w przypadku Zachodniego Brzegu czy Strefy Gazy. Izraelska okupacja Synaju przedstawiana jest jako szkodliwa dla Beduinów. Dochodziło do wypędzania lub relokowania społeczności beduińskich. Część z nich znalazła zatrudnienie w sektorze turystycznym lub na plantacjach. Są również opinie, które przedstawiają zmiany, jakie zaszły w trakcie izraelskich rządów na półwyspie za pozytywne dla Beduinów (w kwestiach dostępu do żywności, pracy czy opieki zdrowotnej).
Wśród osadników dominowali Żydzi, którzy przybyli ze Stanów Zjednoczonych i ZSRR.
Elisza Efrat zaznacza, że ze względu na warunki atmosferyczne panujące na Synaju wiele osiedli nie charakteryzowało się zaawansowanym rozwojem. Pomimo to w rozbudowę oraz rozwój Di Zahaw, Newi’ot, Jamit i Ofirę zaangażowano wiele środków finansowych. Według Efrata wkład osadników we wspomniane osiedla i gospodarkę był niewspółmierny do obszaru, na jakim się znajdowały, granicznego charakteru Synaju oraz zysków, jakie te tereny mogły przynieść Państwu Izrael.
Lista osiedli.
Obszar "Merchaw Szlomo":
Obszar "Minhal Ezori Ejtam":
Obszar "Chewel Jamit":

</doc>
<doc id="5283048" url="https://pl.wikipedia.org/wiki?curid=5283048" title="Lab-i Hauz">
Lab-i Hauz

Lab-i Hauz (uzb. "Labi Hovuz", pers. لب حوض [læbi hawz], dosł. "Nad Stawem") – zabytkowy kompleks budowli, skupiony wokół zbiornika wodnego, obejmujący: medresę Kukaltasz (uzb. "Koʻkaldosh madrasasi"), medresę Diwana Begiego (uzb. "Nodir devonbegi madrasasi") i chanakę Diwana Begiego (uzb. "Nodir devonbegi xonaqohi") zbudowany w XVI–XVII w. w centrum Buchary, Uzbekistan. W średniowieczu Lab-i Hauz był ruchliwym placem handlowym, przez który leżał Jedwabny Szlak. Dzisiaj jest to jedna z głównych atrakcji turystycznych miasta. 
Kompleks Lab-i Hauz jest częścią zabytkowej zabudowy Buchary, wpisanej w 1993 roku na listę światowego dziedzictwa UNESCO.
Architektura.
Hauz Diwana Begiego.
Hauz to sztuczny zbiornik wodny, charakterystyczny dla architektury Azji Środkowej. Hauz Diwana Begiego został zbudowany w 1620 roku jako zbiornik wody pitnej na miejskim placu Buchary. 
Medresa Kukaltasz.
Dwupiętrowa medresa Kukaltasz, zbudowana w latach 1568–1569 jest najstarszą budowlą całego kompleksu. Medresa została wzniesiona podczas panowania Abdullaha II. Fasadę medresy tradycyjnie zdobiono majoliką. 
Medresa Diwana Begiego.
Medresa została zbudowana w 1622 roku. Znajduje się ona we wschodniej części placu Lab-i Hauz. Portal ozdobiony jest dwoma obrazami mitycznego ptaka Simurg (występuje w mitologii irańskiej), wyłożonymi mozaiką. 
Chanaka Diwana Begiego.
Chanaka Diwana Begiego została zbudowana w latach 1619–1620. 

</doc>
<doc id="5283052" url="https://pl.wikipedia.org/wiki?curid=5283052" title="Dihydroksykarben">
Dihydroksykarben



</doc>
<doc id="5283053" url="https://pl.wikipedia.org/wiki?curid=5283053" title="Kwas węglawy">
Kwas węglawy



</doc>
<doc id="5283055" url="https://pl.wikipedia.org/wiki?curid=5283055" title="Kwas węglowy (II)">
Kwas węglowy (II)



</doc>
<doc id="5283064" url="https://pl.wikipedia.org/wiki?curid=5283064" title="Zhang Chutong">
Zhang Chutong

Zhang Chutong (; ur. 17 lutego 2003) – chińska łyżwiarka szybka specjalizująca się w short tracku, brązowa medalistka olimpijska z Pekinu 2022.
Mieszka w Pekinie.

</doc>
<doc id="5283069" url="https://pl.wikipedia.org/wiki?curid=5283069" title="Marcin Morawski">
Marcin Morawski

Marcin Morawski (ur. 3 maja 1980 w Bolesławcu) – polski piłkarz grający na pozycji pomocnika, trener piłkarski.
Życiorys.
Był juniorem Zagłębia Wałbrzych, a seniorską karierę rozpoczynał w innym wałbrzyskim klubie, Górniku. W 2000 roku został zawodnikiem Widzewa Łódź. W I lidze zadebiutował 29 lipca w wygranym 3:2 meczu z Orlenem Płock. Ogółem w rundzie jesiennej sezonu 2000/2001 wystąpił w 16 oficjalnych meczach Widzewa, w tym w 13 ligowych. W rundzie wiosennej był wypożyczony do niemieckiego TSV Havelse, grającego wówczas w Oberlidze. W czerwcu wrócił do Widzewa, po czym został wypożyczony do Włókniarza Mirsk. Do macierzystego klubu powrócił w listopadzie, w całym sezonie rozgrywając 10 spotkań w I lidze. W rundzie jesiennej sezonu 2002/2003 grał na wypożyczeniu w Ceramice Opoczno, a rundę wiosenną spędził na grze w Widzewie. W sezonie 2003/2004 występował w klubach z niższych lig, początkowo powracając do Włókniarza Mirsk. Jednakże po zakończeniu rundy jesiennej z przyczyn finansowych opuścił drużynę, a jego nowym pracodawcą został Promień Żary. Po zakończeniu sezonu podpisał dwuletni kontrakt z Zagłębiem Sosnowiec. W sosnowieckim klubie rozegrał 57 spotkań ligowych. W 2006 roku Zagłębie nie przedłużyło kontraktu z Morawskim i przeszedł on na sezon 2006/2007 do Górnika Polkowice.
Sezon 2007/2008 spędził na grze w GKP Gorzów Wielkopolski, zaś od 2008 roku reprezentował Górnika Wałbrzych. Z klubem tym uzyskał awans do trzeciej oraz drugiej ligi. W 2010 roku uzyskał uprawnienia trenera II klasy. W 2013 roku przeszedł do Polonii Świdnica, a w styczniu 2015 roku został grającym trenerem w tym klubie. Pod jego wodzą Polonia zajęła szóste miejsce w lidze oraz zdobyła okręgowy Puchar Polski. W czerwcu wspólnie z Robertem Bubnowiczem objął Górnika Wałbrzych, zostając grającym trenerem. W 2017 roku został piłkarzem oraz drugim trenerem AKS Strzegom.

</doc>
<doc id="5283071" url="https://pl.wikipedia.org/wiki?curid=5283071" title="Jules Vallès">
Jules Vallès

 (ur. jako Louis-Jules Vallez 11 czerwca 1832 roku w Le Puy-en-Velay, zm. 14 lutego 1885 roku w Paryżu) – francuski pisarz i publicysta, m.in. „"Le Figaro”" i "„Le Cri du peuple”". Jedna z czołowych postaci Komuny Paryskiej.
Życiorys.
Nazwisko ojca brzmi Vallez, lecz zostało błędnie wpisane w akcie urodzenia Jules'a jako Vallès. Jednak później, gdy mógł wystąpić o urzędową korektę, zaakceptował ten błąd i używał nazwiska Vallès jako demonstracja sprzeciwu wobec serwilistycznej postawie ojca. Ojciec był prowincjonalnym nauczycielem – jak odnotowuje w 1941 roku Tadeusz Boy–Żeleński – wypierającym przez całe życie chłopskie pochodzenie, które było źródłem rodzinnych kompleksów również u matki. Przejawiały się one m.in. przesadną dbałością o nowo nabyte maniery i obyczaje mieszczańskie, przywdziewaniem galowych strojów, kapeluszy i rękawiczek w sytuacjach bardzo prozaicznych, nieadekwatnych, czy wymuszaniem zwracania się do siebie per „profesorowa”. W dzieciństwie Jules był brutalnie traktowany, bity przez rodziców, początkowo przez matkę, potem również regularnie przez ojca. Konflikty rodzinne wynikały poniekąd z sytuacji zawodowej ojca, jego podejrzliwość i paniczny strach przed postawami kwestionującymi porządek społeczny wynikała z represyjnego stosunku rządzących – najpierw administracji doby restauracji monarchii a następnie bonapartystów, wobec narastających co chwila napięć społecznych w kraju czterdzieści lat po Wielkiej Rewolicji. Ojciec jako nauczyciel, traktowany był jako urzędnik państwowy i wymagano od niego pełnej lojalności wobec władz. Zabiegi o zachowanie prawomyślności w rodzinie na niewiele się jednak zdały, ojciec Jules'a został zdegradowany z posady wykładowcy akademickiego do nauczyciela gimnazjalnego. Jules odebrał jednak gruntowną edukację klasyczną według planów aspiracji społecznych rodziców. Był dzieckiem chłonnym i znakomitym uczniem Lycée Georges-Clemenceau, dobrze radził sobie z greką i łaciną na czym bardzo zależało ojcu. Zdobywał liczne nagrody szkolne w tych przedmiotach, jednak według Żeleńskiego nie znosił tych zajęć. Jeszcze w Nantes Jules Vallès zaczął interesować się życiem publicznym, z entuzjazmem przyjął upadek króla Filipa I. Jednak po początkowym zachwycie II Republiką i nadziejami na zmiany społeczno–obyczajowe jakie miała przynieść, po pierwszych krwawo stłumionych przez bonapartystów buntach ludowych, głęboko się nią rozczarował. Zwłaszcza po powstaniu studentów, rzemieślników i bezrobotnych w 1848 roku w Paryżu, które odbiło się echem nie tylko we Francji. Sam zaczął uczestniczyć w zamieszkach ulicznych, przyłączając się do kręgu republikanów. Coraz bardziej buntował się też przeciwko presji ojca na konieczność zdania matury i rozpoczęcia kariery nauczycielskiej. W 1850 roku zostaje wysłany przez ojca do szkoły z internatem i kontynuuje naukę w paryskim Lycée Condorcet. Rok później brał udział w powstaniu przeciwko Napoleonowi III podczas zamachu stanu. W trakcie tych wydarzeń zaprzyjaźnił się z Arthurem Ranc'iem, znanym pisarzem i politykiem francuskiej lewicy. Z Ranciem m.in. bronili 2 grudnia 1851 roku jednej z nielicznych jeszcze barykad Paryża. Już w latach pięćdziesiątych Vallès został dostrzeżony na paryskich salonach, choć odbierano jego teksty bardzo krytycznie. Konsternował empatycznymi opisami biedoty paryskiej a zarazem atakowaniem burżuazji. Po zamachu na Napoleona w 1858 roku, w ramach śledztw i represji, odesłano Vallès'a do Nantes, osadzając go, przy aprobacie ojca, w szpitalu psychiatrycznym. Dzięki pomocy Antoine'a Arnoulda kilka miesięcy później udało mu się jednak z niego uciec. Wrócił do Paryża, gdzie dołączył jako autor do zespołu redakcyjnego „"Le Figaro"”. W przeddzień Komuny Paryskiej, jako dowódca batalionu Gwardii Narodowej, brał udział w walkach przeciwko rządowi, zapamiętany został z waleczności szczególnie w powstaniu rozpoczętym 31 października 1870 roku. Po rewolucji 18 marca 1871 roku był już znanym członkiem Komuny i jednym z najważniejszych działaczy Komisji Oświecenia. Uczestniczył również w pierwszej Międzynarodówce. Ideologicznie Jules Vallès był bliski Proudhonowi czemu dawał wyraz m.in. redagując pismo "„Le Peuple”" (pol. lud, później "„Le Cri du peuple"" – pol. krzyk ludu), zajmujące w okresie Komuny Paryskiej postawę pojednawczą między proudhonistami a blankistami. Po upadku Komuny musiał uciekać z Francji, ponieważ został zaocznie skazany na śmierć przez VI sejm wojenny. Wyjechał do Londynu. Podczas dziewięcioletniej emigracji rodzi się i po dziesięciu miesiącach umiera jego jedyne dziecko, córka Jeanne-Marie. Po amnestii z 1880 roku wrócił do Paryża i przez ostatnie pięć lat życia kontynuował działalność publicystyczną o podobnym charakterze. Zmarł w wieku 53 lat.
Trylogia „Jakub Vingtras”.
Najbardziej znanymi, do dziś wznawianymi jego powieściami są: L'Enfant” (po raz pierwszy opublikowana w 1879 roku), „Le Bachelier” (1881) i „L'Insurgé” (1885), zbiorczo wydane, również w Polsce, pod tytułem „Jakub Vingtras”. W dużej mierze są to powieści autobiograficzne, dwie pierwsze pisane w skrajnym ubóstwie. XX–wieczny filozof Gilles-Gaston Granger opisał je jako „"historie poświęcenia pokolenia pokonanego w czerwcu 1848, upokorzonego 2 grudnia 1851, a następnie zmiażdżonego w maju 187"1” We Francji do dziś fragmenty powieści z trylogii „Jakub Vingtras” odczytywane są publicznie jako powieść pedagogiczna na organizowanych przez duże redakcje spotkaniach społecznych–kulturalnych emitowanych również przez media elektroniczne. Zainspirowany trylogią Vallèsa, jako swój pseudonim publicystyczny „Jacques Vingtras” przybrał w młodości Jean–Baptiste Lebas, późniejszy wieloletni mer Roubaix i minister pracy Francji, autor przełomowych ustaw pracowniczych z czerwca 1936 roku. 

</doc>
<doc id="5283073" url="https://pl.wikipedia.org/wiki?curid=5283073" title="Stanisław Kuszewski">
Stanisław Kuszewski

Stanisław Kuszewski, ps. Stanisław Magdzin (ur. 21 stycznia 1929 w Kielcach, zm. 20 sierpnia 2009 w Warszawie) – dziennikarz, działacz PZPR, w latach 1973–1980 rektor PWSFTViT w Łodzi.
Życiorys.
W 1949 Kuszewski podjął studia na Wydziale Filologicznym Uniwersytetu Wrocławskiego, które ukończył w 1968. W latach 1952–1958 pracował we wrocławskiej „Gazecie Robotniczej” jako redaktor. W latach 1958–1961 był kierownikiem Wydziału Kultury Miejskiej Rady Narodowej we Wrocławiu, a następnie w okresie od 1961 do 1962 był redaktorem naczelnym dwutygodnika „Współczesność”. W 1962 został redaktorem naczelnym Naczelnej Redakcji Programów Artystycznych Telewizji Polskiej jednocześnie prowadząc magazyn kulturalny „Pegaz”. Następnie w latach 1969–1971 piastował funkcję kierownikiem artystycznym Zespołu Filmowego „Nike”. Od 1 października 1972 pracował w Państwowej Wyższej Szkole Filmowej, Telewizyjnej i Teatralnej im. Leona Schillera w Łodzi. 1 listopada tego samego roku został prorektorem pełniącym obowiązki rektora, a od 1 lutego 1973 był rektorem uczelni. Po protestach studentów stracił funkcję rektora w październiku 1980, formalnie pozostając pracownikiem uczelni do kwietnia 1982. Podczas pracy jako rektor w latach 1977–1978 jednocześnie był kierownikiem artystycznym Zespołu Filmowego „Profil”. W 1982 rozpoczął pracę w Wyższej Szkole Nauk Społecznych przy KC PZPR.
Został pochowany na Cmentarzu Wojskowym na Powązkach (kw. B12-11-21).

</doc>
<doc id="5283074" url="https://pl.wikipedia.org/wiki?curid=5283074" title="Florence Brunelle">
Florence Brunelle

Florence Brunelle (ur. 20 grudnia 2003 w Trois-Rivières) – kanadyjska łyżwiarka szybka specjalizująca się w short tracku, olimpijka z Pekinu 2022, mistrzyni świata juniorów i wicemistrzyni świata seniorów.

</doc>
<doc id="5283079" url="https://pl.wikipedia.org/wiki?curid=5283079" title="Wilk morski (miniserial 1971)">
Wilk morski (miniserial 1971)

Wilk morski (, ) – erefenowsko-rumuńsko-francuski miniserial przygodowy z 1971 roku na podst. powieści Jacka Londona o tym samym tytule.
Dla Raimunda Harmstorfa grającego tytułowego bohatera w miniserialu był przełomem w branży filmowej.
Obsada.
Niemiecka wersja językowa została stworzona w 1971 roku przez Aventin-Filmstudio. Oprócz tej wersji istnieje jeszcze jeden niemiecki dubbing, która została stworzona w NRD przez DEFA-Studio für Synchronisation i jest oparta na dwuczęściowej wersji rumuńskiej.
Wersja polska.
Opracowanie: Studio Opracowań Filmów w Łodzi
Reżyseria: Mirosław Bartoszek
Wystąpili:
Źródło:
Wersje alternatywne.
Późniejsze wersje telewizyjne.
W późniejszych latach tj. w 1985 roku "Wilk morski" został podzielony przez ZDF na 16 półgodzinnych odcinków.
Kolejna wersja telewizyjna powstała w 2020 roku, z okazji 50. rocznicy serialu. Serial skrócono z sześciu godzin do 120 minut. Przykładowo całkowicie usunięto wspomnienia z młodości van Weydena. Mimo tego w napisach początkowych do tej wersji można jeszcze przeczytać „Ein Fernsehfilm in vier Teilen” (niem. "Film telewizyjny w czterech częściach").
Wersja DDR-Fernsehen.
W 1974 roku na potrzeby enerdowskiej emisji telewizyjnej DDR-Fernsehen stworzyła osiem pojedynczych odcinków z materiału emisyjnego ZDF.
Wersje kinowe.
Wersja niemiecka.
Po tym, jak serial okazał się wielkim sukcesem, w 1972 roku w erefenowskich kinach pojawiła się wersja skrócona do 96 minut, która jednak tylko podkreślała momenty akcji i nie spotkała się z aprobatą widzów i krytyków.
Wersja rumuńska.
W 1972 na potrzeby rumuńskiej dystrybucji serial został przerobiony na dwa filmy pełnometrażowe: 78-minutowy "Wilk morski" (oryg. "Lupul Mărilor") i 73-minutowa "Zemsta Wilka Morskiego" (oryg. "Răzbunarea"). Wersja ta znacznie różni się od tej z emisji ZDF i erefenowskiego filmu kinowego. Filmy są surowsze i brutalniejsze od wersji ZDF, która była przeznaczona bardziej na rodzinną rozrywkę. Znacznie rzadziej słychać myśli van Weydena opisujące i komentujące fabułę. W przeciwieństwie do erefenowskiej wersji kinowej, mniejszą wagę przywiązywano do scen akcji i uwzględniano także młodzieńcze wspomnienia van Weydena, choć mocno skrócone. Istnieją również różnice w chronologii, a także niewielkie różnice w fabule. Wersja ta odznacza się również kilkoma dodatkowymi i alternatywnymi scenami nieobecnych w wersji erenefowskiej. Oprócz oryginalnej muzyki, w muzyce filmowej znalazły się także inne utwory Hansa Poseggi oraz dodatkowo nowo napisane utwory rumuńskiego kompozytora Tiberiu Olaha.
Wersja ta była emitowana w kinach NRD oraz w Polsce z polskim dubbingiem.

</doc>
<doc id="5283082" url="https://pl.wikipedia.org/wiki?curid=5283082" title="Etem">
Etem

Etem (deseret 𐐀𐐛𐐇𐐣) – w wierzeniach ruchu świętych w dniach ostatnich (mormonów) jeredycki król, syn Ahaha. Informacje na jego temat zawiera będąca częścią mormońskiej świętej księgi Księga Etera. Jego panowanie przynależy do późnego okresu jeredyckiej historii. Miało być naznaczone niegodziwością oraz działalnością proroków nawołujących do pokuty, trwało też do śmierci Etema. Władca jest obiektem spekulacji teologicznych, bywa też wykorzystywany przez mormońskich apologetów. Imię Etem występuje wśród wyznających mormonizm Maorysów.
Wymowa i pisownia imienia.
Wymowa tego imienia wzbudzała pewne zainteresowanie mormońskich badaczy. Zostało ono zresztą ujęte w przewodniku po wymowie, dołączanym do każdego egzemplarza anglojęzycznej wersji Księgi Mormona od 1981. Źródła wskazują niemniej na znaczną różnicę między wymową preferowaną i powszechną współcześnie a tą z wczesnego okresu kolonizacji terytorium Utah. Pierwotna wymowa, zwłaszcza ta stosowana przez Josepha Smitha, ma pewne znaczenie w badaniach nazw własnych występujących w Księdze Mormona, choć, na gruncie mormońskiej teologii, nie jest w nich czynnikiem decydującym. Do ustalenia wymowy używanej przez Smitha wykorzystuje się między innymi wydanie Księgi Mormona w alfabecie deseret z 1869.
Istnieją wszelako relacje ludzi posługujących w procesie nazywanym przez świętych w dniach ostatnich tłumaczeniem Księgi Mormona, które rzucają światło na to, jak Smith pierwotnie radził sobie z nieznanymi słowami. Hugh Nibley, powołując się na relacje skrybów Smitha, stwierdził, że „nigdy nie wymawiał on takich słów, zawsze poprzestając na ich przeliterowaniu”. Ściśle na gruncie mormońskiej teologii nie próbuje się dociekać pierwotnej wymowy tegoż słowa, podobnie jak nie prowadzi się takowych rozważań wobec słów i nazw nefickich jako takich.
Również na gruncie mormońskiej teologii zauważa się inherentną problematyczność wymowy nazw i imion przynależnych do tej mormońskiej świętej księgi. Ma to wynikać z tego, że żadne z nich nie zostało przekazane Josephowi Smithowi ustnie, z wyjątkiem może imienia Moroniego, który wszak przedstawił się Smithowi w wizji. Z doktrynalnego punktu widzenia sposób, w jaki bohaterowie Księgi Mormona wypowiadali te słowa, pozostał nieznany pierwszemu mormońskiemu przywódcy.
W manuskrypcie oddanym w ręce drukarza odpowiedzialnego za pierwsze wydanie Księgi Mormona (1830) imię to miało formę "Etham" zamiast funkcjonującej w tekście anglojęzycznym "Ethem". W tekście, który zszedł wówczas z prasy drukarskiej, błąd ten poprawiono. Wynikał on prawdopodobnie z niezaakcentowanej ostatniej sylaby słowa. Dotyczył on miejsca, które we współcześnie przyjętej formule podziału na wersety odpowiada jedenastemu wersetowi jedenastego rozdziału Księgi Etera. We wszystkich kolejnych wydaniach występowała konsekwentnie forma "Ethem".
Umiejscowienie w tekście Księgi Mormona.
W ściśle teologicznym sensie relacja o Etemie zawarta jest w partii materiału określanej mianem płyt Mormona, zatem streszczenia większych płyt Nefiego dokonanego przez Mormona. Umieszcza się ją w części tekstu dodanej do płyt Mormona już przez Moroniego. Na treść Księgi Etera, której częścią jest zachowany przekaz o Etemie, składa się streszczenie z dwudziestu czterech złotych płyt Etera, opracowane przez Moroniego właśnie. Na kartach oficjalnych edycji Księgi Mormona, w tym tej obowiązującej od 1981, postać ta wspominana jest w wersetach ósmym i dziewiątym pierwszego rozdziału Księgi Etera, jak również w wersetach jedenastym, dwunastym i czternastym rozdziału jedenastego tej samej księgi. Współcześnie używany system podziału Księgi Mormona na rozdziały i wersy sięga 1879. W jej pierwszym wydaniu bowiem, opublikowanym w 1830, wzmianki o Etemie były częścią rozdziałów pierwszego i czwartego Księgi Etera. Ocenia się, że mówiący o Etemie materiał został spisany 25 i 28 maja 1829.
Rola w tekście Księgi Mormona.
Informacje na temat Etema zawiera, podobnie jak w przypadku innych Jeredytów, Księga Etera. Jego panowanie przynależy do późnego okresu jeredyckiej historii. Zgodnie z przechowaną na kartach Księgi Mormona genealogią był synem Ahaha oraz ojcem Morona. Starszy George Reynolds w swym opublikowanym w 1891 " A Dictionary of the Book of Mormon, Comprising Its Biographical, Geographical and Other Proper Names" sugerował, jakoby życie tego władcy należało umieścić w VIII wieku p.n.e.. Zgodnie z jednym z komentarzy wynikająca wprost z tekstu źródłowego sugestia, zgodnie którą mógł być jedynie potomkiem Ahaha, nie zaś bezpośrednio jego synem, może być odrzucona na podstawie analizy porównawczej dwóch zawartych w Księdze Etera genealogii.
Jego panowanie było naznaczone niegodziwością. Było jednocześnie momentem, w którym na ziemiach jeredyckich działali liczni prorocy. Przestrzegali oni przed nieuchronną zagładą w przypadku braku pokuty oraz odrzucenia Jezusa Chrystusa. W komentarzach spekulowano też nad okolicznościami objęcia tronu przez Etema, sugerując przynajmniej, że mogły one nie być pokojowe. Panować miał do śmierci. Władzę przejął po nim syn. Spekulowano w komentarzach na temat natury sukcesji po Etemie, sugerując, że – podobnie jak przejęcie władzy pokolenie wcześniej – mogła mieć daleki od pokojowego charakter. Zauważono, że imię syna i następcy Etema jest identyczne z nazwą miasta będącego jeredycką stolicą.
W mormońskiej teologii oraz w badaniach nad Księgą Mormona.
Istnienie Etema nie znalazło potwierdzenia w źródłach zewnętrznych. Językoznawcy związani z Kościołem Jezusa Chrystusa Świętych w Dniach Ostatnich rozważali etymologię imienia tego władcy, nie wskazując wszakże żadnej prawdopodobnej etymologii. Za wątpliwą uznali sugerowaną w przeszłości etymologię semicką. W badaniach nad imionami typowymi dla Księgi Mormona imię Mormon pojawia się zresztą od przeszło stulecia. Już w wydanej w 1909 pracy "New Witnesses for God: Part III. The Evidences of the Truth of the Book of Mormon" starszy B. H. Roberts posługiwał się imieniem tego monarchy przy wykazywaniu różnicy między jeredyckimi a nefickimi praktykami nazewniczymi.
W ściśle teologicznym sensie można z kolei zauważyć, że badania nad etymologią jeredyckich nazw własnych pozostają w sferze spekulacji. Osiąga się w tym zakresie niemniej pewne rezultaty, zwłaszcza jeżeli przyjmie się, iż niektóre zostały przetłumaczone na język używany przez Nefitów. Stwierdzono przy tym w innym źródle, iż światło na tą kwestie mogłoby także rzucić przekonujące powiązanie Jeredytów z którąś ze znanych kultur starożytnych.
John W. Welch w swoim obszernym komentarzu Księgi Mormona opublikowanym w 2020 zauważył, że Etem występuje w tym tekście dwukrotnie, za każdym razem w określonym porządku. Za pierwszym razem umieszczony jest w porządku genealogicznym, zaczynającym się od Etera, a kończącym się na Jeredzie. Za drugim natomiast pojawia się już chronologicznie, z Jeredem jako protoplastą Jeredytów na początku, a Eterem, prorokiem, kronikarzem i księciem, na końcu. Precyzja owego odwrotnego umiejscowienia Etema w tekście uznana została za niezwykłą, Welch natomiast uznał ją za jeden z przejawów Bożego natchnienia, dzięki któremu Joseph Smith był w stanie przełożyć Księgę Mormona.
W mormońskiej kulturze.
Niezależnie od spekulacji etymologicznych i teologicznych Etem znalazł miejsce w mormońskiej kulturze. Pojawia się choćby w publikowanych przez Kościół materiałach o charakterze rozrywkowym i edukacyjnym, między innymi w magazynie "Friend" z maja 1987. Imię Etem (w zapisie Eteme) występuje wśród wyznających mormonizm Maorysów.

</doc>
<doc id="5283085" url="https://pl.wikipedia.org/wiki?curid=5283085" title="Basja">
Basja

Basja, mietelnik ("Bassia" ) – rodzaj roślin z rodziny szarłatowatych ("Amaranthaceae"), w systemach klasyfikacyjnych w XX wieku zaliczany zwykle do komosowatych ("Chenopodiaceae"). Obejmuje 22 gatunki. Są one szeroko rozprzestrzenione w Eurazji, w północnej i południowej Afryce, a jako rośliny introdukowane także w Ameryce Północnej, Południowej i Australii. W Polsce gatunkiem rodzimym jest mietelnik piaskowy "B. laniflora", zadomowionym antropofitem jest mietelnik żakula "B. scoparia". Kilka gatunków bywa uprawianych.
Rośliny wykorzystywane są do wyrobu mioteł (zwłaszcza mietelnik żakula) i uprawiane jako ozdobne, zwłaszcza forma mietelnika żakula przebarwiająca się jesienią na czerwono. Rośliny te były też wykorzystywane do fitoremediacji gleb zasolonych. "Bassia indica" wykorzystywana jest jako roślina lecznicza. Niektóre stały się uciążliwymi gatunkami inwazyjnymi.
Systematyka.
Rodzaj z rodziny szarłatowatych ("Amaranthaceae") w ujęciach włączających doń komosowate "Chenopodiaceae" lub z komosowatych w ujęciach zachowujących odrębność tej rodziny. Niezależnie od powyższego włączany jest do podrodziny "Salsoloideae" i plemienia "Camphorosmeae". Rodzaj w przeszłości był różnie ujmowany. Diametralnie jego taksonomię zmieniły badania molekularne, z których wynikło, że tradycyjne ujęcie tego rodzaju jest polifiletyczne. Klad z większością gatunków z tego rodzaju obejmował także liczne gatunki z jeszcze bardziej polifiletycznego rodzaju mietelnik "Kochia" oraz drobne rodzaje "Londesia", "Kirilowia", "Panderia" i "Chenolea". W efekcie wszystkie te taksony połączono w rodzaj "Bassia". Część gatunków tradycyjnie zaliczanych do "Bassia", które jednak okazały się być odleglej spokrewnione z tą grupą wyodrębnione zostały w inne rodzaje ("Bassia hirsuta" przeniesiona została do "Spirobassia", "B. dasyphylla" razem z "Kochia krylovii" i "K. melanoptera" utworzyły rodzaj "Grubovia", "B. sedoides" przeniesiona została do "Sedobassia" lub włączana jest do rodzaju "Grubovia").

</doc>
<doc id="5283086" url="https://pl.wikipedia.org/wiki?curid=5283086" title="Inka Christie">
Inka Christie

Inka Christie, właśc. Rinni Chries Hartono (ur. 20 stycznia 1973 / 1975) – indonezyjska piosenkarka.
Jest zaliczana do grona najwybitniejszych wokalnie indonezyjskich piosenkarek lat 80./90. XX wieku. Popularność zdobyła nie tylko w swoim kraju, ale również w sąsiedniej Malezji. Przełomem w jej karierze stało się wykonanie utworu „Cinta Kita” w 1991 roku (wraz z Amym Searchem). W 1992 r. wydała swój debiutancki album pt. "Gambaran Cinta".
W 2007 r. zapoczątkowała zespół popowy Q-ta ini. W 2008 r. grupa wydała album pt. "Mencari Cinta".

</doc>
<doc id="5283088" url="https://pl.wikipedia.org/wiki?curid=5283088" title="Bassia">
Bassia



</doc>
<doc id="5283089" url="https://pl.wikipedia.org/wiki?curid=5283089" title="Simone Giertz">
Simone Giertz

Simone Louise Söderlund Giertz (wymowa nazwiska: lub szwedzka: ; ur. 1 listopada 1990 w Sztokholmie) – szwedzka wynalazczyni, twórczyni, entuzjastka robotyki, prezenterka telewizyjna i zawodowa youtuberka. Pracowała również jako komentatorka sportowa do mieszanych sztuk walki i była redaktorką oficjalnej witryny internetowej Szwecji, Sweden.se.
Według stanu na maj 2022 ma ponad 2,6 mln subskrybentów na YouTubie i ponad 158 milionów wyświetleń.
Życiorys.
Młodość.
Jak sama twierdzi, jeszcze jako dziecko, zawsze lubiła majsterkować, rozkładać i budować różne rzeczy. Jedną z dziecięcych inspiracji była dla niej disneyowska postać Diodaka (wynalazcy i konstruktora).
W wieku 16 lat Giertz spędziła rok w Chinach w ramach programu wymiany studenckiej. Mieszkała wówczas w Hefei, gdzie nauczyła się podstaw języka mandaryńskiego. Podczas swojego pobytu w Chinach wystąpiła również w chińskim sitcomie o nazwie "Huan Xi Long Xia Dang" (Happy Lobster Restaurant), gdzie zagrała Catherine, amerykańską dziewczynę, która poślubiła Chińczyka.
Studiowała fizykę na Królewskim Instytucie Technologicznym (Kungliga Tekniska Högskolan) w Sztokholmie w Szwecji, ale po roku zrezygnowała. Studiowała również w szwedzkiej szkole biznesu elektronicznego Hyper Island.
Kariera i projekty.
Po studiach zaczęła tworzyć „bezużyteczne” wynalazki, do czego zainspirowała ją lokalna społeczność sprzętu open-source. Giertz rozpoczęła karierę konstruktorki nietypowych robotów w 2013 roku. Do pilotażowego odcinka programu o elektronice dla dzieci zrobiła kask z mechanicznie poruszaną szczoteczką do zębów. Program się nie przyjął, więc przesłała swoje dzieło na YouTube.
Giertz przyjęła tytuł „królowej gównianych robotów”, który nadał jej jeden z użytkowników Reddita. Prowadzi kanał na YouTube, na którym, wykorzystując tzw. śmiertelnie poważny humor, demonstruje mechaniczne roboty i inne dzieła własnego autorstwa. Początkowo były to głównie roboty, które automatyzują codzienne zadania i mimo iż działają z czysto mechanicznego punktu widzenia, często nie mają praktycznego zastosowania i dają głównie efekt komiczny. Twory Giertz to m.in.: budzik, który bije użytkownika po głowie; nakładacz szminki; mechaniczna ręka myjąca włosy. Budując swoje roboty, Giertz nie dąży do stworzenia czegoś użytecznego, zamiast tego celowo wymyśla nadmiernie skomplikowane rozwiązania błahych problemów. Giertz zaprezentował parę swoich robotów w programie "The Late Show ze Stephenem Colbertem".
W 2016 roku Giertz dołączyła do zespołu "Tested.com", gdzie we współpracy z Adamem Savage stworzyła kask do karmienia popcornem. W 2017 roku prowadziła komediowy program telewizyjny "Manick" z komikiem Nisse Hallbergiem w szwedzkiej TV6. Podstawowym założeniem show było wymyślanie przez gospodarzy zabawnych, kreatywnych rozwiązań codziennych problemów.
W kwietniu 2018 stworzyła robota mającego promować drugi sezon serialu HBO Westworld. Mniej więcej w tym samym czasie Giertz porzuciła koncepcję „gównianych robotów”, wyjaśniając później, że ten żart już się wypalił i nie będzie już się tym zajmować.
W 2018 roku Simone Giertz wystąpiła na konferencji TED z prezentacją „Dlaczego powinieneś robić bezużyteczne rzeczy”. Zachęcała do zadawania pytań poprzez tworzenie, ilustrując prezentację zdjęciami swoich własnych projektów i robotów.
W czerwcu 2019 Giertz zaprezentowała Trucklę, czyli Teslę Model 3 przekształconą przez nią i paru innych twórców w pickupa. Tym razem projekt miał mieć praktyczne zastosowanie, gdyż Simone chciała po prostu mieć elektrycznego pickupa i to konkretnie Tesli, ale Tesla nie miała wówczas takiego modelu. Pół godzinny film opisujący proces twórczy oraz proces tworzenia niby-reklamy Truckli ma ponad 13 milionów wyświetleń wg stanu na maj 2022 i odbił się szerokim echem w mediach. Simone została później zaproszona na oficjalną prezentację ciężarówki Tesli, Cybertruck.
W sierpniu 2019 Giertz została zaproszona do Nowej Zelandii, aby pracować nad kostiumem razem z dużym studiem efektów specjalnych . Simone postanowiła, że chce by był to kostium ustonogi w stroju biznesmena.
W czerwcu 2020 Giertz podkładała głos do robota o imieniu CGO w serialu animowanym "".
W 2022 założyła firmę projektową Yetch i 3 maja ogłosiła otwarcie powiązanego sklepu internetowego.
Życie prywatne.
Giertz mieszkała na łodzi mieszkalnej w Szwecji od 2012 do 2016 roku. W 2016 przeprowadziła się do San Francisco. Na swoim kanale w 2020 roku ogłosiła, że mieszka teraz w Los Angeles.
Nazwisko rodowe Giertzów jest pochodzenia dolnoniemieckiego. Jest córką producenta telewizyjnego Nicola Söderlunda oraz powieściopisarki i prezenterki telewizyjnej Caroline Giertz, którą Giertz opisuje jako „pogromcę duchów” ze względu na pracę matki w paranormalnym reality show "Det Okända". Giertz jest odległym potomkiem Larsa Magnusa Ericssona, założyciela Ericssona.
30 kwietnia 2018 Giertz ogłosiła na YouTube, że zdiagnozowano u niej niezłośliwego guza mózgu. 30 maja 2018 miała operację usunięcia oponiaka stopnia I, ale nadal zamieszczała humorystyczne i optymistyczne relacje o swoich postępach pooperacyjnych, w tym zdjęcia jej „potencjalnej blizny superzłoczyńcy” oraz publiczną wiadomość wideo na jej koncie Patreon. 18 stycznia 2019 Giertz poinformowała, że jej guz powrócił. Po serii zabiegów napromieniania Giertz wróciła do publikowania filmów w maju 2019. Opowiedziała wówczas o swoich doświadczeniach i przedstawiła nowy projekt w ramach którego przekształcił swoją maskę do napromieniowań głowy w dzieło sztuki.

</doc>
<doc id="5283090" url="https://pl.wikipedia.org/wiki?curid=5283090" title="Medżlis Tatarów Krymskich">
Medżlis Tatarów Krymskich

Medżlis Tatarów Krymskich (krymskotat. Къырымтатар Миллий Меджлиси - Qırımtatar Milliy Meclisi) – organizacja Tatarów krymskich, której zadaniem jest reprezentowanie interesów tej społeczności. Medżlis prowadzi dialog z władzami Ukrainy i Turcji, jego działalność spotyka się zaś ze sprzeciwem Rosji.
Medżlis liczy 33 członków wybieranych przez Kurułtaj - zgromadzenie 250 przedstawicieli lokalnych struktur krymskotatarskich funkcjonujących od 1991 roku. Do czasu aneksji Krymu przez Rosję Medżlis formalnie nie był uznawany przez ukraińskie władze, sytuacja zmieniła się dopiero po przejęciu kontroli nad Półwyspem Krymskim przez wojska Federacji Rosyjskiej. Przywódcy Medżlisu wspierali Euromajdan i sprzeciwiali się referendum z 2014 roku. W odpowiedzi rosyjskie władze uniemożliwiły liderom społeczności krymskotatarskiej wjazd na Krym oraz rozpoczęły budowanie alternatywnych struktur mających stanowić reprezentację krymskich Tatarów.
W kwietniu 2016 roku rosyjski Sąd Najwyższy Krymu uznał działalność Medżlisu za nielegalną. W konsekwencji przewodniczący Medżlisu Refat Czubarow poinformował o przeniesieniu działalności do Kijowa. We wrześniu 2021 Federalna Służba Bezpieczeństwa Federacji Rosyjskiej aresztowała pięciu Tatarów, w tym wiceszefa Medżlisu, oskarżając ich o prowadzenie działań dywersyjnych.

</doc>
<doc id="5283091" url="https://pl.wikipedia.org/wiki?curid=5283091" title="Medżlis">
Medżlis



</doc>
<doc id="5283092" url="https://pl.wikipedia.org/wiki?curid=5283092" title="Medżlis Narodu Krymskotatarskiego">
Medżlis Narodu Krymskotatarskiego



</doc>
<doc id="5283104" url="https://pl.wikipedia.org/wiki?curid=5283104" title="Clemens Setz">
Clemens Setz

Clemens Johann Setz (ur. 15 listopada 1982 w Grazu) – austriacki pisarz i tłumacz.
W latach 2001-2009 studiował matematykę i germanistykę na Uniwersytecie w Grazu. W 2007 roku zadebiutował powieścią "Söhne und Planeten". Tworzy powieści, opowiadania, utwory poetyckie i sztuki teatralne. 
Clemens Setz zajmuje się również tłumaczeniami, przełożył na język niemiecki utwory m.in. Johna Leake'a, Edwarda Goreya i Scotta McClanahana. 
W 2019 roku został laureatem Berliner Literaturpreis, a w 2021 roku otrzymał nagrodę im. Georga Büchnera. 

</doc>
<doc id="5283105" url="https://pl.wikipedia.org/wiki?curid=5283105" title="Clemens J. Setz">
Clemens J. Setz



</doc>
<doc id="5283111" url="https://pl.wikipedia.org/wiki?curid=5283111" title="Elżbieta Laskowska (filolog)">
Elżbieta Laskowska (filolog)

Elżbieta Felicja Laskowska (ur. 9 lutego 1946 w Bydgoszczy, zm. 1 maja 2022) – polska filolog, prof. dr hab.
Życiorys.
W 1969 ukończyła studia polonistyczne w Wyższej Szkole Pedagogicznej w Gdańsku. W latach 1969-1974 pracowała w Pedagogicznej Bibliotece Wojewódzkiej w Bydgoszczy. W 1974 rozpoczęła studia doktoranckie w Zakładzie Dydaktyki Literatury i Języka Polskiego Wyższej Szkoły Pedagogicznej w Krakowie. Tam w 1977 obroniła pracę doktorską. W latach 1978-1981 pracowała jako adiunkt w Centrum Doskonalenia Nauczycieli w Kaliszu, w latach 1982-1984 jako adiunkt w Wyższej Szkole Pedagogicznej w Częstochowie, Oddział w Kaliszu, od 1984 w Wyższej Szkole Pedagogicznej w Bydgoszczy (od 2000 Akademii Bydgoskiej, od 2005 Uniwersytetu Kazimierza Wielkiego). 6 maja 1993 habilitowała się na podstawie pracy zatytułowanej "Wartościowanie w języku potocznym" (stopień nadał jej Uniwersytet Gdański). Od 1994 kierował w bydgoskiej uczelni Zakładem Językoznawstwa Synchronicznego, od 1995 przez dwie kadencje była równocześnie dyrektorem Instytutem Filologii Polskiej tamże. 21 lutego 2005 nadano jej tytuł profesora w zakresie nauk humanistycznych. W 2007 została kierownikiem nowo powstałej Katedry Dziennikarstwa i Komunikacji Społecznej. Była zatrudniona na stanowisku profesora zwyczajnego w Katedrze Dziennikarstwa, Nowych Mediów i Komunikacji Społecznej na Wydziale Humanistycznym Uniwersytetu Kazimierza Wielkiego. Przeszła na emeryturę w 2019.
Była jedną z założycielek i następnie działaczką powstałego w 1969 Wincentyńskiego Duszpasterstwa Akademickiego „Stryszek” w Bydgoszczy. Uczestniczyła w trwającym w latach 1995-2000 III Powojennym Synodzie Archidiecezji Gnieźnieńskiej.
W latach 1990-1994 była radną Rady Miasta Bydgoszczy.
W 2008 została prezesem Stowarzyszenia Etyki Słowa.
Była odznaczona Medalem Komisji Edukacji Narodowej i Srebrnym Krzyżem Zasługi. 26 kwietnia 2022 Uniwersytet Kazimierza Wielkiego przyznał jej medal Casimirus Magnus, którego nie zdążyła odebrać osobiście przed śmiercią.
Pochowana 5 maja 2022 na cmentarzu na bydgoskich Bielawach.

</doc>
<doc id="5283123" url="https://pl.wikipedia.org/wiki?curid=5283123" title="Angelagrion frederico">
Angelagrion frederico



</doc>
<doc id="5283126" url="https://pl.wikipedia.org/wiki?curid=5283126" title="Robert Kuraszkiewicz">
Robert Kuraszkiewicz

Robert Kuraszkiewicz (ur. 13 września 1968 w Gorzowie Wielkopolskim) – polski polityk, menedżer, przedsiębiorca i publicysta, działacz opozycji demokratycznej w PRL, były prezes Banku Pocztowego.
Życiorys.
Syn Tadeusza i Genowefy. Od 1983 zaangażowany w gorzowski podziemny Ruch Młodzieży Niezależnej, od 1986 do 1988 był jego przewodniczącym; należał również do Ruchu Młodej Polski. Redagował podziemne pisma szkolne „Szaniec” i „Sokół” związane z RMN. W ramach represji był obserwowany i przesłuchiwany przez Służbę Bezpieczeństwa, oskarżano go także o rozpowszechnianie materiałów bezdebitowych oraz zatrzymano na 48 godzin.
Absolwent I Liceum Ogólnokształcącego w Gorzowie Wielkopolskim oraz Wydziału Historycznego Uniwersytetu im. Adama Mickiewicza w Poznaniu. Kształcił się też w zakresie finansów w ramach East Central European Scholaship Program na Uniwersytecie Georgetown i University of Wisconsin–La Crosse, odbywał praktyki w Center for Strategic and International Studies. Związał się z prywatnym sektorem, zasiadał w radach nadzorczych takich podmiotów, jak XIV NFI, NFI Progress, KGHM Polska Miedź, Polonia Warszawa. Zajmował stanowisko prezesa oraz członka zarządu przedsiębiorstw z branży energii odnawialnej, outsourcingu oraz nieruchomości, zajmował się także pozyskiwaniem finansowania farm wiatrowych, został szefem Stowarzyszenia Energii Odnawialnej. Następnie od 2016 do 2019 pozostawał zastępcą prezesa Banku Pocztowego, a od czerwca 2019 do czerwca 2020 jego prezesem. Zajmował się także publicystyką na tematy krajowe i międzynarodowe, współpracował m.in. z portalem Myśl.pl oraz Nową Konfederacją. Autor dwóch książek, w tym "Polityki Nowoczesnego Patriotyzmu" oraz "Polski w nowym świecie" (2021).
W III RP nadal angażował się politycznie, był jednym z założycieli Zjednoczenia Chrześcijańsko-Narodowego. Później kierował wojewódzkimi strukturami ugrupowania Polska Jest Najważniejsza, w wyborach w 2011 otwierał jej lubuską listę okręgową. W 2015 został wiceprezesem Stowarzyszenia Chrześcijańsko-Narodowego, nawiązującego do tradycji ZChN. W 2022 przystąpił do Centrum dla Polski.
Odznaczenia.
Odznaczony Krzyżem Kawalerskim Orderu Odrodzenia Polski (2014) oraz Krzyżem Wolności i Solidarności (2019).

</doc>
<doc id="5283128" url="https://pl.wikipedia.org/wiki?curid=5283128" title="Grandval (Szwajcaria)">
Grandval (Szwajcaria)

Grandval (hist. "Granfelden") – gmina (niem. "Einwohnergemeinde") w północno-zachodniej Szwajcarii, w kantonie Berno, w regionie administracyjnym Berner Jura, w okręgu Berner Jura. 31 grudnia 2020 roku liczyła 388 mieszkańców. 
Demografia.
Według danych z 2000 r. 85,6% mieszkańców gminy była francuskojęzyczna, 12% niemieckojęzyczna, a 0,8% włoskojęzyczna. Na dzień 31 grudnia 2020 obcokrajowcy stanowili 11,9% ogółu mieszkańców.
Transport.
Przez teren gminy przebiega droga główna nr 30.

</doc>
<doc id="5283129" url="https://pl.wikipedia.org/wiki?curid=5283129" title="Grandval">
Grandval



</doc>
<doc id="5283131" url="https://pl.wikipedia.org/wiki?curid=5283131" title="Granfelden">
Granfelden



</doc>
<doc id="5283133" url="https://pl.wikipedia.org/wiki?curid=5283133" title="La Ferrière (Szwajcaria)">
La Ferrière (Szwajcaria)

La Ferrière – gmina (niem. "Einwohnergemeinde") w północno-zachodniej Szwajcarii, w kantonie Berno, w regionie administracyjnym Berner Jura, w okręgu Berner Jura. 31 grudnia 2020 roku liczyła 530 mieszkańców. 
Demografia.
Według danych z 2000 r. 81,8% mieszkańców gminy była francuskojęzyczna, 16,6% niemieckojęzyczna, a 1% włoskojęzyczna. Na dzień 31 grudnia 2020 obcokrajowcy stanowili 8,5% ogółu mieszkańców.
Transport.
Przez teren gminy przebiegają drogi główne nr 18 oraz nr 30.

</doc>
<doc id="5283138" url="https://pl.wikipedia.org/wiki?curid=5283138" title="Eduard von Bauernfeld">
Eduard von Bauernfeld

Eduard von Bauernfeld, pseud. Rusticocampius (ur. 13 stycznia 1802 w Wiedniu, zm. 9 sierpnia 1890 tamże) – austriacki dramatopisarz, poeta, gawędziarz, satyryk.
Życiorys.
W latach 1813-1818 uczęszczał do wiedeńskiego Schottengymnasium, a następnie studiował w latach 1819-25 prawo i filozofię na Uniwersytecie Wiedeńskim. Przez 21 lat (1827-1848) zatrudniony był jako urzędnik państwowy. W 1845 udał się podróż do Niemiec, Francji i Anglii. Od roku 1849 oddał się wyłącznie twórczości literackiej. Dzieła tworzone przez niego obejmował duch klasycyzmu, romantyzmu oraz charakterystyczny dla kultury niemieckiej biedermeier. Literatura austriackiego pisarza należała do najchętniej inscenizowanej twórczości w Wiedniu w drugiej połowie XIX wieku. Połączenie krytyki z humorem wzbudzała sympatię widzów do Rusticocampiusa. Utwory ceniono także ze względu na kreowany w nich obraz dziewiętnastowiecznej kultury wiedeńskiej. Przedmiotem satyry było mieszczaństwo austriackiej stolicy, arystokracja oraz środowisko artystów. Bauernfeld był jednym z pierwszych dramatopisarzy wprowadzających postać bankiera z jego charakterystycznymi cechami. Wydano 43 sztuki teatralne, które doczekały się ponad 1000 wystawień.Twórca przekładał także utwory Szekspira. Eduard von Bauernfeld został laureatem licznych nagród. W 1872 roku cesarz nadał mu tytuł szlachecki. W 1882 literat otrzymał doktorat honoris causa Uniwersytetu Wiedeńskiego.
Wybrane dzieła.
Źródło

</doc>
<doc id="5283145" url="https://pl.wikipedia.org/wiki?curid=5283145" title="Rajd Wysp Kanaryjskich 2022">
Rajd Wysp Kanaryjskich 2022

Rajd Wysp Kanaryjskich 2022 (46. Rally Islas Canarias) – 46. Rajd Wysp Kanaryjskich rozgrywany na Wyspach Kanaryjskich od 12 do 14 maja 2022 roku. Była to trzecia runda Rajdowych Mistrzostw Europy w roku 2022. Rajd został rozegrany na nawierzchni asfaltowej.
Lista startowa.
Poniższa lista startowa obejmuje tylko zawodników startujących i zgłoszonych do rywalizacji w kategorii ERC w najwyższej klasie Rally 2 oraz w klasach Rally 3, Rally 4 i Rally 5.
Wyniki końcowe rajdu.
W klasyfikacji generalnej dodatkowe punkty przyznawane są za odcinek Power Stage.
Klasyfikacja ERC po 3 rundach.
Kierowcy
Punkty w klasyfikacji generalnej ERC otrzymuje 15 pierwszych zawodników, którzy uczestniczą w programie ERC i w ukończą wyścig, punktowanie odbywa się według klucza:
Dodatkowo punktowany jest ostatni odcinek rajdu, tzw. Power Stage, według klucza 5-4-3-2-1. W tabeli podano, które miejsce zajął zawodnik w rajdzie, a w indeksie górnym które miejsce zajął na Power Stage. 

</doc>
<doc id="5283147" url="https://pl.wikipedia.org/wiki?curid=5283147" title="Reakcja Jaffe">
Reakcja Jaffe



</doc>
<doc id="5283148" url="https://pl.wikipedia.org/wiki?curid=5283148" title="Azydek sodowy">
Azydek sodowy



</doc>
<doc id="5283151" url="https://pl.wikipedia.org/wiki?curid=5283151" title="Związek Uchodźców Politycznych z Grecji w Polsce im. Nikosa Belojannisa">
Związek Uchodźców Politycznych z Grecji w Polsce im. Nikosa Belojannisa



</doc>
<doc id="5283153" url="https://pl.wikipedia.org/wiki?curid=5283153" title="Edward Arvay">
Edward Arvay

Edward Arvay (ur. 1850, zm. 23 marca 1926) – polski dziennikarz, wydawca.
Życiorys.
Urodził się w 1850. Zawodowo był urzędnikiem Towarzystwa Zaliczkowego i Kredytowego w Rzeszowie. W 1883 został wydawcą i redaktorem naczelnym „Tygodnika Rzeszowskiego”. Po upadku tegoż został wydawcą i redaktorem „Głosu Rzeszowskiego”, wydawanego od 1897.
Pełnił mandat radnego miejskiego w Rzeszowie. Był członkiem wydziału Kasy Oszczędności, Towarzystwa Kasynowego, Towarzystwa Gimnastycznego „Sokół”, Towarzystwa Rękodzielników i Przemysłowców „Gwiazda”, Towarzystwa Ochrony Zwierząt, prezesem Towarzystwa Muzyczno-Śpiewaczego „Lutnia”, zastępcą prezesa Banku Zaliczkowego.
Był żonaty z Klementyną z domu Schott (1857-1937), publicystką, tłumaczką z języka niemieckiego i działaczką społeczną. Zmarł w 1926. Został pochowany na Starym Cmentarzu w Rzeszowie w grobowcu rodzinnym Leona Schotta.

</doc>
<doc id="5283161" url="https://pl.wikipedia.org/wiki?curid=5283161" title="Aszur-nadin-ahhe">
Aszur-nadin-ahhe

Aszur-nadin-ahhe – imię dwóch władców Asyrii:

</doc>
<doc id="5283162" url="https://pl.wikipedia.org/wiki?curid=5283162" title="Periodyzacja historii">
Periodyzacja historii



</doc>
<doc id="5283163" url="https://pl.wikipedia.org/wiki?curid=5283163" title="Andrew Mangiapane">
Andrew Mangiapane

Andrew Mangiapane (ur. 4 kwietnia 1996 w Boltonie) – kanadyjski hokeista szkockiego i włoskiego pochodzenia, grający na pozycji napastnika (lewoskrzydłowego), reprezentant kraju.
Kariera.
Wczesna kariera.
Andrew Mangiapane karierę sportową rozpoczął w występujących w rozgrywkach ligi GTHL Toronto Jr. Canadiens U18, dla których w sezonie 2012/2013, w fazie zasadniczej rozegrał 32 mecze, w których zdobył 36 punktów (14 goli, 22 asysty) oraz spędził 22 minuty na ławce kar, natomiast w fazie play-off rozegrał 7 meczów, w których zdobył 7 punktów (5 goli, 2 asysty) oraz spędził 8 minut na ławce kar. Jeszcze w tym samym sezonie zagrał w występującej w lidze OJHL pierwszej drużynie klubu, w której w fazie zasadniczej rozegrał 4 mecze, w których spędził 2 minuty na ławce kar. Po sezonie 2012/2013, jako wolny agent podpisał kontrakt z występującym w lidze OHL Barrie Colts. W sezonie 2013/2014, w fazie zasadniczej rozegrał 68 meczów, w których zdobył 51 punktów (24 gole, 27 asyst) oraz spędził 28 minut na ławce kar, natomiast w fazie play-off rozegrał 11 meczów, w których zdobył 7 punktów (2 gole, 5 asyst) oraz spędził 8 minut na ławce kar, a także został wybrany do drużyny debiutantów OHL, jednak mimo tego Mangiapane nie znalazł się w rankingu Centralnego Biura Skautingowego NHL i nie znalazł się w draftcie NHL 2014. W sezonie 2014/2015, w fazie zasadniczej rozegrał 68 meczów, w których zdobył 104 punkty (43 gole, 61 asyst) oraz spędził 54 minuty na ławce kar, natomiast w fazie play-off rozegrał 9 meczów, w których zdobył 10 punktów (6 goli, 4 asysty) oraz spędził 12 minut na ławce kar. W sezonie 2015/2016, w którym został alternatywnym kapitanem klubu, w fazie zasadniczej rozegrał 59 meczów, w których zdobył 106 punktów (51 goli, 55 asyst) oraz spędził 50 minut na ławce kar, natomiast w fazie play-off rozegrał 15 meczów, w których zdobył 21 punktów (10 goli, 11 asyst) oraz spędził 14 minut na ławce kar, a także został wybrany do drugiej drużyny gwiazd OHL. Po sezonie 2015/2016 odszedł z klubu.
Kariera w NHL.
27 czerwca 2015 roku został wybrany przez władze klubu ligi NHL, Calgary Flames, w 6 rundzie draftu NHL z numerem 166 (85. miejsce w rankingu północnoamerykańskich zawodników z pola, ogłoszonym przez Centralne Biuro Skautingowe NHL), z którymi 23 marca 2016 roku podpisał kontrakt. Centralne Biuro Skautingowe NHL opisało Mangiapane'a jako zawodnika niewymiarowego, dwukierunkowego napastnika z silną jazdą, szybkością, zwinnością oraz ochroną krążka. Jednak z powodu zbyt silnej konkurencji w drużynie "Płomieni", został przydzielony do klubu filialnego "Płomieni", występującym w lidze AHL Stockton Heat.
W lidze NHL zadebiutował 31 stycznia 2018 roku w przegranym przez drużynę "Płomieni" 3:4 po dogrywce meczu domowym z Chicago Blackhawks, natomiast 10 stycznia 2018 roku, po rozegraniu 7 meczów w drużynie "Płomieni", ponownie został przeniesiony do Stockton Heat.
Sezon 2018/2019 rozpoczął w Stockton Heat, jednak z powodu bardzo dobrych wyników (14 punktów w 13 meczach w lidze AHL, 30 listopada 2018 roku został przeniesiony do drużyny "Płomieni". Co prawda, 16 grudnia 2018 roku wrócił do Stockton Heat, w wyniku kontuzji zawodnika drużyny "Płomieni", Michaela Frolíka wrócił do Calgary Flames i od tego momentu stał się podstawowym zawodnikiem klubu. 13 stycznia 2019 roku, w wygranym 7:1 meczu wyjazdowym z Arizona Coyotes, zdobył swój pierwszy punkt w lidze NHL, asystując w 17. minucie wraz z Derekiem Ryanem przy golu na 1:0 kapitana klubu, Marka Giordano. 16 października 2020 roku, na cztery dni przed planowaną rozprawą arbitrażową, podpisał z klubem dwuletni kontrakt o wartości 4 850 000 dolarów.
Kariera reprezentacyjna.
Andrew Mangiapane w 2021 roku został powołany do reprezentacji Kanady na mistrzostwa świata 2021 Elity na Łotwie, na których drużyna "Klonowego Liścia" zdobyła mistrzostwo świata po wygranej 3:2 po dogrywce z obrońcami tytułu, reprezentacją Finlandii 6 czerwca 2021 roku na Arēna Rīga w Rydze, a Mangiapane, który na turnieju rozegrał 7 meczów, w których zdobył 11 punktów (7 goli, 4 asysty), został wybrany MVP oraz do "Drużyny Gwiazd" turnieju.

</doc>
<doc id="5283165" url="https://pl.wikipedia.org/wiki?curid=5283165" title="Cal Petersen">
Cal Petersen

Calvin Louis Petersen (ur. 19 października 1994 w Waterloo) – amerykański hokeista grający na pozycji bramkarza, reprezentant kraju.
Kariera.
Wczesna kariera.
Cal Petersen urodził się w Waterloo, stanie Iowa, jako syn Erica, również hokeisty grającego na pozycji bramkarza, reprezentującego barwy występującej w NCAA Division III drużyny Uniwersytetu Bethel w Minnesocie. Karierę sportową rozpoczął w 2011 roku w występującej w rozgrywkach ligi NAHL juniorskiej drużynie Waterloo West High School, Topeka RoadRunners, po czym rozpoczął występy w występującej w rozgrywkach ligi USHL juniorskiej drużynie tej samej szkoły Waterloo Black Hawks, w której grał do 2013 roku.
30 czerwca 2013 roku został wybrany przez władze klubu ligi NHL, Buffalo Sabres, w 5 rundzie draftu NHL z numerem 129.
Następnie rozpoczął naukę na Uniwersytecie Notre Dame, gdzie grał w tamtejszej drużynie Notre Dame Fighting Irish. W sezonie 2014/2015 rozegrał 33 mecze (13 zwycięstw, 16 porażek, 3 zwycięstwa po dogrywce), a także pomógł klubowi awansować do fazy play-off, w których zagrał we wszystkich 6 meczach. 6 marca 2015 roku, podczas pierwszego meczu tej fazy przeciwko UMass Minutemen (3:4 p.d.), Petersen ustanowił rekord 87 obronionych strzałów. Był jeden z najdłuższych meczów uniwersyteckich w hokeju na lodzie (5 dogrywek). Klub ostatecznie awansował do ćwierćfinału, w którym przegrał rywalizację 3:0 z Massachusetts-Lowell, a Petersen został wybrany do drużyny debiutantów i drużyny akademii Hockey East.
W sezonie 2015/2016 rozegrał wszystkie 37 meczów (19 zwycięstw, 11 porażek, 7 zwycięstw po dogrywce), a także otrzymał wyróżnienie Hockey East All-Star, został nominowany do nagrody Mike Richter Award, przeznaczonej dla najlepszego bramkarza w rozgrywkach NCAA Division I w hokeju na lodzie oraz został wybrany MVP swojego klubu. Wkrótce został kapitanem klubu, z którym uczestniczył w turnieju Frozen Four 2017 w Chicago, na którym 6 kwietnia 2017 roku na United Center przegrał z późniejszym triumfatorem turnieju, Denver Pioneers 6:1. W sezonie 2016/2017 został wybrany do drużyny gwiazd Hockey East, a także ponownie nominowany do nagrody Mike Richter Award.
31 maja 2017 roku ogłosił o rezygnacji z ostatniego roku studiów, dając władzom klubu ligi NHL, Buffalo Sabres, 30 dni na podpisanie kontraktu, ponieważ negocjacje się nie powiodły, Petersen został wolnym agentem.
Los Angeles Kings.
1 lipca 2017 roku podpisał dwuletni kontrakt z klubem ligi NHL, Los Angeles Kings. Jednak z powodu zbyt silnej konkurencji w klubie, został przydzielony do klubu filialnego "Królów", występującym w lidze AHL Ontario Reign. 4 stycznia 2018 roku został nominowany do Meczu Gwiazd AHL, odbył się w dniach 28–29 stycznia 2018 roku.
12 listopada 2018 roku wrócił do drużyny "Królów", po tym jak bramkarz Jack Campbell, doznał rozerwania łąkotki. Następnego dnia, 13 listopada 2018 roku, zadebiutował w lidze NHL, w przegranym 5:1 meczu wyjazdowym z Toronto Maple Leafs, zastępując Petera Budaja w drugiej tercji. Petersen w tym meczu obronił 15 strzałów oraz puścił tylko jednego gola. 16 listopada 2018 roku, wygranym 2:1 meczu domowym z Chicago Blackhawks, po raz pierwszy wystąpił w podstawowym składzie "Królów". W tym meczu obronił 34 strzały. 19 listopada 2017 roku, w wygranym 2:0 meczu wyjazdowym z St. Louis Blues, obronił 29 strzałów, oraz zaliczył pierwszy w swojej karierze shutout (czyste konto).
16 lipca 2019 roku Petersen przedłużył z "Królami" kontrakt o 3 lata. Sezon 2019/2020 rozpoczął w Ontario Reign, jednak wkrótce wrócił do drużyny "Królów". 3 stycznia 2020 roku wystąpił w Meczu Gwiazd AHL.
22 września 2021 roku Petersen ponownie przedłużył z "Królami" kontrakt o 3 lata o wartości 15 000 000 dolarów.
Kariera reprezentacyjna.
Cal Petersen w 2011 roku został powołany do reprezentacji Stanów Zjednoczonych U-18 na turniej Ivan Hlinka Memorial Tournament 2011 w Czechach i na Słowacji. Drużyna "Jankesów" zakończyła turniej na 5. miejscu, po wygranej w meczu o 5. miejsce z reprezentacją Czech U-18 3:1, 12 sierpnia 2011 roku na Alcaplast Arena w Brzecławie, a Petersen rozegrał na turnieju 1 mecz.
W 2021 roku był podstawowym bramkarzem reprezentacji Stanów Zjednoczonych na mistrzostwa świata 2021 Elity na Łotwie, na których drużyna "Jankesów" zajęła 3. miejsce po wygranej 6:1 z reprezentacją Niemiec 6 czerwca 2021 roku na Arēna Rīga w Rydze, a Mangiapane, który na turnieju rozegrał 7 meczów, został wybrany najlepszym bramkarzem turnieju.

</doc>
<doc id="5283166" url="https://pl.wikipedia.org/wiki?curid=5283166" title="Ludwik Seeling von Saulenfels">
Ludwik Seeling von Saulenfels

Ludwik Seeling von Saulenfels (niem. "Ludwig Joseph Anton Seeling von Saulenfels"; ur. 28 sierpnia 1832 w Bochni; zm. 2 lutego 1913 w Izdebniku) – austriacki przemysłowiec, działacz społeczny.
Życiorys.
Pochodził z rodziny niemieckiej, wywodzącej się z miejscowości Horní Blatná i osiadłej w Galicji u schyłku XVIII wieku. Był synem Ferdynanda Seelinga von Saulenfels (1800–1888), austriackiego urzędnika, burmistrza Podgórza w latach 1871–1875, i Karoliny (1814–1876), córki Antoniego Bauma von Appelshoffen, austriackiego radcy gubernialnego, starosty krakowskiego, a następnie bocheńskiego. Miał trzy siostry: Mariannę (1833–1834), Karolinę (1837–1915) i Helenę (1839–1928), żonę Fryderyka Zolla (starszego), profesora prawa i dwukrotnego rektora Uniwersytetu Jagiellońskiego. Wychował się w środowisku dwujęzycznym, jednak w kręgu domowym posługiwano się językiem niemieckim i pielęgnowano kulturę niemiecką. 
Ukończył wiedeńską Wojskową Akademię Inżynieryjną. W 1853 służył w korpusie pionierów w Klosterneuburgu. Brał udział w wojnie francusko-austriackiej jako porucznik w 1. Batalionie Inżynieryjnym. Po odejściu z armii studiował rolnictwo w Wiedniu. Następnie wyjechał do Lwowa, gdzie poznał swoją przyszłą żonę Melanie Rieger, również pochodzącą z rodziny niemieckiej. Po ślubie para dzierżawiła przez kilka lat ziemie pod Krakowem i Wadowicami. 
Pod koniec lat 60. XIX wieku objął stanowisko administratora generalnego dóbr księcia Maurycego de Montléart w ówczesnym powiecie myślenickim, obejmujących m.in.: Izdebnik i Lanckoronę. Doprowadził on majątek do rozkwitu, otwierając fabrykę wódek i likierów, która szybko zyskała popularność w całej Galicji. Ponadto zbudował suszarnię warzyw, nakazał wytyczyć i utwardzić drogi oraz uregulować rzekę. Działał również w tym czasie jako rzeczoznawca dla dóbr tabularnych w Łagiewnikach. Po zakupie dóbr izdebnickich przez arcyksięcia Rajnera około 1890 pozostał na stanowisku administratora. 
W listopadzie 1891 otrzymał dylom honorowy I stopnia na wystawie artykułów żywności i przedmiotów do użytku domowego w Wiedniu . W 1894 został członkiem oddziału powiatowego Towarzystwa Rolniczego w Krakowie oraz taksatorem powiatowego oddziału Galicyjskiego Krajowego Instytutu Kredytowego. Jako dyrektor fabryki 30 października 1899 został wybrany członkiem galicyjskiej komisji krajowej dla Wystawy Powszechnej w Paryżu. Pełnił mandat członka rad powiatowych w Wadowicach i Myślenicach. Działał na rzecz tego regionu, przyczynił się m.in. do powstania sieci gościńców. Był także rzeczoznawcą Sądu Obwodowego w Wadowicach do spraw tabularnych.
W dowód wdzięczności jeszcze za życia ustanowiono tablicę honorującą jego osobę obok studni przy drodze Biertowice–Zembrzyce.
Zmarł 2 lutego 1913 w Izdebniku. Został pochowany na miejscowym cmentarzu parafialnym.
Życie prywatne.
Był żonaty z Melanią z domu Rieger (1843–1895). Mieli dwoje dzieci:

</doc>
<doc id="5283168" url="https://pl.wikipedia.org/wiki?curid=5283168" title="Moritz Seider">
Moritz Seider

Moritz Seider (ur. 6 kwietnia 2001 w Zell) – niemiecki hokeista grający na pozycji obrońcy, reprezentant kraju.
Kariera.
Moritz Seider karierę sportową rozpoczął w EHC Erfurt, po czym w 2016 roku przeszedł do juniorskiej drużyny, Jungadler Mannheim, w której grał do 2017 roku oraz dwukrotnie zdobył mistrzostwo Niemiec juniorów (2017, 2018). Następnie rozpoczął profesjonalną karierę w Adlerze Mannheim, z którym w sezonie 2018/2019 zdobył mistrzostwo Niemiec po wygranej rywalizacji 4:1 w finale z Red Bullem Monachium. Ponadto Seider został wybrany najlepszym debiutantem Deutsche Eishockey Ligi w sezonie 2018/2019.
21 czerwca 2019 roku został wybrany przez władze klubu ligi NHL, Detroit Red Wings, w 1 rundzie draftu NHL z numerem 6. Przez czasopismo pt. "The Hockey Writers" został uznany za „najlepszą niemiecką perspektywę obronną od czasów Christiana Ehrhoffa”. 14 lipca 2019 roku podpisał trzyletni podstawowy kontrakt z "Czerwonymi Skrzydłami". Jednak z powodu zbyt silnej konkurencji w klubie, w sezonie 2019/2020 występował w klubu filialnym "Czerwonych Skrzydeł", występującym w lidze AHL Grand Rapids Griffins.
4 sierpnia 2020 roku, z wyniku opóźnienia sezonu w Ameryce Północnej z powodu pandemii COVID-19, ogłoszono wypożyczenie Seidera do Adlera Mannheim. Jednak z powodu braku rozpoczęcia rozgrywek Deutsche Eishockey Ligi 2020/2021, 8 października 2020 roku, władze "Czerwonych Skrzydeł" unieważnili wypożyczenie, zamiast tego został wypożyczony do szwedzkiego klubu ligi Svenska hockeyligan, BK Rögle do końca sezonu 2020/2021, w którym grał kolega Seidera z Adlera Mannheim, Ben Smith. W sezonie 2020/2021 zdobył z klubem wicemistrzostwo Szwecji po przegranej rywalizacji 4:1 w finale z Växjö Lakers, a Seider zdobył wiele wyróżnień: najlepszy młody zawodnik, najlepszy obrońca, najlepszy asystujący młody zawodnik (21 asyst), najlepszy punktujący młody zawodnik (28 punktów).
Świetna forma Seidera sprawiła, że opuścił obóz treningowy Detroit Red Wings, po czym dołączył do składu drużyny "Czerwonych Skrzydeł" w sezonie 2021/2022. 2 listopada 2021 roku został wybrany najlepszym debiutantem ligi NHL w październiku 2021 roku (8 punktów w 9 meczach). 6 listopada 2021 roku zdobył swojego pierwszego gola w lidze NHL w wygranym 4:3 po dogrywce z Buffalo Sabres, w którym w 4. minucie dogrywki pokonał bramkarza drużyny "Szabli" Dustina Tokarskiego, ustalając tym samym wynik meczu.
Kariera reprezentacyjna.
Moritz Seider jako reprezentant Niemiec U-14 wziął udział w World Selects Invitational U-14 2014/2015, w którym po rozegraniu 7 meczów, zdobyciu 4 punktów (3 gole, 1 asysta) oraz spędzeniu 8 minut na ławce kar, zajął 43. miejsce.
W latach 2017–2018 w reprezentacji Niemiec U-18 rozegrał 10 meczów, w których zdobył 4 punkty (4 asysty) oraz spędził 6 minut na ławce kar. Dwukrotnie wystąpił na mistrzostwach świata U-18 (2017, 2018).
W latach 2018–2020 w reprezentacji Niemiec U-20 rozegrał 17 meczów, w których zdobył 14 punktów (2 gole, 12 asyst) oraz spędził 14 minut na ławce kar. Trzykrotnie wystąpił na mistrzostwach świata juniorów (2018, 2019 – awans do Elity, 2020), a na dwóch ostatnich turniejach był kapitanem drużyny "Noszących Orłów". Na tych turniejach zdobył wiele wyróżnień: najlepszy obrońca (2018, 2019), najlepszy asystujący obrońca (2018 – 3 asysty), najlepszy w klasyfikacji Plus/Minus (2019 – +8), najlepszy punktujący obrońca (2019 – 7 punktów), najlepszy zawodnik reprezentacji Niemiec U-20 (2019). W 2021 roku zrezygnował z udziału w mistrzostwach świata juniorów 2021 Elity w Kanadzie na rzecz pozostania w BK Rögle.
Natomiast w seniorskiej reprezentacji Niemiec, od 2019 roku rozegrał 15 meczów, w których zdobył 7 punktów (2 gole, 5 asyst) oraz spędził 8 minut na ławce kar. Dwukrotnie wystąpił na mistrzostwach świata (2019, 2021). Na mistrzostwa świata 2021 Elity na Łotwie, na których drużyna "Noszących Orłów" zajęła 4. miejsce po przegranej 6:1 w meczu o 3. miejsce z reprezentacją Stanów Zjednoczonych 6 czerwca 2021 roku na Arēna Rīga w Rydze, a Mangiapane, który na turnieju rozegrał 10 meczów, w których zdobył 5 punktów (5 asyst) oraz spędził 6 minut na ławce kar, został wybrany najlepszym obrońcą oraz do "Drużyny Gwiazd" turnieju.
7 października 2021 roku Seider wymieniony obok Leona Draisaitla i Philippa Grubauera tymczasowo do składu reprezentacji Niemiec na turniej olimpijski 2022 w Pekinie, jednak cała trójka z powodu przynależności do klubów ligi NHL, ostatecznie nie wystąpiła na turnieju.
Uczestniczył w turnieju mistrzostw świata w 2022.

</doc>
<doc id="5283169" url="https://pl.wikipedia.org/wiki?curid=5283169" title="Aszur-rabi">
Aszur-rabi

Aszur-rabi – imię dwóch władców Asyrii:

</doc>
<doc id="5283170" url="https://pl.wikipedia.org/wiki?curid=5283170" title="Vladimír Martinec">
Vladimír Martinec

Vladimír Martinec (ur. 22 grudnia 1949 w Lomnicach nad Popelkou) – czechosłowacki hokeista grający na pozycji napastnika (lewoskrzydłowego), reprezentant kraju, olimpijczyk, trener, polityk.
Jeden z najlepszych zawodników w historii hokeja na lodzie. Reprezentował barwy: Tesli Pardubice (mistrzostwo Czechosłowacji), Dukli Jihlava oraz ESV Kaufbeuren. Z reprezentacją Czechosłowacji U-20 dwukrotnie uczestniczył na mistrzostwach Europy juniorów (mistrzostwo i brązowy medal), natomiast z seniorską reprezentacją Czechosłowacji trzykrotnie uczestniczył w zimowych igrzyskach olimpijskich (1972 – brązowy medal, 1976 – srebrny medal, 1980) oraz 11-krotnie uczestniczył w mistrzostwach świata (trzykrotne mistrzostwo świata, 5-krotne wicemistrzostwo świata oraz trzykrotnie brązowy medal), a także 2. miejsce w Canada Cup 1976 oraz dwukrotnie uczestniczył w Turnieju Izwiestii (triumf i 2. miejsce).
Był także nagradzany indywidualnie: czterokrotnie wybierany do Drużyny gwiazd mistrzostw Świata, 4-krotnie wybierany najlepszym lewoskrzydłowym mistrzostw świata, najlepszy napastnik oraz zawodnik mistrzostw świata, król strzelców ekstraligi czechosłowackiej, czterokrotny zdobywca Złotego Kija – nagrody dla najlepszego czechosłowackiego zawodnika roku, członek Galerii Sławy IIHF (2001), członek Galerii Sławy czeskiego Hokeja na Lodzie (2008) oraz członek klubu hokejowych strzelców dziennika Sport, w którym znajdują się zawodnicy, którzy zdobyli co najmniej 250 goli w Czechosłowackiej Lidze Hokejowej, czeskiej oraz w reprezentacji Czechosłowacji i Czech.
Vladimír Martinec w trakcie kariery sportowej zyskał pseudonim "the Fox" "(pl. Lis)", ze względu na nieprzewidywalność oraz manewry ofensywne.
Jako trener dwukrotnie prowadził Moellera Pardubice U-20, dwukrotnie był asystentem trenera Tesli Pardubice, czterokrotnie prowadził Moellera Pardubice (mistrzostwo Czech), ESV Kaufbeuren, był asystentem trenera reprezentacji Czech U-20, prowadził reprezentację Czech U-20, był asystentem trenera reprezentacji Czech, prowadził reprezentację Czech, dwukrotnie był menedżerem, a także konsultantem Moellera Pardubice.
Kariera.
Vladimír Martinec karierę sportową rozpoczął w 1967 roku w Tesli Pardubice, w której grał do 1981 roku (z przerwą na wypożyczeniu w 1978 roku w Dukli Jihlava) oraz odnosił największe sukcesy w karierze sportowej: mistrzostwo Czechosłowacji w sezonie 1972/1973, dwukrotne wicemistrzostwo Czechosłowacji (1975, 1976), 3. miejsce w ekstralidze czechosłowackiej w sezonie 1973/1974, finał Pucharu Europy 1973/1974, w którym przegrał rywalizację (3:2, 1:6) z faworyzowanym, radzieckim CSKA Moskwa, był królem strzelców ekstraligi czechosłowackiej w sezonie 1978/1979 (42 gole), oraz czterokrotnie zdobył Złotego Kija, nagrodę dla najlepszego czechosłowackiego zawodnika roku.
W 1981 roku zainteresowanie zawodnikiem wyraził klub ligi NHL, Hartford Whalers, jednak transfer nie doszedł do skutku, w związku z czym przeniósł się do występującego w Bundeslidze niemieckiej ESV Kaufbeuren, w którym po sezonie 1984/1985, po rozegraniu w fazie zasadniczej 163 meczów, zdobyciu 241 punktów (121 goli, 120 asyst) oraz spędzeniu 63 minut na ławce kar, w fazie play-off 12 meczów, zdobyciu 11 punktów (6 goli, 5 asyst) oraz spędzeniu 4 minut na ławce kar, zakończył karierę sportową.
Kariera reprezentacyjna.
Vladimír Martinec z reprezentacją Czechosłowacji U-20 dwukrotnie uczestniczył na mistrzostwach Europy juniorów (1968 – mistrzostwo, 1969 – brązowy medal). W seniorskiej reprezentacji Czechosłowacji w latach 1969–1981 rozegrał 289 meczów, w których zdobył 155 goli. Debiut zaliczył 12 marca 1969 roku w Pardubicach w wygranym 6:1 meczu towarzyskim z reprezentacją Stanów Zjednoczonych, w którym również zdobył pierwsze dwa gole w reprezentacji Czechosłowacji (w 15. minucie na 1:1 oraz w 56. minucie na 6:1, ustalając tym samym wynik meczu). Trzykrotnie uczestniczył w zimowych igrzyskach olimpijskich: na zimowych igrzyskach olimpijskich: na turnieju olimpijskim 1972 w Sapporo zdobył brązowy medal, natomiast na turnieju olimpijskim 1976 w Innsbrucku zdobył wicemistrzostwo olimpijskie oraz na turnieju olimpijskim 1980 w Lake Placid, a także 11-krotnie w mistrzostwach świata (1970 – 3. miejsce, 1971 – wicemistrzostwo świata, 1972 – mistrzostwo świata, 1973 – 3. miejsce, 1974 – wicemistrzostwo świata, 1975 – wicemistrzostwo świata, 1976 – mistrzostwo świata, 1977 – mistrzostwo świata, 1978 – wicemistrzostwo świata, 1979 – wicemistrzostwo świata, 1981 – 3. miejsce). Na tych turniejach był również nagradzany indywidualnie: 4-krotnie najlepszy lewoskrzydłowy (1974, 1975, 1976, 1977), najlepszy napastnik (1976), najlepszy punktujący (1976 – 20 punktów (9 goli, 11 asyst)), a także 4-krotnie wybierany do "Drużyny Gwiazd" (1974, 1975, 1976, 1977).
Zdobył także 2. miejsce w Canada Cup 1976 oraz dwukrotnie uczestniczył w Turnieju Izwiestii (1977 – triumf, 1979 – 2. miejsce, król strzelców (8 goli)). Ostatni mecz w reprezentacji Czechosłowacji rozegrał 26 kwietnia 1981 roku na Scandinavium w Göteborgu w zremisowanym 1:1 meczu z reprezentacją ZSRR, ostatnim meczu mistrzostw świata 1981 w Czechosłowacji. Po turnieju zakończył karierę reprezentacyjną.
W 1973 roku reprezentował reprezentację Czechosłowacji B podczas Pucharu Spenglera 1973.
Kariera trenerska.
Vladimír Martinec po zakończeniu kariery sportowej rozpoczął karierę trenerska. Dwukrotnie trenował Moellera Pardubice U-20 (1985–1988, 2003–2004), dwukrotnie był asystentem trenera Tesli Pardubice (1986–1988, 1990–1991), czterokrotnie trenował Moellera Pardubice (1988–1990, 2004 – mistrzostwo Czech w sezonie 2004/2005, 2005, 2007), niemiecki ESV Kaufbeuren (1991–1994), był asystentem trenera reprezentacji Czech U-20 (1995–1996), prowadził reprezentację Czech U-20 (1996–1999), był asystentem trenera reprezentacji Czech (1996–2002), prowadził reprezentację Czech na turnieju olimpijskim 2002 w Salt Lake City, na którym drużyna "Czeskich lwów" została sklasyfikowana na 7. miejscu, po przegranej 1:0 w ćwierćfinale z reprezentacją Rosji, rozegranym 20 lutego 2002 roku na Peaks Ice Arena w Provo, dwukrotnie był menedżerem (2004, 2006–2007), a także w latach 2016–2017 konsultantem Moellera Pardubice.
Kariera polityczna.
Vladimír Martinec próbował swoich sił również w polityce. Startował w wyborach do Senatu 2018 w 44. okręgu w powiecie Chrudim, jako kandydat bezpartyjny z ramienia SNK Europejskich Demokratów. Był również wspierany przez Partię Własnościową Republiki Czeskiej. Zajął w wyborach 9. miejsce, z wynikiem 4,60% głosów.
Życie prywatne.
Vladimír Martinec ma syna Tomáša (ur. 1976) oraz wnuka Philipa (ur. 1998), którzy również są hokeistami.

</doc>
<doc id="5283171" url="https://pl.wikipedia.org/wiki?curid=5283171" title="Filip Hronek">
Filip Hronek

Filip Hronek (ur. 2 listopada 1997 w Hradcu Králové) – czeski hokeista grający na pozycji obrońcy, reprezentant kraju.
Kariera.
Filip Hronek karierę sportową rozpoczął w 2015 roku w Mountfieldzie Hradec Králové, w barwach którego w sezonie 2014/2015 zadebiutował w ekstralidze czeskiej. W sezonie 2015/2016 był już podstawowym zawodnikiem klubu, w którym, w fazie zasadniczej rozegrał 40 meczów, w których zdobył 4 punkty (4 asysty) oraz spędził 22 minuty na ławce kar.
25 czerwca 2016 roku został wybrany przez władze klubu ligi NHL, Detroit Red Wings, w 2 rundzie draftu NHL z numerem 53. 14 lipca 2016 roku podpisał podstawowy kontrakt z "Czerwonymi Skrzydłami", jednak z powodu zbyt silnej konkurencji w klubie, sezon 2016/2017 rozpoczął w występującym w lidze OHL Saginaw Spirit, w barwach którego, w fazie zasadniczej rozegrał 59 meczów, w których zdobył 61 punktów (14 goli – 4. miejsce w klubie, 47 asyst – 1. miejsce w klubie) oraz spędził 60 minut na ławce kar, a także zdobył 21 punktów power play – 1. miejsce w klubie oraz oddał 235 strzałów – 2. miejsce, co dało mu wyróżnienia: MVP oraz "Najlepszy obrońca" klubu. 22 marca 2017 roku przeszedł do występującego w lidze AHL klubu filialnego Detroit Red Wings, Grand Rapids Griffins, z którym w sezonie 2016/2017 zdobył Puchar Caldera, po wygranej rywalizacji w finale 4:2 z Syracuse Crunch. W sezonie 2017/2018 został wybrany do drużyny debiutantów AHL.
4 października 2018 roku zadebiutował w lidze NHL, w przegranym 3:2 po dogrywce meczu wyjazdowym z Columbus Blue Jackets, natomiast 13 października 2018 roku, w przegranym 8:2 meczu domowym z Boston Bruins, zdobył swojego pierwszego gola w lidze NHL, pokonując w 41. minucie, po podaniach Tylera Bertuzziego oraz Gustava Nyquista, pokonał bramkarza drużyny "Misi", Tuukkę Raska. Łącznie w sezonie 2018/2019, w fazie zasadniczej rozegrał 46 meczów, w których zdobył 23 punkty (5 goli, 18 asyst) oraz spędził 30 minut na ławce kar, a także zaliczył serię 4 kolejnych zdobytych punktów, najdłuższą serię zdobytych punktów przez debiutującego obrońcę drużyny "Czerwonych Skrzydeł" od sezonu 1991/1992, łącznie zdobył 7 punktów w ostatnich 6 meczach. Po zakończeniu zmagań w lidze NHL, w którym w wyniku głosowania przeprowadzonego przez Detroit Sports Media został "Nowicjuszem Rokur" w klubie, resztę sezonu 2018/2019 spędził w występującym w lidze AHL Grand Rapids Griffins, w którym w fazie zasadniczej rozegrał 31 meczów, w których zdobył 24 punkty (7 goli, 17 asyst) oraz spędził 45 minut na ławce kar, natomiast w fazie play-off rozegrał 5 meczów, w których 3 punkty (3 asysty) oraz spędził 28 minut na ławce kar.
28 sierpnia 2020 roku, w wyniku opóźnienia inauguracji rozgrywek w sezonie 2020/2021 z powodu pandemii COVID-19, wrócił do swojego macierzystego klubu, Mountfieldu Hradec Králové, w którym grał w ramach wypożyczenia aż do rozpoczęcia sezonu 2020/2021 w Ameryce Północnej.
3 września 2021 roku, podpisał trzyletni kontrakt z "Czerwonymi Skrzydłami" o wartości 13 200 000 dolarów amerykańskich.
Kariera reprezentacyjna.
Filip Hronek wystąpił w reprezentacji Czech U-18 na mistrzostwach świata U-18 2015 Elity w Szwajcarii, na których rozegrał 5 meczów, w których zdobył 3 punkty (3 asysty) oraz spędził 6 minut na ławce kar, a drużyna "Czeskich Lwów" zakończyła turniej na 6. miejscu, po przegranej w ćwierćfinale 7:2 z reprezentacją Stanów Zjednoczonych U-18 (asysta w 52. minucie wraz z Davidem Kaše przy golu Pavla Zachy na 7:2), 23 kwietnia 2015 roku na Ice Center Lucerne w Lucernie.
Z reprezentacji Czech U-20 w latach 2015–2017 dwukrotnie wystąpił na mistrzostwach świata juniorów (2016, 2017 – kapitan oraz najlepszy obrońca drużyny "Czeskich Lwów"), na których rozegrał 10 meczów, w których zdobył 6 punktów (2 gole, 4 asysty) oraz spędził 14 minut na ławce kar.
Natomiast z seniorską reprezentacją Czech trzykrotnie wystąpił na mistrzostwach świata (2018, 2019, 2021). Na mistrzostwach świata 2019 Elity na Słowacji, na których drużyna "Czeskich Lwów" zajęła 4. miejsce, po przegranej w meczu o 3. miejsce 3:2 po serii rzutów karnych z reprezentacją Rosji, został wybrany najlepszym obrońcą oraz do "Drużyny Gwiazd" turnieju.

</doc>
<doc id="5283173" url="https://pl.wikipedia.org/wiki?curid=5283173" title="Rajd Portugalii 2022">
Rajd Portugalii 2022

Rajd Portugalii 2022 (55. Vodafone Rally de Portugal) – 55. edycja Rajdu Portugalii rozgrywanego w Portugalii od 19 do 22 maja 2022 roku. Była to czwarta runda Rajdowych Mistrzostw Świata w roku 2022. Rajd był rozegrany na nawierzchni szutrowej. W rajdzie zawodnicy startowali między innymi w kategoriach WRC, WRC2 i WRC3.
Lista startowa.
Poniższa lista startowa spośród 90 załóg biorących udział w rajdzie, przedstawia tylko zawodników, startujących w mistrzowskich klasach: WRC, WRC2 i WRC3.
Klasyfikacja generalna rajdu.
W klasyfikacji generalnej i WRC2 dodatkowe punkty w klasyfikacji indywidualnej przyznawane są za odcinek Power Stage.
Klasyfikacje RMŚ 2022 po 4 rundach.
Punkty otrzymuje 10 pierwszych zawodników, którzy ukończą wyścig według klucza:
W tabeli uwzględniono miejsce, które zajął zawodnik w poszczególnym rajdzie, a w indeksie górnym umieszczono miejsce uzyskane na ostatnim odcinku specjalnym tzw. Power Stage, w którym punkty przyznawane są według porządku:
WRC3 Junior.
W klasyfikacji WRC3 Junior dodatkowe punkty są przydzielane za zwycięstwo każdego odcinka specjalnego i umieszczone są w tabeli w indeksie górnym po miejscu zdobytym w rajdzie. 

</doc>
<doc id="5283174" url="https://pl.wikipedia.org/wiki?curid=5283174" title="Rosyjska ekspedycja do Chiwy z 1839 roku">
Rosyjska ekspedycja do Chiwy z 1839 roku



</doc>
<doc id="5283176" url="https://pl.wikipedia.org/wiki?curid=5283176" title="Rosyjska ekspedycja do Chiwy">
Rosyjska ekspedycja do Chiwy



</doc>
<doc id="5283177" url="https://pl.wikipedia.org/wiki?curid=5283177" title="Loveresse">
Loveresse

Loveresse – gmina (niem. "Einwohnergemeinde") w północno-zachodniej Szwajcarii, w kantonie Berno, w regionie administracyjnym Berner Jura, w okręgu Berner Jura. 31 grudnia 2020 roku liczyła 349 mieszkańców. 
Demografia.
Według danych z 2000 r. 86,2% mieszkańców gminy była francuskojęzyczna, 12,9% niemieckojęzyczna, a 0,3% włoskojęzyczna. Na dzień 31 grudnia 2020 obcokrajowcy stanowili 6,3% ogółu mieszkańców.
Transport.
Przez teren gminy przebiega autostrada A16 oraz drogi główne nr 6 i nr 30.

</doc>
<doc id="5283179" url="https://pl.wikipedia.org/wiki?curid=5283179" title="Grand Prix IMŚ na Żużlu 2022">
Grand Prix IMŚ na Żużlu 2022



</doc>
<doc id="5283180" url="https://pl.wikipedia.org/wiki?curid=5283180" title="Ministerstwo Górnictwa i Energetyki (PRL)">
Ministerstwo Górnictwa i Energetyki (PRL)



</doc>
<doc id="5283187" url="https://pl.wikipedia.org/wiki?curid=5283187" title="On the Road Again (singel Williego Nelsona)">
On the Road Again (singel Williego Nelsona)

On the Road Again – piosenka skomponowana przez Williego Nelsona, nagrana przez niego w 1979 i wydana na albumie "Honeysuckle Rose" w 1980 r.
Utwór uzyskał 20. miejsce na amerykańskiej liście przebojów Hot 100 magazynu "Billboard" oraz 1. miejsce na Hot Country Songs.
Piosenka została wykorzystana w licznych filmach i serialach, między innymi: "South Park", "Shrek", "Shameless – Niepokorni", "Family Guy", "Forrest Gump", "The Big Green", "The Littlest Hobo", "Detektyw Monk", "Sezon na misia 3", "", "Głupi i głupszy bardziej" oraz "Nomadland".

</doc>
<doc id="5283188" url="https://pl.wikipedia.org/wiki?curid=5283188" title="Pomnik żołnierzy Armii Czerwonej w Smołdzinie">
Pomnik żołnierzy Armii Czerwonej w Smołdzinie

Pomnik żołnierzy Armii Czerwonej w Smołdzinie – pomnik upamiętniający poległych żołnierzy Armii Czerwonej, znajdujący się na terenie miejscowości Smołdzino w województwie pomorskim.
Historia.
Pomnik został zbudowany w latach 1945–1946 przez oddziały Armii Czerwonej w miejscu pochówku 18 żołnierzy radzieckich, którzy w 1945 r. zmarli w tym rejonie z ran. W 1977 r. Ministerstwo Obrony ZSRR przekazało stronie polskiej listę osiemnastu nazwisk żołnierzy pochowanych w tym miejscu. Pomnik ma postać postumentu z cokołem, na którym umieszczony jest obelisk zwieńczony czerwoną pięcioramienną gwiazdą. Na postumencie znajdują się cztery tablice z napisami w języku rosyjskim:
Pierwotnie podstawę pomnika stanowiła pięciokątna gwiazda zbudowana z cegieł, w późniejszych latach została zdemontowana. Jej pozostałości znajdują się poniżej poziomu gruntu, część jest pod przebiegającym obok chodnikiem. W marcu 1998 roku, na mocy zarządzenia wojewody słupskiego oraz zezwolenia dyrektora Wydziału Kultury, Sportu i Turystyki Urzędu Wojewódzkiego w Słupsku, Pracownia Archeologiczno-Konserwatorska z Poznania przeprowadziła w okolicach pomnika prace archeologiczne mające na celu ustalenie, czy rzeczywiście pomnik jest usytuowany na miejscu pochówku żołnierzy Armii Czerwonej. W toku prowadzonych prac potwierdzono obecność szczątków ludzkich w tym miejscu, jednakże ich całkowita ekshumacja nie jest możliwa bez demontażu pomnika. 
Władze gminy Smołdzino już w 1998 r. rozważały możliwość demontażu pomnika, jednakże odstąpiono od tego z uwagi na brak środków finansowych. Po agresji Federacji Rosyjskiej na Ukrainę w kwietniu 2022 r. nieznani sprawcy zawiesili na pomniku dodatkową tablicę o treści: „Pod gwiazdą podobno leżą «bohaterowie» którzy kiedyś «wyzwolili» Polaków a teraz «wyzwalają» Ukraińców. Oddajcie ich Putinowi”. Tablica została usunięta przez lokalne władze. 2 maja 2022 r. nieznani sprawcy zdjęli gwiazdę wieńczącą pomnik. Sprawy związane z montażem dodatkowej tablicy i usunięciem gwiazdy są badane przez Policję.

</doc>
<doc id="5283191" url="https://pl.wikipedia.org/wiki?curid=5283191" title="Roman Cieszyński">
Roman Cieszyński

Roman Ignacy Marian Cieszyński (ur. 13 października 1891 w Białej, zm. 4 sierpnia 1925 w Warszawie) – rotmistrz Sztabu Generalnego Wojska Polskiego, doktor praw.
Życiorys.
Urodził się 13 października 1891 w Białej, ówczesnym mieście powiatowym Królestwa Galicji i Lodomerii, w rodzinie Jana. W 1909 ukończył Gimnazjum św. Jacka w Krakowie i rozpoczął studia na Wydziale Prawa Uniwersytetu Jagiellońskiego. W roku akademickim 1913/1914 studiował w Wiedniu.
27 sierpnia 1914 wstąpił do Legionów Polskich. Służył w II Dywizjonie Kawalerii. 14 lipca 1915 w Wiedniu został zwolniony ze służby. 25 lipca uzyskał absolutorium, a 5 września 1915 zaliczył egzamin sądowy na Uniwersytecie Jagiellońskim. W styczniu 1917 był odnotowany w 5. szwadronie 2 Pułku Ułanów z adnotacją „dobry komendant plutonu”. 28 lipca 1917 został wymieniony we wniosku o odznaczenie austriackim Krzyżem Wojskowym Karola. Po bitwie pod Rarańczą (15–16 lutego 1918) został internowany w Synowódzku, w powiecie stryjskim. 27 lipca 1918 uzyskał doktorat obojga praw.
W czasie wojny z Ukraińcami walczył w grupie gen. Bolesława Roji, a następnie w sztabie gen. Józefa Leśniewskiego. 18 marca 1919 jako podoficer byłych Legionów Polskich, pełniący służbę w 2 Pułku Szwoleżerów Rokitniańskich, został mianowany z dniem 1 marca 1919 podporucznikiem kawalerii. 15 września 1919 został przydzielony na stanowisko 2 adiutanta ministra spraw wojskowych gen. Leśniewskiego. 1 grudnia 1919 został mianowany porucznikiem. Obowiązki adiutanta pełnił do śmierci generała Leśniewskiego (3 października 1921).
27 sierpnia 1920 został zatwierdzony z dniem 1 kwietnia 1920 w stopniu rotmistrza, w kawalerii, w grupie oficerów byłych Legionów Polskich. Pełnił wówczas służbę w Biurze Prezydialnym Ministerstwa Spraw Wojskowych. W 1921 pełnił służbę w Inspektoracie Armii Nr IV w Krakowie, a jego oddziałem macierzystym był 2 Pułk Szwoleżerów. Przysługiwał mu wówczas, obok stopnia wojskowego, tytuł „adiutant sztabowy”. 3 maja 1922 został zweryfikowany w stopniu rotmistrza ze starszeństwem z 1 czerwca 1919 i 106. lokatą w korpusie oficerów jazdy. 1 listopada 1922 został „powołany do służby Sztabu Generalnego z prawem jednorocznego doszkolenia w Wyższej Szkole Wojennej”. W listopadzie 1923 został odkomenderowany do Wyższa Szkoła Wojennej w Warszawie, w charakterze słuchacza jednorocznego kursu doszkolenia 1923/24. Z dniem 15 października 1924, po ukończeniu kursu i otrzymaniu dyplomu naukowego oficera Sztabu Generalnego, został przydzielony do Oddziału III Sztabu Generalnego w Warszawie. 4 sierpnia 1925 w Warszawie popełnił samobójstwo w następstwie depresji wywołanej dłuższą chorobą. Trzy dni później został pochowany na Cmentarzu Wojskowym na Powązkach.

</doc>
<doc id="5283194" url="https://pl.wikipedia.org/wiki?curid=5283194" title="Mont-Tramelan">
Mont-Tramelan

Mont-Tramelan (niem. "Bergtramlingen") – gmina (niem. "Einwohnergemeinde") w północno-zachodniej Szwajcarii, w kantonie Berno, w regionie administracyjnym Berner Jura, w okręgu Berner Jura. 31 grudnia 2020 roku liczyła 111 mieszkańców. 
Demografia.
Według danych z 2000 r. 25,9% mieszkańców gminy była francuskojęzyczna, 70,7% niemieckojęzyczna a 2,6% serbsko-chorwackojęzyczna. Na dzień 31 grudnia 2020 obcokrajowcy nie zamieszkiwali na terenie gminy.

</doc>
<doc id="5283197" url="https://pl.wikipedia.org/wiki?curid=5283197" title="Trener roku ÖBL">
Trener roku ÖBL

Trener roku ÖBL – nagroda przyznawana corocznie od sezonu 2002/2003 przez Austriacką Bundesligę Koszykówki, najlepszemu trenerowi rozgrywek zasadniczych ligi austriackiej.
Rekordzistą pod względem liczby przyznanych nagród jest Amerykanin – Bob Gonnen, czterokrotny laureat. 
Siedmiokrotnie nagrodę otrzymywał trener klubu Allianz Swans Gmunden. Najwięcej laureatów ma zespół Oberwart Gunners, pięciu różnych trenerów zostało zwycięzcami, podczas gdy w Gmunden – trzech.

</doc>
<doc id="5283198" url="https://pl.wikipedia.org/wiki?curid=5283198" title="Tramelan (ujednoznacznienie)">
Tramelan (ujednoznacznienie)

Szwajcaria:
Zobacz też:

</doc>
<doc id="5283213" url="https://pl.wikipedia.org/wiki?curid=5283213" title="Geraldo Freire Soares">
Geraldo Freire Soares

Geraldo Freire Soares CSsR (ur. 6 stycznia 1967 w Sertânia) – brazylijski duchowny rzymskokatolicki, biskup diecezjalny Iguatú od 2022.
Życiorys.
Urodził się 6 stycznia 1967 r. w Sertânia, diecezja Pesqueira (Pernambuco). Śluby zakonne złożył 11 lutego 1996 r. w Zgromadzeniu Najświętszego Odkupiciela. Święcenia kapłańskie przyjął 1 lipca 2000. Był m.in. wychowawcą domów zakonnych w Campina Grande i Arapiraca, a także wikariuszem biskupim archidiecezji Natal ds. zakonnych.
4 maja 2022 roku papież Franciszek mianował go biskupem Iguatú. Sakry udzielił mu 1 lipca 2022 biskup Bernardino Marchió, a 6 sierpnia 2022 odbyło się kanoniczne objęcie diecezji.

</doc>
<doc id="5283223" url="https://pl.wikipedia.org/wiki?curid=5283223" title="Bolesław Przybyszewski (ksiądz)">
Bolesław Przybyszewski (ksiądz)



</doc>
<doc id="5283224" url="https://pl.wikipedia.org/wiki?curid=5283224" title="Ministerstwo Handlu Zagranicznego (PRL)">
Ministerstwo Handlu Zagranicznego (PRL)



</doc>
<doc id="5283227" url="https://pl.wikipedia.org/wiki?curid=5283227" title="Seweryn Böhm">
Seweryn Böhm

Seweryn Böhm (ur. 31 marca 1833 w Sanoku, zm. 24 sierpnia 1921 w Krakowie) – oficer Armii Cesarstwa Austriackiego, urzędnik Towarzystwa Przyjaciół Sztuk Pięknych w Krakowie.
Życiorys.
Seweryn Rudolf Böhm urodził się 31 marca 1833 w Sanoku. Był synem Ignacego (kancelista cyrkularny w Sanoku, zm. 1848 w wieku 62 lat) i Tekli z domu Michlik. Miał rodzeństwo: Edmunda Rufina (ur. 1829), Malwinę Izydorę (ur. 1831), Karola Ernesta (ur. 1835), Laurę Augustynę (1836-1919), Zygmunta Alojzego (ur. 1838), Franciszka (1839-1912, powstaniec styczniowy, urzędnik), Ferdynanda (zm. 1843) oraz przyrodniego brata Konstantego Walentego (ur. 1825, z wcześniejszego małżeństwa ojca z Marią). Wraz z rodziną mieszkał w Sanoku pod numerem konskrypcyjnym 101.
W młodości służył w Armii Cesarstwa Austriackiego. W jej szeregach w 1854 odbył kampanię we Włoszech. Był żołnierzem 12 pułku piechoty w Leutschau (od około 1857 w Comorn), w szeregach którego według stanu z 1854 był kadetem, od około 1855 podporucznikiem 1 klasy, około 1859 nadporucznikiem, po czym zakończył służbę.
Od 1872 w charakterze adiunkta był szefem kancelarii Towarzystwa Przyjaciół Sztuk Pięknych w Krakowie. Na początku lat 90. był tam kasjerem. W 1894 został członkiem i sekretarzem TPSP. Po 38 latach pracy tamże w maju 1910 przeszedł w stan spoczynku. Został wówczas wybrany II wiceprezesem TPSP, a w pierwszej połowie marca 1913 ustąpił z tego stanowiska w zarządzie. Przez wiele lat swojej działalności w Towarzystwie z poświęceniem oddawał się pracy rzecz tegoż. Przyczynił się m.in. do przenosin siedziby z Pałacu Biskupiego do Sukiennic, a finalnie do własnego gmachu (Pałac Sztuki) przy Placu Szczepańskim. Uchodził doskonałego organizatora, znawcę w dziedzinie malarstwa i rzeźbiarstwa oraz człowieka zasłużonego dla sztuki.
W 1904 został odznaczony Krzyżem Kawalerskim Orderu Franciszka Józefa.
Był żonaty z Teresą z domu Jezierską (1836-1892). Zmarł 24 sierpnia 1921 w Krakowie. Został pochowany w grobowcu rodzinnym na Cmentarzu Rakowickim w Krakowie. W tym miejscu został m.in. pochowany jego brat Franciszek żyjący pod nazwiskiem Bem.
Zachowała się korespondencja Seweryna Böhma, zgromadzona w Biblioteka Jagiellońskiej i udostępniona w Jagiellońskiej Bibliotece Cyfrowej.

</doc>
<doc id="5283239" url="https://pl.wikipedia.org/wiki?curid=5283239" title="Rząd Stanów Zjednoczonych">
Rząd Stanów Zjednoczonych



</doc>
<doc id="5283241" url="https://pl.wikipedia.org/wiki?curid=5283241" title="Imax">
Imax



</doc>
<doc id="5283243" url="https://pl.wikipedia.org/wiki?curid=5283243" title="Izotopy galu">
Izotopy galu



</doc>
<doc id="5283246" url="https://pl.wikipedia.org/wiki?curid=5283246" title="Halowe Mistrzostwa Świata w Łucznictwie 1991">
Halowe Mistrzostwa Świata w Łucznictwie 1991

1. Halowe Mistrzostwa Świata w Łucznictwie odbyły się w dniach 11 - 17 marca 1991 w Oulu w Finlandii. Była to pierwsza edycja mistrzostw w hali. W tej edycji mistrzostw konkurencje rozgrywane w łukach klasycznych nazywano zawodami w stylu dowolnym.

</doc>
<doc id="5283253" url="https://pl.wikipedia.org/wiki?curid=5283253" title="Halowe Mistrzostwa Świata w Łucznictwie 1993">
Halowe Mistrzostwa Świata w Łucznictwie 1993

2. Halowe Mistrzostwa Świata w Łucznictwie odbyły się w 1993 w Perpignan we Francji.

</doc>
<doc id="5283257" url="https://pl.wikipedia.org/wiki?curid=5283257" title="Norbertine Bresslern-Roth">
Norbertine Bresslern-Roth

Norbertine Bresslern-Roth (ur. 13 listopada 1891 w Grazu, zm. 30 listopada 1978 tamże) – austriacka malarka i graficzka, znana z użycia techniki linorytu, uważana za najważniejszą malarkę zwierząt swojego czasu.
Życiorys.
Urodziła się 13 listopada 1891 w Grazu jako córka niezamężnej gospodyni domowej. Wychowywała się w skromnych warunkach w domu matki i ciotki. Już w dzieciństwie była entuzjastką zwierząt i uwielbiała obserwować je w ogrodzie:
Wcześnie ujawnił się jej talent artystyczny. Za radą swojego ówczesnego nauczyciela rozpoczęła naukę w szkole artystycznej "Graz Landeskunstschule" pod kierunkiem Alfreda Schröttera von Kristelli i uczyła się tam w latach 1901–1911. W lecie 1909 i 1910 kontynuowała naukę w szkole sztuki zwierzęcej ("Tiermalschule") w Dachau pod kierunkiem Hansa von Hayeka. W 1911 rozpoczęła studia w Wiedniu, wpierw w prywatnej szkole dla dziewcząt kierowanej przez Ferdynanda Schmutzera, a później jako prywatna studentka w jego pracowni na wiedeńskiej Akademii Sztuk, która oficjalnie pozostała zamknięta dla kobiet do 1921. W 1912 wygrała srebrny medal na wystawie zorganizowanej w jej rodzinnym mieście, Grazu. W 1914 sukces odniosła jej wystawa w Wiedeńskiej Secesji. Do 1916 kontynuowała naukę w szkole Schmutzera, a później powróciła do Grazu jako niezależna artystka. Zamieszkała z matką w skromnym domu przy Langegasse 29a i w nim pozostała do końca życia. Jej mieszkanie pod tym adresem upamiętnia tablica umieszczona na ścianie budynku.
W 1919 poślubiła Georga Rittera von Bresslern und Sternau, którego poznała w trakcie studiów wiedeńskich. Był wielkim zwolennikiem jej pracy i pomógł jej rozwinąć karierę. W tym samym roku została członkiem grupy "Werkbundes Freiland", która pod kierownictwem Fritza Silberbauera zajmowała się również promocją artystek.
Od 1920 stała się pionierką linorytu, techniki, którą z biegiem lat doskonaliła. Oprócz malowania zwierząt zasłynęła jako ilustratorka książek szkolnych i dla dzieci. Tworzyła również gobeliny i miniatury z kości słoniowej oraz akty. Szybko osiągnęła sukces, jej obrazy dobrze się sprzedawały, a wystawy w kraju i za granicą cieszyły się dużą frekwencją.
W 1928 (lub 1927) odbyła podróż studyjną do Afryki Północnej. Obserwowana tam przyroda wywarła ogromny wpływ na jej przyszłą twórczość. Szkice, fotografie, akwarele i gwasze, które tam stworzyła, stały się źródłem inspiracji dla jej przyszłych dzieł sztuki.
W 1936 Bresslern-Roth otrzymała Austriacką Nagrodę Państwową, ale już dwa lata później, w 1938, została usunięta ze Związku Austriackich Artystek ("Vereinigung der Künstlerinnen Österreichs") z powodów rasistowskich (nie porzuciła męża, który – według prawa nazistowskiego – był pół-Żydem).
Choć szczyt jej kariery przypadł na lata 20. i 30. XX w., tysiące ludzi oczekiwało na jej wystawę w Grazu w 1952.
Zmarła w swoim rodzinnym mieście 30 listopada 1978.
Twórczość.
Centralne miejsce w jej twórczości zajmują zwierzęta przedstawione we wszystkich aspektach. Artystka przez całe życie należała do towarzystw opieki nad zwierzętami, obserwowała je w ogrodzie i hodowała w mieszkaniu. W czasie studiów w Wiedniu chętnie odwiedzała zoo w Schönbrunn. Następnie wraz z mężem odwiedziła wiele europejskich miast, wykorzystując ich ogrody zoologiczne jako źródło inspiracji i motywów. Po podróży do Libii w 1928 czerpała z tego doświadczenia, przedstawiając swój wyidealizowany obraz symbiotycznej relacji między człowiekiem a zwierzęciem.
We wczesnych latach malarka poświęciła się również przedstawianiu ludzi, ale w późniejszych obrazach skupiła się wyłącznie na motywach zwierzęcych. Już jako młoda artystka potrafiła nadać swoim pracom szczególną dynamikę i dramaturgię oraz z wielką wrażliwością oddawać naturę każdego zwierzęcia. W swoich dziełach nigdy nie była zainteresowana tylko wiernym oddaniem formy, choć była w tym znakomita. Za pomocą zwierząt starała się raczej wyrazić emocje. Zmieniała kolorystykę od monochromatycznych kompozycji po silnie kontrastujące.
Jest jedną z pierwszych artystek, które pracowały z linorytem. Łatwiejszy w obróbce linoryt pozwala na tworzenie atrakcyjnych efektów kolorystycznych. W ciągu trzydziestu lat pracy w tej technice Bresslern-Roth stworzyła 250 prac. Widoczne są w nich wpływy secesji, a także sztuki japońskiej.
Z biegiem lat Norbertine Bresslern-Roth coraz bardziej interesowała się malarstwem olejnym. Charakterystyczne dla jej twórczości jest wykorzystanie juty o szerokich oczkach jako podłoża pod farbę olejną. Szorstka faktura juty pozwalała na przenikanie się kolorów, zmiękczała kontury, znakomicie uwypuklając treść obrazów.
Jej dzieła z okresu nazizmu sa obecnie interpretowane jako skryta krytyka reżimu.

</doc>
<doc id="5283262" url="https://pl.wikipedia.org/wiki?curid=5283262" title="Colea Răutu">
Colea Răutu

Colea Răutu, wł. Nikolai Rutkovski (ur. w Bielcach, zm. 13 maja 2008 w Bukareszcie) – rumuński aktor filmowy, teatralny, radiowy i głosowy.

</doc>
<doc id="5283268" url="https://pl.wikipedia.org/wiki?curid=5283268" title="Artur Tashko">
Artur Tashko

Artur Tashko (ur. 10 kwietnia 1901 w Korczy, zm. 25 listopada 1994 w Kolumbii) – albański flecista i malarz reprezentujący kubizm, autor ponad 300 obrazów. Inspirował się sztuką prekolumbijską. Jego prace znajdują się w Muzeum Narodowym Kolumbii.
Życiorys.
W latach 30. pracował w Bostonie jako zawodowy flecista, a następnie jako redaktor naczelny gazety "Republika". Mieszkał w Bangladeszu, Libanie (gdzie uczęszczał na studia), Stanach Zjednoczonych, Francji, Hiszpanii, Włoszech i przez ostatnie 31 lat życia w Kolumbii.
Pod koniec II wojny światowej pracował jako tłumacz dla amerykańskich sił zbrojnych stacjonujących wówczas w Brindisi.
Życie prywatne.
Miał brata Konstandina, który był ambasadorem Albanii w Stanach Zjednoczonych.

</doc>
<doc id="5283272" url="https://pl.wikipedia.org/wiki?curid=5283272" title="Mistrzostwa Świata w Kajakarstwie 1989">
Mistrzostwa Świata w Kajakarstwie 1989

22. Mistrzostwa świata w kajakarstwie odbyły się w 1989 w Płowdiwie.
Rozegrano 17 konkurencji męskich i 5 kobiecych. Mężczyźni startowali w kanadyjkach jedynkach (C-1), dwójkach (C-2) i czwórkach (C-4) oraz w kajakach jedynkach (K-1), dwójkach (K-2) i czwórkach (K-4), zaś kobiety w kajakach jedynkach, dwójkach i czwórkach. Po raz pierwszy rozegrano mistrzostwa w kanadyjkach czwórkach mężczyzn na dystansach 500 metrów i 1000 metrów oraz w kajakach jedynkach i dwójkach kobiet na dystansie 5000 metrów.
Pierwsze miejsce w klasyfikacji medalowej wywalczyli reprezentanci Związku Radzieckiego.

</doc>
<doc id="5283273" url="https://pl.wikipedia.org/wiki?curid=5283273" title="Pomnik żołnierzy Armii Czerwonej w Smołdzino">
Pomnik żołnierzy Armii Czerwonej w Smołdzino



</doc>
<doc id="5283277" url="https://pl.wikipedia.org/wiki?curid=5283277" title="Piotr &quot;Yoyo&quot; Jakimów">
Piotr &quot;Yoyo&quot; Jakimów



</doc>
<doc id="5283278" url="https://pl.wikipedia.org/wiki?curid=5283278" title="On the Road Again">
On the Road Again



</doc>
<doc id="5283280" url="https://pl.wikipedia.org/wiki?curid=5283280" title="Sant'Agnese in Agone">
Sant'Agnese in Agone



</doc>
<doc id="5283281" url="https://pl.wikipedia.org/wiki?curid=5283281" title="Sant'Agnese">
Sant'Agnese



</doc>
<doc id="5283285" url="https://pl.wikipedia.org/wiki?curid=5283285" title="Dienis Ajrapietian">
Dienis Ajrapietian

Dienis Eduardowicz Ajrapietian (; ur. 17 stycznia 1997 w Penzie) – rosyjski łyżwiarz szybki specjalizujący się w short tracku, olimpijczyk z Pekinu 2022, mistrz Europy.

</doc>
<doc id="5283289" url="https://pl.wikipedia.org/wiki?curid=5283289" title="Kwas węglowy(II)">
Kwas węglowy(II)



</doc>
<doc id="5283293" url="https://pl.wikipedia.org/wiki?curid=5283293" title="Jerzy Antoni Woźniak">
Jerzy Antoni Woźniak

Jerzy Antoni Woźniak (ur. 29 maja 1938 w Łodzi, zm. 28 stycznia 2014 w Kaliszu) – polski operator, reżyser i realizator telewizyjny, pedagog, rektor Państwowej Wyższej Szkoły Filmowej, Telewizyjnej i Teatralnej im. Leona Schillera w Łodzi.
Życiorys.
Jerzy Woźniak w 1960 podjął studia na Wydziale Operatorskim PWSTIF, które ukończył w 1967, jednocześnie pracując jako operator w latach 1961–1962 w Studiu Małych Form Filmowych „Se-Ma-For”. Następnie w 1962 pracował jako operator, realizator i reżyser dla TVP w Łodzi, jednocześnie będąc wykładowcą i asystentem Jerzego Bossaka na PWSFTviT w Łodzi. W 1964 został samodzielnym wykładowcą – wykładał przedmiot realizacja telewizyjna. W latach 1979–1989 był kierownikiem Działu Realizacji łódzkiego oddziału TVP. Od 1987 do 1993 pełnił funkcję dziekana Wydziału Operatorskiego. W 1989 uzyskał tytuł profesora sztuki filmowej, a w 1991 został profesorem zwyczajnym uczelni. Następnie w latach 1993–1994 był prorektorem uczelni ds. współpracy z zagranicą, a w latach 1994–1998 dyrektorem naczelnym TVP w Łodzi i zastępcą dyrektora Biura Oddziałów Terenowych do spraw Programowych TVP, gdzie opracowywał projekt Telewizji Regionalnej (TVP3). W latach 1999–2002 był ponownie dziekanem Wydziału Operatorskiego. W latach 2002–2008 był rektorem łódzkiej filmówki, a następnie był wykładowcą na specjalności Zarządzanie mediami w Państwowej Wyższej Szkoły Zawodowej w Kaliszu.
Operator, reżyser i realizator telewizyjny, reżyser teatralny, pedagog w latach 2002–2008 rektor uczelni. Inicjator organizowanego w latach 1993–2011 przez uczelnię Międzynarodowego Festiwalu Szkół Filmowych i Telewizyjnych „Mediaschool”. Współpracował z Teatrem Wielkim w Łodzi jako reżyser teatralny. Publikował artykuły w czasopiśmie „Folia Filmologica” oraz pisał felietony do miesięcznika „TV Sat Magazyn”.
Jerzy Woźniak zmarł po upadku na oblodzonym chodniku, po którym szedł w przerwie pomiędzy wykładami na uczelni w Kaliszu. Po wypadku przez kilka dni pozostawał w śpiączce. Zmarł 28 stycznia 2014.
Jerzy Antoni Woźniak został pochowany w Alei Zasłużonych cmentarza Doły w Łodzi.

</doc>
<doc id="5283294" url="https://pl.wikipedia.org/wiki?curid=5283294" title="Józef Bon">
Józef Bon

Józef Karol Bon (ur. 30 czerwca 1945 w Siemianowicach Śląskich) - były polski piłkarz grający na pozycji pomocnika.
Wychowanek Górnika i Siemianowiczanki Siemianowice Śląskie. W 1964 r. trafił do Śląska Wrocław, gdzie odbywał służbę wojskową. Jako zawodnik WKS-u debiutował w najwyższej klasie rozgrywkowej. W 1967 r. został zawodnikiem Ruchu Chorzów. W barwach Niebieskich zadebiutował 5 sierpnia w meczu z austriackim zespołem Vienna (2:0) w ramach rozgrywek Pucharu Intertoto, w przerwie zastąpił Józefa Gomolucha. Swoją pierwszą bramkę dla Ruchu zdobył w ligowym spotkaniu z Gwardią w Warszawie ustalając wynik na 2:0 dla chorzowian. Już w swoim pierwszym sezonie w barwach Ruchu (1967/1968) świętował z drużyną zdobycie tytułu mistrzowskiego. 
Latem 1970 r. trafił do Hutnika Kraków, gdzie spędził 3 rundy. Od wiosny 1972 r. znów grał w Ruchu. U słynnego słowackiego trenera Michala Vičana Bon był zawodnikiem wręcz niezastąpionym. Z "Niebieskimi" zdobył jeszcze dwa kolejne mistrzostwa (1974 i 1975) oraz Puchar Polski (1974). Z chorzowskim zespołem dotarł także do ćwierćfinałów Pucharu UEFA (1974) i Pucharu Europy Mistrzów Klubowych (1975). Łącznie w barwach Ruchu rozegrał łącznie 224 mecze i zdobył 26 bramek. Klub z Cichej opuścił latem 1977 r., a rok później zakończył karierę w barwach francuskiego FC Meaux.
Od 1983 r. do 1993 r., prowadził klubową kawiarenkę na stadionie Ruchu.

</doc>
<doc id="5283299" url="https://pl.wikipedia.org/wiki?curid=5283299" title="Jekatierina Jefriemienkowa">
Jekatierina Jefriemienkowa

Jekatierina Olegowna Jefriemienkowa (; ur. 31 grudnia 1997 w Czelabińsku) – rosyjska łyżwiarka szybkia specjalizująca się w short tracku, olimpijka z Pjongczangu 2018 i z Pekinu 2022, mistrzyni Europy i wicemistrzyni świata.

</doc>
<doc id="5283303" url="https://pl.wikipedia.org/wiki?curid=5283303" title="Janusz Miliszkiewicz">
Janusz Miliszkiewicz

Janusz Miliszkiewicz (ur. 1954) – polski publicysta, felietonista, autor książek, bibliofil. Specjalizuje się w pisaniu o rynku sztuki, prywatnym kolekcjonerstwie i muzeach. Członek Stowarzyszenia Autorów ZAiKS.
Praca.
Studiował psychologię na Uniwersytecie Warszawskim. Jako dziennikarz debiutował w maju 1979 w miesięczniku „Kolekcjoner Polski”.
W różnych czasopismach przez lata drukował cykliczne teksty. Między innymi w latach 1982-1991 był felietonistą nowojorskiego „Nowego Dziennika”, gdzie stworzył cykl publikacji „Gniazda Rodzinne”. W latach 1987-1988 w dwumiesięczniku „Sztuka” drukował cykl pt. „Kolekcjonerzy sztuki”. W latach 1992-1996 miał autorską rubrykę o sztukach pięknych w miesięczniku „Pani”, a w latach 1997-2000 w miesięczniku „Twój Styl”. W latach 1993-2000 publicysta polskiej edycji „Playboya”.
W latach 2005-2014 w „Art and Business” drukował felietony pt. „Masońskie wersety”. Od stycznia 2001 w Dziale Ekonomicznym „Rzeczpospolitej” w każdy czwartek prowadzi autorską rubrykę „Moja kolekcja”. Od listopada 2012 co sobota publikuje teksty o rynku sztuki w Gazecie Giełdy Parkiet. Popularyzował kolekcjonerstwo także w radio. W latach 1988-2017 publicysta miesięcznika „Spotkania z zabytkami”. W latach 1996-2017 publicysta kwartalnika „Cenne, Bezcenne, Utracone”.
Zamieszany w aferę z falsyfikatem „Zjawa” Franciszka Starowieyskiego. Jako felietonista „Art and Business” wygrał ośmioletni proces dotyczący „Zjawy”.
Uznawany jest za bezkompromisowego reformatora rynku sztuki. Prof. Brunon Hołyst napisał w monografii „Kryminalistyka”: „Dzięki licznym artykułom J. Miliszkiewicz przyczynił się do tego, że fałszerstwa dzieł i obrót falsyfikatami zostały uznane za problem społeczny”.
Miliszkiewicz często pisywał po pseudonimami. Trzy jego pseudonimy rozszyfrowano w Słowniku Pseudonimów Pisarzy Polskich.
Pasja bibliofilska.
W 1976 roku przyjęty do Towarzystwa Przyjaciół Książki (obecnie Towarzystwo Bibliofilów Polskich), członkowie wprowadzający: Juliusz Wiktor Gomulicki i Janusz Odrowąż-Pieniążek. Juliusza W. Gomulickiego Miliszkiewicz uważa za swojego mistrza.
Zbierał stare druki o życiu płciowym. Księgozbiór wyprzedał na aukcjach, m.in. „Eros z biblioteki Janusza Miliszkiewicza”, Antykwariat Lamus, aukcja 29 listopada 2014. Część kolekcji kupiła Biblioteka Narodowa. Sprzedał też książki na aukcji Lamusa 18 maja 2019, „Rara et curiosa ze zbioru Janusza Miliszkiewicza”.
Używa kilku ekslibrisów, m.in. zaprojektowanego w 1985 roku przez Zbigniewa Lengrena oraz zaprojektowanego w 1990 roku przez Stasysa.

</doc>
<doc id="5283313" url="https://pl.wikipedia.org/wiki?curid=5283313" title="Gaz szklarniowy">
Gaz szklarniowy



</doc>
<doc id="5283315" url="https://pl.wikipedia.org/wiki?curid=5283315" title="Gazy szklarniowe">
Gazy szklarniowe



</doc>
<doc id="5283318" url="https://pl.wikipedia.org/wiki?curid=5283318" title="Kaplica św. Mikołaja w Szmańkowcach">
Kaplica św. Mikołaja w Szmańkowcach

Kaplica św. Mikołaja – kaplica prawosławna (Kościół Prawosławny Ukrainy), odrestaurowany zabytek architektury we wsi Szmańkowce (hromada Zawodśke, rejon czortkowski, obwód tarnopolski) na Ukrainie. Znajduje się na wschodnich obrzeżach wsi.
Historia.
W 1869 roku na cześć zniesienia pańszczyzny na wschodnim skraju wsi wybudowano kaplicę św. Mikołaja. Fundatorem budowy był Mikołaj Karpiński.
W 1926 roku mieszkaniec wsi Marcin Wawrynewycz odrestaurował kaplicę i podarował do niej figurę św. Mikołaja.
W czasach ZSRR świątynia została zniszczona. Nieżyjący już Josyp Siwak i Mychajło Wawrynewycz własnoręcznie zbudowali oprawę dla figury i przenieśli ją na dziedziniec cerkwi św. Kosmy i Damiana. Opuszczona kaplica została później ponownie uszkodzona.
Pomysł odnowienia kapliczki w 1989 roku zgłosiły miejscowe kobiety. Rozpoczęto remonty, wykonano posadzki i otynkowano ściany. W robotach remontowych współpracowali m.in. Wołodymyr Ziatyk (zadaszenie), Petro Zacharczuk (drzwi), Orest Wawrynewycz (oprawa i tron na wizerunek św. Mikołaja). Mieszkanki wsi – Anna Maćkiw i Melania Wawrynewycz – zamówiły wizerunek św. Mikołaja u malarza cerkiewnego w Sokalu w obwodzie lwowskim, który go namalował i złożył w ofierze.
26 maja 2019 roku odbyła się uroczysta modlitwa z okazji 150-lecia kaplicy św. Mikołaja.
Współczesność.
Opiekę nad kaplicą sprawuje rodzina Wawrynewicz-Uszyjów. Każdego roku w dniach 18–19 grudnia mieszkańcy wioski przychodzą, aby zapalić świeczkę w intencji nadchodzącego roku i udanych żniw. Wierni uznają, że kaplica chroni wieś przed nieszczęściem i klęskami żywiołowymi.

</doc>
<doc id="5283319" url="https://pl.wikipedia.org/wiki?curid=5283319" title="Beata Wolańska">
Beata Wolańska

Beata Wolańska z domu Mazur – polska dziennikarka.
Życiorys.
W 1985 została absolwentką I Liceum Ogólnokształcącego im. Komisji Edukacji Narodowej w Sanoku. Ukończyła studia na Wydziale Nauk Społecznych Wyższej Szkoły Pedagogicznej w Rzeszowie. W latach 90. związała się Telewizją Polską. Podjęła pracę w TVP3 Rzeszów, została prezenterką i wydawcą regionalnego programu informacyjnego „Aktualności”. Została też stałą współpracowniczką redakcji zagranicznej AI (potem TAI), w szczególności realizując relacje z Ukrainy. Została jedną z koordynatorek akcji Światełko Pamięci stanowiącej zbiórkę zniczy w Polsce przeznaczonych na polskie cmentarze we Lwowie.

</doc>
<doc id="5283321" url="https://pl.wikipedia.org/wiki?curid=5283321" title="Ryan Pivirotto">
Ryan Pivirotto

Ryan Pivirotto (ur. 14 maja 1995 w Ann Arbor) – amerykański łyżwiarz szybki specjalizujący się w short tracku, olimpijczyk z Pekinu 2022.
Był w amerykańskiej kadrze na Zimowe Igrzyska Olimpijskie 2018 jako rezerwowy. W Pjongczangu nie został jednak wystawiony w żadnej konkurencji.
Mieszka w Salt Lake City.

</doc>
<doc id="5283322" url="https://pl.wikipedia.org/wiki?curid=5283322" title="Beechwood">
Beechwood

Miejscowości w Wielkiej Brytanii:
Miejscowości w USA:

</doc>
<doc id="5283336" url="https://pl.wikipedia.org/wiki?curid=5283336" title="Alicja Popiel">
Alicja Popiel

Alicja Popiel – polska dziennikarka.
Życiorys.
Ukończyła studia na Uniwersytecie Jagiellońskim. W 1994 związała się z Telewizją Polską. Podjęła pracę w TVP3 Kraków, gdzie objęła funkcje redaktora prowadzącego, wydawcy, prezenterki. W stacji została prowadzącą audycję informacyjną "Kronika". W TVP Info została prezenterką audycji "Raport z Polski". W 2016 podjęła prowadzenie audycji "Ktokolwiek widział, ktokolwiek wie", emitowanego na antenie TVP1, a w 2018 przeniesionego do TVP3.

</doc>
<doc id="5283343" url="https://pl.wikipedia.org/wiki?curid=5283343" title="Arkadiusz Wołowicz">
Arkadiusz Wołowicz

Arkadiusz Wołowicz (ur. 4 maja 1967 w Grodkowie) – polski piłkarz występujący na pozycji napastnika.
Życiorys.
Wychowanek LZS Gałążczyce, w 1983 roku przeszedł do Metalu Grodków. W okresie gry w tym klubie grał w prowadzonej przez Juliusza Mariańskiego kadrze Opolszczyzny, występując m.in. w Pucharze Michałowicza. W 1985 roku przeszedł do Metalu Kluczbork. W związku z odbyciem służby wojskowej w 1988 roku grał najpierw w Broni Radom, a później w Wiśle Kraków. W I lidze w barwach Wisły zadebiutował 6 sierpnia w przegranym 0:3 wyjazdowym spotkaniu z Lechem Poznań. Ogółem w krakowskim klubie wystąpił w 11 meczach I ligi.
Po zakończeniu służby wojskowej otrzymał propozycję gry z GKS Katowice, którą przyjął. Z katowickim klubem dwukrotnie – w latach 1991 i 1993 – zdobył Puchar Polski, a w 1991 także Superpuchar. Ogółem w barwach GKS rozegrał 63 mecze w I lidze. Występował także jako piłkarz GKS w Pucharze UEFA (dwa mecze w sezonie 1990/1991) oraz Pucharze Zdobywców Pucharów (dwa mecze w sezonie 1991/1992.
W połowie 1993 roku odszedł do MK Górnika Katowice, zaś pół roku później został zawodnikiem Wawelu Kraków. W 1996 roku awansował z Wawelem do II ligi. W krakowskim klubie występował do 2001 roku. Następnie za pośrednictwem Zenona Małka wyjechał do Austrii, zostając piłkarzem SV Stockerau, występującego wówczas w Landeslidze (IV poziom). Po pół roku odszedł z klubu i podjął pracę w firmie sprzedającej armatury, grając także w lokalnych klubach. Następnie pracował w firmie sprzątającej.

</doc>
<doc id="5283344" url="https://pl.wikipedia.org/wiki?curid=5283344" title="Reakcja Stettera">
Reakcja Stettera

Reakcja Stettera – reakcja chemiczna tworzenia wiązań węgiel–węgiel przez w wyniku 1,4-addycji aldehydów z α,β-nienasyconymi ketonami (w podstawowej wersji), z wykorzystaniem katalizatora nukleofilowego. Podczas gdy podobna reakcja 1,2-addycji, , była znana już w latach 30. XIX w., pierwszy przykład reakcji nazwanej później reakcją Stettera, został opisany dopiero w 1973 r. przez . Reakcja ta pozwala na utworzenie związków 1,4-dikarbonylowych z aldehydów oraz akceptorów Michaela. W przeciwieństwie do 1,3-dikarbonyli, które można otrzymać w reakcji kondensacji Claisena, i 1,5-dikarbonyli, które można otrzymać w reakcji Michaela, związki 1,4-dikarbonylowe są trudniejsze do otrzymania, ale są cennymi półproduktami m.in. w otrzymywaniu furanów, piroli i tiofenów w reakcji Paala-Knorra. Typowymi katalizatorami tej reakcji są sole tiazolowe i anion cyjankowy, ale w przypadkach asymetrycznej reakcji Stettera używane są sole triazolowe. Reakcja Stettera jest przykładem reakcji wprowadzającej , tj. odwrócenie polarności, ponieważ zazwyczaj elektrofilofilowy węgiel karbonylowy aldehydu zachowuje się w tym przypadku jako nukleofil.
Mechanizm.
Ponieważ reakcja Stettera zachodzi z odwróceniem polarności, aldehyd musi zostać przejściowo zamieniony z elektrofila w nukleofil. Dzieje się to przez przyłączenie węgla karbonylowego do katalizatora – cyjanku lub "N"-heterocyklicznego karbenu, utworzonego zazwyczaj "in situ" z soli tiazolowej lub triazolowej i odpowiedniej zasady. W obu przypadkach mechanizm jest podobny: nukleofilowy atom węgla z cyjanku lub "N"-heterocyklicznego karbenu przyłącza się do atomu węgla karbonylowego, co powoduje powstanie produktu pośredniego – cyjanohydryny lub tzw. produktu Breslowa – w którym były węgiel karbonylowy może być deprotonowany (cyjanohydryna) lub tworzy enolan (produkt Breslowa), w którym były węgiel karbonylowy również jest nukleofilowy. Taki związek został zaproponowany przez Ronalda Breslowa w 1958 roku jako wspólny produkt pośredni dla wszystkich reakcji katalizowanych solami tiazolowymi, w tym tiaminą, zarówno "in vitro", jak i "in vivo".
Tak utworzony synton „nukleofilowego aldehydu” może reagować na dwa sposoby. Jednym z nich jest kondensacja z kolejnym aldehydem i wytworzeniem produktu kondensacji benzoinowej, jednak ponieważ reakcja ta jest odwracalna w tych warunkach, nie przeszkadza to w zajściu wolniejszej reakcji Stettera. Wykorzystując tę odwracalność, reakcję Stettera można przeprowadzić z benzoinami zamiast z aldehydami. Właściwa reakcja Stettera zachodzi przez addycję równoważnika nukleofilowego aldehydu do akceptora Michaela. Ten etap jest nieodwracalny i w następnej kolejności powstaje 1,4-dikarbonyl z odtworzeniem katalizatora.
Zakres stosowalności reakcji.
Reakcja Stettera dostarcza trudne do uzyskania innymi drogami związki 1,4-dikarbonylowe i ich pochodne. Typowe warunki pozwalają na użycie wielu różnych substratów. Jako źródła anionu acylowego mogą być użyte aldehydy aromatyczne i heteroaromatyczne oraz odpowiednie benzoiny, zarówno z solami tiazolowymi, jak i cyjankiem jako katalizatorami. Aldehydy alkilowe mogą być użyte tylko z solami tiazolowymi, ponieważ cyjanek jest w tym przypadku zbyt silną zasadą, co powoduje powstawanie produktów kondensacji aldolowej. Jako akceptory Michaela mogą zostać użyte Estry α,β-nienasycone, enony, enale, nienasycone nitryle i nitrozwiązki. Co do zasady, w asymetrycznej wersji reakcji Stettera używa się węższego zakresu substratów. Natomiast w wewnątrzcząsteczkowych asymetrycznych reakcjach Stettera można używać wiele typowych akceptorów Michaela i aldehydów w niemal dowolnych kombinacjach. W takiej reakcji można zastosować zarówno aldehydy aromatyczne, heteroaromatyczne, jak i alkilowe z akceptorem Michaela w tej samej cząsteczce. Odpowiednie akceptory Michaela obejmują α,β-nienasycone estry, ketony, tioestry, nitryle, amidy Weinreba oraz alkilidenomaloniany. Nitroalkeny i enale ulegają reakcjom konkurencyjnym i nie pozwalają na uzyskanie produktu reakcji Stettera. Zarówno produkty z pierścieniem pięcioczłonowym, jak i sześcioczłonowym można uzyskać z wysokimi wydajnościami i nadmiarami enancjomerycznymi; produkty z pierścieniem siedmioczłonowym nie zostały do tej pory uzyskane w ten sposób. W porównaniu do reakcji wewnątrzcząsteczkowych, asymetryczne międzycząsteczkowe reakcje Stettera są mniej zbadane i opracowane zostały dla ściśle dopasowanych par akceptora Michaela i aldehydu. W jednym przypadku literaturowym użyto aldehydu alifatycznego i nitroalkenu.
Modyfikacje.
Od czasu odkrycia reakcji Stettera opisanych zostało wiele jej modyfikacji. W 2001 roku Jerry A. Murry, Doug E. Frantz i in. opublikowali przykład reakcji aza-Stettera między aldehydami aromatycznymi a "N"-acyloiminami dającej α-amidoketony. "N"-Acyloiminy zostały w tym przypadku utworzone "in situ" z adduktów sulfinowych, które ulegają eliminacji do imin w warunkach zasadowych. Reakcja ta pozwala na uzyskanie dobrych wydajności (75–90%); odpowiednie benzoiny nie są w tym przypadku dobrymi substratami, w przeciwieństwie do bardziej typowych reakcji Stettera. Autorzy wnioskują z tego, że w tym przypadku reakcja Stettera jest pod kontrolą kinetyczną, w przeciwieństwie do kontroli termodynamicznej w normalnych warunkach:
Inną modyfikacją jest użycie α-ketokwasów jako prekursorów anionu acylowego. W 2005 roku została opisana reakcja wykorzystująca pirogronian sodu zamiast aldehydu; reakcji utworzenia produktu Breslowa towarzyszy dekarboksylacja. W podobny sposób można użyć 1,2-diketonów: w 2011 roku ukazała się praca wykorzystująca 2,3-butadion jako źródło anionu acylowego. W warunkach opracowanych przez autorów 2,3-butanedion rozszczepia się na octan etylu oraz produkt Breslowa uczestniczący w reakcji Stettera:
W tej samej pracy zademonstrowano użycie cyklicznego 1,2-diketonu jako źródła anionu acylowego w reakcji Stettera, jednocześnie dostarczającego terminalnego estru etylowego w produkcie. Reakcja jest analogiczna do tej z 2,3-butadionem, oprócz tego, że ester pozostaje w cząsteczce i nie jest produktem ubocznym:
Uzyskano w ten sposób tylko estry etylowe; użycie "tert"-butanolu skończyło się niepowodzeniem.
W roku 2004 Karl A. Scheidt i wsp. jak źródła anionu acylowego użył acylosilanów w reakcji Stettera. Modyfikacja ta nosi nazwę „reakcja sila-Stettera”. W tych warunkach katalizator tiazolowy powoduje zajście , po którym za pomocą izopropanolu przeprowadza się desilylację, co pozwala na uzyskanie produktu Breslowa. Reakcja nie zachodzi bez dodatku alkoholu, co wskazuje na konieczność zajścia desilylacji w celu uzyskania produktu. Acylosilany są mniej elektrofilowe niż odpowiednie aldehydy, co pozwala na uniknięcie powstawania produktów reakcji benzoinowej.
Asymetryczna reakcja Stettera.
Pierwszy wariant asymetryczny reakcji Stettera został opublikowany w 1996 przez Endersa wykorzystując chiralny katalizator triazolowy (związek 1 na ilustracji poniżej). W późniejszych publikacjach zostały opisane kolejne katalizatory asymetrycznej reakcji Stettera, takie jak 2, 3, i 4:
Szczególnie wartościowy okazał się katalizator Rovisa 2. W dalszej kolejności autorzy modyfikowali reszty arylowe zachowując szkielet aminoindanolu, co pozwoliło im na przeprowadzenie enancjoselektywnej wewnątrzcząsteczkowej reakcji Stettera tworzącej czwartorzędowe centrum stereogeniczne z aldehydami aromatycznymi jako substratami. Dalsze prace pozwoliły również na użycie aldehydów alkilowych. Dokładniejsze badania pozwoliły na ustalenie, że geometria substratu decyduje o diasteroselektywności, natomiast od użytego katalizatora zależy enancjoselektywność reakcji. W pierwszej kolejności następuje ustalenie konfiguracji węgla β z akceptora Michaela (przez addycję nukleofilowego aldehydu), a następnie węgla α (przez diastereoselektywne protonowanie powstałego anionu):
Nieodłączne trudności z kontrolą enancjoselektywności w międzycząsteczkowej reakcji Stettera sprawiają, że opracowywanie warunków tego wariantu reakcji pozostaje dużym wyzwaniem. Podczas gdy pewne ograniczone nadmiary enancjomeryczne zostały uzyskane przez Endersa w latach 90. dla reakcji "n"-butanalu z chalkonem, syntetycznie użyteczne warunki reakcji nie zostały uzyskane aż do 2008 roku. Grupa Dietera Endersa opisała wówczas użycie katalizatora triazolowego w reakcji aldehydów aromatycznych z chalkonami, uzyskując umiarkowane wydajności. W tym samym czasie ukazała się publikacja grupy Tomislava Rovisa, opisująca sprzęganie glioksamidu z alkilidenomalonianami w obecności katalizatora triazolowego, z wysokimi wydajnościami:
Rovis i wsp. zbadali następnie asymetryczną międzycząsteczkową reakcję Stettera aldehydów heterocyklicznych i nitroalkenów. Podczas optymalizacji tej reakcji okazało się, że najwyższą enancjoselektywność zapewnia katalizator z podstawnikiem fluorowym. Autorzy sugerują, że pomaga on usztywnić konformację katalizatora w taki sposób, który zwiększa enancjoselektywność. Badania obliczeniowe wskazują, że większy nadmiary enancjomeryczy jest efektem oddziaływania między częściowym ładunkiem dodatnim wiązania i powstającym podczas reakcji ładunkiem ujemnym na nitroalkenie.
Innym przykładem asymetrycznej reakcji Stettera jest enancjoselektywna synteza α-aminokwasów z wykorzystaniem "N"-acylamidoakrylanu jako akceptora Michaela:
Zastosowania.
Reakcja Stettera jest użytecznym narzędziem w syntezie organicznej. Produkty tej reakcji, związki 1,4-dikarbonylowe, mogą być wprowadzane do bardziej złożonych związków. W jednym z zastosowań Trost użył reakcji Stettera w syntezie totalnej produktu naturalnego, racemicznego kwasu hirsutowego C. Wewnątrzcząsteczkowe sprzęganie aldehydu alifatycznego z α,β-nienasyconym estrem pozwoliło na otrzymanie tricyklicznego 1,4-dikarbonylu z wydajnością 67%. W siedmiu kolejnych etapach przekształcono ten związek w kwas hirsutowy C:
Reakcja Stettera jest często wykorzystywana do syntezy substratów do syntezy Paala-Knorra, takich jak furany, tiofeny i pirole. W 2001 roku Marcus A. Tius zaprezentował asymetryczną syntezę totalną roseofiliny, wykorzystującą wewnątrzcząsteczkową reakcję Stettera. Dalsza reakcja metatezy olefin i redukcja alkenu pozwoliła na uzyskanie 1,4-dikarbonylu będącego substratem reakcji Paala-Knorra prowadzącej do pirolu. Kolejne przekształcenia pozwoliły na uzyskanie roseofiliny:
W 2004 roku została zaprezentowana sekwencja reakcji "" (tj. bez izolowania produktów pośrednich): sprzęgania z kompleksami palladu – izomeryzacja – reakcja Stettera – reakcja Paala-Knorra. W pierwszej kolejności zachodzi sprzęganie halogenków arylowych z alkoholami propargilowymi, co daje α,β-nienasycone ketony. Te enony ulegają reakcji Stettera z aldehydami, natomiast w odpowiednich warunkach produkt 1,4-dikarbonylowy ulega reakcji Paala-Knorra do furanu lub pirolu.
Cheng Ma i wsp. opracowali alternatywną metodę syntezy furanów z wykorzystaniem reakcji Stettera. W ich podejściu 3-aminofurany powstają w warunkach reakcji Stettera między aldehydami aromatycznymi i dimetyloacetylenodikarboksylanem, gdzie karben tiazolowy jest hydrolizowany równocześnie z aromatyzacją produktu do furanu. Ponieważ pierścień tiazolowy ulega w tym przypadku rozkładowi, reakcja nie jest katalityczna i sól tiazolowa musi być użyta w ilościach stechiometrycznych:
Dalsze prace w tym kierunku pozwoliły na uzyskanie 2-aminofuranów przez reakcję wykorzystującą nitryle. W tym przypadku sól tiazolowa jest zastosowana w ilościach katalitycznych:

</doc>
<doc id="5283345" url="https://pl.wikipedia.org/wiki?curid=5283345" title="Karykatury">
Karykatury

Karykatury – sztuka autorstwa Jana Augusta Kisielewskiego z 1898.
Prezentacja.
Autor przesłał tekst sztuki na krakowski konkurs imienia Jana Ignacego Paderewskiego w czerwcu 1898 roku. Konkurs ten rozstrzygnięto w dniu 23 marca 1899 roku. Zwyciężyło "Zaczarowane serce" autorstwa Lucjana Rydla. "Karykatury" zajęły miejsce trzecie, po "Białej gołąbce" napisanej przez Józefata Nowińskiego. Decyzja jury nie była jednomyślna. Na czternastu członków komisji dwóch opowiedziało się za pierwszeństwem "Karykatur", ze względu na indywidualność scenicznego talentu autora. W 1922 roku Władysław Rabski ujawnił, że te dwa głosy należały do niego i Władysława Jabłonowskiego. Przeciwny tak znacznemu nagradzaniu sztuki był między innymi Henryk Sienkiewicz.
Charakterystyka.
Dramat należy do najlepszych dzieł autora i stanowi przykład modernistyczno-naturalistycznego synkretyzmu w literaturze okresu Młodej Polski. Postacie dawnych ziemian, Borkowskich, są doskonale przedstawionymi protoplastami późniejszych mieszkańców saloników mieszczańskich z dramatów Gabrieli Zapolskiej, czy Włodzimierza Perzyńskiego. Elementem naturalizmu jest w dziele bardzo precyzyjne osadzenie czasu i miejsca rozgrywania się akcji. Część pierwsza rozgrywa się "w czwartym dniu miesiąca listopada roku od narodzenia Chrystusa Pana" 1896, a część druga w roku 1897. Miejscem akcji jest Kraków, a dokładnie oficyna kamienicy mieszczańskiej przy ulicy Krupniczej 7, niedaleko późniejszego domu Związku Literatów. Równie precyzyjnie określono miejsca zdarzeń wątków pobocznych, na przykład pożaru przy ulicy Wiślanej, sklepów żydowskich handlarzy przy ulicy Szpitalnej, czy ubogi pokoik Zosi i Relskiego w robotniczej dzielnicy Grzegórzki. Interesującym dokumentem epoki jest zapis życia młodopolskiego Krakowa w warstwie zarówno obyczajowej jak i praktycznej, np. charakterystycznego żargonu studenckiego. Autor ukazał artystyczną cyganerię jako bezwartościowych kabotynów, prowadzących jałowe życie pozornych inteligentów, posługujących się hermetycznym językiem i cytujących modnych autorów. Była to ogromna jakościowa zmiana w stosunku do wcześniejszego dzieła tego samego autora - "W sieci". Autor przeszedł w tym zakresie długą drogę ewolucyjną, jeśli chodzi o ocenę modernistycznego artysty - od jego apoteozy, po całkowitą i zjadliwą kompromitację.
Zygmunt Wasilewski po warszawskiej premierze sztuki, w swojej bardzo przychylnej recenzji, stwierdził, że Kisielewski wyraźnie dążył do zacierania ostrej granicy pomiędzy dramatem i powieścią; chciał jak najbardziej "upowieśćowić" akcje dramatyczną. Władysław Bogusławski po tej samej premierze, zwrócił natomiast uwagę na oceniającą funkcję didaskaliów i charakterystyczną dla epoki obsesję w traktowaniu zagadnienia sztuki i osoby artysty. Tadeusz Boy-Żeleński napisał: "dramat ten skupia się w paru scenach, ale te sceny tętnią życiem. Kisielewski jest urodzonym pisarzem teatralnym; utwory jego czytane są jak libretto bez muzyki. Wszystko u niego jest ruchem. To się nazywa czuć teatr!".
Roman Taborski uważał, że mimo artystycznej wartości dzieło zdradza poważne błędy techniczne które świadczą o braku dramatopisarskiego doświadczenia u młodego artysty.
Przedstawienia.
Prapremiera sztuki odbyła się w Teatrze Miejskim w Krakowie, po pieczołowicie przygotowanym przedstawieniu, 8 kwietnia 1899 roku. Dzieło wyreżyserował Tadeusz Pawlikowski, Relskiego zagrał Ludwik Solski, a Zosię Konstancja Bednarzewska. Krytycy zwrócili uwagę na większe w porównaniu do "W sieci" opanowanie techniki dramatycznej i na "wybitne ślady niepospolitego, choć jeszcze niedojrzałego talentu" aktorskiego. Dzieło wznowiono w grudniu 1910 roku, kiedy to w rolę Relskiego zagrał Edmund Weychert (Solski był już wówczas dyrektorem teatru krakowskiego). W 1899 roku dzieło wystawiono we Lwowie, Poznaniu i Warszawie, a w 1900 roku także w Łodzi. W roku 1899 tekst ukazał się w miesięczniku "Ateneum".
Lwowska premiera odbyła się 7 września 1899 roku na scenie starego teatru Skarbka. Zosię zagrała wówczas Zofia Czaplińska, a Relskiego Ludwik Wostrowski. Dzieło zostało pozytywnie przyjęte przez odbiorców i krytykę, a następnie wznowione 5 września 1905 roku z Karolem Adwentowiczem i Zofią Bednarzewską w rolach głównych. Adam Krechowiecki stwierdził wówczas w swojej recenzji, że "komedia p. Kisielewskiego bynajmniej nie straciła na świeżości".
Premiera Warszawska odbyła się 18 listopada 1899 roku na deskach teatru Rozmaitości. Reżyserem był wtedy Wacław Szymanowski natomiast w rolach głównych wystąpili Roman Żelazowski (jego neurasteniczna interpretacja postaci spotkała się z negatywną oceną krytyczną) i Tekla Trapszo. Sztukę grano 14 razy. Publicyści teatralni pochwalili staranną reżyserię przedstawienia. Zwracali też szczególną uwagę na nowatorstwo formy dramatycznej dzieła.
Kolejne wznowienie "Karykatur" odbyło się w krakowskim Teatrze im. Słowackiego (dawniej Miejskim) 22 czerwca 1918 roku, dla uczczenia pamięci zmarłego autora. Było to ostatnie przedstawienie za dyrekcji Adama Grzymały-Siedleckiego. Postać Relskiego zagrał Aleksander Węgierko, natomiast w Zosię wcieliła się Wanda Jarszewska, której kreację oceniono wyżej.
9 października 1918 roku przedstawienie zostało wznowione we Lwowie, w tamtejszym Teatrze Miejskim. Tym razem reżyserem był Kazimierz Okornicki równocześnie grający postać Relskiego. 15 grudnia 1920 roku dzieło pokazano na deskach krakowskiego teatru Bagatela. Relskiego zagrał gościnnie Wojciech Brydziński. Realizacje bardzo pozytywnie przyjął Tadeusz Boy-Żeleński. Karol Hubert Rostworowski napisał natomiast: ""Karykatury" zaliczyć należy do rzędu najwybitniejszych utworów ostatniej doby, i to nie polskich, lecz światowych". Kolejne wznowienie dzieła odbyło się w Warszawie na scenie Teatru im. Bogusławskiego 31 stycznia 1922 roku. Również tym razem uzyskało pozytywną recenzję Boya-Żeleńskiego. 21 kwietnia 1934 roku odbyła się kolejna warszawska premiera sztuki w zbiorowej reżyserii, którą kierował Leon Schiller (Teatr Nowe Ateneum). Boy-Żeleński tym razem dostrzegł w przedstawieniu "konflikt społeczny, kontrast dwóch moralności: burżuazyjnej i proletariackiej". Jan Nepomucen Miller w recenzji z tego przedstawienia opisał sztukę jako ""Wesele" Wyspiańskiego w rok po ślubie czy zejściu się młodej pary". Stwierdził między innymi: "Kisielewski, zarówno jak Wyspiański, zrozumieli całą szmatławość psychiki inteligenckiej, jej egoizm stanowy i osobisty".
Po zakończeniu II wojny i światowej dramat wystawiono po raz pierwszy 29 maja 1953 roku na deskach Teatru Narodowego, na scenie studyjnej. Był on wówczas pracą dyplomową debiutującego reżysera, Jerzego Rakowieckiego. Główne postacie grali Jan Żardecki i Maria Kubicka. Interpretacja ta spotkała się w większości z pozytywnym przyjęciem. Chwalono przede wszystkim twórcze i odkrywcze odczytanie tekstu. Salomon Łastik wyraził zadowolenie z tego, że "nienawiść i pogarda, którą wywołuje Żardecki do osoby Relskiego, świadczy o nadaniu temu poecie młodopolskiemu właściwych mu wymiarów". August Grodzicki wysiłki reżysera uznał za nadaremne, gdyż sztuka była jego zdaniem już wówczas martwa. Nieprzychylne recenzje wystawili przedstawieniu Jacek Früling, publicysta z Krakowa oraz Wojciech Natanson. Uważali oni, w dzieło zostało zwulgaryzowane.
W roku 1960 dramat wystawiła Maria Wiercińska jako swoje przedstawienie dyplomowe w warszawskiej PWST. 3 października 1974 sztuka została zaprezentowana ponownie na deskach Teatru im. Juliusza Słowackiego w Krakowie w reżyserii Piotra Paradowskiego, przy współpracy Marty Stebnickiej. Rola Relskiego przypadła tym razem Romualdowi Michalewskiemu, a Zosi, Annie Sokołowskiej, która według Leonii Jabłonkównej "zabłysła talentem wysokiej miary". 26 czerwca 1996 przedstawienie dał Teatr im. Horzycy w Toruniu. W tym przypadku reżyserką była Iwona Kempa, a dwie główne role zagrali Paweł Kowalski i Monika Jakowczuk.

</doc>
<doc id="5283348" url="https://pl.wikipedia.org/wiki?curid=5283348" title="Symptoms">
Symptoms



</doc>
<doc id="5283351" url="https://pl.wikipedia.org/wiki?curid=5283351" title="Janiszki (stacja kolejowa)">
Janiszki (stacja kolejowa)

Janiszki (, ) – stacja kolejowa w miejscowości Janiszki, w rejonie janiskim, w okręgu szawelskim, na Litwie. Położona jest na linii Jełgawa - Szawle.
Jest ostatnią stacją kolejową na Litwie przed granicą z Łotwą.

</doc>
<doc id="5283353" url="https://pl.wikipedia.org/wiki?curid=5283353" title="Pułapka magnetyczna">
Pułapka magnetyczna

Pułapka magnetyczna – urządzenie pozwalające uwięzić neutralne atomy lub cząsteczki charakteryzujące się niezerowym wypadkowym spinem. Działanie pułapki opiera się na oddziaływaniu magnetycznych momentów dipolowych atomów z niejednorodnym stacjonarnym polem magnetycznym. Pułapka magnetyczna jest układem cewek i przewodników zaprojektowanych w taki sposób, aby wytworzyć lokalne minimum pola magnetycznego w pożądanym regionie układu pułapkującego. Parametrem pozwalającym na opisanie pułapki jest jej głębokość, która określa maksymalną energię kinetyczną atomów lub cząsteczek możliwych do uwięzienia przez wytworzone pole magnetyczne. Po raz pierwszy została zrealizowana eksperymentalnie w 1985 roku.
Zasada działania.
Na atom z niezerowym spinem umieszczonym w polu magnetycznym działa moment siły. W sytuacji gdy wektor magnetycznego momentu dipolowego atomu formula_1 ustawiony jest równolegle do wektora indukcji pola magnetycznego formula_2 układ znajduje się w stanie równowagi trwałej. W przypadku antyrównoległej orientacji tych wektorów uzyskuje się stan równowagi chwiejnej (dowolne zaburzenie kierunku pola magnetycznego powoduje obrót wektora do konfiguracji równoległej). Warunkiem koniecznym efektywnego pułapkowania atomów jest wytworzenie studni potencjału, w której będzie działać siła zdolna do utrzymania atomów w pożądanym obszarze pułapki. Okazuje się jednak, że stan równowagi trwałej uzyskiwany dla równoległej orientacji wektorów magnetycznego momentu dipolowego nie jest możliwy dla stałego pola magnetycznego (prawa Maxwella wykluczają lokalne maksimum pola magnetycznego w swobodnej przestrzeni). Dla antyrównoległej orientacji wektorów formula_1 i formula_4 energia potencjalna układu maleje ze spadkiem indukcji magnetycznej. W takiej sytuacji atomy będą wypychane z pola. Zatem antyrównoległa orientacja wektorów formula_1 i formula_4 jest warunkiem koniecznym do realizacji pułapki magnetycznej. W polu magnetycznym poziomy energetyczne atomów ulegają rozszczepieniu Zeemana. Tylko atomy w stanach kwantowych określanych jako szukające słabego pola (low-field seeking states) mogą być efektywnie pułapkowane w stałym polu. Dla pułapkowania cząstek znajdujących się w stanach kwantowych określanych mianem szukające silnego pola koniecznym jest użycie zmiennego w czasie pola magnetycznego (wówczas możliwe jest wytworzenie lokalnego maksimum).
Efektywne wykorzystanie pułapek magnetycznych wymaga wstępnego chłodzenia atomów czy molekuł przy użyciu chłodzenia laserowego, ze względu na znaczną energię termiczną atomów w temperaturze pokojowej przy jedoczesnych ograniczeniach uzyskiwanych natężeń pola magnetycznego. Jedną z najpopularniejszych modeli pułapki magnetycznej jest magnetyczna pułapka kwadrupolowa. Pole magnetyczne jest wytwarzane przez parę cewek, w których prąd płynie w przeciwnych kierunkach. Taka geometria pułapki powoduje, że efektywnie uzyskuje się dwa przeciwnie skierowane dipole magnetyczne (kwadrupol). Pierwszą cząsteczką uwięzioną w tego typu pułapce był monowodorek wapnia CaH. Następnie z sukcesem spułapkowane zostały takie rodniki jak NH, MnH, CrH, których temperatura była rzędu milikelwinów.

</doc>
<doc id="5283356" url="https://pl.wikipedia.org/wiki?curid=5283356" title="Meškuičiai (stacja kolejowa)">
Meškuičiai (stacja kolejowa)

Meškuičiai () – stacja kolejowa w pobliżu miejscowości Meszkucie, w rejonie szawelskim, w okręgu szawelskim, na Litwie. Położona jest na linii Jełgawa - Szawle.

</doc>
<doc id="5283357" url="https://pl.wikipedia.org/wiki?curid=5283357" title="Zamek w Szmańkowcach">
Zamek w Szmańkowcach

Zamek w Szmańkowcach – ruiny budowli obronnej we wsi Szmańkowce (hromada Zawodśke, rejon czortkowski, obwód tarnopolski) na Ukrainie.
Pozostałości zamku odkrył archeolog Wołodymyr Dobrianski na początku lat 90. XX wieku podczas wykopalisk archeologicznych w dorzeczu Niczławy. Budowlę wpisano na listę nowo odkrytych obiektów dziedzictwa kulturowego pod numerem 2088.
Historia.
26 listopada 1624 roku dominikanie z Czortkowa wraz z Pawłem Kełpińskim ze Szmańkowiec postanowili wybudować zamek do obrony przed Tatarami.
Drewniany zamek znajdował się na wschodnich obrzeżach wsi. Został zbudowany w połowie XVII wieku na rogu wydłużonego zbocza o wysokości 10–15 metrów na lewym brzegu Niczławy, w uroczysku Zamkowa Góra.
Zamek miał kształt pięciokąta, który w zachodniej części opadał stromym zboczem na wysokość około 60 metrów. We wschodniej części zamku zbudowano wał. Jego wysokość wynosi dziś około 1 metra, a szerokość – do 5 metrów. W wewnętrznej części dziedzińca teren jest płaski, dzięki czemu powstawała rampa. Z przodu ten nasyp był skarpowany. Z biegiem czasu ziemia na tym obszarze stopniowo osuwała się, dlatego w XVII w. zbudowano przeciwskarpę.
Poniżej poziomu wału, na głębokości 1 metra, znajduje się obszar w kształcie trójkąta przypominający rawelin. Jego dwie boczne ściany mają długość 30 m. W dół zbocza, od północno-zachodniego rogu rawelinu, wychodzą kleszcze. Ten pas obronny jest pogłębiony do 1 metra w deluwialnym zboczu. Na kleszczach od strony frontu w niektórych miejscach wciąż widoczne jest przedpiersie usypane z góry. Od strony przedpiersia został wysypany wał o długości do 100 metrów, który łączy się przy rawelinie z drugim, podwyższonym wałem z rampą i przeciwskarpą we wschodniej części zamku. W niektórych miejscach wał osiąga wysokość 0,5–0,7 metra. Przed nim, na powierzchni gruntu widać wykopany rów, mocno niwelowany nie tylko przez czas, ale także przez głęboką orkę (do początku lat 90. uprawiano tam pole).
Zachodnia część wzgórza została naruszona przez działający do niedawna kamieniołom, gdzie w ścianie klifu znajdują się warstwy popiołu i węgla drzewnego, a także znaleziono pozostałości ceramiki z końca XVII wieku. Prawdopodobnie w tej części znajdował się pałac właściciela zamku oraz zabudowania gospodarcze, które spłonęły podczas szturmu i oblężenia. Zgodnie z planem fortyfikacyjnym do zamku miało prowadzić wejście, które przechodziło przez loch. Ta część zamku została zniszczona przez miejscowych mieszkańców.
Budowla została rozebrana w XVIII wieku, a materiał z niej pozyskany wykorzystano do budowy murów wokół kościoła, klasztoru i ogrodów klasztornych w Czortkowie.

</doc>
<doc id="5283358" url="https://pl.wikipedia.org/wiki?curid=5283358" title="Gubernija (stacja kolejowa)">
Gubernija (stacja kolejowa)

Gubernija () – stacja kolejowa w miejscowości Szawle, w okręgu szawelskim, na Litwie. Położona jest na linii Jełgawa - Szawle.

</doc>
<doc id="5283359" url="https://pl.wikipedia.org/wiki?curid=5283359" title="Wołodymyr Dobrianski">
Wołodymyr Dobrianski

Wołodymyr Kazymyrowych Dobrianski (, ur. 12 grudnia 1966 w Gródku) – ukraiński naukowiec, archeolog, historyk, speleolog, badacz zabytków, fortyfikacji i toponimii. Członek Ukraińskiego Towarzystwa Ochrony Zabytków Historycznych i Kulturalnych (1981), Towarzystwa Naukowego im. Szewczenki (2000), Krajowego Związku Dziennikarzy Ukrainy (2016-2020). Współzałożyciel organizacji pozarządowej „Alternatywa-Chortkow”. Uczestnik likwidacji awarii w Czarnobylu II kategorii.
Biografia.
Ukończył Wydział Historyczny Czerniowieckiego Uniwersytetu Państwowego im. Jurija Fedkowicza (1994, obecnie Uniwersytet Narodowy). Pracował jako nauczyciel historii w obwodzie czortkowskim, sekretarz Towarzystwa Historyczno-Oświatowego „Memoriał”, badacz w Tarnopolskim Obwodowym Muzeum Krajoznawczym, scentralizowany system biblioteczny Czortkowa, starszy pracownik naukowy w Czortkowskim Miejskim Muzeum Krajoznawczym.
W latach 1985–1987 służył w wojsku. Podczas służby wojskowej w jednostce wojskowej 3238 brał udział w likwidacji katastrofy w Czarnobylu (kwiecień – maj 1986, listopad 1986 – styczeń 1987).
Działalność badawcza.
Autor ponad 100 publikacji naukowych w czasopismach branżowych oraz licznych artykułów lokalnych i publicystycznych w prasie.
Odkryte i zbadane:
Kolejny obszar działalności – badania i studia nad starożytnymi reliktami antycznego słownictwa słowiańskiego, które znajdują odzwierciedlenie w toponimii regionu – a na podstawie badań archeologicznych miejscowości można na nich odtworzyć dawne oikonimy (osady).
W 2019 roku na wysokiej 40-metrowej wieży Kościoła św. Stanisława biskupa i męczennika w Czortkowie odkrył detonator pocisku odłamkowego. Domniemana trajektoria jego lotu pozwoliła ustalić, że podczas ofensywy czortkowskiej (7–28 czerwca 1919 r.) w lasach na zachód od wsi Szmańkowce stacjonowały pułki (64 armaty) pod dowództwem atamana Cyryla Karasa.

</doc>
<doc id="5283360" url="https://pl.wikipedia.org/wiki?curid=5283360" title="Luis Chávez">
Luis Chávez

Luis Gerardo Chávez Magallón (ur. 15 stycznia 1996 w Cihuatlán) – meksykański piłkarz występujący na pozycji środkowego lub defensywnego pomocnika, reprezentant Meksyku, od 2019 roku zawodnik Pachuki.

</doc>
<doc id="5283364" url="https://pl.wikipedia.org/wiki?curid=5283364" title="Kamran Aziz">
Kamran Aziz

Kamran Aziz (ur. 1922 w Nikozji, zm. 7 marca 2017 tamże) – turecka cypryjska kompozytorka i farmaceutka.
Pierwsza kobieca turecka cypryjska farmaceutka, kompozytorka i muzyczka występująca publicznie.
Życiorys.
Jej ojcem był doktor Mehmet Aziz, który walczył z malarią na Cyprze. Uczyła się gry na fortepianie od 8. roku życia. Uczyła się kompozycji i śpiewu w a także w London School of Music. Studiowała farmację lub farmakologię – naukę ukończyła w 1944 roku, była jedną z założycielek Tureckiego Cypryjskiego Stowarzyszenia Farmaceutów w 1959 roku. Była pierwszą kobietą-farmaceutką w społeczności Turków cypryjskich. Otworzyła własną aptekę w 1947 roku i prowadziła ją do 1997 roku (pozostawała do tegoż roku w zarządzie firmy). Nadawała muzykę w brytyjskim radiu wojskowym w 1945 roku. W 1950 roku założyła z przyjaciółmi zespół muzyczny Kamran Aziz ve Arkadaşları, gdzie jako pianistka grała (pozostali członkowie zespołu to: Ahmet Anlar, Fikret Özgün, Zeki Taner i Vecihi Turgay). Zespół specjalizował się w muzyce zachodniej, występował w radio i telewizji, działał do 1963 roku.
Zmarła w domu, wcześniej była leczona na chorobę płuc w szpitalu w Nikozji, została z niego wypisana dzień przed śmiercią. Została pochowana na cmentarzu w Nikozji. Pamiątki po niej są eksponowane w części muzealnej budynku Tureckiego Cypryjskiego Stowarzyszenia Farmaceutów.
Twórczość.
Zostawiła po sobie ponad 50 utworów, m.in. piosenki: "Al Yemeni mor Yemeni", "Kıbrısım""." Jej kompozycje odegrały znaczącą rolę w rozwoju tureckiej cypryjskiej muzyki folkowej.

</doc>
<doc id="5283366" url="https://pl.wikipedia.org/wiki?curid=5283366" title="Janusz Kenic">
Janusz Kenic

Janusz Kazimierz Kenic (ur. 23 czerwca 1947 w Łodzi) – polski polityk, przedsiębiorca i strażak, działacz opozycji demokratycznej w PRL.
Życiorys.
Syn Kazimierza i Janiny. W 1969 został absolwentem pomaturalnej Szkoły Oficerów Pożarnictwa w Warszawie, następnie przez rok był oficerem Łódzkiej Komendy Straży Pożarnej. W 1968 uczestniczył w strajkach studenckich, w kolejnym roku dołączył do opozycyjnej organizacji Ruch, uczestnicząc m.in. w akcjach zdobywania materiałów do druku. W związku z tym od czerwca 1970 do marca 1971 był aresztowany, a we wrześniu 1971 skazany na 1 rok i 8 miesięcy pozbawienia wolności oraz 1 rok pozbawienia praw publicznych. W 1976 przymusowo powołany na miesięczne ćwiczenia wojskowe. W 1977 zaangażował się w działalność Ruchu Obrony Praw Człowieka i Obywatela, a od 1980 należał do NSZZ „Solidarność”. Wszedł w skład Komitetu Założycielskiego „S” w Łodzi i został wiceprzewodniczącym komitetu w łódzkiej „Elcie”. Był delegatem na Wojewódzki i Krajowy Zjazd Delegatów, a także członkiem regionalnego zarządu (od 1981 także podziemnych władz). Od grudnia 1981 do grudnia 1982 przebywał w ukryciu, m.in. w domu biskupa Józefa Rozwadowskiego, pośredniczył w kontaktach pomiędzy kurią a działaczami „Solidarność” oraz organizował pomoc dla internowanych. W 1983 wyemigrował do Szwecji, gdzie pozostawał do 1996 roku. Przez szereg lat był obserwowany i rozpracowywany przez Milicję Obywatelską.
Po powrocie do Polski zajął się prowadzeniem przedsiębiorstw, zasiadał także w radach nadzorczych spółek oraz władzach Regionalnej Izby Gospodarczej w Łodzi (w tym od 1997 do 2004 jako prezes). Został członkiem Rady Krajowej Akcji Wyborczej Solidarność, a w 1997 tymczasowo kierował jej strukturami w Łodzi. W latach 2001–2011 członek Prawa i Sprawiedliwości, z jego listy kandydował do sejmiku łódzkiego w 2006. W 2008 został założycielem stowarzyszenia „Ziemia Łódzka XXI” (powiązanego z Ruchem Obywatelskim „Polska XXI”). Następnie członek partii Polska Jest Najważniejsza, w wyborach w 2011 otwierał jej sieradzką listę okręgową.
Odznaczenia i upamiętnienie.
Odznaczony Krzyżem Komandorskim Orderu Odrodzenia Polski (2007) oraz Krzyżem Wolności i Solidarności (2015). Jego historii została poświęcona książka pt. "Dobrze być dzieckiem swojej ojczyzny. Janusz Kenic – wspomnienia i dziennik więzienny" autorstwa Karola Chylaka i Marka Michalika (2022).

</doc>
<doc id="5283370" url="https://pl.wikipedia.org/wiki?curid=5283370" title="V wojna wenecko-turecka">
V wojna wenecko-turecka

V wojna wenecko-turecka – konflikt zbrojny pomiędzy Republiką Wenecką a Imperium Osmańskim w latach 1570–1573. 
Wojna była jedną z licznych w serii konfliktów pomiędzy Ligą Świętą a osmańską Turcją. Jednym z pierwszych działań Turków było zdobycie Nikozji w 1570. W tym samym roku armia turecka pod wodzą Mustafy Lala Paszy rozpoczęła oblężenie Famagusty. Po 11 miesiącach obrońcy (w tym dowódca sił weneckich Marcantonio Bragadin) zdecydowali się na kapitulację, jednak mimo zapewnień strony tureckiej o możliwości ewakuacji zostali pojmani, poddani torturom i uśmierceni. Rok później połączone siły hiszpańsko-wenecko-papieskie rozbiły flotę turecką w bitwie pod Lepanto, jednak nie odwróciło to wyniku wojny. Konflikt zakończył się zawarciem traktatu w 1573 roku, na mocy którego Turcja przejęła Cypr, kończąc tym samym trwające od 1489 weneckie rządy na wyspie.

</doc>
<doc id="5283374" url="https://pl.wikipedia.org/wiki?curid=5283374" title="Atasi">
Atasi



</doc>
<doc id="5283384" url="https://pl.wikipedia.org/wiki?curid=5283384" title="Maryla Sitkowska">
Maryla Sitkowska

Maria Ludwika (Maryla) Sitkowska (ur. 25 sierpnia 1951 w Mińsku Mazowieckim) – polska historyczka i krytyczka sztuki współczesnej, kuratorka wielu wystaw, redaktorka publikacji o sztuce, muzealnik.
Życiorys.
W 1974 ukończyła studia w Instytucie Historii Sztuki Uniwersytetu Warszawskiego. Od 1975 pracowała w Gabinecie Grafiki i Rysunków Współczesnych Muzeum Narodowego w Warszawie, w latach 1990-2013 kierowała Muzeum Akademii Sztuk Pięknych w Warszawie, w 2013 przeszła na emeryturę.
Była autorką wielu wystaw i towarzyszących im katalogów. Do 1990, w ramach pracy w Muzeum Narodowym w Warszawie zorganizowała i opublikowała m.in. katalogi "Wiktoria Goryńska" (1977), "Wiktor Podoski" (1979), "Andrzej Jurkiewicz" (1980), "Oblicza socrealizmu" (1987, z Anną Zacharską). W latach 1987-1991 współpracowała z Andrzejem Bonarskim, opracowując większość katalogów jego wystaw, w tym "Co słychać. Sztuka najnowsza" (wystawa: 1987, książka: 1989), "Polak Niemiec Rosjanin" (wystawa wg własnego scenariusza, 1989); podsumowaniem współpracy przy "wystawach Bonarskiego" była wystawa i katalog "To było tak... Obrazy z kolekcji Barbary i Andrzeja Bonarskich" (2002). W latach 90. opublikowała źródłowe opracowania (którym towarzyszyły wystawy): "Jacek Sempoliński. Miejsce zwane Czaszką" (1990), "Gruppa1982-1992" (1992), "Sigma Galeria Repassage Repassage 2 Re'Repassage" (1993), "Piwna 20/26 Emilii i Andrzeja Dłużniewskich" (1994), "Miłosz Benedyktowicz" (1995). W ramach obchodów 100-lecia Akademii Sztuk Pięknych w Warszawie była współautorką dwóch wiodących wystaw i redaktorką monumentalnych katalogów: "Powinność i bunt. ASP w Warszawie 1944–2004" (2004, z Grzegorzem Kowalskim) i "Sztuka wszędzie. ASP w Warszawie 1904–1944" (2012) Uwieńczeniem jej wieloletnich badań nad twórczością Władysława Skoczylasa było opublikowanie katalogu oeuvre artysty i zorganizowanie cyklu jego wystaw w 2015-2016. Ponadto opublikowała m.in. "Sztuka młodych 1975-1980" (1987), "Krzysztof M. Bednarski. Pasaż przez sztukę" (2009) oraz wiele haseł i biogramów w publikacjach słownikowych, m.in. "Słownik sztuki XX wieku" (1998), "Słownik malarzy polskich. Tom II": "od dwudziestolecia międzywojennego do końca XX wieku" (2001), portal culture.pl (od 2002).
Jest członkiem Stowarzyszenia Historyków Sztuki i Międzynarodowego Stowarzyszenia Krytyków Sztuki AICA. 
Jest laureatką Nagrody Krytyki Artystycznej im. Jerzego Stajudy (1994) i Nagrody im. Cypriana Kamila Norwida (2005). W 2012 otrzymała Srebrny Medal „Zasłużony Kulturze Gloria Artis”.

</doc>
<doc id="5283386" url="https://pl.wikipedia.org/wiki?curid=5283386" title="Śnieg (dramat)">
Śnieg (dramat)



</doc>
<doc id="5283394" url="https://pl.wikipedia.org/wiki?curid=5283394" title="Tuchczar">
Tuchczar

Tuchczar (ros. Тухчар) – wieś w Dagestanie, w Rejonie Nowolackim, położona na granicy z Czeczenią. W 2021 roku liczyła 4699 mieszkańców. 5 września 1999 roku podczas wojny o Dagestan, na pobliskim polu doszło do masakry w Tuchczarze.
Geografia.
Wieś jest położona w zachodnim Dagestanie, przy granicy z Czeczenią, na zachód od miasta Chasawiurt, na prawym brzegu rzeki Aksaj, u podnóży Kaukazu. Na północ od wsi przebiega droga federalna R-217 «Kaukaz».

</doc>
<doc id="5283396" url="https://pl.wikipedia.org/wiki?curid=5283396" title="Śnieg (dramat Macieja Szukiewicza)">
Śnieg (dramat Macieja Szukiewicza)

Śnieg. Baśń ludowa w 1 akcie, 3 obrazach – sztuka autorstwa Macieja Szukiewicza z 1897.
Charakterystyka.
Dzieło było pierwszym własnym dramatem autora i zostało napisane wczesną wiosną 1897 roku. Według tekstu pierwodruku była to baśń ludowa, a według afiszu teatralnego "fantazja". Dramat jest sztuką jednoaktową i ma trzy odsłony. Wystawił go Tadeusz Pawlikowski na deskach Teatru Miejskiego w Krakowie 1 maja 1897 roku razem z "Maskami" autorstwa Roberto Bracco oraz "Z dobrego serca" napisanego przez Lucjana Rydla. Przedstawienie zaaranżowano z dużą starannością, z nowymi dekoracjami Jana Spitziara. Obsadę stanowili: Ludwik Solski, Władysław Roman, Irena Pomian i Tekla Trapszo. Fragmenty sztuki wyszły drukiem w krakowskim czasopiśmie studenckim "Młodość" (numery 3 i 4 z 1900 roku), natomiast całość w "Poezjach" Szukiewicza wydanych w Krakowie w 1901 roku, na stronach 119-155.
Fabuła.
Sztuka łączy w sobie dwa popularne w dobie modernizmu gatunki dramatyczne: obrazek z życia wsi i baśń. Stylistyka obrazka ludowego dominuje w odsłonie pierwszej, natomiast baśni w drugiej. Autor skupił się na dość znanym w Skandynawii i Rosji motywie tęsknoty bezdzietnego starca za potomstwem, choćby w formie śnieżnych bałwanów. Ulepione przez starca w pierwszej odsłonie postacie Mróz i Zawierucha wchodzą do izby, a stęskniony dzieci Szymon wita je, jak własne, prawdziwe. Roznieca dla nich ogień, który sprawia, że oba bałwany uciekają w popłochu, a starzec pogrąża się w rozpaczy. W ostatnim obrazie wiejski głupek, Bartek, niszczy stojące pod oknem postacie, co sprawia, że Szymon pada na podłogę, być może zemdlony, a być może martwy.
Krytyka i znaczenie.
Utwór nie był dojrzały scenicznie, stanowił mechaniczne naśladownictwo sztuk Gerharta Hauptmanna, Maurice'a Maeterlincka i innych, współcześnie znanych autorów. Piotr Chmielowski napisał, że "ani rzewnością, ani świetnością fantazji, ani grozą, słowem żadnym poetyckim czynnikiem igraszka ta się nie odznacza". Poszczególne motywy nie są ze sobą dobrze zintegrowane.
Sztuka, mimo swych braków, była jedną z pierwszych prób wprowadzenia do literatury polskiej niektórych formalnych i tematycznych zdobyczy europejskiego dramatu modernistycznego. Istnieje duże prawdopodobieństwo, że dzieło oglądał Stanisław Wyspiański, którego postacie bałwanów zainspirowały do stworzenia własnych chochołów z "Wesela". Dzieło zakończyło swój żywot sceniczny po premierze i przedstawieniu w dniu 4 maja 1897, które cieszyły się jednak sporym zainteresowaniem publiczności oraz, w większości nieprzychylnie usposobionych, recenzentów (np. Wilhelma Feldmana, Władysława Prokescha, czy Feliksa Konecznego).

</doc>
<doc id="5283398" url="https://pl.wikipedia.org/wiki?curid=5283398" title="Bellium">
Bellium

Bellium ("Bellium") – rodzaj z rodziny astrowatych. Obejmuje 4–5 gatunków. Zasięg rodzaju obejmuje wyspy Morza Śródziemnego – Baleary, Sardynię i Korsykę, Sycylię, Cypr, Azję Mniejszą i położone przy jej wybrzeżu wyspy na Morzu Egejskim. 
Niektóre gatunki bywają uprawiane jako ozdobne. W Polsce uprawiane bywają: bellium stokrotkowate "B. bellidioides" i bellium drobne "B. minutum".
Systematyka.
Rodzaj z rodziny astrowatych ("Asteraceae"). W obrębie rodziny zaliczany do podrodziny "Asteroideae" i plemienia "Astereae". Jest blisko spokrewniony z rodzajami stokrotnica "Bellidiastrum" i stokrotka "Bellis", tworząc z nimi tzw. grupę "Bellis" w obrębie podplemienia "Bellidinae".

</doc>
<doc id="5283401" url="https://pl.wikipedia.org/wiki?curid=5283401" title="Ołeksandr Tesłenko">
Ołeksandr Tesłenko

Ołeksándr Kostiantýnowycz Tesłénko, ukr. Олекса́ндр Костянти́нович Тесле́нко (ur. 22 grudnia 1948 w Doniecku, zm. 10 czerwca 1990 w Irpieniu) – ukraiński pisarz fantasta, lekarz. Syn pisarza Kostiantyna Tesłenki i pisarki Marii Lisowskiej.
Życiorys.
Ołeksandr Tesłenko urodził się w Doniecku w rodzinie filologów i pisarzy. Po ukończeniu szkoły w 1966 wstąpił na Uniwersytet Doniecki. Jesienią tego roku poprosił Wasyla Hołoborod´ka, który uczył się na drugim roku, o przeczytanie książki Iwana Dziuby «Internacjonalizm czy rusyfikacja?». W styczniu 1967 wskutek donosu razem z Wasylem został wykluczony z komsomołu i wydalony z uczelni. Potem pracował w kombinacie obróbki drewna, a następnie jako sanitariusz w klinice chirurgicznej. Po ukończeniu Kijowskiego Instytutu Medycznego w 1975 roku został anestezjologiem w Instytuсie Chirurgii Sercowo-Naczyniowej pod kierownictwem Mykoły Amosowa. W tym okresie często odwiedzał rodzinę Stusów. Znał się na ślusarstwie, stolarstwie i urządzeniach elektrycznych. Naprawiał stare maszyny do szycia, żelazka, telewizory i kominki. Potrafił też szyć ubrania.
Od 1978 r. pracował jako redaktor naczelny działu prozy czasopisma «Dnipro». W 1985 roku został literatem zawodowym. Był sekretarzem komisji Narodowego Związku Pisarzy Ukrainy w sprawach literatury przygodowej i fantastycznej. Tesłenko kierował społecznie działem fantastyki w czasopiśmie «Nauka i społeczeństwo». Uczestniczył w spotkaniu Klubu miłośników fantastyki (1988, Kijów) oraz w III seminarium WTO MPF «Borysfen-88» (1988, Dniepropetrowsk). 
W 1979 roku, po opublikowaniu pierwszej książki «Pozwól mi się narodzić», został przyjęty do Narodowego Związku Pisarzy Ukrainy.
W 1986 roku z pierwszych dni katastrofy w Czarnobylu Tesłenko jako kapitan wojskowej służby medycznej brał udział w likwidacji skutków awarii. To właśnie on ruszył pieszo na poszukiwanie miejsca dla pierwszego szpitala wojskowego i znalazł je w pobliżu wsi Steszczyna. Przez to miał ciężką formę choroby popromiennej. Zmarł 10 czerwca 1990 roku w Irpieniu. Został pochowany w Kijowie na Cmentarzu Bajkowa (działka Nr 33).
Po śmierci Ołeksandra Tesłenki jego żona Ida razem z synem — również Ołeksandrem — wyemigrowała do Londynu.
Twórczość.
Tesłenko pisał wiersze jeszcze w szkole, zadebiutował lirycznym wyborem w almanachu «Żagle». Jako student zaczął pisać prozę, swoje pierwsze opowiadanie opublikował w 1971 roku. Potem długo milczał. W tym czasie dużo pracował, kręcił amatorskie filmy, a nawet próbował ekranizować własne utwory. Uczył się języka węgierskiego, tłumaczył utwory moskiewskich pisarzy fantastów.
Znaczna część spuścizny Ołeksandra Tesłenki poświęcona jest wyimaginowanemu ciału niebieskiemu Inkanie — planecie 142. sztucznej metakaskady gwiezdnej, zbudowanej w 2860 roku przez głównego projektanta Iwana Czapoła. Odległość do Ziemi wynosiła 527 milionów kilometrów, a do Słońca — 417 milionów kilometrów. W tym czasie ludzkość, oprócz Inkany, zbudowała kilka innych sztucznych planet, takich jak sąsiednia Weriana. Planetę oświetlały wystrzeliwane codziennie rakiety słoneczne. Średnia długość życia ludzi i cyberów w tym czasie wynosiła dwa stulecia. Ziemia stała się ogromnym muzeum, w którym żyło i pracowało siedem miliardów ludzi i biocyberów. To muzeum miało na celu zachowanie dla potomnych informacji o tym, jak wcześniej żyli ludzie.
Po śmierci pisarza pozostała w rękopisie niedokończona powieść o symbolicznym tytule „Jak spotkać się z Bogiem?”.

</doc>
<doc id="5283404" url="https://pl.wikipedia.org/wiki?curid=5283404" title="Święta Woda (rejon miorski)">
Święta Woda (rejon miorski)

Święta Woda – dawny zaścianek. Tereny, na których leżał, znajdują się obecnie na Białorusi, w obwodzie witebskim, w rejonie miorskim, w sielsowiecie Nowy Pohost.
Historia.
W czasach zaborów zaścianek w gminie Przebrodź, w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim, od 1926 roku w powiecie brasławskim, w gminie Przebrodzie.
Powszechny Spis Ludności z 1921 roku nie podał danych dotyczących miejscowości. W 1931 w 1 domu zamieszkiwało 7 osób.
Wierni należeli do parafii rzymskokatolickiej w Miorach. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Przebrodziu.

</doc>
<doc id="5283406" url="https://pl.wikipedia.org/wiki?curid=5283406" title="Janez Sušnik">
Janez Sušnik

Janez Sušnik (ur. 18 września 1942) – słoweński polityk, inżynier i menedżer, w latach 2002–2007 przewodniczący Rady Państwa.
Życiorys.
Absolwent inżynierii bezpieczeństwa, studia ukończył w szkole technicznej VTVŠ na Uniwersytecie Lublańskim. Kształcił się również w Mariborze. Pracował jako technolog oraz specjalista w zakresie BHP. Od 1972 był związany z przedsiębiorstwem autobusowym Alpetour, obejmował stanowiska menedżerskie i dyrektorskie. W latach 1982–1987 pełnił funkcję dyrektora generalnego w DO Promet Alpetour. Pracował również m.in. w słoweńskiej izbie handlowej.
Od grudnia 2002 do grudnia 2007 pełnił funkcję przewodniczącego Rady Państwa, wyższej izby słoweńskiego parlamentu. Zasiadał również w radzie gminy Šenčur. Przewodniczył zrzeszeniu emerytów w Kranju. W 2016 wybrany na przewodniczącego organizacji ZDUS (Zveza društev upokojencev Slovenije), stowarzyszenia słoweńskich zrzeszeń emerytów.

</doc>
<doc id="5283410" url="https://pl.wikipedia.org/wiki?curid=5283410" title="Tabakierowszczyzna">
Tabakierowszczyzna

Tabakierowszczyzna (; ) – dawny chutor. Tereny, na których leżała, znajdują się obecnie na Białorusi, w obwodzie witebskim, w rejonie brasławskim, w sielsowiecie Ciecierki.
Historia.
W czasach zaborów folwark w gminie Przebrodź, w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark leżał w Polsce, w województwie wileńskim, w powiecie dziśnieńskim, od 1926 roku w powiecie brasławskim, w gminie Przebrodzie.
Według Powszechnego Spisu Ludności z 1921 roku zamieszkiwało tu 10 osób, wszystkie były wyznania staroobrzędowego i zadeklarowały białoruską przynależność narodową. Był tu 1 budynek mieszkalny. W 1931 w 1 domu zamieszkiwało 15 osób.
Wierni należeli do parafii rzymskokatolickiej w Borodzieniczach. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Przebrodziu.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5283413" url="https://pl.wikipedia.org/wiki?curid=5283413" title="Gerszon Dawidowicz">
Gerszon Dawidowicz

Gerszon Dawidowicz (hebr. גרשון דוידוביץ) (ur. 1914 w Zgierzu, zm. 14 stycznia 1988 w En Hod w Izraelu) – izraelski malarz pochodzenia polskiego.
Życiorys.
Urodził się jako Gerson Dawidowicz w Zgierzu. W wieku 15 lat wyjechał do Berlina, gdzie uczył się w szkole średniej. W 1934 rozpoczął studia artystyczne w Akademie der Künste, pobierał również lekcje u Aro Nadela, podczas studiów wystawiał swoje prace razem ze „Stowarzyszeniem Artystów Żydowskich”. W 1938 wyemigrował do mandatu Palestyny w ramach aliji młodzieży. W latach 1940–1945 służył w armii brytyjskiej. W 1953 był jednym z założycieli wioski artystów En Hod. Większość prac Dawidowicza powstała w technice olejnej, tworzył abstrakcje i martwe natury. Przez wiele lat pracował jako nauczyciel plastyki i rysunku w Tel Awiwie i w En Hod.

</doc>
<doc id="5283415" url="https://pl.wikipedia.org/wiki?curid=5283415" title="Lili Fuchsberg">
Lili Fuchsberg

Lili Fuchsberg (Catherine Ravet, ur. 8 września 1942 w Borysławiu) – francuska muzykolożka pochodzenia żydowskiego.
Córka Estery (ur. 1906) i Abrahama (ur. 1903) Fuchsbergów, zmarłych 30 listopada 1942. Podczas okupacji hitlerowskiej, gdy miała 6 tygodni, została przekazana i była ukrywana przez Helenę i Władysława Grzegorczyków. Po wojnie adoptowana przez przybranych rodziców. Otrzymała imiona Zdzisława Katarzyna i nazwisko opiekunów – Grzegorczyk. Dzieciństwo spędziła w Nowej Rudzie. Po przyjeździe do Francji w 1969 r. pracowała przez kilka lat w domu kultury w Sceaux. Współpracowała ze stacją radiową France Musique organizując koncerty, przeprowadzając wywiady o polskich twórcach (kompozytorach, wykonawcach) oraz produkując audycje muzyczne. W telewizji France II również tworzyła audycje promujące polską kulturę. Laureatka Nagrody Historycznej "Polityki" 2022 w kategorii wydawnictwa źródłowe. Od 1968 zamężna z Jean-Frédériciem Ravetem. Matka Natalii (ur. 1973) i Davida, babcia Estery (ur. 2021).
Edukacja.
Uczęszczała do szkoły podstawowej w Nowej Rudzie. Ukończyła Liceum Muzyczne we Wrocławiu, muzykologię na Uniwersytecie Warszawskim (1968) i zrobiła specjalizację z muzyki francuskiej na Sorbonie (1971). Była wykładowczynią na wydziale muzykologii na Sorbonie (1989-2009).

</doc>
<doc id="5283416" url="https://pl.wikipedia.org/wiki?curid=5283416" title="Dom Modlitwy pw. bł. Bernardyny Marii Jabłońskiej w Pizunach">
Dom Modlitwy pw. bł. Bernardyny Marii Jabłońskiej w Pizunach



</doc>
<doc id="5283418" url="https://pl.wikipedia.org/wiki?curid=5283418" title="Plac Juliusza Kossaka w Krakowie">
Plac Juliusza Kossaka w Krakowie

Plac Juliusza Kossaka – plac w Krakowie w dzielnicy I, u zbiegu ulic Retoryka, Zwierzynieckiej oraz K. Morawskiego, na Nowym Świecie.
Plac zaczął się pojawiać na planach miasta w początkach XIX wieku, opisywany jako „Wygoda, plac pusty zwany Latarnia”. Nazwa Latarnia wzięła się od zniekształconego nieco, nazwiska krakowskich patrycjuszy – Laternów, którzy mieli tutaj w XVI wieku posiadłość. W wieku XVIII znajdowała się tutaj jurydyka Wygoda. Około 1851 roku malarz Juliusz Kossak zbudował w okolicy dzisiejszego placu dworek nazwany „Wygoda”, to dzisiejsza Kossakówka.
Po śmierci Juliusza w roku 1899 plac, dla uczczenia artysty, otrzymał obecną nazwę.
Zabudowa.
Po zachodniej stronie placu na miejscu dzisiejszego DH Jubilat w jeszcze w latach 30. XX wieku znajdował się dworek Pod Pawiem, potem wokół placu zaczęto budować czynszowe kamienice. Obecnie w kilku znajdują się hotele.

</doc>
<doc id="5283419" url="https://pl.wikipedia.org/wiki?curid=5283419" title="Pierre-Joseph Proudhon z rodziną">
Pierre-Joseph Proudhon z rodziną

Pierre-Joseph Proudhon z rodziną (fr. "Proudhon et ses enfants") – obraz olejny francuskiego malarza Gustave’a Courbeta eksponowany w Petit Palais w Paryżu.
Historia.
Pierre-Joseph Proudhon, francuski polityk i socjolog, przyjaźnił się z Courbetem, a ich relacja rozwinęła się po zamieszkaniu Proudhona w Paryżu w 1847 r. Malarz odwiedzał Proudhona w więzieniu gdzie ten przebywał w latach 1849–1852. Umieścił jego wizerunek na obrazie Pracownia malarza wśród innych znaczących dla siebie postaci. Proudhon i Courbet inspirowali się nawzajem głoszonymi przez siebie ideami dotyczącymi sztuki i społeczeństwa. 
Na wieść o przedwczesnej śmierci Proudhona w styczniu 1865 r. Courbet wpadł w przygnębienie. Następnie w lutym zaczął malować portret przyjaciela na podstawie fotografii, maski pośmiertnej i innego jeszcze portretu. Obraz został ukończony w ciągu 36 dni i wysłany do Paryżu w marcu do prezentacji na Salonie.
Opis.
Pierwotnie obraz przedstawiał Proudhona wraz z dwiema córkami – Catherine i Marcelle, a na drugim planie w fotelu siedziała jego ciężarna żona. Prawdopodobnie chłodne przyjęcie przez krytyków skłoniło Courbeta do przemalowania obrazu – zmienił tło i zamiast ceglanej ściany umieścił ogrodową zieleń oraz zamalował żonę Proudhona i na fotelu gdzie siedziała ukazał kosz. Krążyły niepotwierdzone pogłoski, że ta ostatnia zmiana była spowodowana niezadowoleniem kobiety ze swego portretu. W trakcie kolejnych przeróbek malarz podwyższył też czoło Proudhona, być może dla podkreślenia wielkości jego intelektu.
Obecnie obraz ukazuje Pierre-Josepha Proudhona siedzącego na ogrodowych schodkach swego domu przy ulicy d’Enfer w Paryżu. Został on ukazany w ubraniu prostego człowieka: ma na sobie roboczą bluzę z podwiniętymi rękawami, spod których wystaje sfałdowany sweter. Obok niego leżą książki i dokumenty oraz kapelusz. Na drugim planie jego córki oddają się zabawie, jedna odczytuje abecadło, a druga, młodsza, udaje, że nalewa napój do filiżanki. Na najwyższym ze schodków malarz umieścił inskrypcję „PJP 1853”, są to inicjały Proudhona i data wskazująca na etap życia filozofa, który Courbet chciał utrwalić. Proudhon został zwolniony z więzienia w poprzednim roku, był ograniczany przez cenzurę i jego sytuacja materialna była bardzo trudna; możliwe, że malarz chciał zaznaczyć, że rozpoczęła się wtedy ostatnia, schyłkowa faza działalności swego przyjaciela. 
Obraz jest wykonany zgodnie z założeniami realizmu. Jest osadzony w konkretnym miejscu i dokładnie określonym czasie. Przez swoją wierność szczegółom sugeruje rzemieślnicze pochodzenie Proudhona, jego dążenia do rozpowszechnienia umiejętności czytania i pisania oraz jego podkreślanie znaczenia rodziny.
W lewym dolnym rogu obrazu znajduje się sygnatura malarza „Gustave Courbet 1865”.

</doc>
<doc id="5283420" url="https://pl.wikipedia.org/wiki?curid=5283420" title="Iłarion Hrabowycz">
Iłarion Hrabowycz

Iłarion Hrabowycz (18 czerwca 1856, w Szmańkowcach, zm. 24 lipca 1903, we Lwowie) – ukraiński poeta, publicysta i nauczyciel.
Biografia.
Iłarion Hrabowycz urodził się 18 czerwca 1856 r. w rodzinie greckokatolickiego księdza Mychajły Hrabowycza we wsi Szmańkowce, w ówczesnym Królestwie Galicji i Lodomerii.
W 1884 r. ukończył Wydział Filozoficzny C. K. Uniwersytetu Franciszka I we Lwowie z nauczycielską specjalizacją zawodową. Następnie uczył w gimnazjach w Buczaczu (c. k. gimnazjum (dawne bazyliańskie)), Samborze (c.k. Gimnazjum im. Arcyksiężniczki Elżbiety)i Lwowie (z niemieckim językiem wykładowym).
Zmarł według niektórych źródeł 11, a według innych 24 lipca 1903 r. we Lwowie. Pochowany na cmentarzu Łyczakowskim we Lwowie (grób nie zachował się).
Twórczość.
Zaczął pisać w połowie lat 70. XIX wieku. Był autorem krótkiej powieści historycznej, esejów, poezji. Współpracował z czasopismami „Zoria”, „Diło”, „Swyt” i innymi.
Najbardziej znane utwory:

</doc>
<doc id="5283421" url="https://pl.wikipedia.org/wiki?curid=5283421" title="Walenty Mazanek">
Walenty Mazanek

Walenty Mazanek (ur. 1861, zm. 1935) – polski duchowny rzymskokatolicki.
Życiorys.
Urodził się w 1861. Od 1891 do 1892 był administratorem parafii św. Wojciecha i św. Stanisława w Rzeszowie. Od 1916 do śmierci był proboszczem parafii w Łańcucie. Był także nauczycielem, działaczem oświatowym. Przyczynił się do założenia seminarium nauczycielskiego połączonego z 7-klasową szkołą ćwiczeń w Łańcucie. Pełnił stanowisko dyrektora Prywatnego Seminarium Nauczycielskiego Sióstr Boromeuszek w Łańcucie. W 1908 otrzymał tytuł honorowego członka Polskiego Towarzystwa Pedagogicznego we Lwowie. W sierpniu 1921 otrzymał tytuł honorowego obywatelstwa Łańcuta. Zmarł w 1935.

</doc>
<doc id="5283423" url="https://pl.wikipedia.org/wiki?curid=5283423" title="Terezjanowo">
Terezjanowo

Terezjanowo – dawny zaścianek. Tereny, na których leżał, znajdują się obecnie na Białorusi, w obwodzie witebskim, w rejonie miorskim, w sielsowiecie Przebrodzie.
Historia.
W czasach zaborów zaścianek w gminie Przebrodź, w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim, od 1926 roku w powiecie brasławskim, w gminie Przebrodzie.
Powszechny Spis Ludności z 1921 roku nie podał danych dotyczących miejscowości. W 1931 w 2 domach zamieszkiwało 14 osób.
Wierni należeli do parafii rzymskokatolickiej w Drui. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Przebrodziu.

</doc>
<doc id="5283424" url="https://pl.wikipedia.org/wiki?curid=5283424" title="Gerson Dawidowicz">
Gerson Dawidowicz



</doc>
<doc id="5283429" url="https://pl.wikipedia.org/wiki?curid=5283429" title="Waszkielewszczyzna">
Waszkielewszczyzna

Waszkielewszczyzna – dawny zaścianek. Tereny, na których leżał, znajdują się obecnie na Białorusi, w obwodzie witebskim, w rejonie brasławskim, w sielsowiecie Ciecierki.
Historia.
W czasach zaborów zaścianek w gminie Przebrodź, w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim, od 1926 roku w powiecie brasławskim, w gminie Przebrodzie.
Według Powszechnego Spisu Ludności z 1921 roku zamieszkiwało tu 6 osób, wszystkie były wyznania rzymskokatolickiego i zadeklarowali polską przynależność narodową. Był tu 1 budynek mieszkalny. W 1931 w 1 domu zamieszkiwało 7 osób.
Wierni należeli do parafii rzymskokatolickiej w Ikaźni. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Przebrodziu.

</doc>
<doc id="5283435" url="https://pl.wikipedia.org/wiki?curid=5283435" title="Waża">
Waża

Waża – dawny zaścianek. Tereny, na których leżał, znajdują się obecnie na Białorusi, w obwodzie witebskim, w rejonie miorskim, w sielsowiecie Nowy Pohost.
Historia.
W czasach zaborów zaścianek szlachecki w gminie Przebrodź, w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim, od 1926 roku w powiecie brasławskim, w gminie Przebrodzie.
Według Powszechnego Spisu Ludności z 1921 roku zamieszkiwało tu 13 osób, 9 było wyznania rzymskokatolickiego, 3 prawosławnego a 1 staroobrzędowego. Jednocześnie 9 mieszkańców zadeklarowało polską a 4 białoruską przynależność narodową. Były tu 2 budynki mieszkalne. W 1931 w 2 domach zamieszkiwało 6 osób.
Wierni należeli do parafii rzymskokatolickiej i prawosławnej w Ikaźni. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Przebrodziu.

</doc>
<doc id="5283437" url="https://pl.wikipedia.org/wiki?curid=5283437" title="Wiazowszczyzna">
Wiazowszczyzna

Wiazowszczyzna – dawna wieś. Tereny, na których leżała, znajdują się obecnie na Białorusi, w obwodzie witebskim, w rejonie miorskim, w sielsowiecie Przebrodzie.
Historia.
W czasach zaborów wieś w gminie Przebrodź, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 roku w powiecie brasławskim, w gminie Przebrodzie.
Według Powszechnego Spisu Ludności z 1921 roku zamieszkiwało tu 58 osób, wszystkie były wyznania staroobrzędowego i zadeklarowały białoruską przynależność narodową. Było tu 12 budynków mieszkalnych. W 1931 w 13 domach zamieszkiwało 70 osób.
Wierni należeli do parafii rzymskokatolickiej i prawosławnej w Ikaźni. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Przebrodziu.

</doc>
<doc id="5283440" url="https://pl.wikipedia.org/wiki?curid=5283440" title="Mistrzostwa Świata w Kajakarstwie 1990">
Mistrzostwa Świata w Kajakarstwie 1990

23. Mistrzostwa świata w kajakarstwie odbyły się w dniach 22–26 sierpnia 1990 w Poznaniu.
Rozegrano 17 konkurencji męskich i 5 kobiecych. Mężczyźni startowali w kanadyjkach jedynkach (C-1), dwójkach (C-2) i czwórkach (C-4) oraz w kajakach jedynkach (K-1), dwójkach (K-2) i czwórkach (K-4), zaś kobiety w kajakach jedynkach, dwójkach i czwórkach. Liczba i rodzaj konkurencji nie zmieniły się od poprzednich mistrzostw.
Pierwsze miejsce w klasyfikacji medalowej wywalczyli reprezentanci Związku Radzieckiego.

</doc>
<doc id="5283443" url="https://pl.wikipedia.org/wiki?curid=5283443" title="Franciszek Przystupa">
Franciszek Przystupa

 
Franciszek Władysław Przystupa (ur. 1947) – polski inżynier mechanik. Absolwent Politechniki Wrocławskiej. Od 2011 profesor na Wydziale Mechanicznym Politechniki Wrocławskiej.

</doc>
<doc id="5283444" url="https://pl.wikipedia.org/wiki?curid=5283444" title="Marian Kijowski">
Marian Kijowski

Marian Kijowski (ur. 24 marca 1884 w Laszkach Zawiązanych, zm. ?) – podpułkownik dyplomowany piechoty Wojska Polskiego.
Życiorys.
Urodził się 24 marca 1884 w Laszkach Zawiązanych, w ówczesnym powiecie rudeckim Królestwa Galicji i Lodomerii. Na stopień kadeta-zastępcy oficera został mianowany ze starszeństwem z 1 września 1905 i wcielony do Galicyjskiego Pułku Piechoty Nr 95 we Lwowie. W szeregach tego oddziału wziął udział w mobilizacji sił zbrojnych Monarchii Austro-Węgierskiej, wprowadzonej w związku z wojną na Bałkanach (1912–1913), a następnie walczył podczas I wojny światowej. W latach 1912–1914 był komendantem oddziału karabinów maszynowych 2. batalionu, detaszowanego w Fočy. W czasie służby w cesarskiej i królewskiej Armii awansował na kolejne stopnie w korpusie oficerów piechoty: porucznika (starszeństwo z 1 maja 1908), nadporucznika (starszeństwo z 1 maja 1913) i kapitana (starszeństwo z 1 września 1915).
15 lipca 1920 został zatwierdzony z dniem 1 kwietnia 1920 w stopniu majora, w piechocie, w grupie oficerów byłej armii austro-węgierskiej. Pełnił wówczas służbę w Dowództwie Okręgu Generalnego Kraków. 1 czerwca 1921 pełnił służbę w Oddziale I Sztabu Ministerstwa Spraw Wojskowych, a jego oddziałem macierzystym był 3 Pułk Strzelców Podhalańskich. 3 maja 1922 został zweryfikowany w stopniu majora ze starszeństwem od 1 czerwca 1919 i 87. lokatą w korpusie oficerów piechoty. 1 listopada 1922 został „powołany do służby Sztabu Generalnego z prawem jednorocznego doszkolenia w Wyższej Szkole Wojennej”. Był wówczas przydzielony z 3 psp do Szefostwa Administracji Armii. W 1923 był przydzielony do Biura Szefa Administracji Armii. W tym czasie przysługiwał mu, obok stopnia wojskowego, tytuł „przydzielony do Sztabu Generalnego”. 18 maja 1923 prezydent RP, „w sprostowaniu formalnych pomyłek w liście starszeństwa oficerów zawodowych” zatwierdził go w stopniu podpułkownika ze starszeństwem od 1 czerwca 1919 i 154,5. lokatą w korpusie oficerów piechoty. Z dniem 2 listopada 1923 został przydzielony z Szefostwa Administracji Armii do macierzystego pułku z jednoczesnym odkomenderowaniem na jednoroczny kurs doszkolenia w Wyższej Szkole Wojennej w Warszawie. Z dniem 15 października 1924, po ukończeniu kursu i otrzymaniu dyplomu naukowego oficera Sztabu Generalnego, został przydzielony do Służby Transportowo-Kolejowej w Oddziale IV Sztabu Generalnego. 23 grudnia 1927 został przeniesiony do kadry oficerów piechoty z pozostawieniem na dotychczas zajmowanym stanowisku w Oddziale IV SG. W lipcu 1929 został przeniesiony służbowo do Powiatowej Komendy Uzupełnień Warszawa Miasto IV na stanowisko komendanta. We wrześniu 1930 został przeniesiony do Dowództwa Okręgu Korpusu Nr I w Warszawie na stanowisko inspektora poborowego. Z dniem 31 marca 1932 został przeniesiony w stan spoczynku. W 1934, jako oficer stanu spoczynku pozostawał w ewidencji Powiatowej Komendy Uzupełnień Warszawa Miasto III. Posiadał przydział do Oficerskiej Kadry Okręgowej Nr I. Był wówczas „przewidziany do użycia w czasie wojny”.
W czasie kampanii wrześniowej służył w Szefostwie Komunikacji Naczelnego Wodza.

</doc>
<doc id="5283446" url="https://pl.wikipedia.org/wiki?curid=5283446" title="Elżbieta Przesmycka">
Elżbieta Przesmycka

 
Elżbieta Teresa Przesmycka (ur. 1949) – polska inżynier budownictwa lądowego i architekt. Absolwentka budownictwa lądowego z 1972 oraz architektury z 1975 Politechniki Krakowskiej. Od 2015 profesor na Wydziale Architektury Politechniki Wrocławskiej.

</doc>
<doc id="5283448" url="https://pl.wikipedia.org/wiki?curid=5283448" title="Witold Pytel">
Witold Pytel

Witold Mikołaj Pytel (ur. 1948) – polski inżynier budownictwa lądowego (1972) i ekonomista. Absolwent odpowiednio Politechniki Wrocławskiej i Akademii Ekonomicznej we Wrocławiu. Od 2015 profesor na Wydziale Geoinżynierii, Górnictwa
i Geologii Politechniki Wrocławskiej.

</doc>
<doc id="5283450" url="https://pl.wikipedia.org/wiki?curid=5283450" title="Wilcza Góra (chutor)">
Wilcza Góra (chutor)

Wilcza Góra – dawny zaścianek. Tereny, na których leżał, znajdują się obecnie na Białorusi, w obwodzie witebskim, w rejonie miorskim, w sielsowiecie Przebrodzie.
Historia.
W czasach zaborów zaścianek w gminie Przebrodź, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 roku w powiecie brasławskim, w gminie Przebrodzie.
Według Powszechnego Spisu Ludności z 1921 roku zamieszkiwało tu 5 osób, wszystkie były wyznania prawosławnego i zadeklarowały białoruską przynależność narodową. Był tu 1 budynek mieszkalny. W 1931 w 1 domu zamieszkiwało 6 osób.
Wierni należeli do parafii prawosławnej w Przebrodziu. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Przebrodziu.

</doc>
<doc id="5283455" url="https://pl.wikipedia.org/wiki?curid=5283455" title="Hotel Moskwa w Belgradzie">
Hotel Moskwa w Belgradzie

Hotel Moskwa (serb.: "Хотел Москва", Hotel Moskva) – jeden z bardziej znanych hoteli w stolicy Serbii, Belgradzie. Znajduje się na placu Terazije w centrum miasta.
Budynek zaprojektowany został przez serbskiego architekta Jovana Ilkicia w duchu architektury secesyjnej. Oficjalnego otwarcia obiektu, które miało miejsce 14 stycznia 1908 roku, dokonał król serbski Petar I Karađorđević. W trakcie swojej historii obiekt przyjął około 40 milionów gości, z czego 4,5 miliona spędziło w nim przynajmniej jedną noc. Wśród najbardziej znanych gości hotelu wymienić można m.in. Alberta Einsteina, Roberta de Niro czy Alfreda Hitchcocka. Na wyposażenie Hotelu Moskwa składają się 132 pokoje o różnym standardzie oraz apartamenty królewskie i prezydencki.

</doc>
<doc id="5283458" url="https://pl.wikipedia.org/wiki?curid=5283458" title="Nowosybirska Wyższa Wojskowa Szkoła Dowódcza">
Nowosybirska Wyższa Wojskowa Szkoła Dowódcza

Nowosybirska Wyższa Wojskowa Szkoła Dowódcza – radziecka, następnie rosyjska wyższa uczelnia wojskowa, przygotowująca oficerów – specjalistów dla radzieckich/rosyjskich sił zbrojnych, funkcjonująca od 1967.
Uczelnia kształci obecnie w trzech specjalnościach:

</doc>
<doc id="5283465" url="https://pl.wikipedia.org/wiki?curid=5283465" title="Fina Torres">
Fina Torres

Fina Torres, właśc. Josefina Torres Benedetti (ur. 9 października 1951 w Caracas) – wenezuelska reżyserka, scenarzystka i producentka filmowa.
Zdobywczyni Złotej Kamery za najlepszy debiut reżyserski za film "Oriana" (1985) na 38. MFF w Cannes. Dramat ten był również oficjalnym wenezuelskim kandydatem do Oscara dla najlepszego filmu nieanglojęzycznego, ale ostatecznie nie otrzymał nominacji.
Najbardziej znanym filmem Torres była nakręcona w USA i Brazylii "Kobieta na topie" (2000) z Penélope Cruz w roli głównej. Obraz zaprezentowany został premierowo w ramach sekcji "Un Certain Regard" na 53. MFF w Cannes.

</doc>
<doc id="5283466" url="https://pl.wikipedia.org/wiki?curid=5283466" title="Iwona Jakubowska-Branicka">
Iwona Jakubowska-Branicka

Iwona Maria Jakubowska-Branicka (ur. 1 kwietnia 1954) – polska socjolożka, wykładowczyni Uniwersytetu Warszawskiego.
Życiorys.
W 1985 otrzymała w Instytucie Socjologii Uniwersytetu Warszawskiego stopień doktora nauk humanistycznych na podstawie dysertacji "Procesy kształtowania się przekonań i ocen moralnych dzieci i młodzieży". Habilitowała się w 2001 w Instytucie Stosowanych Nauk Społecznych UW w dyscyplinie socjologii, przedstawiwszy dzieło "Czy jesteśmy inni? Czyli w poszukiwaniu absolutnego autorytetu". W 2014 otrzymała tytuł naukowy profesora.
Specjalizuje się w problematyce dotyczącej teorii demokracji współczesnej, praw człowieka, psychologii polityki i socjotechniki propagandy politycznej.
Zawodowo związana z Katedrą Historii Idei i Antropologii Kulturowej Wydziału Stosowanych Nauk Społecznych i Resocjalizacji UW.
Wśród wypromowanych przez nią doktorów znalazła się Agnieszka Turska-Kawa.

</doc>
<doc id="5283467" url="https://pl.wikipedia.org/wiki?curid=5283467" title="Tone Hrovat">
Tone Hrovat

Tone Hrovat (ur. 27 maja 1958) – słoweński polityk i agronom, dyrektor szkół rolniczych, w latach 1997–2002 przewodniczący Rady Państwa.
Życiorys.
Z wykształcenia inżynier agronom. W latach 80. pracował jako technolog w spółdzielni rolniczej i jako specjalista w instytucie rolniczym w Lublanie. Był dyrektorem szkoły rolniczej w miejscowości miejscowości Novo Mesto (1990–1998, 2003–2007). W 2007 objął funkcję dyrektora nowej instytucji edukacyjnej pod nazwą Grm Novo mesto – center biotehnike in turizma.
Działacz Słoweńskiej Partii Ludowej. W 1992 i 1997 powoływany w skład Rady Państwa. Od grudnia 2002 do grudnia 2007 pełnił funkcję przewodniczącego tej izby. Ponownie wszedł w jej skład w 2017 na pięcioletnią kadencję.

</doc>
<doc id="5283477" url="https://pl.wikipedia.org/wiki?curid=5283477" title="Saint Pierre Yaméogo">
Saint Pierre Yaméogo

Saint Pierre Yaméogo (ur. 15 maja 1955 w Koudougou, zm. 1 kwietnia 2019 w Ouagadougou) – burkiński reżyser, scenarzysta i producent filmowy. Autor ośmiu filmów fabularnych. 
Jego dramat "Wendemi" (1993) prezentowany był premierowo w sekcji "Un Certain Regard" na 46. MFF w Cannes. Również jego późniejszy film, "Delwende – pożeraczki dusz" (2005), prezentowany był w ramach tej samej sekcji festiwalowej na 58. MFF w Cannes, gdzie zdobył dwie nagrody.

</doc>
<doc id="5283479" url="https://pl.wikipedia.org/wiki?curid=5283479" title="Dan Biancalana">
Dan Biancalana

Dan Biancalana (ur. 6 listopada 1977 w Dudelange) – luksemburski polityk, kryminolog i samorządowiec, parlamentarzysta, burmistrz Dudelange, współprzewodniczący Luksemburskiej Socjalistycznej Partii Robotniczej (LSAP).
Życiorys.
Absolwent studiów z zakresu pracy socjalnej i kryminologii, studiował w Belgii i we Włoszech. Od 2003 pracował w Luksemburgu jako kryminolog. W 2004 współtworzył krajowe stowarzyszenie kryminologii, w którym objął funkcję przewodniczącego.
Zaangażował się w działalność polityczną w ramach Luksemburskiej Socjalistycznej Partii Robotniczej. Był sekretarzem krajowym jej organizacji młodzieżowej i przewodniczącym swojej partii w Dudelange. W latach 2005–2014 wchodził w skład miejskich władz wykonawczych w Dudelange, a w 2014 objął urząd burmistrza tej miejscowości. Był prezesem związku międzygminnego PROSUD (2014–2018), w 2014 powołany na wiceprezesa zrzeszenia miast i gmin Syvicol. W 2018 uzyskał mandat posła do luksemburskiego parlamentu.
W styczniu 2019 powołany na wiceprzewodniczącego LSAP. W styczniu 2022 został pełniącym obowiązki przewodniczącego partii, a w marcu tegoż roku współprzewodniczącym ugrupowania (obok Francine Closener).

</doc>
<doc id="5283480" url="https://pl.wikipedia.org/wiki?curid=5283480" title="I liga czarnogórska w piłce siatkowej mężczyzn (2021/2022)">
I liga czarnogórska w piłce siatkowej mężczyzn (2021/2022)

I liga czarnogórska w piłce siatkowej mężczyzn 2021/2022 (czarnog. "Прва лига Црне Горе у одбојци за мушкарце 2021/2022", "Prva liga Crne Gore u odbojci za muškarce 2021/2022") – 16. sezon rozgrywek o mistrzostwo Czarnogóry zorganizowany przez Czarnogórski Związek Piłki Siatkowej ("Odbojkaški savez Crne Gore", OSCG). Zainaugurowany został 15 października 2021 roku i trwał do 20 kwietnia 2022 roku. 
W I lidze uczestniczyło siedem drużyn. Rozgrywki składały się z fazy zasadniczej i fazy play-off, w ramach której rozegrano półfinały i finały.
Po raz czwarty mistrzem Czarnogóry został klub , który w finałach fazy play-off pokonał .
System rozgrywek.
Faza zasadnicza
W fazie zasadniczej uczestniczyło 7 drużyn. Rozegrały one ze sobą po dwa spotkania systemem kołowym (mecz u siebie i rewanż na wyjeździe). W każdej kolejce jedna drużyna pauzowała. Cztery najlepsze drużyny fazy zasadniczej awansowały do fazy play-off. Pozostałe drużyny zakończyły rozgrywki odpowiednio na miejscach 5-7.
Faza play-off
Faza play-off składała się z półfinałów i finałów.
Pary półfinałowe powstały według klucza: 1–4, 2–3. Rywalizacja toczyła się do dwóch zwycięstw ze zmianą gospodarza po każdym meczu. Gospodarzami pierwszych meczów były drużyny wyżej sklasyfikowane w fazie zasadniczej.
O mistrzostwo grali zwycięzcy w parach półfinałowych. Rywalizacja toczyła się do trzech zwycięstw ze zmianą gospodarza po każdym meczu. Gospodarzem pierwszego meczu była drużyna wyżej sklasyfikowana w fazie zasadniczej. Zwycięzca finałów został mistrzem Czarnogóry.
Jeśli mistrzem Czarnogóry został klub, który nie zajął pierwszego miejsca w fazie zasadniczej, wszystkie drużyny znajdujące się wyżej niż ten klub w tabeli fazy zasadniczej w klasyfikacji końcowej spadają o jedno miejsce.
Drużyny uczestniczące.
Uwaga: Do 16 stycznia 2022 roku klub Galeb Liko Soho Group Bar występował pod nazwą Galeb Bar.

</doc>
<doc id="5283486" url="https://pl.wikipedia.org/wiki?curid=5283486" title="Teresa Łubińska-Kalinowska">
Teresa Łubińska-Kalinowska

Teresa Łubińska-Kalinowska (ur. 19 września 1953 w Gnieźnie, zm. 13 marca 2012 tamże) – polska artystka, zajmująca się tkaniną artystyczną (dekoracyjną)
Życiorys.
Teresa Łubińska-Kalinowska urodziła się w Gnieźnie 19 września 1953. W 1974 ukończyła z wyróżnieniem Szkołę Plastyczną PLSP w Poznaniu. Od 1975 zajmowała się tkaniną artystyczną w pracowni Urszuli Plewki-Schmidt, z którą współpracowała do 1981. W tym okresie jej prace brały udział w wystawach zbiorowych, które były prezentowane w Polsce (Centrum Kultury Zamek w Poznaniu, Gniezno, Zachęta – Narodowa Galeria Sztuki w Warszawie, Łódź, czy Sopot – BWA) i we Francji (Lille, Paryż, Lyon).
Od 1981 posiadała własną pracownię Tkaniny Artystycznej w Gnieźnie przy ulicy Kaszarskiej 1. Wiedzą i doświadczeniem dzieliła się z adeptami prowadząc zajęcia w MOK Gniezno oraz CK Zamek – Poznań.
W 1984 wybrane prace autorki zakupiło Centralne Muzeum Włókiennictwa w Łodzi, m.in. tkaninę "Operacja", która była wystawiana w latach 1985–1986 w Londynie, Berlinie, Iwanowie, Zagrzebiu i Lozannie w ramach cyklu "Człowiek we współczesnej tkaninie artystycznej". "Operacja" w 2015 była również prezentowana na II Wystawie Plastyków Gnieźnieńskich w Muzeum Początków Państwa Polskiego w Gnieźnie.
W 1986 artystka miała wystawę autorską w Gnieźnie, na którą składały się prace powstałe w latach 1977–1986, znajdujące się w zbiorach prywatnych w Polsce i poza granicami kraju, w zbiorach Kościoła, Łódzkiego Muzeum Włókiennictwa, apartamentach papieskich, bibliotece watykańskiej, a także w instytucjach i urzędach państwowych"".
Prace wykonywane przez Teresę Łubińską – Kalinowską wielokrotnie uzyskiwały wysoką ocenę krytyków i specjalistów z dziedziny tkactwa artystycznego, m.in. podczas pokazu w Ministerstwie Kultury i Sztuki 15 listopada 1986 w Warszawie oraz na kilku wystawach w Polsce i poza granicami kraju. Jedna z jej prac, "Matka Boska Opolska", została przekazana papieżowi Janowi Pawłowi II podczas jego pielgrzymki w 1983.
W połowie lat osiemdziesiątych przystąpiła do Gnieźnieńskiego Towarzystwa Jazzowego, w 1991 założyła z mężem Janem Kalinowskim pracownię projektowo-reklamową Logo
W dniach 8–11 lipca 2021 w Miejskim Ośrodku Kultury w Gnieźnie odbył się wernisaż wystawy pt. „Pracownia”, w dziesiątą rocznicę śmierci w 2022 na podstawie wspomnień o artystce ukazała się publikacja przypominająca jej sylwetkę i twórczość.
Życie prywatne.
W ostatnich latach życia ciężko chorowała. 7 września 2002 zawarła związek małżeński z Janem Kalinowskim, muzykiem jazzowym. Zmarła 13 marca 2012 w Gnieźnie. Została pochowana 17 marca 2012 na Cmentarzu św. Krzyża w Gnieźnie.

</doc>
<doc id="5283493" url="https://pl.wikipedia.org/wiki?curid=5283493" title="Policja (Francja)">
Policja (Francja)



</doc>
<doc id="5283498" url="https://pl.wikipedia.org/wiki?curid=5283498" title="Arie Dubi">
Arie Dubi

Arie Dubi (hebr. דובי אריה) (ur. w sierpniu 1939 w Warszawie) – izraelsko-kanadyjski malarz pochodzenia polskiego.
Życiorys.
Urodził się w 1939 roku w Warszawie, II wojnę światową przeżył z matką i bratem w Związku Radzieckim, w 1948 dzięki organizacji Youth Aliyah wyjechał do Izraela. Zamieszkał w kibucu Sza’ar ha-Golan, od 1960 przez trzy lata pobierał lekcje u pochodzących z Polski malarzy Leo Rotha i Chaima Bargala. Od 1962 uczył się malarstwa i rzeźby w Margoshilski Art School, w 1964 otrzymał stypendium od Youth Aliyah. Naukę przerwało wcielenie do Armii Izraela i udział w wojnie sześciodniowej, w 1968 otrzymał Nagrodę Dvory Davidson za sztukę w Kibbutz Artzi Movement, a w 1971 Jordan Valley Prize for Painting and Sculpture. W 1974 razem z rodziną przeniósł się do Toronto w Kanadzie. Na podstawie swoich przeżyć, których doświadczył jako spadochroniarz w wojnie sześciodniowej, Arie Dubi stworzył „Misję”, siedmiopanelową panoramiczną pracę upamiętniającą 4000 lat żydowskiej historii. Powstała w latach 1980-1987, całość ma 12 metrów długości i 2 metry wysokości. Murale i płaskorzeźby Ariego Dubiego można zobaczyć na wielu budynkach w Izraelu i za granicą.

</doc>
<doc id="5283499" url="https://pl.wikipedia.org/wiki?curid=5283499" title="Ulica Łobzowska w Krakowie">
Ulica Łobzowska w Krakowie

Ulica Łobzowska – ulica w Krakowie, w Dzielnicy I Stare Miasto, na Piasku i w Dzielnicy V Krowodrza na Nowej Wsi. Bieg rozpoczyna w bliskim sąsiedztwie Plant, na skrzyżowaniu z ulicą Garbarską i prowadzi stąd na północny zachód, w kierunku alei Juliusza Słowackiego i za skrzyżowaniem z nią do Placu Teodora Axentowicza, za którym jej naturalnym przedłużeniem staje się ulica Kazimierza Wielkiego.
Historia.
Ulica znajduje się na obszarze dawnej podkrakowskiej jurydyki miejskiej Garbary. Wytyczona została śladem wcześniejszej, istniejącej w tym miejscu od co najmniej XIV wieku podmiejskiej drogi prowadzącej wzdłuż brzegu Rudawy, a konkretnie jej odnogi – Młynówki Królewskiej. W średniowieczu tereny, po których prowadzi, nazywano Półwsiem ("Media Villa alias Poluwszye"). Pierwsza wzmianka o ulicy Półwsie pochodzi z 1414 roku. W 1498 roku staraniem profesora Akademii Krakowskiej, Jana Welsa, ufundowano kościół św. Piotra Małego. W ostatecznie niezrealizowanym zamierzeniu Welsa miał to być kościół cmentarny dla całego Krakowa. Kościół był wielokrotnie niszczony – w 1587, podczas najazdu księcia Maksymiliana Habsburga, podczas potopu szwedzkiego w latach 1655–1657 i w czasie III wojny północnej w 1702. Ostatecznie kościół zburzono w 1801 roku. Obecnie w tym miejscu znajduje się kościół Zmartwychwstania Pańskiego. Od wspomnianego kościoła ulicę zaczęto w XVII wieku nazywać ulicą za kościołem św. Piotra, następnie ulicą św. Piotra. Obecną nazwę nadano w 1858 roku. W latach 50. XX wieku wytyczono przecznicę od ulicy Łobzowskiej, na wschodnim przedłużeniu ulicy Siemiradzkiego, zakończoną ślepo, którą nazywano ulicą Łobzowską Boczną – w 1965 roku została przemianowana na ulicę Władysława Spasowskiego.
Zabudowa.
Współczesna zabudowa ulicy ukształtowana została od drugiej połowy XIX wieku. Pierwotnie była pozbawiona funkcji handlowych, a o charakterze mieszkalnym. Stanowią ją głównie kamienice w stylu historyzmu, pochodzące z drugiej połowy XIX i początku XX wieku oraz w stylu secesji i modernizmu powstałe w wieku XX.

</doc>
<doc id="5283500" url="https://pl.wikipedia.org/wiki?curid=5283500" title="Gimbogala (stacja kolejowa)">
Gimbogala (stacja kolejowa)

Gimbogala () – stacja kolejowa w pobliżu miejscowości Gimbogala, w rejonie radziwiliskim, w okręgu szawelskim, na Litwie. Położona jest na linii Koszedary – Radziwiliszki.
Historia.
W XIX w. na drodze żelaznej libawsko-romeńskiej w pobliżu wsi Gimbagoły otwarto mijankę. W okresie międzywojennym w tym miejscu istniała już stacja.

</doc>
<doc id="5283502" url="https://pl.wikipedia.org/wiki?curid=5283502" title="Pani Twardowska">
Pani Twardowska

Pani Twardowska − ballada Adama Mickiewicza pochodząca ze zbioru "Ballady i romanse", wydanego w 1822 roku.
Fabuła.
Fabuła utworu oparta jest na motywie zaczerpniętym z polskiej legendy o Panu Twardowskim. Bohater przebywał w karczmie o nazwie „Rzym”, gdzie zebrani świetnie się bawili. Twardowski robił sztuczki, zamieniając żołnierza w zająca, adwokata w psa, z głowy szewca wytoczył alkohol. Nagle pojawił się Mefistofeles. Diabeł zażądał, by zgodnie z podpisanym przez Twardowskiego cyrografem ten oddał mu swoją duszę. Szlachcic przypomniał o obowiązku wykonania przez diabła trzech ostatnich poleceń. Ostatnie, trzecie życzenie przerosło Mefistofelesa, który zostawił Twardowskiego w spokoju i uciekł przez dziurkę od klucza.

</doc>
<doc id="5283505" url="https://pl.wikipedia.org/wiki?curid=5283505" title="Spektroskopia czasowo-rozdzielcza">
Spektroskopia czasowo-rozdzielcza

Spektroskopia czasowo-rozdzielcza to zbiór technik spektroskopowych pozwalających na badanie dynamiki czasowej procesów zachodzących w materiałach lub związkach chemicznych. Przeważnie dotyczy to procesów, które następują na skutek naświetlania próbki promieniowaniem elektromagnetycznym, lecz w ogólności są to wszystkie techniki spektroskopowe które mogą być stosowane do badań dowolnych procesów prowadzących do zmian właściwości układu w czasie. Przy wykorzystaniu lasera impulsowego, możliwe są pomiary procesów w skali czasowej rzędu nawet do 10−16 sekund (dziesiąte części femtosekund). Uzyskane widma czasowo-rozdzielcze mogą być opisywane przy wykorzystaniu metod dwuwymiarowej analizy korelacji.
Spektroskopia absorpcji przejściowej.
Spektroskopia absorpcji przejściowej ("Transient-Absorption Spectroscopy, TAS, TA)", znana również jako fotoliza błyskowa, jest szczególną formą spektroskopii absorpcyjnej. Jest to technika nieliniowej spektroskopii laserowej, która mierzy absorbancję lub transmitancję w badanej próbce. Wielkość ta, dla konkretnej długości fali lub wybranego zakresu długości fali mierzona jest w funkcji czasu, który upłynął od momentu wzbudzenia próbki zewnętrznym promieniowaniem (impulsem lasera lub błyskiem lampy) . Podczas standardowego eksperymentu, zarówno promieniowanie wzbudzające ("pompa") oraz promieniowanie absorbowane przez próbkę ("sonda") generowane są z tego samego źródła - najczęściej lasera impulsowego. W przypadku dostatecznie powolnych procesów, zadowalająca rozdzielczość czasowa może być osiągnięta przy wykorzystaniu ciągłego źródła promieniowania próbkującego, w połączeniu z serią konwencjonalnych pomiarów spektrofotometrycznych.
Fundamentem technik czasowo-rozdzielczych jest zdolność układu do precyzyjnego zarejestrowania dwóch odrębnych zdarzeń w czasie rzeczywistym. Tym samym, im szybsza detekcja, tym lepsza rozdzielczość czasowa danych. Wynika z tego, że spektroskopia wykorzystująca jako źródło laser np. femtosekundowy pozwala uzyskać wyższą rozdzielczość czasową danych niż spektroskopia wykorzystująca laser nanosekundowy. W układzie TAS, wiązka pompująca najpierw wzbudza próbkę, a następnie odpowiednio opóźniona wiązka sondująca dociera do próbki. W celu utrzymania korzystnego rozkładu widmowego, obydwa impulsy pochodzą z jednego źródła promieniowania zewnętrznego. Dla każdego wybranego opóźnienia, transmitancja wiązki sondującej po przejściu przez wzbudzoną próbkę jest rejestrowana na detektorze, a zebrane dane mogą być później analizowane w celu opisania dynamiki czasowej stanu wzbudzonego.
Zmianę absorbancji (Δ"A") po wzbudzeniu opisuje równanie:
Δ"A" zawiera w sobie informację o jakiejkolwiek zmianie w widmie absorpcyjnym w funkcji czasu oraz długości fali. Może na nią składać się wybielanie stanu podstawowego (−Δ"A"), Wtórne wzbudzenie elektronów znajdujących się w stanie wzbudzonym do jeszcze wyższych stanów elektronowych (+Δ"A"), emisja wymuszona (−Δ"A") lub absorpcję potencjalnych produktów fotoreakcji (+Δ"A"). Wybielanie odnosi się tu do zmniejszenia liczby nośników w stanie podstawowym, na skutek ich wcześniejszej ekscytacji do wyższych stanów. Emisja wymuszona, jako że dotyczy przejścia ze stanu wzbudzonego na podstawowy, jest na ogół spójna z widmem fluorescencji próbki i tym samym jej widmo jest przesunięte Stokes'owsko względem sygnału wynikającego z wybielania. Ze względu na niską intensywność wiązki próbkującej, widmo wynikające z emisji wymuszonej często jest nierozróżnialne od sygnału pochodzącego od absorbcji. Absorbcja produktów fotoreakcji dotyczy wszelkich zmian w absorpcji próbki pojawiających na skutek indukowanych światłem przemian, zachodzących w badanym układzie. W przeciwieństwie do technik czasowo-rozdzielczej fotoluminescencji, pomiary absorpcji przejściowej mogą być również wykorzystywane do przewidywania stanów nieuczestniczących bezpośrednio w procesach emisji/absorpcji.
Absorpcja przejściowa może być mierzona jako funkcja długości fali lub czasu. Widmo absorpcji przejściowej rozpatrywane względem długości fali zawiera informację o zaniku lub przemianie produktów pośrednich reakcji zachodzących w badanej próbce dla różnych długości fali indukującego je światła. Widmo absorpcji przejściowej, przedstawione jako funkcja czasu, dostarcza natomiast informacji dotyczącej intensywności (liczebności) procesów zaniku dla konkretnej długości fali, jak również o charakterystyce ich czasowej ewolucji. Analiza takiego widma może dostarczyć między innymi informacji o konwersji międzysystemowej ("inter-system crossing", ISC) lub o pośrednich stanach elektronowych obecnych w badanym układzie.
Warunki eksperymentalne.
Efektywność pomiarów oraz późniejszej analizy danych pozyskanych techniką TAS jest zależna od czynników takich jak: częstotliwość lasera, długość pojedynczego impulsu, energia emisji próbki, polaryzacji, intensywności promieniowania, specyfiki chemicznej próbki, rozpuszczalnika, stężenia oraz temperatury.
Zastosowanie.
Spektroskopia absorpcji przejściowej pozwala śledzić dynamikę czasową procesów chemicznych zachodzących w skali pikosekundowej lub nawet femtosekundowej. Procesy te są indukowane przez ultraszybki impuls lasera pompującego, a następnie próbkowane przez wiązkę sondującą.Techniki TA pozwalają badać przejścia bezpromieniste zachodzące z wyższych stanów elektronowych (femtosekundy), relaksację wibracyjną (pikosekundy) oraz przejścia promieniste zachodzące z wzbudzonych stanów singletowych (nanosekundy).
TAS może być używana między innymi do śledzenia stanów przejściowych w reakcjach fotochemicznych; procesach transferu energii, ładunku lub elektronu; zmian konformacyjnych, procesów relaksacji termicznej, fluorescencji, fosforescencji. Wykorzystując ultraszybkie lasery z zakresu UV-Vis-NIR, możliwe jest wzbudzanie jedynie konkretnego fragmentu badanych cząsteczek, w celu zaobserwowania dynamiki molekularnej wyselekcjonowanego procesu zachodzącego w badanej próbce.
Spektroskopia absorpcji przejściowej jest obecnie szeroko cenionym narzędziem do charakteryzacji stanów elektronowych oraz procesów transferu energii w nanocząstkach, identyfikacji poziomów pułapkowych w półprzewodnikach oraz rozwoju wydajnych technik pasywacji powierzchni.
Inne techniki wieloimpulsowe.
Opisana wyżej technika absorpcji przejściowej jest techniką dwuimpulsową. Innymi technikami wykorzystującymi dwa lub więcej impulsy są:
Interpretacja uzyskanych w takich eksperymentach danych jest na ogół znacznie bardziej skomplikowana niż w przypadku TAS.
Magnetyczny rezonans jądrowy (NMR) oraz elektronowy rezonans paramagnetyczny (EPR) są na ogół także technikami wieloimpulsowymi, choć wykorzystują w tym celu fale radiowe oraz mikrofale zamiast światła widzialnego.
Czasowo-rozdzielcza spektroskopia w podczerwieni.
Czasowo-rozdzielcza spektroskopia w podczerwieni ("Time-Resolved Infrared Spectroscopy, TRIR") również wykorzystuje dwuimpulsową metodę "pompa-sonda". Impuls pompujący jest w tym wypadku na ogół z zakresu ultrafioletu (UV), generowanego przez laser Nd:YAG o wysokiej mocy, podczas gdy impuls sondujący jest z zakresu podczerwieni (IR). Obecnie technika ta pozwala obserwować zmiany w reżimie pikosekund, i pozwala dostarczyć informacji o dynamice strukturalnej stanów emisyjnych i bezemisyjnych cząsteczek.
Czasowo-rozdzielcza spektroskopia fluorescencji.
Czasowo-rozdzielcza spektroskopia fluorescencji jest rozszerzoną techniką spektroskopii fluorescencji. Fluorescencja (lub fosforescencja) próbki mierzona jest w funkcji czasu, który minął od momentu wzbudzenia jej promieniowaniem elektromagnetycznym. Rozdzielczość czasowa pomiaru może być uzyskana przy wykorzystaniu:
Analiza danych pozyskanych tą techniką wykorzystuje całki splotowe w celu wyodrębnienia czasów życia zaniku fluorescencji.
Czasowo-rozdzielcza spektroskopia fotoemisyjna oraz dwufotonowa spektroskopia fotoelektronów.
Czasowo-rozdzielcza spektroskopia fotoemisyjna oraz dwufotonowa spektroskopia fotoelektronów (2PPE) są rozszerzeniami spektroskopii fotoemisji. Metody te również wykorzystują metodę "pompa-sonda". W większości przypadków, pompa oraz sonda są generowane przez laser impulsowy w zakresie światła widzialnego. Wiązka pompująca wzbudza badaną próbkę, a wiązka sondująca jonizuje ją. Powstające w związku z tym swobodne elektrony lub jony dodatnie są mierzone. Poprzez zmienianie opóźnienia między pompą a sondą, możliwe jest śledzenie zmian energetycznych powstających fotoproduktów.

</doc>
<doc id="5283507" url="https://pl.wikipedia.org/wiki?curid=5283507" title="Jonathan Gómez">
Jonathan Gómez

Jonathan Germán Gómez (ur. 1 września 2003 w North Richland Hills) – meksykański piłkarz z obywatelstwem amerykańskim występujący na pozycji lewego pomocnika, reprezentant kraju, obecnie zawodnik hiszpańskiego Real Sociedad B.
Jest synem meksykańskich imigrantów. Jego brat Johan Gomez również jest piłkarzem.

</doc>
<doc id="5283511" url="https://pl.wikipedia.org/wiki?curid=5283511" title="Piotr „Yoyo” Jakimów">
Piotr „Yoyo” Jakimów



</doc>
<doc id="5283513" url="https://pl.wikipedia.org/wiki?curid=5283513" title="Linia kolejowa Szawle – Janiszki">
Linia kolejowa Szawle – Janiszki

Linia kolejowa Szawle – Janiszki – linia kolejowa na Litwie łącząca stację Szawle ze stacją Janiszki i z granicą państwową z Łotwą.
Linia na całej długości jest niezelektryfikowana i jednotorowa.
Historia.
Linia została wybudowana przez okupacyjne wojska niemieckie w 1915 jako część połączenia Jełgawy z Tylżą. Początkowo leżała na okupowanych terenach Imperium Rosyjskiego, w latach 1918 - 1940 położona była na Litwie, następnie w Związku Sowieckim (1940 - 1991). Od 1991 ponownie znajduje się w granicach niepodległej Litwy.

</doc>
<doc id="5283514" url="https://pl.wikipedia.org/wiki?curid=5283514" title="Śnieg (dramat z 1903)">
Śnieg (dramat z 1903)



</doc>
<doc id="5283515" url="https://pl.wikipedia.org/wiki?curid=5283515" title="Śnieg (dramat z 1897)">
Śnieg (dramat z 1897)



</doc>
<doc id="5283516" url="https://pl.wikipedia.org/wiki?curid=5283516" title="Gordana Kuić">
Gordana Kuić

Gordana Kuić (serb. Гордана Куић; ur. 29 sierpnia 1942 w Belgradzie, zm. 15 stycznia 2023) – serbska pisarka żydowskiego pochodzenia.
Biografia.
Jest córką Serba Metodije Kuicia i Żydówki sefardyjskiej Blanki Levi. Ukończyła filologię angielską na uniwersytecie w Belgradzie. Pracowała w ambasadzie USA w Belgradzie oraz w fundacji Sorosa. Zadebiutowała w 1986 roku powieścią "Zapach deszczu na Bałkanach" (serb. Мирис кише на Балкану, "Miris kiše na Balkanu"), która została wyprzedana w Jugosławii w ciągu sześciu miesięcy mimo braku reklamy oraz krytyki; największą popularność zyskała w Sarajewie. Tekst został także przetłumaczony m.in. na język angielski, niemiecki i polski; na jego podstawie utworzono również serial oraz scenariusz baletowy. W 1991 i 1995 roku ukazały się kolejne części książki, zatytułowane "Kwitnienie lip na Bałkanach" (serb. Цват липе на Балкану, "Cvat lipe na Balkanu") i "Schyłek dnia na Bałkanach" (serb. Смирај дана на Балкану, "Smiraj dana na Balkanu"). Trylogia ta została pozytywnie przyjęta przez krytykę literacką i przyniosła autorce popularność. W 2018 za "Schyłek..." została nagrodzona przez izraelską fundację wspierania i wydawania dzieł książkowych o wyjątkowej wartości.
W 1997 roku wydała kolejną powieść, "Duchy nad Bałkanami", która nie cieszyła się już tak dużym uznaniem. Z pozytywnym odbiorem spotkały się jednak kolejne publikacje Kuić: "Legenda o Lunie Levi" (1999), "Baśń o Beniaminie Baruchu" (2002) i "Ballada o Bohorecie" (2006). Te trzy powieści stanowią kolejną trylogię, której fabuła rozgrywała się w ciągu czterech stuleci w Hiszpanii, Stambule oraz kilku miastach dawnej Jugosławii. Pod względem chronologicznym, zakończenie "Ballady o Bochorecie" jest jednocześnie początkiem "Zapachu deszczu na Bałkanach". "Ballada..." jest poświęcona pisarce Laurze Papo, która była ciotką Kuić.
W 2018 opublikowała powieść "Roman u slikama".
Jest także autorką dwóch opowiadań: "Preostale priče" (2009) i "Sa druge strane noći" (2012).

</doc>
<doc id="5283517" url="https://pl.wikipedia.org/wiki?curid=5283517" title="Gershon Dawidowitsch">
Gershon Dawidowitsch



</doc>
<doc id="5283518" url="https://pl.wikipedia.org/wiki?curid=5283518" title="Nowy Kozłów">
Nowy Kozłów



</doc>
<doc id="5283520" url="https://pl.wikipedia.org/wiki?curid=5283520" title="Brooklyn's Don Diva">
Brooklyn's Don Diva



</doc>
<doc id="5283523" url="https://pl.wikipedia.org/wiki?curid=5283523" title="CISZA">
CISZA



</doc>
<doc id="5283524" url="https://pl.wikipedia.org/wiki?curid=5283524" title="GRA (album)">
GRA (album)



</doc>
<doc id="5283526" url="https://pl.wikipedia.org/wiki?curid=5283526" title="Gra (album)">
Gra (album)



</doc>
<doc id="5283527" url="https://pl.wikipedia.org/wiki?curid=5283527" title="ATL's Finest">
ATL's Finest



</doc>
<doc id="5283528" url="https://pl.wikipedia.org/wiki?curid=5283528" title="..Cuz A D.U. Party Don't Stop!!">
..Cuz A D.U. Party Don't Stop!!



</doc>
<doc id="5283529" url="https://pl.wikipedia.org/wiki?curid=5283529" title="Please Don't Stop The Rain">
Please Don't Stop The Rain



</doc>
<doc id="5283533" url="https://pl.wikipedia.org/wiki?curid=5283533" title="Jordán Carrillo">
Jordán Carrillo

Jordán Carrillo Rodríguez (ur. 30 listopada 2001 w Culiacán) – meksykański piłkarz występujący na pozycji skrzydłowego lub ofensywnego pomocnika, reprezentant kraju, obecnie zawodnik Santosu Laguna.

</doc>
<doc id="5283535" url="https://pl.wikipedia.org/wiki?curid=5283535" title="Rolava">
Rolava

Rolava () – rzeka w Czechach, dopływ Ohrzy. Jej długość wynosi 36,65 km, a powierzchnia zlewni 138 km².
Źródła Rolavy znajdują się w Rudawach, na zboczu góry Jeřábí vrch, na wysokości 920,8 m n.p.m., w pobliżu granicy z Niemcami. Uchodzi do Ohrzy w dzielnicy Rybáře Karlowych Warów, na wysokości 370,3 m n.p.m.

</doc>
<doc id="5283539" url="https://pl.wikipedia.org/wiki?curid=5283539" title="Uchwalenie Konstytucji 3 Maja">
Uchwalenie Konstytucji 3 Maja



</doc>
<doc id="5283541" url="https://pl.wikipedia.org/wiki?curid=5283541" title="Grażyna Cywińska-Wasilewska">
Grażyna Cywińska-Wasilewska

Grażyna Cywińska-Wasilewska (zm. 15 września 2021) – polska lekarka, specjalistka rehabilitacji medycznej, dr hab.
Życiorys.
10 czerwca 1976 obroniła pracę doktorską "Wartość praktyczna oznaczania szybkości przewodzenia nerwów ruchowych", 18 listopada 1998 habilitowała się na podstawie pracy zatytułowanej "Zespół post polio w świetle badań elektrofizjologicznych i klinicznych". Pracowała w Zakładzie Patofizjologii Narządu Ruchu na I Wydziale Lekarskim Akademii Medycznej im. Karola Marcinkowskiego w Poznaniu.
Została zatrudniona na stanowisku profesora nadzwyczajnego w Instytucie Fizjoterapii i Ratownictwa Medycznego Państwowej Wyższej Szkole Zawodowej im. Prezydenta Stanisława Wojciechowskiego w Kaliszu oraz w Katedrze Rehabilitacji Narządu Ruchu na Wydziale Wychowania Fizycznego, Sportu i Rehabilitacji Akademii Wychowania Fizycznego im. Eugeniusza Piaseckiego w Poznaniu.
Była profesorem uczelni na Wydziale Nauk o Zdrowiu Akademii Kaliskiej im. Prezydenta Stanisława Wojciechowskiego oraz członkiem Komitetu Rehabilitacji, Kultury Fizycznej i Integracji Społecznej na VI Wydziale – Nauk Medycznych Polskiej Akademii Nauk.
Była członkiem założycielem Polskiego Towarzystwa Rehabilitacji, pełniła funkcję Prezes Oddziału Wielkopolskiego towarzystwa.
Zmarła 15 września 2021.

</doc>
<doc id="5283544" url="https://pl.wikipedia.org/wiki?curid=5283544" title="Mistrzostwa Świata w Kajakarstwie 1991">
Mistrzostwa Świata w Kajakarstwie 1991

24. Mistrzostwa świata w kajakarstwie odbyły się w dniach 21–25 sierpnia 1991 w Paryżu.
Rozegrano 17 konkurencji męskich i 5 kobiecych. Mężczyźni startowali w kanadyjkach jedynkach (C-1), dwójkach (C-2) i czwórkach (C-4) oraz w kajakach jedynkach (K-1), dwójkach (K-2) i czwórkach (K-4), zaś kobiety w kajakach jedynkach, dwójkach i czwórkach. Liczba i rodzaj konkurencji nie zmieniły się od poprzednich mistrzostw.
Po raz pierwszy od mistrzostw w 1938 wystąpiła reprezentacja zjednoczonych Niemiec, która zajęła pierwsze miejsce w klasyfikacji medalowej. Po raz ostatni wystąpiły reprezentacje Czechosłowacji i Związku Radzieckiego.

</doc>
<doc id="5283545" url="https://pl.wikipedia.org/wiki?curid=5283545" title="Epithemis">
Epithemis



</doc>
<doc id="5283557" url="https://pl.wikipedia.org/wiki?curid=5283557" title="Jan Zawisza Trzebicki">
Jan Zawisza Trzebicki

Jan Zawisza Trzebicki herbu Łabędź – podstoli sieradzki w latach 1657-1659, surogator sieradzki w latach 1653-1659.
Poseł sejmiku szadkowskiego na sejm 1658 roku i sejm 1659 roku.

</doc>
<doc id="5283561" url="https://pl.wikipedia.org/wiki?curid=5283561" title="Villa humilis">
Villa humilis

Villa humilis – gatunek muchówki z rodziny bujankowatych i podrodziny Exoprosopinae. Zamieszkuje zachodnią Palearktykę.
Taksonomia.
Gatunek ten opisany został po raz pierwszy w 1831 roku przez Johanna Friedricha Ruthego pod nazwą "Anthrax humilis". Lokalizacja typowa znajduje się w Niemczech.
Morfologia.
Muchówka o ciele długości od 6,5 do 9,5 mm. Niemal kulista głowa ma między łuskami na twarzy czarne owłosienie. Tułów jest krótki, lekko wypukły na przedzie i wyraźnie spłaszczony z tyłu. Łuski na tułowiu są złociste i przylegające. Kolor szczecinek na guzach zaskrzydłowych i tarczce jest biały. Brunatna łuseczka skrzydłowa ma biały rąbek przy krawędzi. Żółte łuski wyrastają na tegulach i bazykoście. Skrzydło ma przedni brzeg, obie komórki podstawowe, komórkę dyskoidalną oraz pierwszą komórkę radialną przejrzyste lub zażółcone. Ubarwienie przezmianek jest brunatnożółte, ciemniejsze niż włosków u podstawy odwłoka. Odwłok jest krótki i szeroki, czarny z przepaskami u samicy ubarwionymi bladożółto, a u samca szaro. U samca przepaski na tergitach od drugiego do czwartego zajmują połowę długości, a na tergitach szóstym i siódmym całą ich długość. Boki tergitów u obu płci owłosione są biało. Wierzchołek odwłoka u samicy ma wieniec długich, zakrzywionych szczecinek.
Ekologia i występowanie.
Owady dorosłe latają w pełnym słońcu i chętnie odwiedzają kwiaty, celem żerowania na nektarze. Aktywne są od czerwca do lipca. Jaja składane są do gleby. Larwy są pasożytami gąsienic motyli nocnych.
Gatunek zachodniopalearktyczny, znany z Hiszpanii, Francji, Belgii, Niemiec, Włoch, Polski, Czech, Słowacji, Węgier, Ukrainy, Rumunii, Serbii, Grecji oraz Cypru.
Na „Czerwonej liście zwierząt ginących i zagrożonych w Polsce” umieszczony został jako gatunek o niedostatecznie rozpoznanym statusie (DD).

</doc>
<doc id="5283563" url="https://pl.wikipedia.org/wiki?curid=5283563" title="Halowe Mistrzostwa Świata w Łucznictwie 1995">
Halowe Mistrzostwa Świata w Łucznictwie 1995

3. Halowe Mistrzostwa Świata w Łucznictwie odbyły się w dniach 27 lutego - 4 marca 1995 w Birmingham w Wielkiej Brytanii. Po raz pierwszy rozegrano zawody drużynowe.

</doc>
<doc id="5283564" url="https://pl.wikipedia.org/wiki?curid=5283564" title="Kościół pw. Świętego Wojciecha w Gdańsku - Świbnie">
Kościół pw. Świętego Wojciecha w Gdańsku - Świbnie



</doc>
<doc id="5283566" url="https://pl.wikipedia.org/wiki?curid=5283566" title="Aszur-uballit">
Aszur-uballit

Aszur-uballit – imię dwóch władców Asyrii:

</doc>
<doc id="5283567" url="https://pl.wikipedia.org/wiki?curid=5283567" title="Aquapark Leśna">
Aquapark Leśna

Aquapark Leśna – ośrodek sportowo-rekreacyjny w Leśnej, koło Żywca.
Został oddany do użytku w 2011 roku i jest pierwszym aquaparkiem na Żywiecczyźnie.
W ramach aquaparku znajdują się trzy baseny: wewnętrzny rekreacyjny z biczami wodnymi i urządzeniami do masażu karku, wewnętrzny z ławkami do masażu wodnego i powietrznego, basen zewnętrzny – "wypływowy"; a także zjeżdżalnia i sauny: fińska i parowa.
W obiekcie w 2014 została oddana do użytku sala gastronomiczna. Oprócz tego w obiekcie mieszczą się kawiarnia, salon odnowy biologicznej i noclegi.

</doc>
<doc id="5283571" url="https://pl.wikipedia.org/wiki?curid=5283571" title="Sygnatura w sztuce">
Sygnatura w sztuce

Sygnatura w sztuce (średniowieczna łac. "signatura" – 'oznaczenie, pieczęć', od łac. "signare" – 'znaczyć, pieczętować') – własnoręczny podpis lub znak artysty złożony na dziele sztuki. Podpisywanie swoich dzieł nazywa się "sygnowaniem" np. obrazu, rzeźby.
Sygnatura składa się z imienia i nazwiska, samego nazwiska, samego imienia, inicjałów, monogramu, charakterystycznego znaku lub ciągu znaków w postaci zwierzęcej lub figury geometrycznej, niekiedy daty lub miejsca powstania dzieła.
Często uzupełniane były łacińskimi formułami lub ich skrótami:
Czasem wzbogacano sygnatury sentencjami, głównie łacińskimi lub innym tekstem.
Sygnowanie znane było już od starożytności, w średniowieczu stosowane rzadko ze względu na anonimowość twórców (występowały na obramieniach lub bordiurach).
W renesansie zaczęto stosować sygnatury bezpośrednio na dziele. Malarstwo i rzeźba zaczęły funkcjonować jako wytwory ludzkiej kreatywności, indywidualizm artysty zaczął być ceniony.
Dla wielu artystów sygnatura stanowi ostatni etap w procesie tworzenia dzieła i stanowi potwierdzenie autorstwa.
Sygnatury na obrazach artyści umieszczają zwykle na dolnej krawędzi obrazu, na drobnym elemencie, w prawym lub lewym rogu, czasem przy górnej krawędzi lub na odwrocie obrazu, na płótnie lub ramie. Na rzeźbach zlokalizowane są zwykle na postumencie; na dziełach architektonicznych na cokołach, fryzach, latarniach kopuł. 
Wielu artystów zmienia swoje sygnatury w różnych okresach twórczości co pomaga w datowaniu dzieła. Pablo Picasso we wczesnej działalności w sygnaturze umieszczał drugie imię, podpisując się: „Pablo Ruiz Picasso”, „Pablo R. Picasso”, „P.R. Picasso”. Później zaczął używać wyłącznie nazwiska, które było nazwiskiem panieńskim jego matki. W trakcie swojego kubistycznego okresu nie sygnował dzieł w widocznym miejscu, aby nie odwracać uwagi widzów od malarstwa. W końcowym okresie twórczości stosował sygnaturę w postaci podkreślonego nazwiska.
Jacek Malczewski stosował bardzo dużo różnych podpisów.
Z biegiem czasu na skutek procesów utleniania w obrębie płótna zdarza się, że sygnatury są słabo widoczne. Konieczne jest wtedy badanie pod mikroskopem. 
Specjaliści tworzą katalogi z sygnaturami twórców. Ekspert sztuki John Castagno opublikował 17 książek zawierających sygnatury artystów z różnych okresów historii sztuki. Jego pierwsze wydawnictwo zawierało ponad 10 tysięcy sygnatur.
Wraz z rozwojem handlu dziełami sztuki sygnatury stały się przedmiotem fałszerstwa.
W celu stwierdzenia autentyczności sygnatury są często poddawane badaniu: analizie stylistycznej, technologicznej, konserwatorskiej. Między innymi określa się, w której warstwie stratygraficznej znajdują się litery. Umożliwia to stwierdzenie, czy sygnatura została umieszczona na dziele w trakcie tworzenia dzieła czy domalowana później. Obecnie istnieje szerokie spektrum metod badawczych, stosuje się: fluorescencję w ultrafiolecie, w podczerwieni i rentgenowską (XRF), mikroskopię optyczną, radiografię, autoradiografię neutronową, techniki chromatograficzne, oraz bardziej złożone metody badawcze np. koherencyjną tomografię optyczną.
Specjalną grupę sygnatur stanowią gmerki (znaki kamieniarskie umieszczane przez twórcę na powierzchni kamienia).
Pojęcie "sygnatura" i "sygnowanie" używa się potocznie także przy znakowaniu wyrobów ceramicznych. Znaki umieszczone zwykle na spodzie obiektu określają fabrykę lub manufakturę, w której dany wyrób został wyprodukowany, w postaci konkretnej nazwy lub symbolu. Często można odczytać datę, rzadziej nazwisko artysty, który zaprojektował lub ozdobił dany przedmiot. Oznaczenia mogą być odciśnięte, namalowane naszkliwnie, podszkliwnie lub odbite.
Sygnatury twórców umieszczane są niekiedy również na znaczkach pocztowych.

</doc>
<doc id="5283572" url="https://pl.wikipedia.org/wiki?curid=5283572" title="Anna Akana">
Anna Akana

Anna Akana (wł. "Anna Kay Napualani Akana;" ur. 18 sierpnia 1989) – amerykańska aktorka, performerka, youtuberka, piosenkarka. Znana głównie dzięki, odgrywaniu ról w takich produkcjach jak Awkward czy Ant-Man.
Dzieciństwo.
Urodziła się w rodzinie marynarza U.S. Marines. Z tego powodu, w dzieciństwie często zmieniała miejsce zamieszkania, przemieszczając się od stanu do stanu. Jej zainteresowanie przemysłem filmowym było, zapoczątkowane przez zobaczenie produkcji takich jak: Sailor Moon (anime), InuYasha, ze względu na oddanie azjatyckiego charakteru, który pomógł Annie odnaleźć się w jej dziedzictwie kulturowym.
Wstrząsającym wydarzeniem dla Anny było, samobójstwo jej zaledwie 13-letniej siostry w dzień walentynek, w 2007 roku. Motywacją Anny do zainteresowania występowaniem na scenie było, obejrzenie komediowego występu Margaret Cho, na Comedy Central. Fascynacja, skeczami pomogła Annie podnieść się z depresji po śmierci siostry i przyczyniła się do stawiania jej pierwszych kroków w aktorstwie.
Działalność artystyczna.
Początki działalności internetowej.
Anna, mając na względzie tragedie swej siostry, zaczęła początkowo prowadzić kanał youtubowy głównie z myślą o przestrzeganiu ludzi przed popełnianiem samobójstwa. W 2013 wypuściła materiał „Please, don’t kill yourself”, opisując swój ból oraz jej rodziny po stracie bliskiej osoby. W 2014 wydała książkę „Surviving sucide” (ang. Przetrwając samobójstwo), opisujący jej codzienność przez 2 lata po odebraniu sobie życia przez siostrę.
Pierwsze kroki w aktorstwie.
Wcześniej zainspirowana skeczami, zaczęła występować w podobnych widowiskach. Jednak, jej problemy z atakami paniki, sprawiły, że porzuciła dość szybko występowanie na żywo, co miało miejsce w 2011. Zamiast tego, postanowiła rozwijać, rozpoczętą już ścieżkę kariery na YouTube’ie.
Działalność Youtube’owa.
W 2014 Anna wspólnie z komediantką i pisarką Megan Rosati, wyprodukowała komediową scenkę duo-muzyczną. Miała ona na celu, parodiowanie piosenkarki Pat Benatar. Jeszcze w tym samym roku, jej kanał znalazł się na liście TOP 100. New Media Rockstar, na 72. miejscu. Rok 2014 okazał się dla Akany, na tyle owocny, że postanowiła spróbować swoich sił jako reżyserka/producentka, wypuszczając jeden film reżyserowany co miesiąc na kanale. Jednak inicjatywa nie odniosła wielkiego sukcesu(choć społeczność kanału odebrała twórczość pozytywnie) i Akana postanowiła skupić się na okazjonalnym wypuszczaniu filmów. Pomimo tego, jeden z jej filmów zyskał aprobatę (mowa o „Miss Earth”) Briana Grazera i Rona Howarda, którzy postanowili finansować realizowane przez nią produkcję.
Anna była kierowniczką produkcji serialu komediowo-dramatycznego o tematyce młodzieżowej, „Youth and consequences” (reż.Jason Ubladi), który został zrealizowany w ramach oficjalnej współpracy z serwisem YouTube, a następnie wyemitowany na jej kanale.
Kariera filmowa.
W 2011 roku odgrywała jedną z ról w serialu telewizyjnym Awkward. W tym okresie pojawiła się również w teledysku Katy Perry do utworu „Last Friday Night (T.G.I.F.)”.
W 2015 pojawiła się w takich ekranizacjach jak Ant-Man czy Kids vs Monsters.
Rok później wystąpiła w niezależnym filmie komediowym „Hello, my name is Dorris”, w reżyserii Micheal’a Showalter’a.
Występuje cyklicznie, w pewnych odcinkach serialu „Corporate”, produkcji Comedy Central.
W 2019 roku, reżyser Ryan Higa ogłosił, że Akana wystąpi w serialu produkcji Netflixa Jupiter's Legacy.
W 2022 roku, wystąpiła w filmie opublikowanego w październiku tego samego roku. Produkcja została zrealizowana przez Netflix i jest dostępna, jak dotąd jedynie w jego amerykańskiej dystrybucji.
Kariera muzyczna.
W 2019 na kanale youtubie, wypuściła pierwszy singiel „Pretty girls don’t cry”, zapowiadający jej pierwszy album muzyczny. W odstępie kilku kolejnych miesięcy pojawiały się kilka nowych singli z teledyskami. Ostatecznie jej debiutancki krążek "Casuality," został wydany w październiku 2019.
Działalność społeczna.
W 2015 roku artystka, wypuściła własną markę odzieżową „Ghost &amp; Stars”, sprzedającą ubrania galowe, legginsy i T-shirty. W 2017 roku, wypuściła książkę, opowiadającą o problemach w jej życiu spowodowanych przez samobójstwo siostry. Jest krytyczna, wobec zjawiska Yellow Fever, polegającego na fetyszyzowaniu osób azjatyckiego pochodzenia ze względu na ich kolor skóry (przez co te w oczach innych mają być automatycznie dla innych atrakcyjniejsze, szczególnie w kontekście seksualnym), a które jest coraz częstsze w amerykańskim społeczeństwie, co Akana uważa za krzywdzące.
Życie prywatne.
Akana jest biseksualna. W 2019 roku przyznała, że w wieku 20 lat dokonała aborcji, gdyż została zostawiona przez dotychczasowego partnera i nie była gotowa na macierzyństwo. Zrealizowała jeden z reżyserowanych filmów, na jej kanale opowiadający tę historię. Odtąd jest zaangażowana w ruch pro-choice.

</doc>
<doc id="5283576" url="https://pl.wikipedia.org/wiki?curid=5283576" title="Berkheja">
Berkheja

Berkheja, osetnia ("Berkheya" ) – rodzaj roślin należący do rodziny astrowatych. Obejmuje 79 gatunków. Rośliny te występują w tropikalnej i południowej Afryce. Jako introdukowane rosną w Australii i Wielkiej Brytanii.
Niektóre gatunki są uprawiane jako ozdobne, np. berkheja purpurowa "B. purpurea". "B. coddii" jest bioakumulatorem niklu i kobaltu, wykorzystywany jest do obsiewania gleb zanieczyszczonych tymi pierwiastkami (fitoremediacji).
Systematyka.
Rodzaj z rodziny astrowatych ("Asteraceae"). W obrębie rodziny należy do plemienia "Arctotideae" i podplemienia "Gorteriinae", które w tradycyjnym ujęciu włączane są do podrodziny "Cichorioideae" lub po jej podziale do "Vernonioideae". W obrębie podplemienia tworzy grupę z tradycyjnie wyróżnianymi rodzajami "Cullumia", "Cuspidia", "Didelta" i "Heterorhachis", które są w nim zagnieżdżone (rodzaj ma charakter parafiletyczny). Grupa ta jest siostrzana względem rodzajów "Gazania", "Gorteria" i "Hirpicium".

</doc>
<doc id="5283578" url="https://pl.wikipedia.org/wiki?curid=5283578" title="Berkheya">
Berkheya



</doc>
<doc id="5283579" url="https://pl.wikipedia.org/wiki?curid=5283579" title="Osetnia">
Osetnia



</doc>
<doc id="5283586" url="https://pl.wikipedia.org/wiki?curid=5283586" title="SLOT Art Festival">
SLOT Art Festival



</doc>
<doc id="5283588" url="https://pl.wikipedia.org/wiki?curid=5283588" title="Alfa Romeo 75 V6">
Alfa Romeo 75 V6



</doc>
<doc id="5283589" url="https://pl.wikipedia.org/wiki?curid=5283589" title="Renault 21 Turbo">
Renault 21 Turbo



</doc>
<doc id="5283590" url="https://pl.wikipedia.org/wiki?curid=5283590" title="Rajd des Garrigues – Languedoc-Roussillon 1988">
Rajd des Garrigues – Languedoc-Roussillon 1988

Rajd des Garrigues – Languedoc-Roussillon 1988 (9. Rallye des Garrigues – Languedoc-Roussillon) – 9. edycja rajdu samochodowego Rajd des Garrigues – Languedoc-Roussillon rozgrywanego we Francji. Rozgrywany był od 3 do 4 czerwca 1988 roku. Była to osiemnasta runda Rajdowych Mistrzostw Europy w roku 1988 (rajd miał najwyższy współczynnik – 20). Składał się z 18 odcinków specjalnych.

</doc>
<doc id="5283591" url="https://pl.wikipedia.org/wiki?curid=5283591" title="Rajd des Garrigues - Languedoc-Roussillon 1988">
Rajd des Garrigues - Languedoc-Roussillon 1988



</doc>
<doc id="5283606" url="https://pl.wikipedia.org/wiki?curid=5283606" title="Halowe Mistrzostwa Świata w Łucznictwie 1997">
Halowe Mistrzostwa Świata w Łucznictwie 1997

4. Halowe Mistrzostwa Świata w Łucznictwie odbyły się w dniach 24 - 30 marca 1997 roku w Stambule w Turcji.

</doc>
<doc id="5283607" url="https://pl.wikipedia.org/wiki?curid=5283607" title="Mistrzostwa Świata w Kajakarstwie 1993">
Mistrzostwa Świata w Kajakarstwie 1993

25. Mistrzostwa świata w kajakarstwie odbyły się w dniach 25–29 sierpnia 1993 w Kopenhadze.
Rozegrano 17 konkurencji męskich i 5 kobiecych. Mężczyźni startowali w kanadyjkach jedynkach (C-1), dwójkach (C-2) i czwórkach (C-4) oraz w kajakach jedynkach (K-1), dwójkach (K-2) i czwórkach (K-4), zaś kobiety w kajakach jedynkach, dwójkach i czwórkach. Liczba i rodzaj konkurencji nie zmieniły się od poprzednich mistrzostw. Po raz ostatni odbyły się wyścigi na dystansach 10 000 metrów (mężczyzn) i 5000 metrów (kobiet).
Po raz pierwszy wystąpiły reprezentacje Czech, Słowacji i państw powstałych po rozpadzie Związku Radzieckiego.
Pierwsze miejsce w klasyfikacji medalowej wywalczyli reprezentanci Niemiec.

</doc>
<doc id="5283610" url="https://pl.wikipedia.org/wiki?curid=5283610" title="Bergtramlingen">
Bergtramlingen



</doc>
<doc id="5283612" url="https://pl.wikipedia.org/wiki?curid=5283612" title="Piotr Renkiel">
Piotr Renkiel

Piotr Renkiel (ur. 16 października 1987 w Nowym Dworze Gdańskim) – polski koszykarz grający na pozycji niskiego skrzydłowego lub rzucającego obrońcy.
Kariera.
Piotr Renkiel w trakcie kariery sportowej reprezentował barwy klubów: ZTS-u Nowy Dwór Gdański (2008–2010), Korsarza Gdańsk (2010–2012), KS-u Sierakowice (2012–2013), dwukrotnie AZS-u Politechniki Gdańskiej (2013–2015, 2018–2019), Polpharmy Starogard Gdański (2015–2016) oraz AZS-u Politechniki Krakowskiej (2016–2018).
Kariera trenerska.
Piotr Renkiel po zakończeniu kariery sportowej rozpoczął karierę trenerską. Od 2019 roku trenuje drużynę 3x3 AZS Politechniki Gdańskiej, z którą trzykrotnie zdobył mistrzostwo Polski (2019, 2020, 2021).
Reprezentacja Polski 3x3.
Renkiel w 2019 roku został selekcjonerem reprezentacji Polski 3x3, która pod jego wodzą odniosła największe sukcesy na arenie międzynarodowej: 3. miejsce na mistrzostwach świata 2019 w Amsterdamie, po wygranej 18:15 w meczu o 3. miejsce z reprezentacją Serbii oraz 3. miejsce na mistrzostwach Europy 2021 w Paryżu, po wygranej 19:18 w meczu o 3. miejsce z reprezentacją Rosji.
Reprezentacja Polski 3x3 pod wodzą Renkiela także zadebiutowała na turnieju olimpijskim. Na turnieju olimpijskim 2020 w Tokio, "Biało-Czerwoni" jako jedni z faworytów turnieju, zajęli przedostatnie, 7. miejsce w Grupie A (2 zwycięstwa, 5 porażek), kończąc tym samym swój udział w turnieju.

</doc>
<doc id="5283614" url="https://pl.wikipedia.org/wiki?curid=5283614" title="Galeria Sławy włoskiej piłki nożnej">
Galeria Sławy włoskiej piłki nożnej

Galeria Sławy włoskiej piłki nożnej (wł. "Hall of Fame del calcio italiano") – galeria sławy osób, które wywarły znaczący wpływ na włoską piłkę nożną, utworzona w 2011 roku, z siedzibą w Museo del Calcio we Florencji.
Opis.
Galeria Sławy włoskiej piłki nożnej została utworzona w 2011 roku przez Włoski Związek Piłki Nożnej (FIGC) oraz Fundację Muzeum Piłki Nożnej (wł. "Fondazione Museo del Calcio"), w celu uczczenia osób, które wywarły znaczący wpływ na włoską piłkę nożną. Ma na celu promowanie dziedzictwa, historii, kultury i wartości włoskiej piłki nożnej.
Od 2011 roku dodawani są członkowie, podzieleni na kategorie: piłkarz (co najmniej od dwóch sezonów na sportowej emeryturze), trener (co najmniej 15 lat w zawodzie), weteran (25 lat na emeryturze), zagraniczny piłkarz (co najmniej od dwóch sezonów na sportowej emeryturze oraz co najmniej pięć sezonów rozegranych we Włoszech, sędzia (co najmniej od dwóch sezonów na emeryturze), dyrektor (co najmniej 15 lat w zawodzie) oraz pośmiertnie nagrodzeni.
W 2014 roku dodano kategorie włoskich piłkarek, w 2018 roku utworzono Nagrodę Fair Play na cześć piłkarza, Davide Astoriego oraz Nagrodę Specjalną, której pierwszym laureatem został Gianni Brera. W 2020 roku edycja nie odbyła się z powodu pandemii COVID-19.
W skład jury wchodzą: dyrektorzy głównych włoskich mediów sportowych: Luigi Ferrajolo (prezes Włoskie Stowarzyszenie Prasy Sportowej), Andrea Monti ("La Gazzetta dello Sport"), Alessandro Vocalelli ("Corriere dello Sport – Stadio" i "Guerin Sportivo"), Paolo De Paola ("Tuttosport"), Gabriele Romagnoli (Rai Sport), Federico Ferri (Sky Sport), Matteo Marani (Sky Sport 24), Alberto Brandi (Sport Mediaset) i Piercarlo Presutti (Agenzia Nazionale Stampa Associata), jednak w różnych edycjach jury występowało w różnym składzie.

</doc>
<doc id="5283615" url="https://pl.wikipedia.org/wiki?curid=5283615" title="Blumenbachia">
Blumenbachia

Blumenbachia ("Blumenbachia") – rodzaj roślin z rodziny ożwiowatych. Obejmuje 12 gatunków. Zasięg rodzaju obejmuje południową część Ameryki Południowej – Argentynę, Urugwaj, Paragwaj, południową Brazylię i środkowe i północne Chile.
Niektóre gatunki bywają uprawiane, np. blumenbachia Hieronima "B. hieronymi".
Systematyka.
Rodzaj z rodziny ożwiowatych ("Loasaceae"). W obrębie rodziny zaliczany do podrodziny "Loasoideae" i plemienia "Loaseae".

</doc>
<doc id="5283619" url="https://pl.wikipedia.org/wiki?curid=5283619" title="Baby Benz">
Baby Benz



</doc>
<doc id="5283620" url="https://pl.wikipedia.org/wiki?curid=5283620" title="Perrefitte">
Perrefitte

Perrefitte (hist. "Beffert", "Pfeffert") – gmina (niem. "Einwohnergemeinde") w północno-zachodniej Szwajcarii, w kantonie Berno, w regionie administracyjnym Berner Jura, w okręgu Berner Jura. 31 grudnia 2020 roku liczyła 481 mieszkańców. 
Demografia.
Według danych z 2000 r. 84,2% mieszkańców gminy była francuskojęzyczna, 9,2% niemieckojęzyczna, a 2,9% włoskojęzyczna. Na dzień 31 grudnia 2020 obcokrajowcy stanowili 16,2% ogółu mieszkańców.

</doc>
<doc id="5283624" url="https://pl.wikipedia.org/wiki?curid=5283624" title="Pfeffert">
Pfeffert



</doc>
<doc id="5283625" url="https://pl.wikipedia.org/wiki?curid=5283625" title="Halowe Mistrzostwa Świata w Łucznictwie 1999">
Halowe Mistrzostwa Świata w Łucznictwie 1999

5. Halowe Mistrzostwa Świata w Łucznictwie odbyły się w dniach 6 - 10 marca 1999 roku w Hawanie na Kubie.
Pierwszy w historii halowych mistrzostw medal dla Polski wywalczyła Agata Bulwa. Polka stanęła na najniższym stopniu podium w konkurencji łuków klasycznych.

</doc>
<doc id="5283629" url="https://pl.wikipedia.org/wiki?curid=5283629" title="Monika Szewczyk">
Monika Szewczyk

Monika Szewczyk (ur. w Szczecinie) – kuratorka sztuki, od 1990 roku dyrektorka Galerii Arsenał. Autorka i kuratorka ponad 100 wystaw sztuki współczesnej.
W 2005 otrzymała Brązowy Medal „Zasłużony Kulturze Gloria Artis”, a w 2013 Nagrodę Artystyczną Prezydenta Miasta Białegostoku.

</doc>
<doc id="5283630" url="https://pl.wikipedia.org/wiki?curid=5283630" title="Beffert">
Beffert

Francja:
Szwajcaria:

</doc>
<doc id="5283634" url="https://pl.wikipedia.org/wiki?curid=5283634" title="Sergiusz Kłaczkow">
Sergiusz Kłaczkow

Sergiusz Kłaczkow (ur. 12 września 1922 w Łodzi, zm. 3 marca 2002 w Warszawie) – dziennikarz, redaktor naczelny „Głosu Robotniczego”, prezes Towarzystwa Przyjaciół Łodzi.
Życiorys.
Kłaczkow w 1940 został wywieziony na roboty przymusowe do Prus Wschodnich, z których uciekł i powrócił do Łodzi, gdzie mieszkał i pracował oraz zaangażował się w konspirację w ramach Armii Krajowej. W marcu 1944 został aresztowany przez gestapo i zesłany do obozu koncentracyjnego w Groß-Rosen, następnie przebywał także w obozach: Hartmansdorf, Buchenwald i Leitmeritz, z którego został wyzwolony 9 maja 1945. Po powrocie do Łodzi w 1947 uzyskał świadectwo dojrzałości, podjął studia na Uniwersytecie Łódzkim z filozofii w zakresie filologii niemieckiej, ukończone w 1952 oraz podjął naukę w dwuletnim Studium Dziennikarskim. Po wojnie pracował jako pomocnik biurowy w Fabryce Maszyn K. Drzewińskiego w Łodzi, a od 1948 pracował jako dziennikarz – początkowo „Expressu Ilustrowanego” i „Dziennika Łódzkiego”, następnie był sekretarzem (1959–1964), zastępcą redaktora naczelnego (1964–1966) i redaktorem naczelnym (1966–1974) Głosu Robotniczego. W latach 1974–1978 był redaktorem naczelnym Centralnej Agencji Fotograficznej, a w latach 1976–1978 także tygodnika „Argumenty”.
W latach 1967–1972 sprawował funkcję prezesa Towarzystwa Przyjaciół Łodzi. Od 1978 był sekretarzem Międzynarodowej Organizacji Dziennikarzy w Pradze. Ponadto był członkiem Stowarzyszenia Dziennikarzy Polskich, gdzie należał do Zarządu Oddziału (1956–1958), Naczelnego Sądu Dziennikarskiego (1968–1971), Zarządu Głównego oraz był przewodniczącym Komisji Zagranicznej Zarządu Głównego (1974–1978). Spoczywa na cmentarzu rzymskokatolickim „Zarzew” w Łodzi (kwartał 78, rząd 3, grób 8).

</doc>
<doc id="5283636" url="https://pl.wikipedia.org/wiki?curid=5283636" title="Austriacki MVP ÖBL">
Austriacki MVP ÖBL

Austriacki MVP ÖBL – nagroda przyznawana corocznie od sezonu 2003/2004 przez Austriacką Bundesligę Koszykówki (Österreichische Basketball Bundesliga), najlepszemu austriackiemu zawodnikowi rozgrywek zasadniczych ligi.

</doc>
<doc id="5283639" url="https://pl.wikipedia.org/wiki?curid=5283639" title="Beffort">
Beffort



</doc>
<doc id="5283641" url="https://pl.wikipedia.org/wiki?curid=5283641" title="Obrona powietrzna">
Obrona powietrzna



</doc>
<doc id="5283644" url="https://pl.wikipedia.org/wiki?curid=5283644" title="Akademia Federalnej Służby Ochrony">
Akademia Federalnej Służby Ochrony

Akademia Federalnej Służby Ochrony – rosyjska państwowa wyższa uczelnia, wchodząca w skład struktur organów bezpieczeństwa Federacji Rosyjskiej; rozlokowana w Orle.

</doc>
<doc id="5283649" url="https://pl.wikipedia.org/wiki?curid=5283649" title="Boenninghausenia białokwiatowa">
Boenninghausenia białokwiatowa

Boenninghausenia białokwiatowa ("Boenninghausenia albiflora" ) – gatunek roślin z rodziny rutowatych ("Rutaceae"). Reprezentuje monotypowy rodzaj boenninghausenia "Boenninghausenia". Występuje we wschodniej i południowo-wschodniej Azji – w Himalajach, Chinach i na Półwyspie Inchochińskim, na Tajwanie, na Wyspach Japońskich (w południowej i środkowej ich części), na Filipinach, Jawie, Celebesie i Małych Wyspach Sundajskich. Rośnie w widnych lasach i w formacjach trawiastych, w strefie międzyzwrotnikowej występuje na obszarach górskich. Kwitnie i owocuje od maja do listopada.
Roślina uprawiana jest jako ozdobna, także w Polsce.
Systematyka.
Przedstawiciel podrodziny "Rutoideae" w obrębie rodziny rutowatych ("Rutaceae"). Rodzaj jest siostrzany względem "Thamnosma", a wobec tych obu siostrzanym jest ruta "Ruta".

</doc>
<doc id="5283650" url="https://pl.wikipedia.org/wiki?curid=5283650" title="Boenninghausenia albiflora">
Boenninghausenia albiflora



</doc>
<doc id="5283651" url="https://pl.wikipedia.org/wiki?curid=5283651" title="Boenninghausenia">
Boenninghausenia



</doc>
<doc id="5283652" url="https://pl.wikipedia.org/wiki?curid=5283652" title="Bajram Mata">
Bajram Mata

Bajram Mata (ur. 18 listopada 1940 w Leiçanie, zm. 5 marca 1983 w Peshkopii) – albański malarz socrealistyczny.
Życiorys.
W 1961 roku ukończył studia malarskie w Instytucie Malarstwa, Rzeźby i Architektury im. Ilii Riepina w Leningradzie. Po powrocie z ZSRR studiował na Uniwersytecie Sztuk w Tiranie, gdzie naukę ukończył w 1965 roku. Następnie pracował w Peshkopii jako scenograf w lokalnym domu kultury i jako nauczyciel rysunku w lokalnych szkołach.
Dzieła Bajrama Maty znajdują się w galeriach sztuki w Tiranie, Durrësie i Peshkopii.

</doc>
<doc id="5283653" url="https://pl.wikipedia.org/wiki?curid=5283653" title="Unkas – ostatni Mohikanin">
Unkas – ostatni Mohikanin

Unkas – ostatni Mohikanin (, , ) – erefenowsko-rumuńsko-francuski western z 1969 roku w reżyserii Jeana Dréville’a, Pierre’a Gasparda-Huita i Sergiu Nicolaescu na podst. powieści "Ostatni Mohikanin" Jamesa Fenimore’a Coopera.
Wersja polska.
Opracowanie: Studio Opracowań Filmów w Warszawie
Reżyseria: Maria Olejniczak
Wystąpili:

</doc>
<doc id="5283665" url="https://pl.wikipedia.org/wiki?curid=5283665" title="Centralny Urząd Szkolenia Zawodowego">
Centralny Urząd Szkolenia Zawodowego

Centralny Urząd Szkolenia Zawodowego – obejmował sprawy szkolenia i przysposobienia zawodowego dla potrzeb gospodarki narodowej. Urząd istniał w latach 1949–1956.
Powołanie urzędu.
Na podstawie ustawy z 1949 r. o zmianie organizacji naczelnych władz gospodarki narodowej utworzono Centralny Urząd Szkolenia Zawodowego. Na czele Centralnego Urzędu Szkolenia Zawodowego stał prezes, którego mianował i odwoływał prezes Rady Ministrów na wniosek przewodniczego Komitetu Ekonomicznego Rady Ministrów. Z kompetencji Centralnego Urzędu wyłączono sprawy rolnictwa.
Podstawowe zadanie.
Zadaniem Centralnego Urzędu Szkolenia Zawodowego było przygotowanie kadr dla podstawowych gałęzi gospodarki narodowej, niezbędnych do wykonania zadań określonych przez narodowe plany gospodarcze i zabezpieczenie prawidłowego podziału tych kadr pomiędzy poszczególne gałęzie gospodarki narodowej.
Zakres działania.
Do zakresu działania Centralnego Urzędu Szkolenia Zawodowego należały sprawy szkolenia i przysposobienia zawodowego dla potrzeb przemysłu, rękodzieła i handlu. 
Centralny Urząd Szkolenia Zawodowego spełniał swoje zadania poprzez:
Nadzór społeczny nad szkołami i kursami zawodowymi sprawowały w granicach swojej właściwości terytorialnej rady narodowe drogą roztaczania poprzez swoje komisje oświatowe kontroli nad szkołami i kursami tudzież opieki nad internatami oraz miejscami zajęć i wypoczynku uczniów.
Utworzono dyrekcje okręgowe szkolenia zawodowego jako terenowe organa Centralnego Urzędu Szkolenia Zawodowego, obejmujące jedno lub więcej województw.
Zniesienie urzędu.
Uchwałą Rady Ministrów z 1956 r. w sprawie przejęcia szkolnictwa zawodowego przez Ministra Oświaty zniesiono Centralny Urząd Szkolenia Zawodowego.

</doc>
<doc id="5283673" url="https://pl.wikipedia.org/wiki?curid=5283673" title="Kościół św. Józefa i św. Judy Tadeusza w Rumi">
Kościół św. Józefa i św. Judy Tadeusza w Rumi

Kościół św. Józefa i św. Judy Tadeusza w Rumi-Zagórzu – rzymskokatolicki kościół parafialny znajdujący się w Rumi, w dzielnicy Zagórze. Położony jest przy ul. Podgórnej. Wchodzi w skład dekanatu Reda, który z kolei należy do archidiecezji gdańskiej.

</doc>
<doc id="5283674" url="https://pl.wikipedia.org/wiki?curid=5283674" title="Ten dzień">
Ten dzień



</doc>
<doc id="5283676" url="https://pl.wikipedia.org/wiki?curid=5283676" title="Alexander Gassner">
Alexander Gassner

Alexander Gassner (ur. 9 sierpnia 1989 w Prundu Bârgăului) – niemiecki skeletonista, olimpijczyk z Pjongczangu 2018 i z Pekinu 2022, mistrz świata.
Życie prywatne.
Pochodzi z rodziny rumuńskich Niemców. Zarówno jego matka jak i ojciec byli saneczkarzami, startującymi w barwach Rumunii. Po upadku komunizmu, gdy Alexander miał trzy lata, rodzina wyemigrowała do Niemiec.

</doc>
<doc id="5283679" url="https://pl.wikipedia.org/wiki?curid=5283679" title="Desamparados San Juan">
Desamparados San Juan



</doc>
<doc id="5283691" url="https://pl.wikipedia.org/wiki?curid=5283691" title="Anna Sawicka">
Anna Sawicka

Anna Sawicka (ur. 1957) – polska iberystka, tłumaczka z języka katalońskiego i hiszpańskiego.
Życiorys.
Doktoryzowała się w 1991 roku na podstawie pracy "Manuel Azaha: pisarz bez czytelników. Dzieje pewnego mitu" na Wydziale Filologicznym Uniwersytetu Jagiellońskiego, zaś w 2004 ukończyła tamże habilitację. Przez pięć lat wykładała literaturę polską na Uniwersytecie Barcelońskim; w tym okresie rozpoczęła naukę języka katalońskiego. Jest pracowniczką Instytutu Filologii Romańskiej Uniwersytetu Jagiellońskiego. Do jej obszaru badawczego należy literatura i kultura katalońska, należy do redakcji „Studiów Iberystycznych”.
Tłumaczy literaturę z języka katalońskiego i hiszpańskiego. Przekładała m.in. katalońskich dramaturgów, czy twórczość Jaume Cabrégo. Za przekład średniowiecznego brewiarza Rajmunda Llulla otrzymała w 2004 roku wyróżnienie Instytutu Cervantesa, zaś w 2015 roku otrzymała nagrodę za najlepszy przekład z języka katalońskiego przyznawaną przez Instytutu Ramona Llulla za tłumaczenie powieści "Głosy Pamano" Cabrégo.
Jest członkinią Komisji Neofilologicznej Wydziału Filologicznego Polskiej Akademii Umiejętności, należy do Stowarzyszenia Tłumaczy Literatury.
Jej starszym bratem jest hispanista Piotr Sawicki.

</doc>
<doc id="5283693" url="https://pl.wikipedia.org/wiki?curid=5283693" title="Halowe Mistrzostwa Świata w Łucznictwie 2001">
Halowe Mistrzostwa Świata w Łucznictwie 2001

6. Halowe Mistrzostwa Świata w Łucznictwie odbyły się w dniach 19 - 24 marca 2001 roku we Florencji we Włoszech. Po raz pierwszy w zawodach wzięli udział także juniorzy.
Drugi raz z rzędu na podium stanęła Agata Bulwa, zdobywając tym razem srebrny medal.

</doc>
<doc id="5283695" url="https://pl.wikipedia.org/wiki?curid=5283695" title="Jaskinia Żmijowa">
Jaskinia Żmijowa

Jaskinia Żmijowa (ros. Змеиный грот, Змеиная пещера, ukr. Зміїна печера, krymskotat. Yılan qobası, Йылан къобасы) – druga pod względem długości krasowa jaskinia znajdująca się na Krymie w rejonie symferopolskim w pobliżu wsi Lewadki i Czystenkoje.
Położenie i opis.
Jaskinia jest położona na kueście Pasma Wewnętrznego Gór Krymskich 10 km na południe od Symferopola, między wsiami Lewadki i Czystenkoje. Pod względem długości znanej części (310 m) jest druga po jaskini Kyzył-Koba. Zakłada się istnienie niezbadanych jeszcze korytarzy. Jej powierzchnia wynosi 410 m2, a kubatura 1300 m3.
Z geologicznego punktu widzenia jaskinia powstała w eoceńskich wapieniach numulitowych. Występują w niej: brucyt, hydroksyapatyt, gips, kalcyt, krystobalit, sepiolit, fluoroapatyt.
Jaskinia ma 3 poziomy połączone stromymi studniami. Górny jest niedostępny – uległ zniszczeniu na skutek działania sił natury. Brak w niej stalaktytów i stalagmitów. O obecności wody w przeszłości świadczy pokrywający ściany nalot kalcytu. Nalot ma nietypowy czekoladowy kolor.
Liczne wąskie przejścia łączą większe hale o szerokości do 5 m i wysokości do 7 m. W przeciwieństwie do większości jaskiń, temperatura powietrza w jest stosunkowo wysoka. 
Historia.
Jaskinia znana jest od czasów prehistorycznych. W 1924 krymski historyk S.I. Zabnin zbadał grotę i odkrył materiały z epoki brązu związane z kulturą Kilzil-Koba (IX-VI w. p.n.e.). Prawdopodobnie istniało tu wówczas sanktuarium.
W latach 1950-1960 prowadzili w niej badania lokalny historyk i speleolog Duszewski, Szepiński i Dombrowski ze studentami Wydziału Geografii Uniwersytetu Państwowego w Symferopolu. Stwierdzili, że jaskinia nigdy nie była zamieszkana, o czym świadczy brak ognisk. Była natomiast obiektem kultu, co potwierdzają szczątki ofiar zwierzęcych oraz ludzkich.
Od 2000 roku był badany przez pracowników Ukraińskiego Instytutu Speleologii i Krasologii (Украинский институт спелеологии и карстологии) jako przykład speleogenezy hipogenicznej.
Niedaleko groty znajdowała się scytyjska osada.
Ochrona przyrody.
Jaskinia jest zamieszkana przez populację podkowca większego, gatunku wpisanego do Czerwonej Księgi Rosji. 
W 1969 jaskinia została geologicznym pomnikiem przyrody.

</doc>
<doc id="5283704" url="https://pl.wikipedia.org/wiki?curid=5283704" title="Befort">
Befort

Francja:
Luksemburg:
Osoby:

</doc>
<doc id="5283709" url="https://pl.wikipedia.org/wiki?curid=5283709" title="Valentina Margaglio">
Valentina Margaglio

Valentina Margaglio (ur. 15 listopada 1993 w Casale Monferrato) – włoska skeletonistka, olimpijka z Pekinu 2022, brązowa medalistka mistrzostw świata i Europy.
Córka Włocha i Iworyjki. Początkowo trenowała biegi sprinterskie, następnie bobsleje. Ostatecznie wybrała skeleton.

</doc>
<doc id="5283712" url="https://pl.wikipedia.org/wiki?curid=5283712" title="Ten dzień (film)">
Ten dzień (film)



</doc>
<doc id="5283713" url="https://pl.wikipedia.org/wiki?curid=5283713" title="Ten dzień (film 2022)">
Ten dzień (film 2022)



</doc>
<doc id="5283715" url="https://pl.wikipedia.org/wiki?curid=5283715" title="Kościół św. Jana z Kęt w Rumi">
Kościół św. Jana z Kęt w Rumi

Kościół św. Jana z Kęt – rzymskokatolicki kościół parafialny znajdujący się w Rumi w dzielnicy Janowo. Jest siedzibą parafii św. Jana wchodzącej w skład dekanatu Reda, którego jest siedzibą.
Historia.
Powstanie parafii związane jest z powstaniem dużego osiedla mieszkaniowego w Rumi-Janowie. Pierwotnie teren nowego osiedla obejmowały parafie Najświętszej Maryi Panny Wspomożenia Wiernych i Podwyższenia Krzyża Świętego. Ponieważ wskutek powiększania się liczby mieszkańców nowego osiedla, istniejące kościoły w ww. parafiach nie były w stanie zaspokoić potrzeb wiernych, stąd decyzja o utworzeniu nowej parafii i budowie kościoła.
Kalendarium.
Źródło: Parafia pw. św. Jana z Kęt.

</doc>
<doc id="5283716" url="https://pl.wikipedia.org/wiki?curid=5283716" title="The Statler Brothers">
The Statler Brothers

The Statler Brothers – amerykański zespół wokalny wykonujący muzykę country oraz gospel, założony pierwotnie jako kwartet w 1955 roku. Początkowo występował lokalnie, a w latach 1964–1972 jako wokaliści wspierający Johnny'ego Casha. Zespół wydał 38 albumów studyjnych, 2 nagrane na żywo oraz 5 kompilacyjnych. Piosenki zespołu czterokrotnie zajmowały 1. miejsce listy Hot Country Songs magazynu Billboard.
Nagrody.
Zespół zdobył dziewięciokrotnie miano grupy wokalnej roku Country Music Association (1972, 1973, 1974, 1975, 1976, 1977, 1979, 1980 i 1984), trzykrotnie Nagrodę Grammy (1965, 1965 i 1972) oraz trzykrotnie nagrodę American Music Award (1979, 1980 i 1981). 

</doc>
<doc id="5283720" url="https://pl.wikipedia.org/wiki?curid=5283720" title="Dunaliella salina">
Dunaliella salina

Dunaliella salina – gatunek halofilnego jednokomórkowego glona z gromady zielenic. Odpowiada za charakterystyczny różowy kolor silnie zasolonych jezior takich jak Lac Retba w Senegalu, czy Hillier w Australii.
Biologia.
Morfologia.
Występuje w formie monadalnej. Posiada dwie nagie wici zbliżonej długości. Zawiera jeden duży, kubkowaty chloroplast. Zwykle ma stigmę, pirenoid i jedno jądro, znajdujące się zazwyczaj na przednim końcu.
Metabolizm.
Organizm samożywny, posiada chlorofil, a i b, dlatego ma chloroplast koloru zielonego.
W odpowiedzi na czynniki stresowe takie jak niedobór azotu, siarki, fosforu lub ostre światło produkuje duże ilości karotenoidów, głównie β-karotenu, który akumuluje w przestrzeni międzytylakoidowej, aby chronić aparat fotosyntetyzujący przed promieniowaniem UV-A i światłem niebieskim.
Zawiera w komórce duże ilości gliceryny w celu wyrównania ciśnienia osmotycznego w bardzo zasolonych wodach.
Ekologia.
Odpowiada za większość produkcji pierwotnej w bardzo silnie zasolonych wodach. O ile dobrze znane są jej właściwości w warunkach hodowlanych, o tyle stosunkowo niewiele wiadomo o zachowaniu "D. salina" w warunkach naturalnych. W Wielkim Jeziorze Słonym jest głównym, jeśli nie jedynym producentem. Nie występuje w Morzu Martwym, ze względu na zbyt duże stężenie jonów Mg2+ i Ca2+. Niektóre gatunki z rodzaju "Dunaliella" znaleziono na pajęczych sieciach.
Rozmnażanie.
Bezpłciowo rozmnażają się przez podział podłużny. Płciowo poprzez izogamię, stymulowaną spadkiem zasolenia.
Znaczenie.
Ze względu na dużą zawartość (nawet ponad 10% suchej masy) glon jest wykorzystywany do produkcji β-karotenu, który znajduje zastosowanie w przemyśle kosmetycznym jako barwnik, oraz jako suplement diety (chociaż badania mówią zarówno o korzystnym, jak i niekorzystnym wpływie β-karotenu na zdrowie). β-karoten jest pro-witaminą A.
Odpowiada za różową barwę wody w jeziorach takich jak Lac Retba, co stanowi atrakcję turystyczną.

</doc>
<doc id="5283726" url="https://pl.wikipedia.org/wiki?curid=5283726" title="Ostatni Mohikanin (film 1964)">
Ostatni Mohikanin (film 1964)

Ostatni Mohikanin (, , ) – niemiecko-włosko-hiszpański western przygodowy z 1965 roku w reżyserii Haralda Reinla luźno oparty na powieści Jamesa Fenimore’a Coopera o tym samym tytule.
Akcja filmu względem powieści przeniosła się o ponad sto lat do przodu na Zachodnie Stany Zjednoczone świeżo po wojnie secesyjnej.
Wersja polska.
Reżyseria: Jerzy Twardowski
Wystąpili:
Źródło: 

</doc>
<doc id="5283729" url="https://pl.wikipedia.org/wiki?curid=5283729" title="Hiperwalencyjność">
Hiperwalencyjność

Hiperwalencyjność – zjawisko tworzenia związków chemicznych, w których atom centralny ma więcej niż oktet elektronów walencyjnych.
Zgodnie z regułą oktetu atomy większości pierwiastków tworzących wiązania kowalencyjne dążą do uzyskania konfiguracji elektronowej najbliższego gazu szlachetnego w układzie okresowym pierwiastków, czyli zazwyczaj do uzyskania układu ośmiu elektronów walencyjnych. Zjawisko to jest korzystne energetycznie z powodu całkowitego zapełnienia orbitali s i p powłoki walencyjnej pierwiastków grup głównych. Znane są jednak liczne związki pierwiastków grup 15–18 wykazujące odstępstwa od tej reguły. Są to tzw. związki hiperwalencyjne, w których atom lub atomy zawierają więcej niż osiem elektronów w powłoce walencyjnej – zazwyczaj 10 lub 12, czasem nawet 16. Przykładami takich związków są halogenki azotowców i tlenowców, kompleksy pierwiastków grup głównych, związki międzyhalogenowe lub hiperwalencyjne związki jodu (λ3-jodany i λ5-jodany).
Koncepcja hiperwalencyjności została opisana w 1969 r. przez Jeremy'ego I. Mushera.

</doc>
<doc id="5283730" url="https://pl.wikipedia.org/wiki?curid=5283730" title="Bitwa pod Szmańkowcami">
Bitwa pod Szmańkowcami

Bitwa pod Szmańkowcami – bitwa pomiędzy wojskami Rzeczypospolitej i Imperium Osmańskiego stoczona 6 lutego 1624 roku w pobliżu wsi Szmańkowce. Zakończyła się zwycięstwem połączonych sił Rzeczypospolitej.
Historia.
Miejscem bitwy była wieś Szmańkowce (obecnie rejon czortkowski, obwód tarnopolski na Ukrainie). Wojska polskie pod dowództwem hetmana polnego koronnego Stanisława Koniecpolskiego starły się z hordą tatarską dowodzoną przez synów murzy Ordy Budziakskiej emir-ul-umara Kantymira Murzy, który wcześniej splądrował sześć miast i 70 wsi na ziemi halickiej województwa rosyjskiego. Nogajowie próbowali uprzedzić atak na swój obóz i zaczęli szturmować obóz polski piechotą, jednak kontratak ciężkiej kawalerii dowodzonej przez samego hetmana doprowadził do ich klęski i śmierci dwóch synów Kantymira – Dżantymira i Mehmeda (według innej wersji jeden z braci, prawdopodobnie Mehmed, uciekł). Jazda polska ścigała Tatarów aż do lasu za wsią Oryszkowce. Uciekinierzy z pola bitwy ostrzegli inną hordę dowodzoną przez Alego Murzę, która miała obóz w pobliżu miasta Jazłowiec (obecnie wieś w rejonie buczackim), o zbliżaniu się wojsk królewskich i Murza tego samego dnia nakazał odwrót na Bukowinę. Wiadomo, że podczas bitwy panowały tak silne mrozy, że ręce żołnierzy przymarzały do broni, a sam hetman polny stracił palec na skutek odmrożenia.
Niektórzy historycy wskazują na udział w tej bitwie rotmistrza Stefana Chmieleckiego, choć "de facto" jego jednostką dowodził Jan Dzik. Stało się tak, ponieważ Chmielecki został ranny strzałą podczas zwycięskiej bitwy gdzieś na Podolu z dużą hordą Nogajów dowodzoną przez Sarmasza-Murzę. W liście epistolarnym wojewody kijowskiego Tomasza Zamoyskiego błędnie wskazane jest inne miejsce bitwy – sąsiednia wieś Zalesie.
Zestawienie sił.
Wojsko Polskie:
Oddziały Imperium Osmańskiego:

</doc>
<doc id="5283732" url="https://pl.wikipedia.org/wiki?curid=5283732" title="Dąb Szaszkewycza">
Dąb Szaszkewycza

Dąb Szaszkewycza () – pomnik przyrody lokalnego znaczenia na Ukrainie. Znajduje się w pobliżu cerkwi prawosławnej we wsi Szmańkowcach w obwodzie tarnopolskim. Status pomnika przyrody nadany został decyzją Tarnopolskiej Rady Obwodowej nr 1043 20 sierpnia 2010 roku. Nadzór nad obiektem sprawuje lokalna rada wiejska.

</doc>
<doc id="5283736" url="https://pl.wikipedia.org/wiki?curid=5283736" title="Łysenja">
Łysenja

Łysenja () – jaskinia we wsi Szmańkowce (rejon czortkowski, obwód tarnopolski, hromada Zawodśke).
Ogólna charakterystyka.
Numer katastralny - № 27, zarejestrowany w Tarnopolskim Klubie Speleologicznym „Podillja”.
Jaskinia znana jest od czasów starożytnych. Opis i badanie zostały wykonane 27 kwietnia 1965 r. przez speleologów tarnopolskiego klubu „Podillja” Serhijem Budennym, Walentynom Pjatapałom, Ihorem Martynyszynym.
Według typu ubytek jest labiryntowy i korozyjno-korozyjny.
Wejście do jaskini znajdowało się na północnym zboczu niewielkiego wąwozu na lewym brzegu rzeki Niczławy. Oprawą azymutalną jest cerkiew w Szmańkowczykach - 305 ° w odległości 2 kilometrów.
Całkowita długość korytarzy wynosi 34 m, powierzchnia 46 km², a kubatura 70 m³. Szerokość przejść w jaskini wynosi od 0,9 do 2,5 m, a wysokość od 0,5 do 1,8 metra.
Opis.
Jaskinia położona jest w szarym piaskowcu o szarym odcieniu, jest pozioma, nie ma pęknięć w suficie i ścianach. Zgodnie z genezą powstania wnęka ta jest typu korozyjno-sufuzyjnego. Na dnie zaobserwowano osady gliny. W przekroju jest płaski, czasem kopulasty, miał trzy ślepe zaułki, które ostro opadały, ale ich końca nie widać.
Jaskinia jest wilgotna, ale nie ma stałych cieków wodnych, która ma swój stały reżim mikroklimatyczny, z wyjątkiem wejścia, które było zależne od warunków pogodowych i pór roku.
Odnosi się do małych jaskiń, które w starożytności były najczęściej zamieszkiwane przez człowieka. Niestety wejście do jaskini było teraz zasypane ziemią, która stopniowo zapadała się w procesie erozji wodnej.

</doc>
<doc id="5283744" url="https://pl.wikipedia.org/wiki?curid=5283744" title="Samec (potok)">
Samec (potok)

Samec () – potok o długości 1,5 km i szerokości 2 m, płynący we wsi Szmańkowce (hromada Zawodśke, rejon czortkowski, obwód tarnopolski) i wpadający do rzeki Niczławka. Potok jest przedstawiony na mapie von Miga z XVIII w.
Na brzegach potoku znajdują się cztery sztuczne stawy i jeden wodospad. Równolegle do potoku ciągnie się ulica Striłka.
Potok ma źródła na zachodnich obrzeżach wsi, płynie na południowy wschód, omijając wieś. Potok przecina ulicę Szewczenki i w pobliżu mostu wpada do Niczławki.

</doc>
<doc id="5283745" url="https://pl.wikipedia.org/wiki?curid=5283745" title="Obrona Milówki">
Obrona Milówki



</doc>
<doc id="5283746" url="https://pl.wikipedia.org/wiki?curid=5283746" title="Strusówka">
Strusówka

Strusówka () – dawna wieś na Ukrainie, obecnie ulica o tej samej nazwie i część wsi Szmańkowce w obwodzie tarnopolskim, w rejonie czortkowskim, w hromadzie Zawodśke.
Strusówka i Szmańkowce są przedzielone strumieniem Samec.
Toponimia.
Nazwa ma pochodzenie antroponimiczne, tzn. wywodzi się z nazewnictwa osobowego. Możliwe, że eponimiczny Strus był przedstawicielem szlacheckiego rodu Strusiów herbu Korczak.
Historia.
Miejscowość powstała na początku XVIII wieku.
Liczba mieszkańców w Strusówce: w 1880 r. – 236, w 1900 r. – 337, w 1910 r. – 317, w 1921 r. – 275, w 1931 r. – 301. Liczba domów: 1880 r. – 40, 1921 r. – 53, 1931 r. – 56.
W okresie Austro-Węgier właścicielem majątku we wsi był Stanisław Józef Hilary Wychowski.
Od 1 sierpnia 1934 r. Strusówka, podobnie jak Szmańkowce, zarządzeniem Ministra Spraw Wewnętrznych RP Mariana Zyndrama-Kościałkowskiego z dnia 21 lipca 1934 r. włączona została do nowo powstałej gminy wiejskiej Kolędziany.
W latach 60. i 70. XX w. Ukraina, podobnie jak reszta ZSRR, prowadziła politykę likwidacji „nieobiecujących” wsi, zwłaszcza przysiółków, które rzekomo spowalniały proces konsolidacji osad wiejskich. Tego rodzaju jednostki osadnicze były przyłączone do pobliskich wsi i wyrejestrowywane.
Religia.
Wyznawcy obrządku rzymskokatolickiego, mieszkający we wsi Strusówka, należeli do parafii w Czortkowie.
Sfera społeczna.
W okresie austriackim w Strusówce działały dwa młyny. Jeden był murowany, kamienny z dwoma kamieniami młyńskimi, a drugi drewniany tylko z jednym kamieniem młyńskim. Ich nieprzerwaną działalność zapewniał duży staw w Strusówce, który należał do Friedricha Platnera. Na miejscu kamiennego młyna, który przestał działać w czasach sowieckich zbudowano w 1992 roku kaplicę z okazji proklamacji niepodległości Ukrainy.
We wsi istniały oddziały ukraińskich towarzystw Proswita, Ridna Szkoła i innych.
Zabytki.
Dziś na terenie wsi Szmańkowce znajdują się tylko trzy krzyże: jeden ku czci zniesienia pańszczyzny (1848), drugi ku pamięci ofiar epidemii tyfusu, a trzeci na grobie nieznanego żołnierza, który zginął w bitwie w pobliżu wsi Zalesie.

</doc>
<doc id="5283748" url="https://pl.wikipedia.org/wiki?curid=5283748" title="Muthuvel Karunanidhi Stalin">
Muthuvel Karunanidhi Stalin



</doc>
<doc id="5283749" url="https://pl.wikipedia.org/wiki?curid=5283749" title="Stefan Wendorff">
Stefan Wendorff

Stefan Wendorff ps. „Konopka”, „Hołyński” (ur. 17 kwietnia 1895 w Kijowie, zm. 1 sierpnia 1969 w Gdańsku) – kapitan administracji Wojska Polskiego, kawaler Orderu Virtuti Militari, wicewojewoda łódzki, starosta morski.
Życiorys.
Stefan Wendorff był synem Karola Wendorffa – powstańca styczniowego i Aleksandry z domu Garbowieckiej. Dzieciństwo spędził w majątku Hołynka. Następnie mieszkał z matką w Warszawie, gdzie ukończył Szkołę Przygotowawczą Karola Szulca, a następnie w 1912 ukończył Szkołę Handlową Zgromadzenia Kupców, by później wyjechać do Szwajcarii gdzie podjął naukę w Wyższej Szkole Handlowej w St. Gallen, którą ukończył, zdając część egzaminów, ponieważ w związku z wybuchem I wojny światowej powrócił do Polski. Ponadto działał w Związku Walki Czynnej oraz był elewem szkoły wojskowej w Stróży.
Podczas I wojny światowej dołączył do 1 Pułku Ułanów Legionów Polskich i walczył jako żołnierz liniowy. W sierpniu 1915 został dwukrotnie ranny podczas walk. W 1917 był internowany w Szczypiornie, skąd został zwolniony w 1918. Po zwolnieniu powrócił do Warszawy, próbując uzupełnić przerwane studia, podjął naukę na Wydziale Prawa Uniwersytetu Warszawskiego, których nie ukończył z powodu wstąpienia w listopadzie 1918 do Wojska Polskiego jako podporucznik w 1 Pułk Szwoleżerów Józefa Piłsudskiego, w którym służył do 1920. W 1922 z powodu złego stanu zdrowia, spowodowanego odniesionymi ranami podczas walk został przeniesiony do Wojskowej Kontroli Generalnej (późn. Korpus Kontrolerów Ministerstwa Spraw Wojskowych), gdzie pełnił funkcję oficera do zleceń oraz referenta, jednocześnie uzupełniając wykształcenie w Szkole Głównej Handlowej w Warszawie. Komisja Weryfikacyjna przyznała mu stopień kapitana ze starszeństwem od 30 czerwca 1919. Z dniem 9 września 1926 został przeniesiony w stan nieczynny na okres dwunastu miesięcy bez poborów. Z dniem 11 października 1928 został przeniesiony do rezerwy.
W 1926 Wendorff podjął pracę w Urzędzie Wojewódzkim w Brześciu nad Bugiem, a następnie w Starostwie Powiatowym w Łunińcu. W kwietniu w 1928 został starostą powiatu stolińskiego. Od 1930 pełnił funkcję starosty brzeskiego. W 1932 został przeniesiony na stanowisko starosty morskiego w Wejherowie. W 1936 został przeniesiony do Łodzi na stanowisko wicewojewody łódzkiego. Wendorff w okresie pracy w Łodzi był członkiem Związku Legionistów Polskich i Związku Strzeleckiego, prezesem Związku Straży Pożarnych Województwa Łódzkiego, przewodniczącym Obrony Przeciwpożarowej w województwie łódzkim, do 1937 był prezesem łódzkiego oddziału Ligi Morskiej i Kolonialnej. W 1938 zrezygnował z pracy w administracji. W styczniu 1939 został kierownikiem oddziału szwajcarskiej firmy meblarskiej „Thonet-Mundus” z siedzibą w Bielsku-Białej.
We wrześniu 1939 zgłosił się do służby wojskowej, lecz nie został wcielony do żadnej formacji. Wraz z rodziną przeniósł się do Lublina, gdzie pracował początkowo w Lubelskim Syndykacie Rolniczym, a następnie jako sprzedawca w sklepie. Na przełomie 1940 i 1941 dołączył do Armii Krajowej, w ramach której został oddelegowany do pracy w strukturach lubelskiej Delegatury Rządu na Kraj, w której pełnił funkcję kierownika Wydziału Administracji i doradcy Delegata Rządu w Lublinie. W lipcu po zakończeniu walk o Lublin zgodnie z rozkazami ujawnił się wobec wkraczającej do Lublina armii sowieckiej. Został aresztowany przez NKWD i przetrzymywany w obozach na terenie ZSRR, m.in.: w Kijowie, obozie NKWD nr 179 w Diagilewie i obozie jenieckim NKWD w Griazowcu. Do Polski wrócił w listopadzie 1947, został wówczas skierowany do obozu przejściowego w Białej Podlaskiej jako repatriant. W lutym 1948 wraz z rodziną przeprowadził się z Lublina do Gdyni gdzie zamieszkał przy ul. Mikołaja Reja 20 i podjął pracę w Bałtyckiej Służbie Okrętowej, gdzie pracował do 1950. W latach 1950–1951 pracował w charakterze referenta w Dziale Kontroli Jakościowej w Państwowym Przedsiębiorstwie „Polcargo” Oddział w Gdyni. Po tym okresie pracował dorywczo i tymczasowo, nie był w stanie znaleźć stałej pracy oraz regularnie był kontrolowany i przesłuchiwany przez Urząd Bezpieczeństwa. Trudności z podjęciem pracy oraz regularne kontrole miały charakter polityczny, co przedstawiono Wendorffowi w piśmie od Departamentu Kadr Ministerstwa Handlu Zagranicznego Komisji Rehabilitacyjnej P.P. „Polcargo” w 1957. W 1956 podjął pracę w Rzemieślniczej Spółdzielni Fryzjerów w Gdańsku.
31 lipca 1969 uległ wypadkowi podczas wysiadania z pociągu. Zmarł 1 sierpnia 1969 w szpitalu Miejskim w Gdańsku.
Został pochowany na Cmentarzu Witomińskim w Gdyni.
Stefan Wendorff był żonaty z Heleną z Maluszyckich (1900-1969), z którą miał córkę Annę Wendorff-Wicherską (1925-2010), wiceprezydent Sopotu. Para wzięła ślub w 1919 w Borystenowie.
W 2018 na Cmentarzu Witomińskim odsłonięto tablicę upamiętniającą Stefana Wendorffa.

</doc>
<doc id="5283752" url="https://pl.wikipedia.org/wiki?curid=5283752" title="Barbara Białowąs">
Barbara Białowąs

Barbara Białowąs (ur. 20 sierpnia 1978 w Opolu) – polska reżyserka i scenarzystka filmowa. Wspólnie z Tomaszem Mandesem wyreżyserowała filmy "365 dni" (2020) i "" (2022). Prezeska Stowarzyszenia Kobiet Filmowców.
Życiorys.
Urodziła się 20 sierpnia 1978 w Opolu.
Ukończyła kulturoznawstwo, a następnie reżyserię filmową na Wydziale Radia i Telewizji Uniwersytetu Śląskiego w Katowicach.
W 2001 pojawiła się w obsadzie aktorskiej filmu "Angelus" Lecha Majewskiego, jako jeden z aniołów. Jako reżyserka i scenarzystka debiutowała w 2004 etiudą studencką "Ewka skacz" z Agatą Buzek w roli tytułowej. Rok później wyreżyserowała film dokumentalny "Moskiewska żona", należący do cyklu „Rosja – Polska. Nowe spojrzenie” oraz etiudę szkolną "Landryneczka" z Redbadem Klynstrą w roli głównej. Film otrzymał wyróżnienie podczas Europejskiego Tygodnia Filmowego OFF/ON (Warszawa 2006), „Złotą Podkówkę” – nagrodę publiczności Festiwalu Filmowego Wakacyjne Kadry w Cieszynie (2006), a reżyserka nominację do Offskara 2007. W 2006 wspólnie z Joanną Kaczmarek wyreżyserowała film dokumentalny "Dzika plaża". 
W 2009 ukazał się jej krótkometrażowy film fabularny "Moja nowa droga" z Romą Gąsiorowską i Michałem Sitarskim, zrealizowany w ramach projektu „30 minut”. Otrzymała za niego nominację do Nagrody Polskiego Kina Niezależnego im. Jana Machulskiego 2010 (najlepszy scenariusz), film był nagradzany i wyróżniany na festiwalach filmowych: Międzynarodowym Festiwalu Filmowym „Zoom-Zbliżenia” w Jeleniej Górze, Koszalińskim Festiwalu Debiutów Filmowych „Młodzi i Film”, Międzynarodowym Forum Niezależnych Filmów Fabularnych im. Jana Machulskiego (I nagroda), Toruń Short Film Festival i Festiwalu Filmów Optymistycznych „Happy End” w Częstochowie. Na 34. Festiwalu Polskich Filmów Fabularnych w Gdyni film otrzymał wyróżnienie w Konkursie Młodego Kina.
W 2012 pojawił się w kinach jej pierwszy pełnometrażowy film fabularny "Big Love" z Aleksandrą Hamkało i Antonim Pawlickim. W 2017 wyreżyserowała spektakl Teatru Telewizji "Dziecko", na podstawie sztuki Ingi Iwasiów.
Wspólnie z Tomaszem Mandesem wyreżyserowała filmowe adaptacje bestsellerowych powieści Blanki Lipińskiej – "365 dni" (2020) i "" (2022). W głównych rolach w obu netflixowych produkcjach wystąpili Anna-Maria Sieklucka i Michele Morrone.
Aktywnie działa na rzecz praw kobiet w branży filmowej. Jest prezeską Stowarzyszenie Kobiet Filmowców. W 2016 roku Stowarzyszenie było współorganizatorem konferencji "MISSing Creativity". Tematyka konferencji dotyczyła sytuacji kobiet w branży filmowej, m.in. nierówności płacowych oraz niewielkiej liczby aktywnie działających reżyserek, szczególnie w projektach wysokobudżetowych. W 2022 roku uczestniczyła w panelu "Rodzicielstwo w branży filmowej", który był częścią Festiwalu Polskich Filmów Fabularnych w Gdyni. Podczas panelu zgłosiła postulat, aby koszt opieki nad dziećmi osób z ekipy filmowej na czas produkcji został uznany za koszt kwalifikowany.
Filmografia.
Na podstawie materiałów źródłowych.

</doc>
<doc id="5283753" url="https://pl.wikipedia.org/wiki?curid=5283753" title="Gabrius appendiculatus">
Gabrius appendiculatus

Gabrius appendiculatus – gatunek chrząszcza z rodziny kusakowatych i podrodziny kusaków.
Taksonomia.
Gatunek ten został opisany w 1910 roku przez Davida Sharpa. Jako lokalizację typową wskazano „Anglię i Szkocję”. Wcześniej, w 1909 roku Edmund Reitter opisał ten sam takson jako aberrację "Philonthus nigritulus" a. "subnigritulus". Epitet "subnigritulus" stanowił jednak "nomen nudum" do czasu wymienienia go w 1956 roku przez Aleša Smetanę w kombinacji "Gabrius subnigritulus" jako starszy synonim gatunku "Gabrius appendiculatus" – stąd zgodnie z zasadami Międzynarodowego kodeksu nomenklatury zoologicznej autorstwo epitetu przypisuje się Smetanie.
Morfologia.
Chrząszcz o wydłużonym ciele długości od 3,8 do 4,2 mm. Ubarwienie ma czarne z ciemnobrunatnymi podstawami czułków, głaszczkami i odnóżami z wyjątkiem zaczernionych goleni. Głowa jest smukła, niewiele dłuższa niż szersza. Czoło zaopatrzone jest w poprzeczny szereg czterech punktów, z których dwa środkowe wysunięte są ku przodowi w sposób niewyraźny. Skronie są 1,8 raza dłuższe od oczu i zwykle mają kształt zaokrąglony, rzadziej będąc lekko zwężonymi, Przedostatni człon czułków ma szerokość nie większą od długości. Przedplecze nie jest wyraźnie ku przodowi zwężone i ma rzędy grzbietowe zawierające sześć punktów. Pokrywy mają krawędź nasadową niewiele szerszą od przedplecza, a krawędzie boczne nie krótsze od niego. Tergity odwłoka drugi i trzeci mają niepunktowane pola pomiędzy liniami nasadowymi. U samca ósmy sternit odwłoka ma krawędź tylną szeroko wyciętą. U samicy dziesiąty tergit ma spiczasty wierzchołek.
Ekologia i występowanie.
Owad ten rozsiedlony jest od nizin po wysokie góry, gdzie dociera do piętra alpejskiego. Preferuje stanowiska wilgotne. Zasiedla torfowiska wysokie, mokradła, olsy, świerczyny, wilgotne polany leśne i łąki górskie, pobrzeża jezior, bajorek, rzek, strumieni, potoków i topniejących pól śnieżnych. Bytuje tam pod kamieniami, wśród mchów, w ściółce, pod napływkami i gnijącymi szczątkami roślinnymi. Owady dorosłe na zimowiska wybierać mogą siedliska suchsze, np. ściółkę borów sosnowych.
Gatunek o zasięgu pierwotnie palearktycznym, eurosyberyjskim, a współcześnie holarktyczny. W Europie znany jest m.in. z Wielkiej Brytanii, Francji, Belgii, Holandii, Niemiec, Austrii, Włoch, Danii, Szwecji, Norwegii, Finlandii, Polski, Czech, Słowacji, Węgier, Chorwacji, Grecji i europejskiej części Rosji. W Azji zamieszkuje Syberię. W nearktycznej Ameryce Północnej stwierdzono jego występowanie w kanadyjskich: Kolumbii Brytyjskiej, Ontario, Quebecu, Nowej Fundlandii i Labradorze oraz Nowym Brunszwiku.
W Polsce gatunek ten podawany jest z nielicznych stanowisk rozproszonych w różnych częściach kraju.

</doc>
<doc id="5283754" url="https://pl.wikipedia.org/wiki?curid=5283754" title="Kołotocznik">
Kołotocznik

Kołotocznik, buptalmum ("Buphthalmum" ) – rodzaj roślin z rodziny astrowatych. Obejmuje trzy gatunki. Występują w Europie na obszarze od Francji i Wielkiej Brytanii na zachodzie po Niemcy i Węgry na wschodzie, na południu we Włoszech), północno-zachodniej Afryce oraz na Bliskim Wschodzie. 
Niektóre gatunki uprawiane są jako rośliny ozdobne. W Polsce uprawiany jest kołotocznik wierzbolistny "B. salicifolium".
Systematyka.
Rodzaj z plemienia "Inuleae" z podrodziny "Asteroideae" z rodziny astrowatych ("Asteraceae").

</doc>
<doc id="5283755" url="https://pl.wikipedia.org/wiki?curid=5283755" title="Buphthalmum">
Buphthalmum



</doc>
<doc id="5283764" url="https://pl.wikipedia.org/wiki?curid=5283764" title="Gabrius toxotes">
Gabrius toxotes

Gabrius toxotes – gatunek chrząszcza z rodziny kusakowatych i podrodziny kusaków.
Gatunek ten opisany został po raz pierwszy w 1913 roku przez Normana Humberta Joya. Jako lokalizację typową wskazano „Dalmację”.
Chrząszcz o wydłużonym ciele długości od 3,8 do 4 mm. Ubarwienie ma czarne lub brunatnoczarne z wyraźnie rozjaśnionymi tylnymi krawędziami tergitów odwłoka i żółtobrunatnymi odnóżami z wyjątkiem zaczernionych goleni tylnej ich pary. Głowa jest mała, niewiele dłuższa niż szersza. Czoło zaopatrzone jest w poprzeczny szereg czterech punktów, z których dwa środkowe wysunięte są ku przodowi w sposób niewyraźny. Skronie są dwukrotnie dłuższe od oczu i mają kształt zaokrąglony. Przedostatni człon czułków ma szerokość nie większą od długości. Przedplecze nie jest wyraźnie ku przodowi zwężone i ma rzędy grzbietowe zawierające sześć punktów. Pokrywy mają szew o długości niemal równej długości przedplecza. Samiec odróżnia się od bardzo podobnego "G. appendiculatus" genitaliami o węższym i mającym bardziej równoległe boki edeagusie.
Owad palearktyczny, w Europie znany m.in. z Wielkiej Brytanii (Anglii), Francji, Belgii, Holandii, Niemiec, Szwajcarii, Austrii, Włoch, Czech, Słowacji, Węgier, Chorwacji, Rumunii i europejskiej części Rosji. Poza Europą występuje na Syberii i Dalekim Wschodzie.

</doc>
<doc id="5283776" url="https://pl.wikipedia.org/wiki?curid=5283776" title="Paweł Śliwiński (malarz)">
Paweł Śliwiński (malarz)

Paweł Śliwiński (ur. 1984) - polski artysta plastyk, malarz. Absolwent Akademii Sztuk Pięknych w Warszawie (2004-2009). Tworzy obrazy, rysunki oraz rzeźby. Jego prace znajdują się w kolekcjach ING Polish Art Foundation, Muzeum Narodowego w Gdańsku.
Życiorys.
Urodził się w Chełmie 11 maja 1984 r. Dorastał w Kasiłanie, wsi na pograniczu polsko-ukraińskim. W 1999 roku rozpoczął naukę w Liceum Plastycznym w Zamościu. Następnie przeniósł się do Warszawy, gdzie w latach 2004-2009 studiował malarstwo na tamtejszym ASP w pracowni profesora Leona Tarasewicza. W 2014 został znalazł się w selekcji "100 painters of tomorrow" skupiającej najbardziej obiecujących i inspirujących twórców młodego pokolenia. 
W 2009 razem z Pawłem Sysiakiem, Tymkiem Borowskim, Sławomirem Pawszakiem współtworzył Galerię A. 
Malarstwo Pawła Śliwińskiego zaliczane jest do nurtu "Zmęczonych rzeczywistością", czyli twórczości artystów, którzy zrywają z realizmem na rzecz nowych modeli artystycznego zaangażowania.Wśród prac Pawła Śliwińskiego można znaleźć liczne współprace, najczęściej z Tymkiem Borowskim. 
Twórczość Pawła Śliwińskiego często nawiązuje do krajobrazów pogranicza, zarówno w wymiarze natury, jak codziennego życia w popegeerowskiej wsi. Śliwiński portretuje społeczność, której doświadczył, a o której inni zapomnieli. Na obrazach artysty często pojawiają się ludzie zmęczeni, chorzy, pijani, w kryzysie psychicznym. W wielu obrazach widać nawiązania do substancji psychoaktywnych czy leków psychotropowych. Śliwiński z dużą swobodą nawiązuje zarówno do klasyków malarstwa, jak i malarstwa naiwnego czy art brut. Kreatywnie łączy różne tradycje i style, tworząc jednocześnie swój własny, charakterystyczny sposób wyrazu. 
Artysta mieszka i tworzy w Warszawie.

</doc>
<doc id="5283779" url="https://pl.wikipedia.org/wiki?curid=5283779" title="Ułuda (Odkupienie)">
Ułuda (Odkupienie)

Ułuda (Odkupienie) – naturalistyczna sztuka autorstwa Macieja Szukiewicza.
Charakterystyka i fabuła.
Premiera dramatu odbyła się 16 kwietnia 1898 roku na deskach Teatru Miejskiego w Krakowie. Głównym bohaterem opowieści jest polski malarz, który mieszka w Monachium, Mieczysław Kiryłło. Zatrudniał on w pracowni prostą, niemiecką dziewczynę, Matyldę, którą uwiódł, a następnie z przymusu i bez większego entuzjazmu, ożenił się z nią. Kobieta ta jest trywialna i według malarza ogranicza jego talent i rozwój. Mieczysław zataił przed Matyldą, że w Polsce ma dziewczynę, Helenę (nie zawiadomił jej o ożenku). Helena, zaniepokojona brakiem sygnałów od męża, przyjeżdża do Monachium, gdzie poznaje zaistniały stan rzeczy. Zrywa z Mieczysławem, który w afekcie rzuca się na ciężarną Matyldę i powala ją na podłogę. W trzecim akcie widz ma do czynienia z pogrzebem Matyldy, która w wyniku obrażeń przedwcześnie urodziła dziecko i sama zmarła. Przy katafalku pojawia się ojciec Heleny, który usiłuje doprowadzić młodych do zgody. Nie dochodzi jednak do żadnego porozumienia, ponieważ zarówno Helena, jak i Mieczysław zdają sobie sprawę z tego, że śmierć Matyldy i nienarodzonego dziecka na zawsze ciążyłaby nad ich szczęściem rodzinnym.
Sztuka reprezentowała nurt silnie naturalistyczny i epatowała widza brutalnymi, jak na ówczesne czasy, rozwiązaniami narracyjnymi. Silnie zauważalne są w niej wpływy Hermanna Sudermanna, młodszego artystycznie Gerharta Hauptmanna, czy też Arthura Schnitzlera.
Pierwsze dwa akty są skonstruowane poprawnie, a akcja toczy się tutaj żywo i konsekwentnie. Autorowi udało się dochować jedności miejsca, czasu i akcji. Współcześni recenzenci chwalili zwłaszcza pomysłowość sceny, w której po raz pierwszy spotkała się Helena z Matyldą. Ciekawie scharakteryzowane zostało otoczenie społeczne bohaterów, głównie niemieckie, wulgarne mieszczaństwo, uosobione w teściowej Mieczysława, jak również jego przyjaciele z cyganerii malarskiej. Krytyka surowo potraktowała natomiast akt trzeci – sztucznie doklejony do reszty przedstawienia, mocno melodramatyczny i psychologicznie mało prawdopodobny. Nieprzychylnie opisano także mało konsekwentną charakterystykę psychologiczną Kiryłły.
Dramat Szukiewicza jest uderzająco podobny do "Karykatur" Jana Augusta Kisielewskiego. Na fakt ten zwrócili uwagę prawie wszyscy recenzenci warszawscy. Władysław Rabski stwierdził, że dzieło jest "dramatem tak dziwnie przypominającym "Karykatury" Kisielewskiego, że trudno rozstać się z myślą natarczywą, aby jeden autor nie był tu wierzycielem, a drugi dłużnikiem". Z uwagi na czas powstania obu sztuk, najprawdopodobniej to Szukiewicz oddziaływał na Kisielewskiego.
Przedstawienia i krytyka.
Sztuka nigdy nie została opublikowana drukiem. W Krakowie główne role odtwarzali: Ludwik Solski (Kiryłło), Maria Przybyłko (Matylda), Wanda Siemaszkowa i Irena Pomian (Helena). W kwietniu 1898 roku a także w sezonie jesiennym tego samego roku, przedstawienie zagrano pięć razy i dodatkowo 8 czerwca 1898 roku gościnnie, we Lwowie. Zarówno lwowska, jak i krakowska krytyka, przyjęła je zasadniczo bardzo dobrze. Feliks Koneczny napisał: ""Ułuda" jest najlepszy utworem dramatycznym z polskiego dorobku dwóch ostatnich lat, a wśród "młodszych" w ogóle dotychczas najlepszym". Władysław Prokesch stwierdził, że "w utworze czuć werwę młodości, żywość i siłę fantazji, a obok tego duże uczucie teatru i techniki scenicznej". Antoni Beaupré natomiast recenzował dzieło następująco: "doczekaliśmy się nareszcie sztuki, która obok wielu wad, zresztą nieuniknionych w utworze autora młodego [...], posiada tyle prawdziwych i gruntownych zalet, że śmiało ją można policzyć do stanu czynnego naszego dramatycznego dorobku". Pochwały sztuki kończą się na akcie drugim – ponieważ akt trzeci jest jednoznacznie krytykowany. Jeden z krytyków lwowskich uznał nawet sztukę za "rzecz napisaną z wielkim wprawdzie talentem, ale nadzwyczaj wstrętną i nieprzyjemną".
Jednoznacznie pozytywne było natomiast przyjęcie przez krytyków samej realizacji scenicznej dzieła w reżyserii Tadeusza Pawlikowskiego. Podkreślano staranność opracowania szczegółów, w tym zwłaszcza scen zbiorowych. Bardzo dobre recenzje za aktorstwo zebrała Mario Przybyłko.
28 marca 1903 roku przedstawienie wystawiono w Warszawie na deskach teatru Rozmaitości. Nadano mu tutaj nowy tytuł – "Odkupienie". Zarówno reżyserem, jak i głównym bohaterem, był Roman Żelazowski. Matyldę zagrała ponownie Maria Przybyłko, a Helenę, Maria Fedorowiczowa. Sztukę zagrano łącznie siedemnaście razy. Reakcja krytyki warszawskiej była w większości zbliżona do krakowskiej: bardzo chwalono dwa pierwsze akty i ganiono trzeci, jako niepotrzebny.
21 kwietnia w 1903 roku "Odkupienie" zagrano w Łodzi, a 24 lutego 1906 roku w Wilnie.

</doc>
<doc id="5283781" url="https://pl.wikipedia.org/wiki?curid=5283781" title="Gabrius piliger">
Gabrius piliger

Gabrius piliger – gatunek chrząszcza z rodziny kusakowatych i podrodziny kusaków.
Taksonomia.
Gatunek ten opisany został po raz pierwszy w 1876 roku przez Étienne Mulsanta i Claudiusa Rey’a. Jako lokalizację typową wskazano Corte na Korsyce.
Morfologia.
Chrząszcz o wydłużonym ciele długości od 4 do 4,6 mm. Ubarwienie ma głównie czarne z żółtobrunatnymi nasadami członów czułków drugiego i trzeciego, brunatnoczarnymi pozostałymi częściami czułków i pokrywami oraz brunatnymi odnóżami z wyjątkiem zaczernionych goleni. Krępej budowy głowa ma wyraźnie zaznaczone kąty tylne. Czoło zaopatrzone jest w poprzeczny szereg czterech punktów, z których dwa środkowe wysunięte są ku przodowi w sposób niewyraźny. Skronie są od półtora do 1,7 raza dłuższe od oczu. Przedostatni człon czułków ma szerokość wyraźnie większą od długości. Przedplecze jest trochę dłuższe niż szerokie, nie jest wyraźnie ku przodowi zwężone i ma rzędy grzbietowe zawierające sześć punktów. Pokrywy mierzone wzdłuż szwu są tak długie jak przedplecze.
Ekologia i występowanie.
Owad ten rozsiedlony jest od nizin po góry, od obszarów otwartych po zalesione. Bytuje w stosunkowo świeżych odchodach koni, bydła, a rzadziej gołębi, pod padliną, na wysuszonych kościach, w rozkładających się grzybach naziemnych i nadrzewnych oraz pod gnijącymi szczątkami roślin.
Owad palearktyczny, w Europie znany m.in. z Wielkiej Brytanii, Francji, Belgii, Holandii, Luksemburga, Niemiec, Szwajcarii, Austrii, Włoch, Danii, Szwecji, Norwegii, Polski, Czech, Słowacji i europejskiej części Rosji. Poza Europą występuje na południowej Syberii, Kaukazie i w Turcji. W Polsce znany jest z pojedynczego stanowiska na Wyżynie Miechowskiej.

</doc>
<doc id="5283795" url="https://pl.wikipedia.org/wiki?curid=5283795" title="Boltonia">
Boltonia

Boltonia ("Boltonia" ) – rodzaj roślin z rodziny astrowatych. Obejmuje 5–6 gatunków. Występują w Ameryce Północnej, głównie w części wschodniej, tylko "B. asteroides" rośnie na zachodzie w Idaho i Oregonie (w niektórych ujęciach należą tu również gatunki ze wschodniej Azji, włączane obecnie zwykle do rodzaju aster "Aster"). Są to okazałe byliny rosnące zarówno w formacjach trawiastych, jak i w lasach.
Niektóre gatunki uprawiane są jako rośliny ozdobne, zwłaszcza boltonia gwiaździsta "B. asteroides", spotykana także w Polsce.
Nazwa naukowa rodzaju upamiętnia angielskiego botanika i ilustratora – Jamesa Boltona (1735–1799).
Systematyka.
Rodzaj w obrębie rodziny astrowatych "Asteraceae" klasyfikowany jest do podrodziny "Asteroideae" i plemienia "Astereae".

</doc>
<doc id="5283797" url="https://pl.wikipedia.org/wiki?curid=5283797" title="Sieliszcza (sielsowiet Wuscie)">
Sieliszcza (sielsowiet Wuscie)

Sieliszcza (; , "Sieliszcze") – wieś na Białorusi, w obwodzie witebskim, w rejonie orszańskim, w sielsowiecie Wuscie, nad Dnieprem.

</doc>
<doc id="5283800" url="https://pl.wikipedia.org/wiki?curid=5283800" title="Pierwsza sobota miesiąca">
Pierwsza sobota miesiąca



</doc>
<doc id="5283801" url="https://pl.wikipedia.org/wiki?curid=5283801" title="Tarczyława">
Tarczyława

Tarczyława (; , "Torcziłowo") – wieś na Białorusi, w obwodzie witebskim, w rejonie orszańskim, w sielsowiecie Wuscie.

</doc>
<doc id="5283805" url="https://pl.wikipedia.org/wiki?curid=5283805" title="Gabrius sphagnicola">
Gabrius sphagnicola

Gabrius sphagnicola – gatunek chrząszcza z rodziny kusakowatych i podrodziny kusaków.
Gatunek ten opisany został po raz pierwszy w 1950 roku przez O. Sjöberga pod nazwą "Philonthus (Gabrius) sphagnicola". Jako lokalizację typową wskazano Waldsees in Loos w szwedzkim Hälsinglandzie.
Chrząszcz o wydłużonym ciele długości od 3,2 do 4,1 mm. Ubarwienie ma czarne z brunatnoczarnymi głaszczkami, członami czułków od pierwszego do trzeciego oraz odnóżami z wyjątkiem jaśniejszych stóp. Stosunkowo duża głowa jest nieco dłuższa niż szeroka. Czoło zaopatrzone jest w poprzeczny szereg czterech punktów, z których dwa środkowe wysunięte są ku przodowi w sposób niewyraźny. Przedplecze jest dłuższe niż szerokie i trochę szersze od głowy. Boki ma równoległe. Na jego powierzchni występują rzędy grzbietowe zawierające sześć punktów. Pokrywy mają krawędzie boczne krótsze od przedplecza.
Kusakowaty ten jest stenobiotem, zasiedlającym wyłącznie torfowiska wysokie, gdzie bytuje wśród wilgotnych torfowców.
Owad palearktyczny, w Europie znany m.in. z Irlandii, Wielkiej Brytanii, Francji, Belgii, Holandii, Niemiec, Austrii, Włoch, Szwecji, Finlandii, Polski, Słowacji, Rumunii i Ukrainy. W Polsce znany jest z pojedynczego stanowiska w Puszczy Piskiej.

</doc>
<doc id="5283806" url="https://pl.wikipedia.org/wiki?curid=5283806" title="Chiminiczy">
Chiminiczy

Chiminiczy (; , "Chiminiczi") – wieś na Białorusi, w obwodzie witebskim, w rejonie orszańskim, w sielsowiecie Wuscie.

</doc>
<doc id="5283820" url="https://pl.wikipedia.org/wiki?curid=5283820" title="Sébastien Lifshitz">
Sébastien Lifshitz

Sébastien Lifshitz (ur. 21 stycznia 1968 w Paryżu) – francuski reżyser i scenarzysta filmowy. Autor kilkunastu filmów fabularnych, dokumentalnych i krótkometrażowych, często nagradzany na najważniejszych festiwalach filmowych.
Jest pochodzenia żydowskiego. Nie ukrywa również swojej homoseksualnej orientacji. Studiował w École du Louvre, uzyskał także tytuł licencjata historii sztuki na Uniwersytecie Paryskim. Pracuje jako wykładowca w paryskiej szkole filmowej La Fémis.
Jako reżyser specjalizuje się głównie w tematyce LGBT. Dwukrotny laureat Teddy Award za najlepszy film o tej tematyce na MFF w Berlinie za fabułę "Wild Side" (2004) oraz dokument "Bambi. Życie jak kabaret" (2013). Zdobył również analogiczną nagrodę Queer Palm na 69. MFF w Cannes za film dokumentalny "Les vies de Thérèse" (2016).

</doc>
<doc id="5283821" url="https://pl.wikipedia.org/wiki?curid=5283821" title="Gabrius subnigritulus">
Gabrius subnigritulus

Gabrius subnigritulus – gatunek chrząszcza z rodziny kusakowatych i podrodziny kusaków.
Taksonomia.
Gatunek ten opisany został po raz pierwszy w 1913 roku przez Normana Humberta Joya. Jako lokalizację typową wskazano „Kaukaz”. W 1933 roku Otto Scheerpeltz błędnie przyjął poprawność epitetu "subnigritulus" wprowadzonego w kombinacji "Philonthus nigritulus" a. "subnigritulus" przez Edmunda Reittera w 1909 roku i zaproponował dla omawianego taksonu nowy epitet gatunkowy "subnigrituloides". Nazwa wprowadzona przez Reittera została jednak w randze aberracji, stanowiąc w świetle Międzynarodowego kodeksu nomenklatury zoologicznej "nomen nudum", w związku z czym wprowadzony przez Joya epitet pozostaje ważny, a propozycja Scheerpeltza stanowi jego młodszy synonim.
Morfologia.
Chrząszcz o wydłużonym ciele długości od 4,4 do 4,6 mm. Ubarwienie ma czarnobrunatne z przyciemnioną głową, żółtobrunatnymi czułkami oraz jednolicie brunatnożółtymi odnóżami. Głowa jest nieco dłuższa niż szeroka. Czoło zaopatrzone jest w poprzeczny szereg czterech punktów, z których dwa środkowe wysunięte są ku przodowi w sposób niewyraźny. Skronie są od 2 do 2,2 raza dłuższe od oczu. Przedostatni człon czułków ma szerokość niewiele większą od długości. Przedplecze jest wyraźnie dłuższe niż szerokie, niezwężone ku przodowi, natomiast lekko zwężone ku tyłowi. Na jego powierzchni występują rzędy grzbietowe zawierające sześć punktów. Pokrywy mierzone wzdłuż szwu są tak długie jak przedplecze, a mierzone wzdłuż bocznych brzegów nieco od niego dłuższe. Genitalia samca mają edeagus o gwałtownie ściętym szczycie oraz szerokości mniejszej i zarysie bardziej regularnym niż u "G. nigritulus".
Ekologia i występowanie.
Kuskowaty ten zasiedla obszary bagniste.
Owad palearktyczny, w Europie znany m.in. z Austrii, Czech, Słowacji, Węgier i Bułgarii. Dalej na wschód występuje na Kaukazie (w tym w Dagestanie), Zakaukaziu, Syberii, w Kazachstanie i Turcji.

</doc>
<doc id="5283823" url="https://pl.wikipedia.org/wiki?curid=5283823" title="Music Box Russia">
Music Box Russia



</doc>
<doc id="5283827" url="https://pl.wikipedia.org/wiki?curid=5283827" title="Oficjalne piosenki mistrzostw świata w piłce nożnej">
Oficjalne piosenki mistrzostw świata w piłce nożnej



</doc>
<doc id="5283829" url="https://pl.wikipedia.org/wiki?curid=5283829" title="Jezioro Fryxell">
Jezioro Fryxell



</doc>
<doc id="5283830" url="https://pl.wikipedia.org/wiki?curid=5283830" title="Nuncjatura Apostolska we Włoszech">
Nuncjatura Apostolska we Włoszech



</doc>
<doc id="5283832" url="https://pl.wikipedia.org/wiki?curid=5283832" title="Nio (przedsiębiorstwo)">
Nio (przedsiębiorstwo)



</doc>
<doc id="5283835" url="https://pl.wikipedia.org/wiki?curid=5283835" title="Białowąs (ujednoznacznienie)">
Białowąs (ujednoznacznienie)



</doc>
<doc id="5283836" url="https://pl.wikipedia.org/wiki?curid=5283836" title="Attila Szabó">
Attila Szabó

Imię i nazwisko Attila Szabó nosili lub noszą m.in.:

</doc>
<doc id="5283840" url="https://pl.wikipedia.org/wiki?curid=5283840" title="Otto von der Mülbe">
Otto von der Mülbe



</doc>
<doc id="5283841" url="https://pl.wikipedia.org/wiki?curid=5283841" title="Otto von der Mülbe (1801–1891)">
Otto von der Mülbe (1801–1891)

Otto Albrecht Karl Heinrich von der Mülbe (ur. 18 kwietnia 1801 w Braniewie, zm. 28 listopada 1891 w Poczdamie) – generał piechoty w Królestwie Prus.
Życiorys.
Otto von der Mülbe był synem pruskiego generała majora Hansa Christopha Ludwiga von der Mülbe (1748–1811) i jego żony Dorothei Luise Helene Sophie z domu von Lübtow (1766–1846).
Otto uczęszczał do katolickiego gimnazjum w Braniewie, a następnie do szkoły kadetów w Berlinie. W wieku siedemnastu lat z polecenia generała Bonina został wcielony do wojska. 5 maja 1818 przydzielony jako podporucznik do 1 Pułk Grenadierów Gwardii im. Cesarza Aleksandra w armii pruskiej.
W latach 1821–1824 uczył się w szkole ogólnowojennej ("Allgemeine Kriegsschule"). W 1839 awansowany na dowódcę kompanii, pod koniec marca 1846 mianowany na stopień majora i 5. oficera sztabowego. W marcu 1848 brał udział w tłumieniu walk ulicznych w Berlinie w czasie rewolucji marcowej podczas Wiosny Ludów, a w kwietniu 1848 w bitwie pod Szlezwikiem podczas kampanii przeciwko Danii. Jesienią przybył do Brandenburgii, by służyć w pułku przyszłego feldmarszałka Steinmetza. 21 grudnia 1848 został drugim dowódcą 2 batalionu w 2. Pułku Gwardyjskim Landwehry w Magdeburgu, którym Mülbe dowodził w następnym roku podczas tłumienia rewolucji badeńskiej w bitwach pod Neudorf, Wiesenthal, Durlach i Kirchheimbolanden. Za zasługi został odznaczony Orderem Orła Czerwonego IV Klasy z Mieczami i Krzyżem Komandorskim Orderu Lwa Zeryngeńskiego.
19 stycznia 1850 został przeniesiony do Poczdamu jako dowódca II batalionu w 1 Pułku Piechoty Gwardii Cesarstwa Niemieckiego. Po dwóch latach został mianowany komendantem twierdzy Minden. Na tym stanowisku Mülbe awansował do stopnia pułkownika (w połowie lipca 1854 roku). Od 10 maja 1855 do 14 czerwca 1857 był dowódcą 13 Pułku Piechoty w Münster. Następnie przez pół roku pełnił funkcję dowódcy 13 Brygada Piechoty w Magdeburgu. 3 grudnia 1857 na to samo stanowisko przeniesiony do 4. Brygada Piechoty Gwardyjskiej. Dwa tygodnie po otrzymaniu awansu na generała dywizji Ottonowi von der Mülbe powierzono dowództwo 2 Brygadą Piechoty Gwardyjskiej. Pracował także jako członek komisji studiów w Akademii Wojennej. W czerwcu 1859 odznaczony Krzyżem Komandorskim Orderu Leopolda. 13 maja 1861 powierzono mu dowództwo 10. Dywizją w Poznaniu.
W 1861 roku, w dniu koronacji Wilhelma I Hohenzollerna na króla Prus, Mülbe został awansowany na stopień generała porucznika. Z powodu prowadzonej wojny z Danią Mülbe otrzymał dowództwo połączonej Dywizji Gwardii i Piechoty w Szlezwiku, którą dowodził w bitwach pod Satrup, Fredericią oraz podczas oblężenia Düppeler Schanzen.
Za zasługi odznaczony Orderem Orła Czerwonego z gwiazdą i liśćmi dębu oraz mieczami na pierścieniu. 5 lipca 1864 na stanowisku dowódcy połączonej dywizji zastąpił go generał Falckenstein. Austriacy alianccy uhonorowali go, przyznając mu Order Korony Żelaznej I klasy.
Podupadły na zdrowiu i niezadowolony z rzadkiej szansy na sprawdzenie się w działaniach wojennych Mülbe złożył w czerwcu 1865 rezygnację, której król początkowo nie przyjął. Mülbe otrzymał urlop do rozpoczęcia jesiennych ćwiczeń. W październiku 1865, na jego ponowną prośbę o przejście w stan spoczynku, został odznaczony Orderem Orła Czerwonego I klasy z Liśćmi Dębu i Mieczami na Pierścieniu i przyznano mu ustawową emeryturę.
Generał Mülbe przeprowadził się do Gdańska. Jednak wkrótce, wraz z rozpoczęciem wojny prusko-austriackiej, został przywrócony do służby z rangą generała i mianowany dowódcą mobilnego korpusu rezerwowego, który stacjonował się pod Berlinem i składał się z oddziałów Landwehry, czyli piętnastu batalionów gwardyjskich i tyluż samo landwehry prowincjonalnej, czterech pułków kawalerii oraz oddziału artylerii i inżynierów.
Na czele swojego korpusu brał udział w działaniach wojennych. Po zawieszeniu broni, w 1866, ponownie przeniesiony w stan spoczynku jako generał piechoty.
Życie rodzinne.
Otto von der Mülbe ożenił się 17 czerwca 1838 w Gdańsku z Franziską Bertram (1813–1904), córką kupca. Małżeństwo miało pięcioro dzieci:

</doc>
<doc id="5283845" url="https://pl.wikipedia.org/wiki?curid=5283845" title="Chudzik kornikowiec">
Chudzik kornikowiec

Chudzik kornikowiec ("Gabrius splendidulus") – gatunek chrząszcza z rodziny kusakowatych i podrodziny kusaków.
Taksonomia.
Gatunek ten opisany został po raz pierwszy w 1802 roku przez Johanna L.C.C. Gravenhorsta pod nazwą "Staphylinus splendidulus". Autor ów nie wskazał lokalizacji typowej, jednak z późniejszych ustaleń wynika, że holotyp odłowiono prawdopodobnie w Brunszwiku. Na przestrzeni XIX i XX wieku klasyfikowany bywał również w rodzajach "Cafius", "Gyrohypnus" i "Philonthus". W rodzaju "Gabrius" jako pierwszy umieścił go Carl Gustaf Thomson w 1860 roku.
Morfologia.
Chrząszcz o wydłużonym ciele długości od 4,5 do 5,5 mm. Głowa jest brunatna do smolistobrunatnej, trochę dłuższa niż szeroka. Czułki bywają żółte, brunatne lub brunatnoczarne i mają człony od siódmego do dziesiątego niemal dwukrotnie dłuższe niż szerokie. Czoło zaopatrzone jest w poprzeczny szereg czterech punktów, z których dwa środkowe wysunięte są ku przodowi w sposób niewyraźny. Między oczami powierzchnia głowy ma wyraźne, podłużne wklęśnięcie. Przedplecze jest brunatne do smolistobrunatnego. Na jego powierzchni występują rzędy grzbietowe zawierające pięć punktów. Na głowie i przedpleczu występuje bardzo delikatna, poprzeczna mikrorzeźba. Pokrywy są jasnobrunatne do brunatnych, trochę dłuższe od przedplecza. Odnóża są koloru żółtego. Odwłok jest brunatny do smolistobrunatnego z rozjaśnionymi tylnymi krawędziami tergitów.
Ekologia i występowanie.
Owad rozsiedlony od nizin po piętro subalpejskie. Gatunek saproksyliczny, drapieżny. Bytuje pod korą pniaków i kłód drzew iglastych i liściastych, obecnych w ich drewnie chodnikach saproksylofagów, w dziuplach, próchnowiskach, ściółce leśnej, pod opadłymi liśćmi i kamieniami. Poluje m.in. na larwy muchówek i korników. Przepoczwarcza się w sierpniu.
Gatunek holarktyczny, w Europie znany m.in. z Półwyspu Iberyjskiego, Wielkiej Brytanii, Francji, Belgii, Holandii, Niemiec, Szwajcarii, Austrii, Włoch, Danii, Szwecji, Finlandii, Polski, Czech, Słowacji, Węgier i europejskiej części Rosji. Dalej na wschód występuje na Kaukazie, Syberii i w Turcji. W nearktycznej Ameryce Północnej stwierdzono jego występowanie w kanadyjskiej Kolumbii Brytyjskiej oraz w Maryland w Stanach Zjednoczonych.

</doc>
<doc id="5283847" url="https://pl.wikipedia.org/wiki?curid=5283847" title="Restauracja fresków w Kaplicy Sykstyńskiej">
Restauracja fresków w Kaplicy Sykstyńskiej



</doc>
<doc id="5283852" url="https://pl.wikipedia.org/wiki?curid=5283852" title="Butelua">
Butelua

Butelua ("Bouteloua" ) – rodzaj roślin należący do rodziny wiechlinowatych. Należy do niego 56 gatunków. Rośliny te występują w Ameryce Północnej i Południowej – od Kanady po Argentynę. Odgrywają istotną rolę w formacjach trawiastych, np. na preriach.
Liczne gatunki są ważnymi trawami pastewnymi, niektóre uprawiane są jako ozdobne, także w składzie mieszanek trawnikowych i stosowanych przy zadarnianiu powierzchni narażonych na erozję.
Systematyka.
Rodzaj należący do rodziny wiechlinowatych ("Poaceae"), rzędu wiechlinowców ("Poales"). W obrębie rodziny należy do podrodziny "Chloridoideae", plemienia "Cynodonteae" i podplemienia "Boutelouinae". W tradycyjnym ujęciu rodzaj jest parafiletyczny z zagnieżdżonym w jego obrębie szeregiem drobnych rodzajów, które postuluje się tu włączyć.

</doc>
<doc id="5283854" url="https://pl.wikipedia.org/wiki?curid=5283854" title="Bouteloua">
Bouteloua



</doc>
<doc id="5283856" url="https://pl.wikipedia.org/wiki?curid=5283856" title="Gabrius exspectatus">
Gabrius exspectatus

Gabrius exspectatus – gatunek chrząszcza z rodziny kusakowatych i podrodziny kusaków.
Gatunek ten opisany został po raz pierwszy w 1952 roku przez Aleša Smetanę. Jako lokalizację typową wskazano Remetské Hámre na Słowacji.
Chrząszcz o wydłużonym ciele długości od 4,5 do 5,5 mm. Ubarwienie ma smolistoczarne z żółtymi odnóżami i członami czułków od pierwszego do trzeciego oraz z brunatnie rozjaśnionymi tylnymi krawędziami tergitów odwłoka. Głowa jest duża, o długości wynoszącej nie więcej niż jej szerokość. Czułki mają człony od siódmego do dziesiątego niemal dwukrotnie dłuższe niż szerokie. Czoło zaopatrzone jest w poprzeczny szereg czterech punktów, z których dwa środkowe wysunięte są ku przodowi w sposób niewyraźny. Między oczami powierzchnia głowy ma wyraźne, podłużne wklęśnięcie. Na głowie i przedpleczu występuje wyraźna mikrorzeźba. Na powierzchni przedplecza występują rzędy grzbietowe zawierające pięć punktów. Pokrywy są krótkie i szerokie, o dużym i rozproszonym punktowaniu.
Gatunek saproksyliczny, drapieżny. Bytuje pod korą pniaków i kłód drzew iglastych i liściastych, w ich murszejącym drewnie, w porastających stare drzewa mchach, a czasem także w ściółce leśnej.
Owad palearktyczny, znany z Pirenejów, Niemiec, Szwecji, Norwegii, Finlandii, Polski, Czech, Słowacji, Węgier, Ukrainy, Rumunii, Bułgarii, Bośni i Hercegowiny, Albanii, Rosji i Turcji. Na „Czerwonej liście gatunków zagrożonych Republiki Czeskiej” umieszczony jest jako gatunek zagrożony wymarciem (EN).

</doc>
<doc id="5283858" url="https://pl.wikipedia.org/wiki?curid=5283858" title="Boykinia">
Boykinia



</doc>
<doc id="5283859" url="https://pl.wikipedia.org/wiki?curid=5283859" title="Aleksander Perłowski">
Aleksander Perłowski

Aleksander Perłowski (ur. 1888 w Żytomierzu, zm. 28 marca 1913 w Warszawie) – podporucznik pilot, określony mianem pierwszej polskiej ofiary w lotnictwie.
Życiorys.
Urodził się w 1888 w Żytomierzu. Miał braci i siostry. W rodzinnym mieście ukończył naukę w gimnazjum. Wyjechał do Petersburga i podjął studia na uniwersytecie. W ich trakcie zainteresował się lotnictwem, w związku z czym porzucił uczelnię i w 1908 wstąpił do szkoły lotniczej, gdzie ukończył naukę z odznaczeniem. Wstąpił do Armii Imperium Rosyjskiego. Służył w 4 syberyjskim batalionie saperów na Syberii. Stamtąd wraz z pułkiem został przeniesiony do Brześcia Litewskiego. Dostał się do Oficerskiej Szkoły Aeronautycznej. Zajął wakans w prywatnej szkole aeroklubu, praktycznie samodzielnie ucząc się pilotażu. Został tam mianowany pilotem. Finalnie trafił do oddziału lotniczego, gdzie zdał egzamin wojskowy i został lotnikiem wojskowym. Służył w Batalionie Aeronautycznym. Uzyskał stopień podporucznika pilota (lotnika). Został skierowany do Warszawy. Był wojskowym w tamtejszym Awiacyjnym Oddziale Oficerskiej Aeronautycznej Szkoły. Uchodził za jednego z najpilniejszych i najzdolniejszych pilotów polskich na obszarze Królestwa. Zamieszkiwał przy ulicy Polnej 30 lub 50.
W dniu 28 marca 1913 przed południem wzbił się w powietrze jednopłatowcem Nieuporta. Lot odbywał się podczas ćwiczeń pod Warszawą w ramach tzw. wzlotów aeroplanami wojskowymi. Po udanym wzlocie miał przestać działać silnik maszyny, po czym samolot spadł na ziemię. W myśl wersji przekazanej przez prasę awarii uległ silnik w jego maszynie. Około godz. 11 maszyna uderzyła w zabudowania Politechniki w pobliżu koszar pułku petersburskiego na Polu Mokotowskim. Wyrzucony z maszyny Perłowski tuż po zdarzeniu zmarł na miejscu. Jego wypadek został określony pierwszą katastrofą lotniczą na ziemiach polskich, a on sam nazwany pierwszą polską ofiarą w lotnictwie.
W uroczystościach żałobnych 1 kwietnia 1913 w Warszawie wzięły udział tłumy uczestników, w tym delegacje wszystkich warszawskich pułków. Nabożeństwo odprawiono w kościele św. Aleksandra. Podczas konduktu za trumną z ciałem wiezioną na lawecie i zaprzężoną w sześć koni był transportowany samolot ze złożonymi skrzydłami. W powietrzu krążyły w tym czasie dwa samoloty. Następnie zwłoki zmarłego przewieziono z Dworca Terespolskiego do Żytomierza, gdzie mieszkali nadal jego rodzice. Tam 4 kwietnia 1913 odbył się pogrzeb przy udziale kompanii i orkiestry 17 archangielskiego pułku. Aleksander Perłowski został pochowany na miejscowym cmentarzu.
Po wypadku przeprowadzono dochodzenie, które wykluczyło samobójczy akt pilota, co pierwotnie przyjęto w sferach wojskowych, po tym jak jeden z wojskowych błędnie odczytał list Perłowskiego do rodziców. W rzeczywistości w liście do ojca pilot wyraził słowa na wypadek gdyby spotkało go nieszczęśliwe zdarzenie i takie „ostatnie pożegnanie” było praktykowane przez ówczesnych lotników. Poza tym według jednej z wersji tuż przed lotem miał on rzec do jednego z kolegów że będzie jego ostatnim. Z Petersburga do Warszawy przybyli gen. A. Kowańko i ppłk Ulanin, wyjaśniający zdarzenie. Ustalono, że Perłowski wcześniej pilotował jedynie samoloty dwupłatowe Farmana, a feralny lot był jego pierwszym na maszynie jednopłatowej, a on sam wsiadł do niej spontanicznie, zaś przed tym wykazywał zdenerwowanie i podniecenie. Według wniosków śledczych pilot miał źle obliczyć punkt lądowania. W ostatniej fazie zdarzenia na wysokości około 15 metrów miał on wykonać skręt, wskutek czego maszyna obróciła się kilka razy w locie. Za prawdopodobną przyczynę wypadku uznano zatem wadliwy manewr pilota, do czego dodatkowo przyczyniło się jego nieobeznanie z samolotem jednopłatowym.

</doc>
<doc id="5283861" url="https://pl.wikipedia.org/wiki?curid=5283861" title="Reconvilier">
Reconvilier

Reconvilier (hist. "Rokwiler") – gmina (niem. "Einwohnergemeinde") w północno-zachodniej Szwajcarii, w kantonie Berno, w regionie administracyjnym Berner Jura, w okręgu Berner Jura. 31 grudnia 2020 roku liczyła 2380 mieszkańców. 
Demografia.
Według danych z 2000 r. 82,7% mieszkańców gminy była francuskojęzyczna, 6,9% niemieckojęzyczna, a 3% włoskojęzyczna. Na dzień 31 grudnia 2020 obcokrajowcy stanowili 20,9% ogółu mieszkańców.
Transport.
Przez teren gminy przebiega autostrada A16 oraz drogi główne nr 6 i nr 30.

</doc>
<doc id="5283865" url="https://pl.wikipedia.org/wiki?curid=5283865" title="Rokwiler">
Rokwiler



</doc>
<doc id="5283866" url="https://pl.wikipedia.org/wiki?curid=5283866" title="Feliks Drzewiecki">
Feliks Drzewiecki



</doc>
<doc id="5283869" url="https://pl.wikipedia.org/wiki?curid=5283869" title="Sparkassen-Arena">
Sparkassen-Arena



</doc>
<doc id="5283872" url="https://pl.wikipedia.org/wiki?curid=5283872" title="Cassida seladonia">
Cassida seladonia

Cassida seladonia – gatunek chrząszcza z rodziny stonkowatych i podrodziny tarczykowatych. Zamieszkuje zachodnią Palearktykę od Skanii na północy po Afrykę Północną na południu. Żeruje na nicennicach.
Taksonomia.
Gatunek ten opisany został po raz pierwszy w 1827 roku przez Leonarda Gyllenhaala.
Morfologia.
Chrząszcz o ciele długości od 5,5 do 7,5 mm. Ubarwienie głowy jest zawsze czarne, natomiast spodu ciała zwykle czarne, ale może być również żółte lub ciemnordzawe. Barwa tarczki u w pełni wybarwionych okazów jest krwistoczerwona. Kolor przedplecza i tła pokryw jest u żywych osobników zielony, jednak u martwych okazów zmienia się w żółtobrunatny po wyschnięciu. Na pokrywach znajduje się krwistoczerwony wzór ulokowany przy ich przednim brzegu, w pobliżu tarczki. Wzór ten zwykle rozbity jest na plamę przytarczkową i dwie krótkie smugi przykrawędziowe. Dzieje się tak wskutek obecności pary płaskich, błyszczących, prawie zawsze zachowujących jasne zabarwienie guzków w miejscach, w którym biorą początek drugie rzędy pokryw. Brzegi przedplecza i pokryw są rozpłaszczone. Na bocznych brzegach pokryw brak jest wałeczkowatych nabrzmiałości. W widoku bocznym wyraźnie widać na pokrywach krótkie, sterczące, niezbyt gęste owłosienie o białym kolorze. Odnóża przedniej i środkowej pary mają żółte biodra, a w przypadku tylnej pary biodra są czarne. Pozostałe elementy odnóży są jasno ubarwione. Stopy mają rozchylone, pozbawione ząbków przy nasadach pazurki wystające poza wieńce szczecinek na trzecich członach.
Ekologia i występowanie.
Zarówno osobniki dorosłe jak i larwy tego tarczyka są fitofagami żerującymi na roślinach z rodzaju nicennica. W warunkach środkowoeuropejskich ograniczają się do nicennicy polnej, natomiast na zachodzie Europy żerują także na nicennicy francuskiej ("Filago gallica").
Gatunek zachodniopalearktyczny, w Europie znany jest z Portugalii, Hiszpanii, Francji, Belgii, Luksemburga, Niemiec, Szwajcarii, Austrii, Włoch, Danii, Szwecji, Łotwy, Litwy, Polski, Czech, Słowacji, Węgier, Białorusi, Ukrainy, Bośni i Hercegowiny, Bułgarii, Grecji i Rosji. Poza Europą występuje na Bliskim Wschodzie i w Afryce Północnej. Północna granica jego zasięgu biegnie przez Półwysep Jutlandzki i Skanię. W Polsce tarczyk ten jest spotykany bardzo rzadko i znany jest z nielicznych stanowisk. Podobnie ma się sytuacja na wielu innych obszarach w środkowej części Europy. Na „Czerwonej liście gatunków zagrożonych Republiki Czeskiej” umieszczony został jako krytycznie zagrożony wyginięciem.

</doc>
<doc id="5283873" url="https://pl.wikipedia.org/wiki?curid=5283873" title="Walentarowszczyzna">
Walentarowszczyzna

Walentarowszczyzna (; ) – chutor na Białorusi, w obwodzie witebskim, w rejonie miorskim, w sielsowiecie Nowy Pohost.
Historia.
W czasach zaborów zaścianek w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek a następnie wieś leżała w Polsce, w województwie wileńskim, w powiecie dziśnieńskim, od 1926 roku w powiecie brasławskim, w gminie Przebrodzie, a następnie w gminie Nowy Pohost.
Według Powszechnego Spisu Ludności z 1921 roku zamieszkiwało tu 20 osób, wszystkie były wyznania rzymskokatolickiego i zadeklarowały białoruską przynależność narodową. Były tu 4 budynki mieszkalne. W 1931 w 6 domach zamieszkiwało 38 osób.
Wierni należeli do parafii rzymskokatolickiej w Przebrodziu. Miejscowość podlegała pod Sąd Grodzki w Drui i Okręgowy w Wilnie; właściwy urząd pocztowy mieścił się w Nowym Pohoście.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR. 
Od 1991 w składzie niepodległej Białorusi.

</doc>
<doc id="5283874" url="https://pl.wikipedia.org/wiki?curid=5283874" title="Saicourt">
Saicourt

Saicourt – gmina (niem. "Einwohnergemeinde") w północno-zachodniej Szwajcarii, w kantonie Berno, w regionie administracyjnym Berner Jura, w okręgu Berner Jura. 31 grudnia 2020 roku liczyła 645 mieszkańców. 
Demografia.
Według danych z 2000 r. 84% mieszkańców gminy była francuskojęzyczna, 12,6% niemieckojęzyczna, a 1,5% włoskojęzyczna. Na dzień 31 grudnia 2020 obcokrajowcy stanowili 3,7% ogółu mieszkańców.

</doc>
<doc id="5283876" url="https://pl.wikipedia.org/wiki?curid=5283876" title="Gabrius splendidulus">
Gabrius splendidulus



</doc>
<doc id="5283877" url="https://pl.wikipedia.org/wiki?curid=5283877" title="Czubatka (roślina)">
Czubatka (roślina)

Czubatka ("Brachyscome" ) – rodzaj roślin z rodziny astrowatych. Obejmuje 97 gatunków. Większość z nich występuje w Australii, pojedyncze gatunki rosną na wyspach Nowej Zelandii, na Norfolk i Nowej Gwinei.
Niektóre gatunki, a zwłaszcza czubatka ubiorkolistna "B. iberidifolia", uprawiane są jako rośliny ozdobne.
Systematyka.
Rodzaj w obrębie rodziny astrowatych "Asteraceae" klasyfikowany jest do podrodziny "Asteroideae" i plemienia "Astereae".

</doc>
<doc id="5283878" url="https://pl.wikipedia.org/wiki?curid=5283878" title="Brachyscome">
Brachyscome



</doc>
<doc id="5283882" url="https://pl.wikipedia.org/wiki?curid=5283882" title="Moron (król Jeredytów)">
Moron (król Jeredytów)

Moron (deseret 𐐣𐐄𐐡𐐊𐐤, 𐐣𐐃𐐡𐐊𐐤) – w wierzeniach ruchu świętych w dniach ostatnich (mormonów) jeredycki król, syn Etema. Informacje na jego temat zawiera będąca częścią mormońskiej świętej księgi Księga Etera. Jego panowanie przynależy do późnego okresu jeredyckiej historii. Miało być naznaczone niegodziwością oraz niestabilnością polityczną. Dwukrotnie stawiał czoła rebeliom pod przywództwem potężnych mężów. Pokonany, resztę życia spędził w więzieniu. Władca jest obiektem spekulacji teologicznych, bywa też wykorzystywany przez mormońskich apologetów. 
Wymowa imienia.
Wymowa tego imienia wzbudzała pewne zainteresowanie mormońskich badaczy. Zostało ono zresztą ujęte w przewodniku po wymowie, dołączanym do każdego egzemplarza anglojęzycznej wersji Księgi Mormona od 1981. Źródła wskazują generalnie niemniej na znaczną różnicę między wymową preferowaną i powszechną współcześnie a tą z wczesnego okresu kolonizacji terytorium Utah, jeżeli chodzi o wiele nazw i imion z Księgi Mormona. Nie ma takiej różnicy wszelako w przypadku Morona. Pierwotna wymowa, zwłaszcza ta stosowana przez Josepha Smitha, ma pewne znaczenie w badaniach nazw własnych występujących w Księdze Mormona, choć, na gruncie mormońskiej teologii, nie jest w nich czynnikiem decydującym. Do ustalenia wymowy używanej przez Smitha wykorzystuje się między innymi wydanie Księgi Mormona w alfabecie deseret z 1869.
Istnieją wszelako relacje ludzi posługujących w procesie nazywanym przez świętych w dniach ostatnich tłumaczeniem Księgi Mormona, które rzucają światło na to, jak Smith pierwotnie radził sobie z nieznanymi słowami. Hugh Nibley, powołując się na relacje skrybów Smitha, stwierdził, że „nigdy nie wymawiał on takich słów, zawsze poprzestając na ich przeliterowaniu”. Ściśle na gruncie mormońskiej teologii nie próbuje się dociekać pierwotnej, jeredyckiej wymowy tegoż słowa, podobnie jak nie prowadzi się takowych rozważań wobec słów i nazw nefickich.
Również na gruncie mormońskiej teologii zauważa się inherentną problematyczność wymowy nazw i imion przynależnych do tej mormońskiej świętej księgi. Ma to wynikać z tego, że żadne z nich nie zostało przekazane Josephowi Smithowi ustnie, z wyjątkiem może imienia Moroniego, który wszak przedstawił się Smithowi w wizji. Z doktrynalnego punktu widzenia sposób, w jaki bohaterowie Księgi Mormona wypowiadali te słowa, pozostał nieznany pierwszemu mormońskiemu przywódcy.
Umiejscowienie w tekście Księgi Mormona.
W ściśle teologicznym sensie relacja o Moronie zawarta jest w partii materiału określanej mianem płyt Mormona, zatem streszczenia większych płyt Nefiego dokonanego przez Mormona. Umieszcza się ją w części tekstu dodanej do płyt Mormona już przez Moroniego. Na treść Księgi Etera, której częścią jest zachowany przekaz o Moronie, składa się streszczenie z dwudziestu czterech złotych płyt Etera, opracowane przez Moroniego właśnie. Na kartach oficjalnych edycji Księgi Mormona, w tym tej obowiązującej od 1981, postać ta wspominana jest w wersetach siódmym i ósmym pierwszego rozdziału Księgi Etera oraz w wersetach czternastym, piętnastym, szesnastym i osiemnastym jedenastego rozdziału tej samej księgi. Współcześnie używany system podziału Księgi Mormona na rozdziały i wersy sięga 1879. W jej pierwszym wydaniu bowiem, opublikowanym w 1830, wzmianki o Moronie były częścią rozdziałów pierwszego i czwartego Księgi Etera. Ocenia się, że mówiący o Moronie materiał został spisany 25 i 28 maja 1829.
Rola w tekście Księgi Mormona.
Informacje na temat Morona zawiera, podobnie jak w przypadku innych Jeredytów, Księga Etera. Jego panowanie przynależy do późnego okresu jeredyckiej historii. Zgodnie z przechowaną na kartach Księgi Mormona genealogią był synem Etema oraz ojcem Koriantora, a także dziadem Etera. Starszy George Reynolds w swym opublikowanym w 1891 "A Dictionary of the Book of Mormon, Comprising Its Biographical, Geographical and Other Proper Names" sugerował, jakoby życie tego władcy należało umieścić w VII wieku p.n.e.. Zauważono, że imię Morona jest identyczne z nazwą miasta będącego jeredycką stolicą. Dodawano, że zostało częściowo przechowane w kulturze nefickiej. Jako przykład podawano tutaj występujące wśród Nefitów właśnie imię Moroni.
Jego panowanie było naznaczone niegodziwością oraz wynikłą z niej niestabilnością polityczną. Przyszło mu się dwukrotnie mierzyć z poważnymi zagrożeniami dla własnej władzy, chociażby z buntem ludu zorganizowanym przez tajemne sprzysiężenie. Na czele rebelii stał uzurpator określany mianem "potężnego męża". Pokonał on w bitwie dowodzone przez Morona wojska oraz przejął władzę na połowie ziem wchodzących w skład jeredyckiego królestwa. Zapoczątkowane w ten sposób rozbicie trwać miało przez trudny do określenia okres. Ostatecznie Moron zjednoczył wszystkie ziemie jeredyckie pod swoim berłem. Spekulowano w komentarzach na temat tego, w jaki sposób to zjednoczenie się dokonało. Podawano jako możliwe rozwiązanie akcję zbrojną. Nie wykluczano jednak wszakże również umożliwiających reunifikację posunięć ze strony tajnego sprzysiężenia, które w ten sposób miało wzmocnić swe wpływy w królestwie.
Utrzymanie władzy przez Morona nie okazało się ostatecznie czynnikiem stabilizującym na jeredyckiej scenie politycznej. Kolejna rebelia, tym razem pod wodzą luźno tylko powiązanego z rodziną królewską potomka brata Jereda, również określanego mianem "potężnego męża", doprowadziła do obalenia Morona. Dostał się on następnie do niewoli, w której spędził resztę swego życia. Zauważono, że nie da się ustalić, jak długo trwały opisane okresy w życiu Morona, ze względu na brak danych w samym tekście źródłowym.
W mormońskiej teologii oraz w badaniach nad Księgą Mormona.
Istnienie Morona nie znalazło potwierdzenia w źródłach zewnętrznych. Językoznawcy związani z Kościołem Jezusa Chrystusa Świętych w Dniach Ostatnich rozważali etymologię imienia tego władcy, sugerując, z dużą dozą niepewności wszelako, jej semickie pochodzenie. 
W badaniach nad imionami typowymi dla Księgi Mormona imię Moron pojawia się zresztą od przeszło stulecia. Już w wydanej w 1909 pracy "New Witnesses for God: Part III. The Evidences of the Truth of the Book of Mormon" starszy B. H. Roberts posługiwał się imieniem tego monarchy przy wykazywaniu różnicy między jeredyckimi a nefickimi praktykami nazewniczymi.
W ściśle teologicznym sensie można z kolei zauważyć, że badania nad etymologią jeredyckich nazw własnych pozostają w sferze spekulacji. Osiąga się w tym zakresie niemniej pewne rezultaty, zwłaszcza jeżeli przyjmie się, iż niektóre zostały przetłumaczone na język używany przez Nefitów. Stwierdzono przy tym w innym źródle, iż światło na tą kwestie mogłoby także rzucić przekonujące powiązanie Jeredytów z którąś ze znanych kultur starożytnych.
John W. Welch w swoim obszernym komentarzu Księgi Mormona opublikowanym w 2020 zauważył, że Moron występuje w tym tekście dwukrotnie, za każdym razem w określonym porządku. Za pierwszym razem umieszczony jest w porządku genealogicznym, zaczynającym się od Etera, a kończącym się na Jeredzie. Za drugim natomiast pojawia się już chronologicznie, z Jeredem jako protoplastą Jeredytów na początku, a Eterem, prorokiem, kronikarzem i księciem, na końcu. Precyzja owego odwrotnego umiejscowienia Morona w tekście uznana została za niezwykłą, Welch natomiast uznał ją za jeden z przejawów Bożego natchnienia, dzięki któremu Joseph Smith był w stanie przełożyć Księgę Mormona.
W mormońskiej kulturze.
Niezależnie od spekulacji etymologicznych i teologicznych Moron znalazł miejsce w mormońskiej kulturze. Pojawia się choćby w publikowanych przez Kościół materiałach o charakterze rozrywkowym i edukacyjnym, między innymi w magazynie "Friend" z maja 1987. 

</doc>
<doc id="5283883" url="https://pl.wikipedia.org/wiki?curid=5283883" title="Braya">
Braya



</doc>
<doc id="5283884" url="https://pl.wikipedia.org/wiki?curid=5283884" title="Mikołaj Korff (zm. 1659)">
Mikołaj Korff (zm. 1659)

Mikołaj Korff h. własnego (zm. 1659) – wojewoda wendeński, starosta kokenhauski, pułkownik królewski. Jego ojciec, również Mikołaj, pochodził z niemieckiego rodu, który w średniowieczu przeniósł się z Westfalii do Inflant.
Kariera wojskowa.
Służbę wojskową rozpoczął w okresie wielkiej smuty.
W latach 1621-1629 pod komendą Krzysztofa Radziwiłła brał udział w walkach ze Szwecją jako dowódca oddziału rajtarii. W styczniu 1622 r. otrzymał stopień pułkownika, a pod koniec tego roku był członkiem delegacji prowadzącej rokowania ze Szwedami, które zakończyły się podpisaniem 7 grudnia 1622 r. rozejmu w obozie nad rzeką Ugrą.
W 1629 r. przeszedł na prywatną służbę u Radziwiłłów, jednak cztery lata później powrócił do armii koronnej i jako dowódca regimentu piechoty wziął udział w odsieczy smoleńskiej. W trakcie tej kampanii był jednym z komisarzy prowadzących w imieniu Rzeczypospolitej polsko-moskiewskie rokowania na Żaworonkowych Wzgórzach.
W latach 1648-1651 uczestniczył w walkach z oddziałami Bohdana Chmielnickiego jako dowódca jednostek autoramentu cudzoziemskiego. Brał udział w bitwie pod Piławcami, w której jego oddział został rozproszony, a także w walkach pod Zbarażem i Beresteczkiem. 1 stycznia 1652 r. odszedł ze służby wojskowej.
Kariera polityczna.
W 1634 r. został kasztelanem wendeńskim oraz starostą kokenhauskim, a w 1643 r. wojewodą wendeńskim. Brał udział w sejmach w latach 1623, 1646, 1648 i 1649. Na sejmie elekcyjnym 1648 r. opowiedział się za kandydaturą Jana Kazimierza na tron polski i złożył podpis jako jego elektor.
W dobie potopu szwedzkiego związał się ze stronnictwem Janusza Radziwiłła i razem z nim podpisał 20 października 1655 r. układ w Kiejdanach, zrywający unię z Polską i poddający Wielkie Księstwo Litewskie pod szwedzką protekcję. W trakcie tego spotkania Mikołaj Korff wygłosił przemówienie, podczas którego doszło do nieoczekiwanego zdarzenia: zerwała się podłoga i kilka osób zostało niegroźnie rannych. Zostało to odebrane jako zły znak.

</doc>
<doc id="5283891" url="https://pl.wikipedia.org/wiki?curid=5283891" title="Sauge">
Sauge

Sauge – gmina (niem. "Einwohnergemeinde") w północno-zachodniej Szwajcarii, w kantonie Berno, w regionie administracyjnym Berner Jura, w okręgu Berner Jura. 31 grudnia 2020 roku liczyła 827 mieszkańców. Powstała 1 stycznia 2014. 
Demografia.
Na dzień 31 grudnia 2020 obcokrajowcy stanowili 13,3% ogółu mieszkańców.
Transport.
Przez teren gminy przebiega autostrada A16.

</doc>
<doc id="5283892" url="https://pl.wikipedia.org/wiki?curid=5283892" title="Wołkowszczyzna (rejon miorski)">
Wołkowszczyzna (rejon miorski)

Wołkowszczyzna (; ) – wieś na Białorusi, w obwodzie witebskim, w rejonie miorskim, w sielsowiecie Nowy Pohost.
Historia.
W czasach zaborów wieś w gminie Woropańszczyzna, w powiecie dzisieńskim, w guberni wileńskiej Imperium Rosyjskiego. Pod koniec XIX wieku należała do Klottów.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 roku w powiecie brasławskim, w gminie Przebrodzie.
Według Powszechnego Spisu Ludności z 1921 roku zamieszkiwało tu 114 osób, 49 było wyznania rzymskokatolickiego a 95 prawosławnego. Jednocześnie 7 mieszkańców zadeklarowało polską, 137 białoruską przynależność narodową. Było tu 25 budynków mieszkalnych. W 1931 w 29 domach zamieszkiwało 150 osób.
Wierni należeli do parafii rzymskokatolickiej w Borodzieniczach i prawosławnej w Przebrodziu. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Przebrodziu.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5283893" url="https://pl.wikipedia.org/wiki?curid=5283893" title="Sonvilier">
Sonvilier

Sonvilier (hist. "Sumwiler") – gmina (niem. "Einwohnergemeinde") w północno-zachodniej Szwajcarii, w kantonie Berno, w regionie administracyjnym Berner Jura, w okręgu Berner Jura. 31 grudnia 2020 roku liczyła 1223 mieszkańców. 
Demografia.
Według danych z 2000 r. 76,8% mieszkańców gminy była francuskojęzyczna, 17,7% niemieckojęzyczna, a 1,9% włoskojęzyczna. Na dzień 31 grudnia 2020 obcokrajowcy stanowili 12,8% ogółu mieszkańców.
Transport.
Przez teren gminy przebiega droga główna nr 30.

</doc>
<doc id="5283896" url="https://pl.wikipedia.org/wiki?curid=5283896" title="Sumwiler">
Sumwiler



</doc>
<doc id="5283903" url="https://pl.wikipedia.org/wiki?curid=5283903" title="Kacynia">
Kacynia

Kacynia ("Caccinia" ) – rodzaj roślin należący do rodziny ogórecznikowatych ("Boraginaceae"). Obejmuje cztery gatunki. Rośliny te występują w zachodniej i środkowej Azji od rejonu Kaukazu po Tadżykistan, Turkmenistan i Uzbekistan.
Systematyka.
Rodzaj należy do plemienia "Trichodesmeae" w podrodzinie "Cynoglossoideae" w obrębie rodziny ogórecznikowatych "Boraginaceae". Jest rodzajem siostrzanym względem rodzaju "Trichodesma".

</doc>
<doc id="5283904" url="https://pl.wikipedia.org/wiki?curid=5283904" title="Caccinia">
Caccinia



</doc>
<doc id="5283905" url="https://pl.wikipedia.org/wiki?curid=5283905" title="Sorvilier">
Sorvilier

Sorvilier (hist. "Surbelen") – gmina (niem. "Einwohnergemeinde") w północno-zachodniej Szwajcarii, w kantonie Berno, w regionie administracyjnym Berner Jura, w okręgu Berner Jura. 31 grudnia 2020 roku liczyła 283 mieszkańców. 
Demografia.
Według danych z 2000 r. 90,4% mieszkańców gminy była francuskojęzyczna, 7% niemieckojęzyczna, a 1,1% albańskojęzyczna. Na dzień 31 grudnia 2020 obcokrajowcy stanowili 13,8% ogółu mieszkańców.
Transport.
Przez teren gminy przebiega autostrada A16 oraz drogi główne nr 6 i nr 30.

</doc>
<doc id="5283906" url="https://pl.wikipedia.org/wiki?curid=5283906" title="Surbelen">
Surbelen



</doc>
<doc id="5283907" url="https://pl.wikipedia.org/wiki?curid=5283907" title="Zaborze (sielsowiet Przebrodzie)">
Zaborze (sielsowiet Przebrodzie)

Zaborze – dawna wieś. Tereny, na których leżała, znajdują się obecnie na Białorusi, w obwodzie witebskim, w rejonie miorskim, w sielsowiecie Przebrodzie.
Historia.
W czasach zaborów wieś w gminie Przebrodź, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 roku w powiecie brasławskim, w gminie Przebrodzie.
Według Powszechnego Spisu Ludności z 1921 roku zamieszkiwało tu 166 osób, 109 było wyznania rzymskokatolickiego a 57 prawosławnego. Jednocześnie 8 mieszkańców zadeklarowało polską a 158 białoruską przynależność narodową. Było tu 30 budynków mieszkalnych. W 1931 w 35 domach zamieszkiwało 198 osób.
Wierni należeli do parafii rzymskokatolickiej i prawosławnej w Ikaźni. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Przebrodziu.

</doc>
<doc id="5283910" url="https://pl.wikipedia.org/wiki?curid=5283910" title="Francis Tuan">
Francis Tuan

Francis Tuan – polski zespół muzyczny założony w 2015 roku we Wrocławiu, wykonujący muzykę indie rock i indie pop, łącząc elementy muzyki lat 70. z elektroniką.
Historia.
Francis Tuan to pseudonim artystyczny założyciela zespołu, którego pełne imię i nazwisko brzmi Fryderyk Tuan Nguy"ễ"n. Francis, czyli Franciszek, to imię przyjęte przez Fryderyka podczas bierzmowania. Początkowo Francis Tuan był solowym projektem Fryderyka, prowadzonym równolegle z działalnością zespołu Katedra. Następnie Fryderyk zaprosił do współpracy Magdę Hrebecką, wokalistkę grającą na mandolinie. Jako kolejni do Fryderyka dołączyli perkusista Katedry Paweł Drygas oraz basista i producent Kuba Korzeniowski. W tym składzie zespół nagrał swoją pierwszą EP-kę "Poems", zawierającą kompozycje do wierszy anglojęzycznych poetów: E.E. Cummings'a, Williama Blake'a i Roberta Frost'a, w tym przebój "I Thank You God for Most This Amazing".
W 2018 roku zespół opuściła Magda Hrebecka, która zdecydowała się wyjechać za granicę, a następnie Kuba Korzeniowski, którego zastąpiła liderka i wokalistka zespołu Chwilantropia, Ajda Wyglądacz. Jako trio zespół nagrał swój pierwszy album długogrający "Let's Pretend", który ukazał się nakładem Agencji Pro-dAction. W 2020 roku do zespołu dołączyła Gabrysia Cybuch, grająca na instrumentach klawiszowych i flecie. 
2 czerwca 2020 roku zespół zagrał koncert transmitowany na antenie Trójki.
W 2021 roku zespół znalazł się na trzecim miejscu w plebiscycie pisma Teraz Rock w kategorii "Nadzieja roku".

</doc>
<doc id="5283911" url="https://pl.wikipedia.org/wiki?curid=5283911" title="Zaczerewie">
Zaczerewie

Zaczerewie (; ) – wieś na Białorusi, w obwodzie witebskim, w rejonie miorskim, w sielsowiecie Nowy Pohost.
Historia.
W czasach zaborów wieś włościańska w gminie Przebrodź, w powiecie dzisieńskim, w guberni wileńskiej Imperium Rosyjskiego. Pod koniec XIX wieku należała do dóbr skarbowych Przebrodź.
W latach 1921–1945 wieś a następnie kolonia leżała w Polsce, w województwie wileńskim, w powiecie dziśnieńskim, od 1926 roku w powiecie brasławskim, w gminie Przebrodzie.
Według Powszechnego Spisu Ludności z 1921 roku zamieszkiwały tu 102 osoby, wszystkie były wyznania staroobrzędowego i zadeklarowały polską przynależność narodową. Były tu 22 budynki mieszkalne. W 1931 w 26 domach zamieszkiwało 147 osób.
Wierni należeli do parafii rzymskokatolickiej w Ikaźni i prawosławnej w Przebrodziu. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Przebrodziu.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5283912" url="https://pl.wikipedia.org/wiki?curid=5283912" title="Grand Prix Polski III na Żużlu 2020">
Grand Prix Polski III na Żużlu 2020

2020 Enea Gorzow FIM Speedway Grand Prix of Poland Round 3 – trzecia impreza z cyklu Grand Prix w sezonie 2020. Zawody odbyły się w dniu 11 września 2020 na stadionie im. Edwarda Jancarza w Gorzowie Wielkopolskim.
Zawodnicy i pozycje startowe.
Komisja Speedway Grand Prix na zawodnika startującego z dziką kartą nominowała Andersa Thomsena. Zawodnikami rezerwowymi zostali: Rafał Karczmarz i Wiktor Jasiński.
Losowanie pozycji startowych do turnieju odbyło się 10 września.

</doc>
<doc id="5283913" url="https://pl.wikipedia.org/wiki?curid=5283913" title="Grand Prix Polski IV na Żużlu 2020">
Grand Prix Polski IV na Żużlu 2020

2020 Enea Gorzow FIM Speedway Grand Prix of Poland Round 4 – czwarta impreza z cyklu Grand Prix w sezonie 2020. Zawody odbyły się w dniu 12 września 2020 na stadionie im. Edwarda Jancarza w Gorzowie Wielkopolskim.
Zawodnicy i pozycje startowe.
Komisja Speedway Grand Prix na zawodnika startującego z dziką kartą nominowała Andersa Thomsena. Zawodnikami rezerwowymi zostali: Rafał Karczmarz i Wiktor Jasiński.
Losowanie pozycji startowych do turnieju odbyło się 10 września.

</doc>
<doc id="5283916" url="https://pl.wikipedia.org/wiki?curid=5283916" title="Mistrzostwa Świata w Hokeju na Lodzie 2022/I Dywizja">
Mistrzostwa Świata w Hokeju na Lodzie 2022/I Dywizja



</doc>
<doc id="5283918" url="https://pl.wikipedia.org/wiki?curid=5283918" title="Grand Prix Czech I na Żużlu 2020">
Grand Prix Czech I na Żużlu 2020

2020 Visit Czech Republic FIM Speedway Grand Prix Round 5 – piąta impreza z cyklu Grand Prix w sezonie 2020. Zawody odbyły się w dniu 18 września 2020 na stadionie Markéta w Pradze.
Zawodnicy i pozycje startowe.
Komisja Speedway Grand Prix na zawodnika startującego z dziką kartą nominowała Václava Milíka. Zawodnikami rezerwowymi zostali: Eduard Krčmář i Jan Kvěch.
Losowanie pozycji startowych do turnieju odbyło się 17 września.

</doc>
<doc id="5283920" url="https://pl.wikipedia.org/wiki?curid=5283920" title="Grand Prix Czech II na Żużlu 2020">
Grand Prix Czech II na Żużlu 2020

2020 Visit Czech Republic FIM Speedway Grand Prix Round 6 – szósta impreza z cyklu Grand Prix w sezonie 2020. Zawody odbyły się w dniu 19 września 2020 na stadionie Markéta w Pradze.
Zawodnicy i pozycje startowe.
Komisja Speedway Grand Prix na zawodnika startującego z dziką kartą nominowała Václava Milíka. Zawodnikami rezerwowymi zostali: Eduard Krčmář i Jan Kvěch.
Losowanie pozycji startowych do turnieju odbyło się 17 września.

</doc>
<doc id="5283921" url="https://pl.wikipedia.org/wiki?curid=5283921" title="Francine Closener">
Francine Closener

Francine Closener (ur. 29 grudnia 1969 w m. Steinfort) – luksemburska dziennikarka i polityk, sekretarz stanu, parlamentarzystka, współprzewodnicząca Luksemburskiej Socjalistycznej Partii Robotniczej (LSAP).
Życiorys.
W 1993 ukończyła studia z zakresu dziennikarstwa i komunikacji na Université Libre de Bruxelles. Pracowała jako dziennikarka w RTL Radio Lëtzebuerg, pełniła funkcję redaktora naczelnego tej stacji. W 2010 przeszła do telewizji RTL Télé Lëtzebuerg.
W 2013 zaangażowała się w działalność polityczną, dołączając do Luksemburskiej Socjalistycznej Partii Robotniczej. Od tegoż roku do 2018 zajmowała stanowisko sekretarza stanu w pierwszym rządzie Xaviera Bettela. W 2019 objęła mandat posłanki do luksemburskiego parlamentu. W marcu 2022 została wybrana współprzewodniczącego LSAP (obok Dana Biancalany).

</doc>
<doc id="5283922" url="https://pl.wikipedia.org/wiki?curid=5283922" title="Amarynta">
Amarynta

Amarynta ("Cachrys" L.) – rodzaj bylin z rodziny selerowatych. Należy do niego 7 gatunków. Rośliny te występują w basenie Morza Śródziemnego od Portugalii i Maroka na zachodzie po Cypr i Turcję na wschodzie, w krajach nad Morzem Czarnym – w Bułgarii, Rumunii, na Krymie, w południowej Rosji oraz poprzez rejon Kaukazu po Iran. Rosną w miejscach suchych, skalistych lub piaszczystych, na wydmach nadmorskich i w zaroślach.
Systematyka.
Rodzaj z rodziny selerowatych ("Apiaceae" Lindl.), rzędu selerowców ("Apiales" Lindl.), kladu astrowych w obrębie okrytonasiennych. W obrębie rodziny należy do podrodziny "Apioideae" Seemann i plemienia "Selineae".

</doc>
<doc id="5283923" url="https://pl.wikipedia.org/wiki?curid=5283923" title="Cachrys">
Cachrys



</doc>
<doc id="5283924" url="https://pl.wikipedia.org/wiki?curid=5283924" title="Grand Prix Polski V na Żużlu 2020">
Grand Prix Polski V na Żużlu 2020

2020 FST Grupa Brokerska Torun FIM Speedway Grand Prix of Poland Round 7 – siódma impreza z cyklu Grand Prix w sezonie 2020. Zawody odbyły się w dniu 2 października 2020 na Motoarenie w Toruniu.
Zawodnicy i pozycje startowe.
Komisja Speedway Grand Prix na zawodnika startującego z dziką kartą nominowała Jacka Holdera. Zawodnikami rezerwowymi zostali: Wiktor Trofimow i Norbert Krakowiak, którego ze względu na kontuzję zastąpił Igor Kopeć-Sobczyński.
Losowanie pozycji startowych do turnieju odbyło się 1 października.

</doc>
<doc id="5283925" url="https://pl.wikipedia.org/wiki?curid=5283925" title="Grand Prix Polski VI na Żużlu 2020">
Grand Prix Polski VI na Żużlu 2020

2020 FST Grupa Brokerska Torun FIM Speedway Grand Prix of Poland Round 8 – ósma i zarazem ostatnia impreza z cyklu Grand Prix w sezonie 2020. Zawody odbyły się w dniu 3 października 2020 na Motoarenie w Toruniu.
Zawodnicy i pozycje startowe.
Komisja Speedway Grand Prix na zawodnika startującego z dziką kartą nominowała Jacka Holdera. Zawodnikami rezerwowymi zostali: Wiktor Trofimow i Norbert Krakowiak, którego ze względu na kontuzję zastąpił Igor Kopeć-Sobczyński.
Losowanie pozycji startowych do turnieju odbyło się 1 października.

</doc>
<doc id="5283928" url="https://pl.wikipedia.org/wiki?curid=5283928" title="Calocephalus">
Calocephalus



</doc>
<doc id="5283930" url="https://pl.wikipedia.org/wiki?curid=5283930" title="Zapolewszczyzna">
Zapolewszczyzna

Zapolewszczyzna (; ) – wieś na Białorusi, w obwodzie witebskim, w rejonie brasławskim, w sielsowiecie Ciecierki.
Historia.
W czasach zaborów kolonia i folwark w powiecie dzisieńskim, w guberni wileńskiej Imperium Rosyjskiego.
W latach 1921–1945 kolonia i folwark leżały w Polsce, w województwie wileńskim, w powiecie dziśnieńskim, od 1926 roku w powiecie brasławskim, w gminie Przebrodzie.
Według Powszechnego Spisu Ludności z 1921 roku zamieszkiwało:
Wierni należeli do parafii rzymskokatolickiej i prawosławnej w Ikaźni. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Przebrodziu.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5283933" url="https://pl.wikipedia.org/wiki?curid=5283933" title="Kwiat pleśni">
Kwiat pleśni

Kwiat pleśni. Nocturn starego zamczyska – jednoaktowa, niedrukowana sztuka autorstwa Macieja Szukiewicza z 1899.
Fabuła.
Akcja utworu rozgrywa się w średniowiecznym zamku, podczas silnej burzy. Budowlę zamieszkują jedynie Starzec i Panna – 22 letnia dziewica. Autor zgromadził w swoim dramacie praktycznie wszystkie akcesoria charakterystyczne dla modernistyczno-dekadenckiej maniery: epokę średniowiecza, metafizyczny seksualizm, mętną symbolikę oraz arsenał nastrojowości z burzą, deszczem, starym zegarem, trumnami w lochach, a także widmem zmarłej siostry Panny.
Przedstawienie i krytyka.
Prapremiera dzieła odbyła się w Teatrze Miejskim w Krakowie 16 marca 1899 roku. Reżyserem był Tadeusz Pawlikowski, na którego prośbę przedstawienie zostało napisane, jako nowa jednoaktówka do wystawienia łącznie z "Wnętrzem" Maurice Maeterlincka. Drugie przedstawienie miało miejsce 21 marca 1899.
Feliks Koneczny interpretował sztukę następująco: „miłość jest taką potrzebą życia, iż choćby ona śmierć za sobą niosła, nie cofniemy się, byle przed śmiercią kochać i być kochanym”. Antoni Beaupré napisał na temat tej sztuki następująco: „cała ta fantazja jest dziwnie mglista i skomplikowana, a jej symboliczny aparat jest tak wymuszony i nienaturalny, że robi wrażenie zwykłych teatralnych sztuczek, nie poetycznego natchnienia”.
Dramat jest jednym z przykładów niezbyt udanych polskich naśladownictw sztuk Maeterlincka, które tworzono w owym czasie na dość sporą skalę. Wilhelm Feldman stwierdził, że znać w sztuce „robotę Maeterlincka”, ale nie czuć jego ducha. Autor mógł być też inspirowany odkrywaną wówczas w kraju literaturą Edgara Allana Poego, w tym "Upadkiem domu Usherów".
Tadeusz Pawlikowski wystawił sztukę bardzo starannie. Uwagę zwracały nowe dekoracje sporządzone przez Jana Spitziara, według projektów Stanisława Wyspiańskiego. Spektakularnie zaaranżowano także efekty sceniczne. W głównych rolach wystąpili: Ludwik Solski, Konstancja Bednarzewska i Stanisław Knake-Zawadzki. Mimo tego, po przedstawieniu Pawlikowski otrzymał od publiczności wieniec cierniowy z czarną wstęgą. Wystawienie dzieła jest uważane za jedną z największych klęsk Pawlikowskiego w ciągu jego sześcioletniej kariery dyrektora krakowskiego teatru. Wykorzystali to jego przeciwnicy – pomyłkę tę podnosili często jako argument przeciwko jego kandydaturze na następne sześć lat. Mimo klęski dzieła Szukiewicz nie zaprzestał działalności pisarskiej i napisał jeszcze około piętnastu kolejnych sztuk.

</doc>
<doc id="5283936" url="https://pl.wikipedia.org/wiki?curid=5283936" title="Zahorze (osada w sielsowiecie Ciecierki)">
Zahorze (osada w sielsowiecie Ciecierki)

Zahorze – dawna osada. Tereny, na których leżała, znajdują się obecnie na Białorusi, w obwodzie witebskim, w rejonie brasławskim, w sielsowiecie Przebrodzie.
Historia.
W czasach zaborów w gminie Przebrodź, w powiecie dzisieńskim, w guberni wileńskiej Imperium Rosyjskiego.
W latach 1921–1945 osada leżała w Polsce, w województwie wileńskim, w powiecie dziśnieńskim, od 1926 roku w powiecie brasławskim, w gminie Przebrodzie.
Powszechny Spis Ludności z 1921 roku nie podał danych dotyczących miejscowości. W 1931 w 4 domach zamieszkiwały 24 osoby.
Wierni należeli do parafii rzymskokatolickiej i prawosławnej w Ikaźni. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Przebrodziu.

</doc>
<doc id="5283937" url="https://pl.wikipedia.org/wiki?curid=5283937" title="Marta Łodej">
Marta Łodej

Marta Łodej (ur. 11 stycznia 1997 w Warszawie) – polska siatkarka plażowa, reprezentantka Polski, brązowa medalistka mistrzostw Polski.
Od 2017 roku reprezentuje Polskę w turniejach międzynarodowych. W 2020 roku w parze z Jagodą Gruszczyńską wygrała turniej Plaża Open w Białymstoku, zdobywając Puchar Polski. W 2021 roku w parze z Agatą Ceynową zwyciężyła w turnieju Grand Prix Polski w Kołobrzegu, a następnie wywalczyła brązowy medal mistrzostw Polski podczas turnieju finałowego rozgrywanego w Mysłowicach.

</doc>
<doc id="5283938" url="https://pl.wikipedia.org/wiki?curid=5283938" title="Zahorze (folwark w sielsowiecie Ciecierki)">
Zahorze (folwark w sielsowiecie Ciecierki)

Zahorze – dawny folwark. Tereny, na których leżał, znajdują się obecnie na Białorusi, w obwodzie witebskim, w rejonie brasławskim, w sielsowiecie Przebrodzie.
Historia.
W czasach zaborów w gminie Przebrodź, w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark leżał w Polsce, w województwie wileńskim, w powiecie dziśnieńskim, od 1926 roku w powiecie brasławskim, w gminie Przebrodzie.
Powszechny Spis Ludności z 1921 roku nie podał danych dotyczących miejscowości. W 1931 w 3 domach zamieszkiwało 20 osób.
Wierni należeli do parafii rzymskokatolickiej i prawosławnej w Ikaźni. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Przebrodziu.

</doc>
<doc id="5283939" url="https://pl.wikipedia.org/wiki?curid=5283939" title="Kampylotropis">
Kampylotropis

Kampylotropis ("Campylotropis" ) – rodzaj roślin należący do rodziny bobowatych. Obejmuje 40 gatunków. Rośliny te występują we wschodniej Azji na obszarze od Himalajów po Mongolię, Półwysep Koreański i Półwysep Indochiński, poza tym obecne są na Jawie i Małych Wyspach Sundajskich. Najbardziej zróżnicowane są w Chinach, gdzie występują 32 gatunki, z czego 20 to endemity tego kraju. Są to krzewy rosnące w suchych lasach podrównikowych, w lasach górskich i lasach strefy umiarkowanej oraz w zaroślach.
Rośliny użytkowane są jako ozdobne, paszowe, miododajne i lecznicze. Ze względu na tolerancję na suszę wielu gatunków są one stosowane do ochrony gleb.
Systematyka.
Jeden z trzech rodzajów podplemienia "Lespedezinae" plemienia "Desmodieae" z podrodziny bobowatych właściwych ("Faboideae") z rodziny bobowatych ("Fabaceae").

</doc>
<doc id="5283940" url="https://pl.wikipedia.org/wiki?curid=5283940" title="Campylotropis">
Campylotropis



</doc>
<doc id="5283945" url="https://pl.wikipedia.org/wiki?curid=5283945" title="Urszula Grabowska (ujednoznacznienie)">
Urszula Grabowska (ujednoznacznienie)



</doc>
<doc id="5283946" url="https://pl.wikipedia.org/wiki?curid=5283946" title="Karol Skarbek-Kiełłczewski">
Karol Skarbek-Kiełłczewski

Karol Skarbek-Kiełłczewski (ur. 25 sierpnia 1891, zm. 16 sierpnia 1925 w Grodnie) – kapitan artylerii Wojska Polskiego, kawaler Orderu Virtuti Militari.
Życiorys.
Urodził się 25 sierpnia 1891. Miał brata i siostry.
Do Wojska Polskiego został przyjęty z byłych Korpusów Wschodnich i byłej armii rosyjskiej z zatwierdzeniem stopnia porucznika. Służył w 8 Pułku Artylerii Polowej. W jego szeregach walczył w czasie wojny z bolszewikami. Początkowo jako oficer 4. baterii, a później jej dowódca.
3 maja 1922 został zweryfikowany w stopniu kapitana ze starszeństwem od 1 czerwca 1919 i 146. lokatą w korpusie oficerów artylerii. Później został przeniesiony do 23 Pułku Artylerii Polowej w Będzinie na stanowisko pełniącego obowiązki dowódcy III dywizjonu detaszowanego w Żorach. W 1924 pełnił służbę w 29 Pułku Artylerii Polowej w Grodnie na stanowisku pełniącego obowiązki dowódcy II dywizjonu. Zmarł nagle 16 sierpnia 1925 w Grodnie.
Był żonaty, miał syna. Został pochowany na cmentarzu wojskowym w Grodnie.

</doc>
<doc id="5283950" url="https://pl.wikipedia.org/wiki?curid=5283950" title="Karpantea">
Karpantea

Karpantea ("Carpanthea" ) – rodzaj roślin z rodziny pryszczyrnicowatych ("Aizoaceae"). Obejmuje dwa gatunki, choć w niektórych ujęciach wyróżniany jest tylko jeden gatunek – karpantea południowa "C. pomeridiana". Niezależnie od ujęcia rośliny te są endemitami Prowincji Przylądkowej Zachodniej, a ich zasięg ogranicza się do wąskiego pasa wybrzeża. Rośliny te rosną w formacjach sandveld i fynbos.
Morfologia.
Rośliny roczne, sukulenty o pędach gęsto, biało owłosionych. Kwiaty okazałe, żółte wynoszone są w górę na długich szypułkach, otwierają się popołudniu.
Systematyka.
Przedstawiciel rodziny pryszczyrnicowatych ("Aizoaceae"), w której obrębie zaliczany jest do podrodziny "Ruschioideae" i plemienia "Apatesieae".

</doc>
<doc id="5283951" url="https://pl.wikipedia.org/wiki?curid=5283951" title="Carpanthea">
Carpanthea



</doc>
<doc id="5283952" url="https://pl.wikipedia.org/wiki?curid=5283952" title="Sebastian Burduja">
Sebastian Burduja

Sebastian-Ioan Burduja (ur. 18 czerwca 1985 w Bukareszcie) – rumuński polityk i przedsiębiorca, deputowany, od 2022 minister.
Życiorys.
Jego ojciec Marinel Burduja, ekonomista i bankowiec, na początku lat 90. zasiadał w rumuńskim parlamencie. Sebastian Burduja w 2008 został absolwentem politologii na Uniwersytecie Stanforda. W 2011 ukończył dwa programy magisterskie w John F. Kennedy School of Government w ramach Uniwersytetu Harvarda (MPP i MBA). W 2019 doktoryzował się z ekonomii na Akademii Studiów Ekonomicznych w Bukareszcie.
Działał w LSRS, zrzeszeniu Rumunów studiujących za granicą. Pracował m.in. jako konsultant w firmie doradczej Dalberg Global Development Advisors (2011–2012) i jako specjalista w Banku Światowym (2012–2015). W 2017 został partnerem zarządzającym w przedsiębiorstwie doradztwa inwestycyjnego RISE Consortium. W 2016 zainicjował powołanie partii PACT, skupiającej m.in. absolwentów zagranicznych uczelni, którzy powrócili do Rumunii. W 2019 przyłączył się z tym ugrupowaniem do Partii Narodowo-Liberalnej. Objął funkcję przewodniczącego PNL w stołecznej dzielnicy Sektor 1. Od grudnia 2019 do grudnia 2020 pełnił funkcję sekretarza stanu w ministerstwie finansów.
W wyborach w 2020 uzyskał mandat posła do Izby Deputowanych. W maju 2022 został powołany na stanowisko ministra badań naukowych, innowacji i cyfryzacji w rządzie Nicolae Ciuki.

</doc>
<doc id="5283955" url="https://pl.wikipedia.org/wiki?curid=5283955" title="Divizia A1 w piłce siatkowej mężczyzn (2021/2022)">
Divizia A1 w piłce siatkowej mężczyzn (2021/2022)

Divizia A1 w piłce siatkowej mężczyzn 2021/2022 − 73. sezon mistrzostw Rumunii w piłce siatkowej zorganizowany przez Rumuński Związek Piłki Siatkowej ("Federației Române de Volei", FRVolei). Zainaugurowany został 9 października 2021 roku i trwał do 22 kwietnia 2022 roku.
Divizia A1 w sezonie 2021/2022 składała się z 12 drużyn. Do najwyższej klasy rozgrywkowej dołączyły dwa zespoły: oraz .
Rozgrywki składały się z fazy zasadniczej oraz drugiej fazy, w której drużyny rywalizowały w trzech grupach.
Po raz czwarty mistrzem Rumunii został klub , drugie miejsce zajęło , natomiast trzecie – . Do niższej ligi spadły kluby oraz .
W sezonie 2021/2022 w eliminacjach do Ligi Mistrzów Rumunię reprezentował klub , w Pucharze CEV – i , natomiast w Pucharze Challenge – .
System rozgrywek.
Rozgrywki w rumuńskiej najwyższej klasie rozgrywkowej w sezonie 2021/2022 składały się z dwóch faz: fazy zasadniczej oraz drugiej fazy.
Faza zasadnicza.
W fazie zasadniczej 12 drużyn rozegrało ze sobą po dwa spotkania systemem kołowym (mecz u siebie i rewanż na wyjeździe).
Cztery najlepsze drużyny po fazie zasadniczej w drugiej fazie trafiły do grupy I, drużyny z miejsc 5-8 – do grupy II, natomiast drużyny z miejsc 9-12 – do grupy III.
Druga faza.
W drugiej fazie drużyny w ramach trzech grup rozegrały między sobą po dwa spotkania systemem kołowym (mecz u siebie i rewanż na wyjeździe). Do tabeli poszczególnych grup wliczone zostały spotkania rozegrane w fazie zasadniczej. Na podstawie miejsc zajętych przez drużyny w poszczególnych grupach powstała klasyfikacja końcowa.
Mistrzem Rumunii został zespół, który zajął 1. miejsce w grupie I. Ostatnia i przedostatnia drużyna w grupie III spadła do niższej ligi (Divizia A2).

</doc>
<doc id="5283956" url="https://pl.wikipedia.org/wiki?curid=5283956" title="Konstytucja Rosji">
Konstytucja Rosji



</doc>
<doc id="5283957" url="https://pl.wikipedia.org/wiki?curid=5283957" title="Edgar Reitz">
Edgar Reitz

Edgar Reitz (ur. 1 listopada 1932 w Morbach) – niemiecki reżyser, scenarzysta, operator i producent filmowy i telewizyjny. Współtwórca tzw. Nowego Kina Niemieckiego lat 60. XX w.
Znany na forum międzynarodowym głównie jako autor miniserialu "Heimat" (1984). To ponad piętnastogodzinne opus magnum Reitza, opowiadające historię najnowszą Niemiec z lat 1919-1982 na przykładzie wioski Schabbach, zaprezentowane zostało na 41. MFF w Wenecji, gdzie zdobyło Nagrodę FIPRESCI. Później reżyser wielokrotnie jeszcze powracał do tematyki "Heimatu" w swojej twórczości, realizując kontynuacje tej serii.
Zasiadał w jury konkursu głównego na 29. (1968) i 62. MFF w Wenecji (2005). Pracuje jako wykładowca na uczelni filmowej "Staatliche Hochschule für Gestaltung" w Karlsruhe. 

</doc>
<doc id="5283960" url="https://pl.wikipedia.org/wiki?curid=5283960" title="Centradenia">
Centradenia

Centradenia ("Centradenia" ) – rodzaj roślin z rodziny zaczerniowatych. Obejmuje w zależności od ujęcia cztery lub sześć gatunków. Zasięg rodzaju obejmuje Amerykę Centralną od Meksyku po Kolumbię.
Niektóre gatunki uprawiane są jako ozdobne.
Systematyka.
Rodzaj z rodziny zaczerniowatych "Melastomataceae". W jej obrębie klasyfikowany jest do podrodziny "Melastomatoideae" .

</doc>
<doc id="5283964" url="https://pl.wikipedia.org/wiki?curid=5283964" title="Love Blind">
Love Blind

Love Blind – singel polskiej piosenkarki Darii. Singel został wydany 26 marca 2021.
Kompozycja znalazła się na 5. miejscu listy AirPlay – Top, najczęściej odtwarzanych utworów w polskich rozgłośniach radiowych. Nagranie otrzymało w Polsce status złotego singla, przekraczając liczbę 25 tysięcy sprzedanych kopii.
Geneza utworu i historia wydania.
Utwór napisali i skomponowali Daria Marcinkowska, Maciej Puchalski, Kevin Zuber i Sedric Perry, natomiast za produkcję piosenki odpowiadają Pelican.
Singel ukazał się w formacie digital download 26 marca 2021 w Polsce za pośrednictwem wytwórni płytowej Pelican Songs.
11 października 2021 wykonała uwtór na żywo w ramach cyklu „#EskaLive”. W listopadzie piosenkę w wersji akustycznej zaśpiewała w ramach cyklu „ZET Akustycznie”. 18 grudnia singel został zaprezentowany telewidzom stacji TVP2 w programie "Pytanie na śniadanie".
„Love Blind” w stacjach radiowych.
Nagranie było notowane na 5. miejscu w zestawieniu AirPlay – Top, najczęściej odtwarzanych utworów w polskich rozgłośniach radiowych.
Teledysk.
Do utworu powstał teledysk zrealizowany przez HypeVision, który udostępniono w dniu premiery singla za pośrednictwem serwisu YouTube.
Wideo znalazło się na 2. miejscu na liście najczęściej odtwarzanych teledysków przez telewizyjne stacje muzyczne.

</doc>
<doc id="5283968" url="https://pl.wikipedia.org/wiki?curid=5283968" title="Emil Czeczko">
Emil Czeczko

Emil Czeczko (ur. 29 maja 1996 w Bartoszycach, zm. 17 marca 2022 w Mińsku) – polski żołnierz w stopniu starszego szeregowego, który zdezerterował do Białorusi. Po ucieczce odegrał epizodyczną rolę propagandową w medialnym uwiarygadnianiu oceny kryzysu migracyjnego na polsko-białoruskiej granicy z perspektywy władz Alaksandra Łukaszenki.
Życiorys.
Młodość i sprawy karne.
Emil Czeczko urodził się 29 maja 1996 w Bartoszycach. Po ukończeniu szkoły średniej pracował w dwóch przedsiębiorstwach budowlanych, gdzie w ostatnim, tuż po uzyskaniu zatrudnienia, udał się na 3-miesięczne szkolenie wojskowe. Po powrocie wdał się w konflikt z pracodawcą, domagając się bezprawnie miesięcznego urlopu wypoczynkowego, w odpowiedzi na co został zwolniony dyscyplinarnie. Czeczko wstąpił ostatecznie do wojska w 2018, gdzie w stopniu szeregowego, a następnie starszego szeregowego, służył w 11. Mazurskim Pułku Artylerii, w 16. Pomorskiej Dywizji Zmechanizowanej im. Króla Kazimierza Jagiellończyka.
W sierpniu 2020 Emil Czeczko wprowadził się do jednopokojowego mieszkania swojej matki w rodzinnych Bartoszycach. Zapoczątkowało to okres wielomiesięcznego znęcania się psychicznego i fizycznego. Mężczyzna nadużywał alkoholu, wszczynał awantury, ograniczał matce swobodę poruszania się po pomieszczeniu, by w maju 2021 dokonać na nią fizycznej napaści. Czeczko dusił i bił matkę, a następnie groził jej pozbawieniem życia, co zakończyło się interwencją policji. 27 września 2021 Sąd Rejonowy w Bartoszycach uznał Czeczkę winnym zarzutów znęcania się nad matką. Zarządzono zakaz zbliżania się do niej na odległość do 50 metrów oraz zakaz kontaktowania się z nią do czasu uprawomocnienia wyroku.
11 grudnia 2021 Emil Czeczko został zatrzymany za prowadzenie samochodu pod wpływem alkoholu oraz marihuany. 29 grudnia 2021 z kolei Sąd Rejonowy w Olsztynie wydał prawomocny wyrok podtrzymujący orzeczenie bartoszyckiego sądu w sprawie znęcania się przez mężczyznę nad matką. Przebywający już wówczas na Białorusi Emil Czeczko został skazany na 6 miesięcy pozbawienia wolności i 1 rok zakazu zbliżania się do matki.
Ucieczka na Białoruś i rola propagandowa.
2021.
13 grudnia 2021 Emil Czeczko stawił się w jednostce, aby złożyć raport o zwolnienie ze służby. Mimo to został wysłany nad granicę z Białorusią do patrolowania pasa przygranicznego w trakcie kryzysu migracyjnego na polsko-białoruskiej granicy, gdy Wojsko Polskie wspomagało działania Straży Granicznej. 4 dni później zszedł z posterunku i zaginął. Jak się okazało tego samego dnia, zdezerterował. 16 grudnia 2021 o godzinie 17:50 funkcjonariusze Grupy Grodzieńskiej białoruskiej Straży Granicznej we wsi Tuszemla położonej na granicy polsko-białoruskiej poinformowali o zatrzymaniu żołnierza polskich Sił Zbrojnych. Tuż po znalezieniu się na terytorium Białorusi, polski dezerter zwrócił się do lokalnych władz o udzielenie mu azylu politycznego, co motywował "brakiem zgody na polską politykę wobec kryzysu migracyjnego oraz praktyki traktowania uchodźców na granicy".
Niespełna dzień po dezercji na terytorium Białorusi Emil Czeczko udzielił wywiadu państwowej telewizji Biełaruś-1 podczas pasma ATN-Nowosti. Podczas rozmowy z prezenterką przedstawił zeznania z rzekomych działań polskich służb na granicy wobec trafiających tam uchodźców i migrantów. Czeczko twierdził, że Straż Graniczna miała jakoby otwierać do nich ogień. Podtrzymał tę narrację w kolejnym wywiadzie, którego udzielił 22 grudnia 2021. Sugerował ponadto, że przed rzekomym oddawaniem strzałów do migrantów i uchodźców żołnierze mieli być upijani, by potem wręczyć im broń. Czeczko stwierdził, że brał udział w 10 takich akcjach. Odniósł się też do informacji medialnych na temat jego problemów z prawem w Polsce, których nagłośnienie określił jako próby zdyskredytowania go w oczach polskiej opinii publicznej.
2022.
7 stycznia 2022 dyrektor rządowej organizacji „Centrum Systemowa Ochrona Prawna” Dzmitryj Beliakou opublikował na Facebooku list Czeczki, jaki ten wystosował do Ministra Obrony Narodowej Mariusza Błaszczaka. Dezerter domagał się w nim wypłacenia zaległych pensji za grudzień i styczeń oraz wyraził chęć powrócenia do służby. Utrzymał przy tym, że ucieczka motywowana była jedynie sprzeciwem wobec rzekomych rozkazów strzelania do migrantów i uchodźców podczas służby na granicy.
10 lutego 2022 Czeczko ponownie pojawił się publicznie, występując podczas konferencji prasowej Komitetu Śledczego Białorusi, komórki tamtejszego KGB. Dezerter określił rzekome działania polskich służb na granicy wobec migrantów i uchodźców „ludobójstwem”, przedstawiając domniemaną wielkość ofiar i sposób chowania zwłok. Odpowiedzialnością za wysunięte przez siebie zarzuty obarczył polski kontrwywiad wojskowy.
Reakcja polskich władz.
17 grudnia 2021, nazajutrz po dezercji, Minister Obrony Narodowej Mariusz Błaszczak odwołał przełożonych Czeczki: dowódcę baterii, dowódcę plutonu i dowódcę 2 dywizjonu w Węgorzewie. Zwrócił uwagę na występujące w przeszłości u żołnierza problemy z prawem, które powinny stanąć na przeszkodzie w skierowaniu go do pracy przy granicy. Tego samego dnia oświadczenie wydał Dowódca Operacyjny Rodzajów Sił Zbrojnych gen. Tomasz Piotrowski, który akt dezercji Czeczki nazwał nikczemnym i zasugerował, że żołnierz w związku z konsekwencjami karnymi, jakie czekały na niego w Polsce, prowadzi „podwójną grę”.
Po pokazowej konferencji prasowej, w której Emil Czeczko wziął udział 10 lutego 2022, rzecznik prasowy Ministra Koordynatora Służb Specjalnych Stanisław Żaryn określił aktywność dezertera po ucieczce na Białoruś jako „bycie zakładnikiem swoich decyzji”, sugerując, że były żołnierz może być pod stałą kontrolą białoruskich służb specjalnych. Żaryn przypomniał, że za dotychczasowe przewinienia w Polsce oraz dezercję Czeczce grozi do 10 lat więzienia.
Śmierć.
17 marca 2022 Komitet Śledczy Białorusi poinformował, że Emil Czeczko został znaleziony martwy w mieszkaniu w Mińsku, które wcześniej wynajął mu zatrudniający go dyrektor centrum „Systemowa Obrona Praw Człowieka” Dzmitryj Bialakou. Czeczko miał zostać zastany powieszony, a okoliczności jego śmierci miała badać białoruska grupa śledczo-dochodzeniowa.
Do pogrzebu Emila Czeczko doszło 2 miesiące po niewyjaśnionej ostatecznie śmierci, na początku maja 2022. Według strony białoruskiej, późna data pogrzebu miała być spowodowana brakiem odpowiedzi na telefony ze strony matki i krewnych Czeczki, a także brakiem współpracy ze strony polskiej ambasady w Mińsku. Dezerter został pochowany na polskim cmentarzu wojennym w miejscowości Dołhinów na północy Białorusi. Ceremonii pogrzebowej towarzyszył katolicki ksiądz, a na grobie zmarłego złożono wieńce w barwach flag Polski oraz Białorusi. Na jednym z nich umieszczono napis "Dla Polskiego Żołnierza i Patrioty – Naród RP", co wraz z wyborem miejsca pochówku i oprawą zostało skomentowane przez rzecznika prasowego Ministra Koordynatora Służb Specjalnych Stanisława Żaryna jako prowokacja.
Sprawa Emila Czeczki była nadal nagłaśniana przez władze białoruskie, m.in. poprzez przydrożny billboard z jego podobizną i napisem: "Mam czyste sumienie a Ty?", który prowokacyjnie umieszczony został blisko granicy z Polską.

</doc>
<doc id="5283974" url="https://pl.wikipedia.org/wiki?curid=5283974" title="Michał Schambogen">
Michał Schambogen

Michał Schambogen (ur. 1589 w Braniewie, zm. 17 grudnia 1648 we Fromborku) – warmiński duchowny katolicki, doktor teologii, sekretarz króla Zygmunta III.
Życiorys.
Urodził się w 1589 roku w Braniewie w rodzinie znanego złotnika Johannesa Schambogen i Elizabeth z domu Holtz.
Od 13 marca 1604 roku pobierał nauki u jezuitów w Seminarium Papieskim w Braniewie, następnie w Pradze i w Kolegium Niemieckim w Rzymie (1611–1615), gdzie uzyskał stopień doktora teologii. Po powrocie do kraju pełnił funkcję sekretarza króla Zygmunta III Wazy. W 1616 kapituła warmińska przedstawiła jego kandydaturę na stanowisko archiprezbitera w Olsztynie. Po zatwierdzeniu nominacji przez biskupa Rudnickiego został uroczyście instalowany na to stanowisko w dniu 4 października 1616 roku (był pierwszą osobą mianowaną na tym stanowisku w Olsztynie). 11 lutego 1618 roku król Zygmunt III powierzył mu stanowisko proboszcza parafii św. Mikołaja w Elblągu. Ksiądz Schambogen przybył do Elbląga 15 maja 1618 roku i złożył wobec rady i drugiego ordynku pisemne zobowiązanie ("reversalia"), iż będzie przestrzegał wszystkich ustaleń ugody w sprawie wolności religijnej i praw ludności protestanckiej, zawartej w 1616 roku (katolicy odzyskali kościół św. Mikołaja 30 grudnia 1616, po ogłoszeniu przez króla uniwersału o poszanowaniu wolności religijnej w mieście). Po akceptacji przez radę miasta ks. Schambogen został 22 czerwca 1618 uroczyście wprowadzony na urząd proboszcza elbląskiego. 
Po rozpoczęciu w 1626 przez króla szwedzkiego Gustawa II Adolfa kolejnej wojny Elbląg wpadł w ręce protestantów 13 lipca tegoż roku. Szwedzi zmusili ks. Schambogena do opuszczenia miasta już 24 lipca. Król Gustaw odebrał kościół św. Mikołaja katolikom, ustanawiając go kościołem garnizonowym wojska szwedzkiego.
Ksiądz Schambogen udał się do niezajętego jeszcze przez Szwedów Lidzbarka Warmińskiego, gdyż już rok wcześniej (1625) uzyskał również godność archiprezbitera lidzbarskiego, a wkrótce, w 1627, otrzymał też tytuł kanonika w Dobrym Mieście. W 1628 król przedstawił go do objęcia, zwolnionej po śmierci kanonika Hindinberga, kanonii warmińskiej (faktycznie objął ją dopiero w 1634). W 1631 był kandydatem na stanowisko proboszcza w Królewcu, gdyż władze tego miasta poszukiwały na urząd osoby dającej gwarancję spokoju, a rada miasta Elbląga wystawiła księdzu Schambogenowi dobrą opinię. Jednak objęcie tego stanowiska nie doszło do skutku. Ks. Schambogen powrócił już na stałe do Fromborka. W 1637 roku otrzymał prowizję papieską na godność prałata-kantora kapituły warmińskiej. W 1643 z ramienia kapituły został administratorem komornictwa pieniężnieńskiego. W 1644 roku brał udział w wyborze następnego biskupa warmińskiego – Wacława Leszczyńskiego. Wkrótce potem ksiądz zaczął chorować i podupadać na zdrowiu. Zmarł 17 grudnia 1648 roku. 

</doc>
<doc id="5283976" url="https://pl.wikipedia.org/wiki?curid=5283976" title="Qarabağ Ağdam w europejskich pucharach">
Qarabağ Ağdam w europejskich pucharach



</doc>
<doc id="5283979" url="https://pl.wikipedia.org/wiki?curid=5283979" title="Never Ending Story">
Never Ending Story

Never Ending Story – singel polskiej piosenkarki Darii i niemieckiego duetu DJ-skiego Kush Kush. Singel został wydany 25 marca 2022.
Kompozycja znalazła się na 1. miejscu listy AirPlay – Top, najczęściej odtwarzanych utworów w polskich rozgłośniach radiowych.
Geneza utworu i historia wydania.
Utwór napisali i skomponowali Daria Marcinkowska, Maciej Puchalski, Kevin Zuber, Duncan Townsend, Gigi Lopez, Kevin Zaremba, Matthias Kurpiers i Mikołaj Trybulec, natomiast za produkcję piosenki odpowiadają Pelican.
Singel ukazał się w formacie digital download 25 marca 2022 w Polsce za pośrednictwem wytwórni płytowej Pelican Songs w dystrybucji Universal Music Polska.
Piosenka znalazła się na polskich składankach: "Hity na czasie: Lato 2022" (wydana 24 czerwca 2022) i "Bravo Hits: Lato 2022" (wydana 24 czerwca 2022).
„Never Ending Story” w stacjach radiowych.
Nagranie było notowane na 1. miejscu w zestawieniu AirPlay – Top, najczęściej odtwarzanych utworów w polskich rozgłośniach radiowych.
Teledysk.
Do utworu powstał teledysk w reżyserii Dawida Ziemby, który udostępniono w dniu premiery singla za pośrednictwem serwisu YouTube.
Wideo znalazło się na 1. miejscu na liście najczęściej odtwarzanych teledysków przez telewizyjne stacje muzyczne.

</doc>
<doc id="5283980" url="https://pl.wikipedia.org/wiki?curid=5283980" title="KF Ballkani Suva Reka w europejskich pucharach">
KF Ballkani Suva Reka w europejskich pucharach



</doc>
<doc id="5283981" url="https://pl.wikipedia.org/wiki?curid=5283981" title="Kisvárda FC w europejskich pucharach">
Kisvárda FC w europejskich pucharach



</doc>
<doc id="5284001" url="https://pl.wikipedia.org/wiki?curid=5284001" title="Festiwal Czerwonej Kaliny w Szmańkowcach">
Festiwal Czerwonej Kaliny w Szmańkowcach

Festiwal Czerwonej Kaliny () – regionalny festiwal artystyczny poświęcony rocznicy urodzin Stepana Czarneckiego. Odbywa się corocznie w październiku we wsi Szmańkowce w obwodzie tarnopolskim na Ukrainie. Po raz pierwszy odbył się 26 maja 1991 r. wraz z odsłonięciem pomnika Stepana Czarneckiego.
Podczas festiwalu prezentowane są amatorskie występy gości z Tarnopola, powiatu, miasta, powiatowego domu kultury, szkół pedagogicznych i medycznych, Terebovlya Zawodowego Kolegium Kultury i Sztuki. W ramach festiwalu odbywa się również wystawa-kiermasz powiatowych rzemieślników, na którym można kupić ich wyroby.
Historia.
1991.
Na miesiąc przed pierwszym świętem na terenie dawnej parafii zasadzono 110 krzewów czerwonej kaliny (kaliny koralowej) z okazji 110. rocznicy urodzin poety.
Festiwal odbył się 26 maja 1991 r. wraz z odsłonięciem pomnika Stepana Czarneckiego (inicjatorką instalacji była Nadija Proćkiw). Następnie obchodzono 110-lecie rodaka. Akcję zorganizowała Hałyna Suszelnyćka, rodaczka i szefowa wydziału kultury. Obecna była także córka poety Ołeksandra Czarnećka-Kuczma.
Podczas festiwalu po raz pierwszy na stadionie załopotały niebiesko-żółte flagi obok flag czerwonych.
2011.
Miał miejsce 9 października.
2013.
Miał miejsce 13 października. Na festiwalu obecny był autor pomnika Stepana Czarnieckiego, rzeźbiarz Iwan Mularczuk.
2015.
Pierwsza część festiwalu odbyła się 4 października we wsi Szmańkowce, a druga 14 października na zamku Czortków.
2016.
Miał miejsce 14 października.
W ramach festiwalu „Czerwona Kalina” ustanowiono rekord Ukrainy za „Najbardziej masowe wykonanie hymnu strzeleckiego Ukrainy”.
2017-2018.
Miał miejsce 14 października.
2019.
Miał miejsce 14 października.
Na festiwalu gościła prawnuczka poety Ołesia Czajkowśka i jej rodzina.
2020.
Odbył się 14 października.
2021.
Odbył się 14 października.

</doc>
<doc id="5284010" url="https://pl.wikipedia.org/wiki?curid=5284010" title="Wilhelmina Wosińska">
Wilhelmina Wosińska

Wilhelmina Wosińska (ur. 25 października 1943, zm. 18 września 2021) – polska psycholog, prof. dr hab.
Życiorys.
Była absolwentką studiów psychologicznych Uniwersytetu Warszawskiego. Obroniła pracę doktorską, następnie uzyskała stopień doktora habilitowanego. Otrzymała tytuł profesora w zakresie nauk humanistycznych. 
Została zatrudniona na Wydziale Zamiejscowym w Sopocie Szkole Wyższej Psychologii Społecznej w Warszawie, oraz w Instytucie Psychologii na Wydziale Pedagogiki i Psychologii Uniwersytetu Śląskiego w Katowicach. 
Zmarła 18 września 2021.

</doc>
<doc id="5284014" url="https://pl.wikipedia.org/wiki?curid=5284014" title="Syn prezydenta">
Syn prezydenta

Syn prezydenta – amerykańska komedia slapstickowa z 1996 roku w reżyserii Davida M. Evansa.
Zdjęcia do filmu kręcono głównie w Richmond w stanie Wirginia.
Fabuła.
Sam Simms (Sinbad), agent Tajnych Służb Stanów Zjednoczonych, został wyznaczony przez swojego przełożonego Wilkesa (Robert Guillaume) do ochrony zbuntowanego 13-letniego syna prezydenta Stanów Zjednoczonych Paula Davenporta (James Naughton), Luke'a (Brock Pierce), po tym jak zachowanie Luke'a spowodowało, że inny agent Woods (Timothy Busfield) ma zostać zastąpiony za znęcanie się nad Lukiem przed kamerami mediów. Simms uważa to zadanie za niepożądane, ale możliwą odskocznię do ochrony prezydenta. Początki relacji z chłopcem nie należą do najłatwiejszych.
Po pobiciu Luke'a przez szkolnego łobuza Roba (Zachery Ty Bryan), rodzice karzą Luke'a za bójkę, mimo, że jej nie zaczął. Z powodu reelekcji nie mogą ryzykować, że Luke wyjdzie poza miejsce publiczne przez miesiąc, podczas gdy jego rodzice są na tropie kampanii. Simms współczuje mu, gdyż jako nastolatek też czuł się samotny, gdyż stracił ojca w wojnie wietnamskiej, a matka pracowała na 2-3 etatach, aby go wesprzeć finansowo, i od tej pory zostają przyjaciółmi. Simms, jako były bokser, zgadza się uczyć Luke'a walki, mimo niechęci jego rodziców.
Tymczasem Luke cierpi z powodu zaproszenia najsłodszej dziewczyny, Katie (Erin Williby), na szkolną potańcówkę, co w końcu udaje mu się z pomocą Simmsa. Jednak podczas gdy Simms i Luke ćwiczą niektóre ruchy do tańca, szef ochrony Morton (Art LaFleur) informuje ich, że nie mogą iść na tańce z powodu awaryjnego zamknięcia z powodu torby podróżnej pozostawionej bez opieki na chodniku na zewnątrz główne wejście badane przez oddział bombowy. Simms, łamiąc zasady, zabiera Luke'a na tańce. Tam Rob ponownie próbuje zaatakować Luke'a, podczas gdy Simms jest rozproszony, ale tym razem Luke go pokonuje.
Następnie agenci Tajnych Służb przerywają szkolny taniec i odzyskują Luke'a. Simms zostaje zwolniony i nie może rozmawiać z Lukiem, który jest załamany, myśląc, że ten go „opuścił”. Luke, przebywający w areszcie domowym i wyposażony w urządzenie naprowadzające, otrzymuje od internetowego przyjaciela Mongoose12 porady dotyczące ucieczki z Białego Domu i spotkania się z Simmsem w lokalnym centrum handlowym. Luke zgadza się, ale okazuje się, że Mongoose12 był w rzeczywistości byłym agentem Woodsem, który go uprowadza. Kiedy Luke znika, Simms otrzymuje kolejną szansę, by go chronić. Z pomocą swojego przyjaciela Harolda (paraplegika, właściciela sklepu szpiegowskiego), szybko znajduje Luke'a w centrum handlowym.
W patowej sytuacji Woods mówi, że pierwotnie planował zwrócić Luke'a ojcu, w celu zostania bohaterem i odzyskania pracy, ale potem planuje zabić chłopca, obwiniając go o utratę pracy, a nawet jego matkę (Lisa Eichhorn). Woods próbuje zastrzelić Simmsa, jednak chowa się za osłoną, a kiedy Woodsowi kończą się kule, Simms pokonuje go prawym ciosem podbródkowym. Gdy przybywają inni agenci, Woods próbuje zastrzelić Luke'a z zapasowego rewolweru, jednak Simms skacze przed Luke'a, powodując, że bierze zamierzoną kulę w ramię. Woods zostaje również zastrzelony, obezwładniony oraz aresztowany przez innych przybywających agentów Tajnych Służb za porwanie, napaść i usiłowanie zabójstwa.
Simms otrzymuje propozycję pełnienia funkcji prezydenckiej, której odmawia, w celu pozostania z Lukiem na pełny etat, dzięki czemu może też spędzać więcej czasu z nauczycielką biologii Luke'a, z którym nawiązuje romans.
Obsada.
Film był ostatnim z udziałem Sonny'ego Bono przed jego śmiercią 5 stycznia 1998 roku, który w chwili premiery filmu był członkiem Izby Reprezentantów Stanów Zjednoczonych ze stanu Kalifornia (44. okręg). Wciela się on w rolę kongresmena przebywającego z wizytą do prezydenta Paula Davenporta. Sam Simms wpada na niego (dosłownie) przed Gabinetem Owalnym i łasi się do niego.
Oceny.
Kiedy film został oceniony przez BBFC do wydania wideo, odcięto 1 minutę i 31 sekund z powodu ataku zakładników w centrum handlowym. W tamtym czasie BBFC, że to nagły atak przemocy był zbyt intensywny, aby uzyskać certyfikat „PG”. W 2002 roku zrezygnowano ze wszystkich cięć w celu uzyskania oceny „PG”.
Recenzja.
Przychody.
Film zajął 3. miejsce w liczbie sprzedaży biletów w kinach (8 400 000 dolarów na 1878 ekranach), tuż za "" oraz "Tin Cup".
Krytyka.
Portal Rotten Tomatoes, na podstawie recenzji 15 krytyków filmowych, wystawił filmowi ocenę 20%. Portal Metacritic, na podstawie recenzji 15 krytyków filmowych, wystawił filmowi ocenę 48%, co wskazuje na „mieszane lub średnie recenzje”. Natomiast publiczność ankietowana przez firmę zajmującą się badaniem rynku, CinemaScore, przyznała filmowi ocenę „B” w skali od A do F.

</doc>
<doc id="5284015" url="https://pl.wikipedia.org/wiki?curid=5284015" title="Braterska obietnica">
Braterska obietnica

Braterska obietnica – amerykański film telewizyjny z 1996 roku w reżyserii Billa Corcorana, którego premiera odbyła się 14 lutego 1996 roku na stacji CBS.
Zdjęcia do filmu kręcono w Calgary i Toronto w Kanadzie oraz w Wilmington w stanie Karolina Północna.
Fabuła.
Dan Jansen (Matt Keeslar) jest utalentowanym łyżwiarzem szybkim i odnosi sukcesy na zawodach międzynarodowych. Jest mocno związany z rodziną, szczególnie ze starszą siostrą Jane (Jayne Brook). Jane krótko po narodzinach córki, dowiaduje się, że ma białaczkę, co jest szokiem dla całej rodziny, szczególnie dla Dana.
Choroba postępuje, a Jane ma już coraz mniej sił. Umiera tuż przed startem brata na zimowych igrzyskach olimpijskich 1988 w Calgary. Kariera Dana się załamuje. Wkrótce rozstaje się z dotychczasową partnerką, która nie potrafiła rozumieć jego silnych więzi z siostrą i wkrótce poznaje Natalie Grenier (Christina Cox), która rozumie silne przywiązane Dana do siostry. Wkrótce biorą ślub i rodzi im się córka, której dają na imię Jane, po zmarłej siostrze Dana.
Kilka miesięcy później, na zimowych igrzyskach olimpijskich 1994 w Lillehammer, zdobywa medal olimpijski w wyścigu na 1000 metrów, pobijając również rekord świata. Po zawodach w geście triumfu robi okrążenie dookoła toru, trzymając córkę na rękach.

</doc>
<doc id="5284016" url="https://pl.wikipedia.org/wiki?curid=5284016" title="Rajd Ypres 1988">
Rajd Ypres 1988

Rajd Ypres 1988 (24. Ypres 24 Hours Rally) – 24. edycja rajdu samochodowego Rajd Ypres rozgrywanego w Belgii. Rozgrywany był od 24 do 26 czerwca 1988 roku. Była to dwudziesta pierwsza runda Rajdowych Mistrzostw Europy w roku 1988 (rajd miał najwyższy współczynnik – 20) oraz piąta runda Rajdowych Mistrzostw Belgii..

</doc>
<doc id="5284019" url="https://pl.wikipedia.org/wiki?curid=5284019" title="Paweł Łążyński">
Paweł Łążyński

Paweł Łążyński herbu Lubicz – wojski dobrzyński w latach 1626–1630.
Poseł dobrzyński na sejm 1628 roku.

</doc>
<doc id="5284021" url="https://pl.wikipedia.org/wiki?curid=5284021" title="Grand Prix Miami 2022">
Grand Prix Miami 2022

Grand Prix Miami 2022, oficjalnie Formula 1 Crypto.com Miami Grand Prix 2022 – piąta runda Mistrzostw Świata Formuły 1 w sezonie 2022. Grand Prix odbyło się w dniach 6–8 maja 2022 na torze Miami International Autodrome w Miami Gardens. Wyścig wygrał Max Verstappen (Red Bull), a na podium kolejno stanęli obaj kierowcy Ferrari – po starcie z pole position Charles Leclerc oraz Carlos Sainz Jr.
Klasyfikacja po wyścigu.
Kierowcy.
Źródło: FIA
Konstruktorzy.
Źródło: FIA

</doc>
<doc id="5284022" url="https://pl.wikipedia.org/wiki?curid=5284022" title="Władysław Swolkień">
Władysław Swolkień

Władysław Swolkień herbu Pomian (ur. ok. 1850, zm. 1913 w Krakowie) – polski urzędnik policji.
Życiorys.
Urodził się około 1850. Zawodowo pracował w Krakowie jako śledczy w służbie kryminalnej. Wykrył wielu morderców, m.in. Czarnomskiego, zabójcę Słowika, woźnego Kasy Oszczędności, zabójczynię Eufrozyny Bałuckiej (matki Michała Bałuckiego). Pracował w C. K. Dyrekcji Policji w Krakowie. Do końca służył w randze radcy policji. W 1912 przeszedł w stan spoczynku. Otrzymał wtedy tytuł radcy rządowego.
Zamieszkiwał przy krakowskim Rynku nr 32. Zmarł 21 kwietnia 1913 w wieku 63 lat. Jego pogrzeb odbył się 23 kwietnia 1913 w Krakowie.

</doc>
<doc id="5284023" url="https://pl.wikipedia.org/wiki?curid=5284023" title="Józef Okołowicz">
Józef Okołowicz

Józef Okołowicz (ur. 1876, zm. 3 kwietnia 1923 w Warszawie) – działacz na rzecz polskiej emigracji.
Życiorys.
Odbył podróż do Brazylii i przebywał w stanie Parana badając możliwości kolonizacyjne. Następnie utworzył Polskie Towarzystwo Emigracyjne, którego był naczelnym dyrektorem Polskiego Towarzystwa Emigracyjnego w Krakowie. W tym charakterze działał na rzecz polskich emigrujących. Działalność PTE przerwał wybuch I wojny światowej w 1914.
Po odzyskaniu przez Polskę niepodległości tworzył Sekcję Emigracji i Pośrednictwa przy Ministerstwie Opieki Społecznej. Następnie pełnił funkcję konsula RP w Montrealu. Po powrocie z Kanady został dyrektorem Urzędu Emigracyjnego w Warszawie, które sprawował do śmierci. Był uważany za znawcę polskiej emigracji zamorskiej. 
Zmarł 3 kwietnia 1923 w Warszawie w wieku 47 lat. Został pochowany na Cmentarzu Powązkowskim w Warszawie.
Publikacje.
Był wydawcą „Polskiego Przeglądu Emigracyjnego”, redaktorem „Biuletynu Polskiego Towarzystwa Emigracyjnego”.

</doc>
<doc id="5284025" url="https://pl.wikipedia.org/wiki?curid=5284025" title="Valbirse">
Valbirse

Valbirse – gmina (niem. "Einwohnergemeinde") w północno-zachodniej Szwajcarii, w kantonie Berno, w regionie administracyjnym Berner Jura, w okręgu Berner Jura. 31 grudnia 2020 roku liczyła 3971 mieszkańców. Powstała 1 stycznia 2015. 
Demografia.
Na dzień 31 grudnia 2020 obcokrajowcy stanowili 20,1% ogółu mieszkańców.
Transport.
Przez teren gminy przebiega autostrada A16 oraz drogi główne nr 6 i nr 30.

</doc>
<doc id="5284026" url="https://pl.wikipedia.org/wiki?curid=5284026" title="Piotr Zbijewski">
Piotr Zbijewski

Piotr Zbijewski herbu Rola (zm. w 1644 roku) – wojski krakowski w latach 1619-1622.
Poseł krakowski na sejm 1625 roku.

</doc>
<doc id="5284029" url="https://pl.wikipedia.org/wiki?curid=5284029" title="Lista odcinków serialu W labiryncie">
Lista odcinków serialu W labiryncie

Artykuł zawiera listę wszystkich odcinków (120) serialu "W labiryncie" emitowanego w latach 1988–1991.

</doc>
<doc id="5284033" url="https://pl.wikipedia.org/wiki?curid=5284033" title="Miami International Autodrome">
Miami International Autodrome

Miami International Autodrome − tor wyścigowy położony wokół stadionu Hard Rock Stadium i jego prywatnych obiektów na przedmieściach Miami w mieście Miami Gardens w Stanach Zjednoczonych w stanie Floryda. Tor ma długość 5,412 km i ma 19 zakrętów z przewidywaną średnią prędkością około 223 km/h. Tor został oddany do użytku w 2022. Tor został zaprojektowany i dostarczony przez projektantów toru, na inauguracyjne Grand Prix Miami Formuły 1, który został umieszczony w kalendarzu Formuły 1 w sezonie 2022 jako piąty wyścig sezonu, który odbędzie się w maju 2022 roku.

</doc>
<doc id="5284034" url="https://pl.wikipedia.org/wiki?curid=5284034" title="Bačka Bačka Palanka">
Bačka Bačka Palanka



</doc>
<doc id="5284037" url="https://pl.wikipedia.org/wiki?curid=5284037" title="Eustachy Chrapowicki">
Eustachy Chrapowicki



</doc>
<doc id="5284039" url="https://pl.wikipedia.org/wiki?curid=5284039" title="Megachile rotundata">
Megachile rotundata



</doc>
<doc id="5284040" url="https://pl.wikipedia.org/wiki?curid=5284040" title="Teatr Narodowy w Belgradzie">
Teatr Narodowy w Belgradzie

Teatr Narodowy w Belgradzie (serb. Народно позориште у Београду) – jeden z serbskich teatrów narodowych, z siedzibą w stolicy tego państwa, Belgradzie. Budynek teatru ulokowany jest na Placu Republiki (Трг републике) w ścisłym centrum miasta.
Historia.
Teatr Narodowy założony został w Belgradzie w 1868 roku. Pierwszy spektakl odegrano 22 listopada w gospodzie "U Królowej Angielskiej" (Kod engleske kraljice). Budynek ten był przez krótki czas siedzibą teatru.
W 1869 roku, z inicjatywy księcia Michała Obrenowicia w centrum Belgradu wybudowany i oddany do użytku został nowy gmach teatru. Budynek był wielokrotnie remontowany. Ostatnie prace konserwacyjne miały miejsce w latach 80. XX wieku. Gmach ten służy Teatrowi Narodowemu do dziś.
W 1920 roku w ramach Teatru Narodowego odegrano pierwszy pokaz operowy, a trzy lata później zapoczątkowano działalność baletu. 

</doc>
<doc id="5284042" url="https://pl.wikipedia.org/wiki?curid=5284042" title="Bilal Nikeziqi">
Bilal Nikeziqi

Bilal Nikeziqi (ur. 1 kwietnia 1955 w Ulcinju) – czarnogórski malarz.
Życiorys.
W 1978 roku ukończył studia na Wydziale Malarstwa Akademii Sztuk Pięknych w Prisztinie,
Wystawy jego obrazów odbywały się od lat 70. do lat 90. XX wieku, głównie na terenie ówczesnej Jugosławii.

</doc>
<doc id="5284046" url="https://pl.wikipedia.org/wiki?curid=5284046" title="Obrońca roku ÖBL">
Obrońca roku ÖBL

Obrońca roku ÖBL – nagroda przyznawana corocznie od sezonu 2014/2015 przez Austriacką Bundesligę Koszykówki (Österreichische Basketball Bundesliga), najlepiej broniącemu zawodnikowi rozgrywek zasadniczych ligi.

</doc>
<doc id="5284048" url="https://pl.wikipedia.org/wiki?curid=5284048" title="Halowe Mistrzostwa Świata w Łucznictwie 2003">
Halowe Mistrzostwa Świata w Łucznictwie 2003

7. Halowe Mistrzostwa Świata w Łucznictwie odbyły się w dniach 5 - 9 marca 2003 roku w Nîmes we Francji. 
Na najwyższym stopniu podium stanęła drużyna juniorek w łuku klasycznym w składzie Aneta Domańska, Karina Lipiarska, Izabela Niemiec. Był to jedyny medal dla Polski.

</doc>
<doc id="5284049" url="https://pl.wikipedia.org/wiki?curid=5284049" title="Mistrzostwa Świata w Kajakarstwie 1994">
Mistrzostwa Świata w Kajakarstwie 1994

26. Mistrzostwa świata w kajakarstwie odbyły się w dniach 21–25 września 1994 w Meksyku, w dzielnicy Xochimilco.
Rozegrano 18 konkurencji męskich i 6 kobiecych. Mężczyźni startowali w kanadyjkach jedynkach (C-1), dwójkach (C-2) i czwórkach (C-4) oraz w kajakach jedynkach (K-1), dwójkach (K-2) i czwórkach (K-4), zaś kobiety w kajakach jedynkach, dwójkach i czwórkach. 
W porównaniu z dotychczasowymi mistrzostwami istotnie zmieniono skład konkurencji. Zrezygnowano z wyścigów na dystansach 10 000 metrów (mężczyzn) i 5000 metrów (kobiet), natomiast wprowadzono wyścigi na 200 metrów w jedynkach, dwójkach i czwórkach kanadyjek i kajaków mężczyzn oraz kajaków kobiet.
Pierwsze miejsce w klasyfikacji medalowej wywalczyli reprezentanci Węgier.

</doc>
<doc id="5284051" url="https://pl.wikipedia.org/wiki?curid=5284051" title="Stanisława Pawłowska (nauczycielka)">
Stanisława Pawłowska (nauczycielka)

Stanisława Pawłowska (ur. 4 maja 1874 w Wielkiej Wsi (powiat tarnowski), zm. 3 marca 1943 w Auschwitz-Birkenau) – polska nauczycielka, działaczka społeczna, podczas okupacji hitlerowskiej organizatorka tajnego nauczania na terenie Krościenka nad Dunajcem.
Życiorys.
Stanisława Biesiadzka do około 1901 roku mieszkała w Wielkiej Wsi, gdzie od 1898 roku byli wraz mężem nauczycielami w tamtejszej 2-klasowej szkole. W 1902 roku przenieśli się do Wieliczki, gdzie Stanisława pracowała w 4-klasowej szkole do 1903 roku, a Franciszek do 1906 roku. W 1907 roku Pawłowscy przeprowadzili się do Krakowa, gdzie Franciszek był nauczycielem w Seminarium Nauczycielskim Męskim (1907–1917), profesorem w Prywatnym Seminarium Nauczycielskim Żeńskim Sebaldy Münnchowej (1913–1914) oraz wychowawcą i nauczycielem pedagogiki i metodyki specjalnej w Seminarium Nauczycielskim Żeńskim „Towarzystwa Szkoły Ludowej” im. Fr. Preisendanza (1915–1917).
Po odzyskaniu przez Polskę niepodległości Pawłowscy przenieśli się do Wielkopolski, aby w byłym zaborze pruskim organizować polskie seminaria nauczycielskie. Początkowo pracowali w Rogoźnie (1919–1921), gdzie Franciszek sprawował obowiązki pierwszego polskiego dyrektora Seminarium, następnie w Krotoszynie (1921–1922), gdzie od 1 listopada 1921 roku Franciszek objął stanowisko dyrektora Seminarium Nauczycielskiego i pracował na tym stanowisku do swej śmierci 2 stycznia 1922 roku.
Zdając sobie sprawę z przewlekłej choroby płuc Franciszka małżeństwo w 1910 roku kupiło dom przy ul. Zdrojowej 9 w Krościenku nad Dunajcem. Po śmierci męża Stanisława zamieszkała tam na stałe. Nie mogąc otrzymać pracy w szkole w Krościenku, przez rok uczyła w łemkowskiej pięcioklasowej szkole w Jaworkach, dokąd chodziła codziennie 9 km. W 1926 roku uzyskała etat nauczycielski w szkole podstawowej w Krościenku przy ul. Jagiellońskiej 4.
Stanisława założyła w Krościenku Koło Młodych Polek i była „lokalnym moralnym autorytetem dla wielu osób”. W 1937 roku przeszła na emeryturę, ale nie zaprzestała działalności nauczycielskiej, wychowawczej i społecznej.
W czasie okupacji hitlerowskiej Stanisława organizowała w Krościenku system tajnego nauczania. Została aresztowana 24 listopada 1942 roku wraz z grupą kilkudziesięciu osób miejscowej inteligencji. Podczas rewizji Gestapo znalazło u niej w domu biało-czerwoną szarfę, którą próbowano ją udusić. W Auschwitz miała numer 28009.
Upamiętnienie.
Jedna z ulic w Krościenku nad Dunajcem, odchodząca na południe od ulicy Źródlanej przez Potok Zakijowski (Zagórski Potok), nosi imię Stanisławy Pawłowskiej.
Wiersz poświęcony Stanisławie Pawłowskiej napisała w 2013 roku Krystyna Aleksander.
Życie prywatne.
Stanisława Biesiadzka była córką Józefa i Ludwiki z domu Skibińskiej. 1 października 1898 roku wyszła w Dębowcu za Franciszka Pawłowskiego (1873–1922), z którym miała czworo dzieci: Alinę Feliksę Wacławę (1899–1926), Jadwigę (1900–1904), Czesława (1904–1923) i Zofię (1906–1924). Franciszek był bratem Stanisława Pawłowskiego.
Od 1898 roku Stanisława i Franciszek wychowywali również młodszą siostrę Franciszka, Helenę (1884–1974), późniejszą Martynowską, też nauczycielkę.

</doc>
<doc id="5284054" url="https://pl.wikipedia.org/wiki?curid=5284054" title="Kraina cienia">
Kraina cienia

Kraina cienia (czes. "Krajina ve stínu") – czeski historyczny dramat obyczajowy z 2020 roku w reżyserii Bohdana Slámy.
Utrzymany w konwencji czarno-białego filmu quasi-dokumentalnego, przedstawia dramatyczne losy mieszkańców przygranicznej wsi począwszy od lat trzydziestych aż po lata pięćdziesiąte XX wieku. Obraz inspirowany autentycznym wydarzeniem dokonanej przez czeską milicję na cywilach masakry w miejscowości Tušť w maju 1945 roku. Sceny nakręcano w 2019 we wsi Bořice koło Mirotic, miejscu zamieszkania reżysera. 

</doc>
<doc id="5284059" url="https://pl.wikipedia.org/wiki?curid=5284059" title="Shinkendo">
Shinkendo

Shinkendo (jap. 真劍道) to nowoczesna, wszechstronna sztuka walki japońskim mieczem ("katana"), stworzona w 1990 roku przez Toshishiro Obatę. Została oparta na wieloletnich studiach tradycyjnych stylów ("Koryu"), ale czerpie także z doświadczenia jej twórcy w nowoczesnym "Budo". Sekcje tej sztuki walki z całego świata zrzeszone są w powołanej do życia w 1994 roku Międzynarodowej Federacji Shinknedo (International Shinkendo Federation - ISF, "Kokusai Shinkendo Renmei)" z siedzibą ("Honbu Dojo") w Los Angeles.
Geneza.
"Shinkendo" powstało jako w pełni autonomiczny system posługiwania się mieczem samurajskim, jednak jego założenia techniczne opierają się na wybranych elementach innych stylów poznanych na przestrzeni lat przez Senseia Obatę.
Wśród najważniejszych inspiracji należy wymienić:
Dominujący wpływ na kształt stworzonej przez Senseia Toshishiro Obatę sztuki walki miał natomiast jego mentor Sensei Taizaburo Nakamura i nauczany przez niego styl Toyama-ryu. Techniki tej sztuki walki włączone zostały do systemu nauczania "Shinkendo" jako tzw. "gaiden waza" - techniki zapożyczone.
System nauczania.
Wszechstronność "Shinkendo" polega na równoległym nauczaniu pięciu aspektów posługiwania się kataną:
Wymienione elementy treningu należy rozumieć jako przenikające się aspekty posługiwania się samurajskim mieczem, które w połączeniu pozwalają mówić o kompleksowym poznaniu sposobów użycia tej broni. Ponadto pula technik wykonywanych w ramach treningu "Shinkendo" jest właściwie nieskończona, bowiem poszczególne elementy można w dowolny sposób ze sobą zestawiać.
Na wyższym poziomie trening rozszerzany jest o techniki posługiwania się dwoma mieczami - "nito".
System stopni.
W "Shinkendo" nie jest używany nowoczesny system stopni "Kyu/Dan", lecz bardziej tradycyjny, oparty na terminologii. Ponadto w myśl zasady, że nie każdy dobry student musi być także dobrym nauczycielem, oddzielne stopnie przyznawane są instruktorom.
Inka - stopnie uczniowskie:
Shogo - stopnie instruktorskie:
Shinkendo w Polsce.
Pierwsze treningi "Shinkendo" w Polsce odbyły się w 2004 roku podczas seminarium prowadzonego przez "Senseia" Brenta Hire'a. Rok później miało miejsce pierwsze seminarium pod przewodnictwem "Kaiso" Toshishiro Obaty. Po tych wydarzeniach ukonstytuowały się pierwsze "dojo" w Polsce - w Bytomiu i Świętochłowicach. Do niedawna sekcje tej sztuki walki obecne były tylko na Śląsku. Zaledwie kilka lat temu powstały pierwsze grupy poza tym regionem (na Mazowszu).
W Polsce funkcjonują następujące licencjonowane "dojo" będące członkami federacji ISF:
Polscy adepci oprócz korzystania z każdej okazji kiedy "Kaiso" Toshishiro Obata gości w Europie (w Polsce do tej pory przeprowadził cztery seminaria), ściśle współpracują z węgierskim mistrzem "Kyoshi" Rolandem Lajosem, który regularnie szkoli polskich shinkendoków prowadząc na Śląsku średnio dwa seminaria rocznie.

</doc>
<doc id="5284060" url="https://pl.wikipedia.org/wiki?curid=5284060" title="Krenicyn">
Krenicyn



</doc>
<doc id="5284063" url="https://pl.wikipedia.org/wiki?curid=5284063" title="Nemo (wulkan)">
Nemo (wulkan)



</doc>
<doc id="5284064" url="https://pl.wikipedia.org/wiki?curid=5284064" title="Kościół św. Ulryka w Hollabrunn">
Kościół św. Ulryka w Hollabrunn

Kościół św. Ulryka (niem. St. Ulrich) – rzymskokatolicka świątynia parafialna znajdująca się w austriackim mieście Hollabrunn.
Historia.
Kościół wzniesiono w XII wieku. Był to romański kościół halowy z absydą. Pozostałością tego okresu są fragmenty ścian i dwa okna w obecnej świątyni. Od 1336 trwała gotycka przebudowa kościoła. W XV wieku wybudowano wieżę oraz wymieniono wyposażenie. W drugiej połowie XVI wieku został przejęty przez protestantów, w ręce katolików wrócił około 1620 roku. W połowie XVII wieku dobudowano zakrystię, a w 1675 płaski, drewniany strop zastąpiono barokowym sklepieniem. W 1739 odbudowano wieżę, w którą wcześniej zniszczyło uderzenie pioruna. W latach 1783-1784 do kościoła przywieziono obrazy i organy z nieczynnego klasztoru Kapucynów, w tym czasie zlikwidowano przykościelny cmentarz. Podczas remontu w latach 1823-1838 usunięto gotycką ambonę i ołtarz główny ponownie wymieniając wyposażenie. W 1876 wzniesiono nowy hełm wieży, a w 1908 wzniesiono nowy, neogotycki ołtarz główny. W 1961 Gregor Hradetzky wykonał nowe organy z 33 registrami. W latach 1993-1994 wyremontowano kościół, organy poddano renowacji, a w kaplicy św. Krzyża odkryto gotyckie okno. 

</doc>
<doc id="5284069" url="https://pl.wikipedia.org/wiki?curid=5284069" title="Tramelan">
Tramelan

Tramelan (hist. "Tramlingen") – gmina (niem. "Einwohnergemeinde") w północno-zachodniej Szwajcarii, w kantonie Berno, w regionie administracyjnym Berner Jura, w okręgu Berner Jura. 31 grudnia 2020 roku liczyła 4607 mieszkańców. 
Demografia.
Według danych z 2000 r. 86,3% mieszkańców gminy była francuskojęzyczna, 8,2% niemieckojęzyczna, a 2,4% włoskojęzyczna. Na dzień 31 grudnia 2020 obcokrajowcy stanowili 16,9% ogółu mieszkańców.
Transport.
Przez teren gminy przebiega droga główna nr 248.

</doc>
<doc id="5284072" url="https://pl.wikipedia.org/wiki?curid=5284072" title="Tramlingen">
Tramlingen



</doc>
<doc id="5284075" url="https://pl.wikipedia.org/wiki?curid=5284075" title="Hotel Hauptbahnhof we Wrocławiu">
Hotel Hauptbahnhof we Wrocławiu



</doc>
<doc id="5284080" url="https://pl.wikipedia.org/wiki?curid=5284080" title="Nods (Szwajcaria)">
Nods (Szwajcaria)

Nods (hist. "Nos") – gmina (niem. "Einwohnergemeinde") w północno-zachodniej Szwajcarii, w kantonie Berno, w regionie administracyjnym Berner Jura, w okręgu Berner Jura. 31 grudnia 2020 roku liczyła 788 mieszkańców. 
Demografia.
Według danych z 2000 r. 85% mieszkańców gminy była francuskojęzyczna, 12,3% niemieckojęzyczna, a 1,1% portugalskojęzyczna. Na dzień 31 grudnia 2020 obcokrajowcy stanowili 6,5% ogółu mieszkańców.

</doc>
<doc id="5284081" url="https://pl.wikipedia.org/wiki?curid=5284081" title="Nods">
Nods

Francja:
Szwajcaria:
Zobacz też:

</doc>
<doc id="5284084" url="https://pl.wikipedia.org/wiki?curid=5284084" title="Czornobajiwka">
Czornobajiwka



</doc>
<doc id="5284086" url="https://pl.wikipedia.org/wiki?curid=5284086" title="Mistrzostwa świata PCA w szachach 1995">
Mistrzostwa świata PCA w szachach 1995



</doc>
<doc id="5284089" url="https://pl.wikipedia.org/wiki?curid=5284089" title="Notz">
Notz

Osoby:
Inne:
Zobacz też:

</doc>
<doc id="5284098" url="https://pl.wikipedia.org/wiki?curid=5284098" title="Zygmunt Ubysz">
Zygmunt Ubysz

Zygmunt Ubysz herbu Cholewa (zm. w 1664 roku) – chorąży dobrzyński w latach 1645-1648.
Poseł sejmiku bełskiego na sejm 1658 roku.

</doc>
<doc id="5284100" url="https://pl.wikipedia.org/wiki?curid=5284100" title="Karl Beck">
Karl Beck

Karl Beck (ur. 1 maja 1817 w Bai, zm. 9 kwietnia 1879 w Wiedniu) – austriacki pisarz, poeta i polityk.
Życiorys.
Na świat przyszedł jako syn żydowskiego kupca. Wychowując się wśród ludności węgierskiej, żydowskiej i romskiej, język niemiecki opanował dopiero w wieku 9 lat. Studiował medycynę w Wiedniu, studiów jednak nie ukończył. W 1848 roku wszedł w związek małżeński, który trwał zaledwie kilka miesięcy i zakończył się śmiercią żony. Przed Wiosną Ludów był przedstawicielem radykalnych przeciwników absolutyzmu austriackiego i despotyzmu pruskiego. Uważany był za jednego z pierwszych poetów proletariackich. Walczył o prawa społeczno-polityczne dla drobnomieszczaństwa i chłopstwa. Swoje postulaty wyraził w dwóch tomach wierszy: „Nachte. Gepanzerte Lieder” („Noce. Pieśni opancerzone”) i „Lieder vom armen Mann” („Pieśni o biedaku”). Karl Beck jest autorem słów do walca Johanna Straussa (syna) pt. „Nad pięknym modrym Dunajem”.

</doc>
<doc id="5284101" url="https://pl.wikipedia.org/wiki?curid=5284101" title="Wojskowy Uniwersytet Radioelektroniki">
Wojskowy Uniwersytet Radioelektroniki

Wojskowy Uniwersytet Radioelektroniki – rosyjska uczelnia wojskowa, przygotowująca chorążych i oficerów – specjalistów w dziedzinie radioelektroniki dla rosyjskich sił zbrojnych.
Uniwersytet zlokalizowany jest w Czerepowcu.

</doc>
<doc id="5284104" url="https://pl.wikipedia.org/wiki?curid=5284104" title="Tomasz Jakubiak (kucharz)">
Tomasz Jakubiak (kucharz)

Tomasz Jakubiak – polski kucharz, autor książek kulinarnych, który zdobył rozpoznawalność dzięki prowadzeniu programów kulinarnych na Canal+ oraz byciu jurorem polskiej edycji programu MasterChef Junior.
Życiorys.
Zdobył rozpoznawalność dzięki prowadzeniu programów kulinarnych emitowanych na kanale Canal+ Kuchnia: "Sztuka mięsa", "Jakubiak rozgryza Polskę", "Jakubiak w sezonie" i "Jakubiak lokalnie". Jest autorem licznych felietonów publikowanych na łamach magazynu „Moje Gotowanie”, współpracował też z serwisem newsgastro.pl i magazynem „Food Service”.
W 2022 został jurorem polskiej edycji programu MasterChef Junior, zajmując miejsce Mateusza Gesslera.
Życie prywatne.
Jest związany z Anastazją Mierosławską, z którą ma syna – Tomasza (ur. 2020). 

</doc>
<doc id="5284110" url="https://pl.wikipedia.org/wiki?curid=5284110" title="Jan Chryzostom Ustarbowski">
Jan Chryzostom Ustarbowski

Jan Chryzostom Ustarbowski herbu Abdank odmienny – ławnik pucki w latach 1668-1674.
Poseł sejmiku generalnego pruskiego na sejm 1658 roku, sejm nadzwyczajny 1668 roku.

</doc>
<doc id="5284113" url="https://pl.wikipedia.org/wiki?curid=5284113" title="Vanuatubasis santosensis">
Vanuatubasis santosensis



</doc>
<doc id="5284127" url="https://pl.wikipedia.org/wiki?curid=5284127" title="Zszywany peptyd">
Zszywany peptyd



</doc>
<doc id="5284130" url="https://pl.wikipedia.org/wiki?curid=5284130" title="Halowe Mistrzostwa Świata w Łucznictwie 2005">
Halowe Mistrzostwa Świata w Łucznictwie 2005

8. Halowe Mistrzostwa Świata w Łucznictwie odbyły się w dniach 22 - 28 marca 2005 roku w Aalborgu w Danii.
Polska wywalczyła dwa medale. Wśród seniorek na najniższym stopniu podium stanęła drużyna pań w łuku klasycznym w składzie Małgorzata Sobieraj, Karina Lipiarska, Izabela Niemiec. Wicemistrzem świata juniorów w łuku klasycznym został Jacek Dobrzyński.

</doc>
<doc id="5284132" url="https://pl.wikipedia.org/wiki?curid=5284132" title="Datnów (stacja kolejowa)">
Datnów (stacja kolejowa)

Datnów (, ) – stacja kolejowa w miejscowości Akademija i w pobliżu miejscowości Datnów, w rejonie kiejdańskim, w okręgu kowieńskim, na Litwie. Położona jest na linii Koszedary – Radziwiliszki.
Historia.
Stacja Datnów została otwarta w XIX w. na drodze żelaznej libawsko-romeńskiej, pomiędzy stacjami Bejsagoła i Kiejdany.

</doc>
<doc id="5284137" url="https://pl.wikipedia.org/wiki?curid=5284137" title="Janusz Mika">
Janusz Mika

Janusz Mika (ur. 1965 w Tarnowie) – polski dziennikarz, pisarz, animator kultury i muzyk.
Życiorys.
Urodził się w 1965 w Tarnowie, skąd z rodziną przeprowadził się w dzieciństwie do Krakowa, gdzie chodził do szkoły. Od kilkudziesięciu lat mieszka na krakowskiej Krowodrzy. W latach 1983-1984 występował w punkowym zespole Wee Wees z IX Liceum Ogólnokształcącego. W latach 1985-2002 był liderem, autorem tekstów i muzyki rock’n’rollowego zespołu Genezyp Kapen. Publikował w wielu gazetach (m.in. w "Dzienniku Polskim", "Tygodniku Powszechnym" i "Czasie Krakowskim"), w latach 2003-2019 był redaktorem krowoderskich "Wiadomosci Lokalnych".
Jest autorem dwóch powieści kryminalnych: "Limeryki zbrodni" i "Osiem dni Erzsébet". Ich akcja rozgrywa się głównie w Krakowie, na Krowodrzy, w której mieszka główny bohater obu powieści – dziennikarz śledczy Kornel Rączy.
Nagrody i wyróżnienia.
W 2012 otrzymał główną nagrodę w ogólnopolskim konkursie na najlepsze opowiadanie ogłoszonym przez miesięcznik "Bluszcz". W 2015 jego opowiadanie zostało wyróżnione w konkursie "Dziennika Polskiego". W 2019 został laureatem konkursu na opowiadanie kryminalne, zorganizowanego na stulecie Akademii Górniczo-Hutniczej; opowiadanie zostało opublikowane w antologii "Archiwum Groźnych Historii".

</doc>
<doc id="5284142" url="https://pl.wikipedia.org/wiki?curid=5284142" title="Mistrzostwa świata w szachach klasycznych 2000">
Mistrzostwa świata w szachach klasycznych 2000

Mistrzostwa świata w szachach klasycznych 2000, zwane w tamtym czasie jako Mistrzostwa świata Braingames w szachach 2000 którego finał odbył się na przestrzeni października i listopada 2000 roku w Londynie w Wielkiej Brytanii, pomiędzy obecnym klasycznym mistrzem świata Garrim Kasparowem i pretendentem Władimirem Kramnikiem.
Kwalifikacje.
Bez sponsorowania przez PCA, Kasparow stwierdził, że nie jest w stanie zorganizować serii meczów kwalifikacyjnych, aby wyłonić pretendenta. W końcu w 1998 roku ogłosił, że na podstawie ich rankingu i wyników, Viswanathan Anand i Władimir Kramnik są wyraźnie kolejnymi dwoma najlepszymi graczami na świecie i że rozegrają mecz, aby zdecydować, kto będzie walczył o tytuł Kasparowa. 
Anand jednak, jako uczestnik cyklu mistrzostw świata FIDE, uważał, że jest umownie zobowiązany do nieuczestniczenia w rywalizującym cyklu i odrzucił ofertę. Zamiast tego zorganizowano mecz pomiędzy Kramnikiem i Aleksiejem Szyrowem, od 24 maja do 5 czerwca 1998 roku w Cazorlii w Hiszpanii. Szyrow został wybrany, ponieważ był następny na liście rankingowej PCA, oraz ze względu na jego dobry występ w superturnieju Linares 1998. 
Szyrow wygrał mecz dwoma zwycięstwami, siedmioma remisami i bez porażek.
Jednak w 1998 roku Kasparow, Szyrow i sponsorzy nie byli w stanie dojść do porozumienia. Szyrow odrzucił jedną ofertę meczu w Kalifornii, ale uważał, że odrzucenie tej oferty nie oznaczało zrzeczenia się praw do meczu. W grudniu 1998 roku nadal mówiono o zorganizowaniu meczu Kasparow – Szyrow.
W lutym 1999 roku Kasparow porzucił plany na mecz z Szyrowem i zamiast tego kontynuował mecz z Anandem, na podstawie tego, że Anand był drugi po Kasparowie na liście rankingowej. Negocjacje dotyczące meczu w 1999 roku nie powiodły się, podobnie jak negocjacje w 2000 roku, kiedy Anand wyraził niezadowolenie z kontraktu. W marcu 2000 roku ogłoszono, że negocjacje z Anandem nie powiodły się, więc Kasparow negocjował mecz z kolejnym graczem na liście rankingowej — Kramnikiem. Tym razem negocjacje zakończyły się sukcesem, a firma Braingames została utworzona, aby sfinansować mecz Kasparow-Kramnik w październiku 2000 roku.
Mecz o mistrzostwo świata.
Regulamin przewidywał rozegranie 16 partii. Mecz mógł się skończyć wcześniej jeżeli jeden z zawodników zdobędzie 8½ lub 9 punktów. Kramnik zdobył 8½ punktów po 15 partiach i został nowym klasycznym mistrzem świata.

</doc>
<doc id="5284144" url="https://pl.wikipedia.org/wiki?curid=5284144" title="Mistrzostwa świata BGN w szachach 2000">
Mistrzostwa świata BGN w szachach 2000



</doc>
<doc id="5284145" url="https://pl.wikipedia.org/wiki?curid=5284145" title="Mistrzostwa świata w szachach klasycznych w szachach 2000">
Mistrzostwa świata w szachach klasycznych w szachach 2000



</doc>
<doc id="5284146" url="https://pl.wikipedia.org/wiki?curid=5284146" title="Ikuo Nishikawa">
Ikuo Nishikawa

 – japoński seiyū i aktor dubbingowy, związany z agencją Production Baobab.

</doc>
<doc id="5284156" url="https://pl.wikipedia.org/wiki?curid=5284156" title="Anżelina Szwaczka">
Anżelina Szwaczka

Anzelina Aleksejewna Szwaczka, ukr. Анжелина Алексеевна Швачка (ur. 17 lipca 1971 w Dnieprze) – ukraińska śpiewaczka operowa, mezzosopranistka, solistka Opery Kijowskiej, Ludowy Artysta Ukrainy oraz laureatka Narodowej Nagrody im. Tarasa Szewczenki. Czołowa solistka Opery Narodowej Ukrainy. 
Dorobek.
Ukończyła Szkołę Muzyczną w Kamieńskiem (Dnieprodzierżyńsku). W 1997 r. ukończyła Ukraińską Narodową Akademię Muzyczną (1997, klasa sztuki ludowej ZSRR, prof. Galina Tuftina). Od 1997 była solistką Opery Narodowej Ukrainy.
Koncertowała m.in. w USA, Danii, Włoszech, Niemczech, Szwajcarii, Polsce, na Węgrzech, we Francji, Holandii, Belgii, Japonii.
Jako jej najbardziej znaczące role wymieniane są:
Ma na swoim koncie nagrania radiowe. Zagrała również w filmie fabularnym „Zaporoże nad Dunajem” (na podstawie opery o tym samym tytule S. Gulaka-Artemovsky'ego w reżyserii Mykoły Zasiejewa-Rudenko, 2006) jako Katarzyna II.
Zasiada w gronie ekspertów Ukraińskiej Fundacji Kultury. Członkini Rady Wykonawczej międzynarodowego festiwalu konkursowego „Wszyscy jesteśmy twoimi dziećmi, Ukraino!”. Przewodnicząca i członkini jury wielu międzynarodowych i krajowych konkursów wokalnych i chóralnych. 
Wykładała jako Profesor nadzwyczajny w Narodowej Akademii Muzycznej im. Czajkowskiego (kierunek śpiew operowy. Jest również mentorką innych śpiewaków, zdobywających laury w konkurach, jak Oleksandr Diaczenko (konkurs „Perły sztuki”), Oryna Veselovska („Bursztynowi soliści”).

</doc>
<doc id="5284158" url="https://pl.wikipedia.org/wiki?curid=5284158" title="Muzeum Księdza Jerzego Popiełuszki w Warszawie">
Muzeum Księdza Jerzego Popiełuszki w Warszawie

Muzeum Księdza Jerzego Popiełuszki w Warszawie – muzeum poświęcone osobie księdza, błogosławionego i męczennika Kościoła katolickiego Jerzego Popiełuszki. Muzeum znajduje się na terenie kościoła św. Stanisława Kostki w Warszawie (ul. Hozjusza 2), w którym w latach 1980–1984 posługiwał ksiądz Jerzy Popiełuszko. 
Muzeum powstało w roku 2004 z inicjatywy ówczesnego proboszcza, prałata Zygmunta Malackiego. 9 sal muzealnych zawiera kilka tysięcy eksponatów, w tym przedmioty osobiste księdza Jerzego, przedmioty związane z jego męczeńską śmiercią, zdjęcia, prezentacje filmowe i dźwiękowe. W 2019 muzeum odwiedziło 57 tysięcy osób, w tym 7 tysięcy obcokrajowców. 

</doc>
<doc id="5284162" url="https://pl.wikipedia.org/wiki?curid=5284162" title="Halowe Mistrzostwa Świata w Łucznictwie 2007">
Halowe Mistrzostwa Świata w Łucznictwie 2007

9. Halowe Mistrzostwa Świata w Łucznictwie odbyły się w dniach 13 - 17 marca 2007 roku w Izmirze w Turcji. 
Polscy juniorzy wywalczyli dwa brązowe medale w drużynach, w łukach klasycznych. Wśród pań w skład zespołu weszły Ewelina Marszałkowska, Joanna Kamińska i Marta Gąsiorek, a u panów Bartłomiej Stanko, Dominik Szemik, Marcin Kłoda.

</doc>
<doc id="5284163" url="https://pl.wikipedia.org/wiki?curid=5284163" title="Fridge">
Fridge

Fridge – brytyjski zespół post-rockowy, założony w 1995 roku w Putney (Wielki Londyn) przez trzech kolegów z miejscowej szkoły Elliot School: Kierana Hebdena, Adema Ilhana i Sama Jeffersa. Zespół wydał pięć albumów studyjnych w latach 1997–2007.
Historia.
Zespół Fridge założyli w 1995 roku koledzy z Elliott School w Putney: gitarzysta Kieran Hebden, basista Adem Ilhan i perkusista Sam Jeffers. W tej samej szkole poznali się i zaczęli tworzyć muzykę członkowie brytyjskich zespołów The xx i Hot Chip. Dzięki przypadkowemu spotkaniu w sklepie płytowym ze swoim przyjacielem muzycy nawiązali kontakt z szefem wytwórni Output Recordings, Trevorem Jacksonem, który następnego dnia podpisał z nimi kontrakt. Na początku 1997 roku ukazał się debiutancki singiel Fridge, „Lojen”, a kilka miesięcy później debiutancki album studyjny, "Ceefax". Po wydaniu w marcu 1998 roku drugiego albumu, "Semaphore", a później EP-ki "Orko" zespół podpisał kontrakt z wytwórnią Go! Beat wydając pod jej szyldem swój kolejny album studyjny, "Eph". Muzycy byli wówczas pod wpływem takich zespołów jak Tortoise i Do Make Say Think eksperymentując w podobnym zakresie. W 2001 roku Fridge wydał swój czwarty album studyjny, "Happiness", tym razem nakładem wytwórni Temporary Residence Limited. Po wydaniu tego albumu muzycy zawiesili działalność zespołu poświęcając się solowym projektom: Kieran Hebden i Adem Ilhan nagrywali albumy studyjne, natomiast Sam Jeffers założył firmę zajmującą się projektowaniem stron internetowych. Po kilku latach muzycy zeszli się ponownie jako Fridge realizując album "The Sun", wydany w 2007 roku.
W 2009 roku wytwórnia Temporary Residence Limited wydała kompilację "Early Output 1996–1998", na której znalazło się 21 nagrań z początkowego okresu działalności zespołu (również tych nie wydanych), ułożonych chronologicznie. Jak stwierdził w komentarzu Adem Ilhan:
Dyskografia.
Albumy studyjne.
Lista na podstawie Discogs:

</doc>
<doc id="5284167" url="https://pl.wikipedia.org/wiki?curid=5284167" title="Rajd Niemiec 1988">
Rajd Niemiec 1988

Rajd Niemiec 1988 (7. Int. ADAC Rallye Deutschland) – 8 edycja rajdu samochodowego Rajd Niemiec rozgrywanego w Niemczech. Rozgrywany był od 21 do 23 lipca 1988 roku. Była to dwudziesta szósta runda Rajdowych Mistrzostw Europy w roku 1988 (rajd miał najwyższy współczynnik - 20) oraz piata runda Rajdowych Mistrzostw Niemiec.

</doc>
<doc id="5284170" url="https://pl.wikipedia.org/wiki?curid=5284170" title="Audi 200 Quattro">
Audi 200 Quattro



</doc>
<doc id="5284171" url="https://pl.wikipedia.org/wiki?curid=5284171" title="Novotel-Ligue (2021/2022)">
Novotel-Ligue (2021/2022)

Novotel-Ligue 2021/2022 – 64. sezon mistrzostw Luksemburga zorganizowany przez Luksemburski Związek Piłki Siatkowej ("Fédération Luxembourgeoise de Volleyball", FLVB). Zainaugurowany został 2 października 2021 roku i trwał do 30 kwietnia 2021 roku. 
W Novotel-Ligue uczestniczyło osiem drużyn. Rozgrywki składały się z fazy zasadniczej, fazy play-off oraz fazy play-down. W fazie zasadniczej zespoły rozegrały między sobą po dwa spotkania. W fazie play-off uczestniczyły cztery najlepsze drużyny fazy zasadniczej. Składała się z półfinałów, meczu o 3. miejsce i finałów. W fazie-play down rywalizacja toczyła się o miejsca 5-8.
Po raz szesnasty mistrzem Luksemburga został , który w finałach fazy play-off pokonał . Trzecie miejsce zajął .
W sezonie 2021/2022 Luksemburg w Pucharze Challenge reprezentował .
System rozgrywek.
Novotel-Ligue w sezonie 2021/2022 składała się z fazy zasadniczej, fazy play-off oraz fazy play-down.
Faza zasadnicza.
W fazie zasadniczej uczestniczyło 8 drużyn. Rozegrały one między sobą po dwa spotkania systemem kołowym (mecz u siebie i rewanż na wyjeździe). Cztery najlepsze drużyny awansowały do fazy play-off, pozostałe trafiły do fazy play-down.
Faza play-off.
Faza play-off składała się z półfinałów, meczu o 3. miejsce i finałów.
Pary półfinałowe utworzone zostały na podstawie miejsc z fazy zasadniczej według klucza: 1-4, 2-3. Rywalizacja toczyła się do dwóch zwycięstw ze zmianą gospodarza po każdym spotkaniu. Gospodarzem pierwszego meczu była drużyna, która w fazie zasadniczej zajęła wyższe miejsce.
Przegrani w parach półfinałowych rozegrali jedno spotkanie o 3. miejsce. Jego gospodarzem była drużyna, która w fazie zasadniczej zajęła wyższe miejsce.
W finałach rywalizacja toczyła się do dwóch zwycięstw na zasadach analogicznych jak w półfinałach.
Faza play-down.
W fazie play-down drużyny rywalizowały o miejsca 5-8. Rozegrały one między sobą po dwa spotkania systemem kołowym (mecz u siebie i rewanż na wyjeździe). Do tabeli wliczone zostały wszystkie mecze rozegrane w fazie zasadniczej. Zespół, który zajął ostatnie miejsce w tabeli, trafił do baraży, gdzie rywalizował z najlepszą drużyną z Division 1.

</doc>
<doc id="5284172" url="https://pl.wikipedia.org/wiki?curid=5284172" title="Gudžiūnai (stacja kolejowa)">
Gudžiūnai (stacja kolejowa)

Gudžiūnai () – stacja kolejowa w miejscowości Gudziuny, w rejonie kiejdańskim, w okręgu kowieńskim, na Litwie. Położona jest na linii Koszedary – Radziwiliszki.
Historia.
Przystanek kolejowy Michelmont został otwarty w XIX w. na drodze żelaznej libawsko-romeńskiej, pomiędzy stacjami Bejsagoła i Datnów. W okresie międzywojennym była to już stacja nosząca obecną nazwę.

</doc>
<doc id="5284179" url="https://pl.wikipedia.org/wiki?curid=5284179" title="HD 260655">
HD 260655

HD 260655 – gwiazda w gwiazdozbiorze Bliźniąt. Jest odległa od Słońca o 32,6 roku świetlnego. Ma układ planetarny.
Charakterystyka.
HD 260655 to czerwony karzeł należący do typu widmowego M0, o jasności równej 3,6 jasności Słońca i temperaturze około 3800 K. Promień gwiazdy to ok. 44% promienia Słońca, także jej masa to ok. 44% masy Słońca; jej wiek jest oceniany 2–8 miliardów lat.
W 2022 roku odkryto dwie tranzytujące planety krążące wokół tej gwiazdy. Ich masy i promienie wskazują, że są to planety skaliste. Ze względu na niewielką odległość od gwiazdy dociera do nich strumień promieniowania odpowiednio 42 i 16 razy większy niż dochodzący do Ziemi.

</doc>
<doc id="5284182" url="https://pl.wikipedia.org/wiki?curid=5284182" title="Bejsagoła (stacja kolejowa)">
Bejsagoła (stacja kolejowa)

Bejsagoła (, ) – stacja kolejowa w miejscowości Bejsagoła, w rejonie radziwiliskim, w okręgu szawelskim, na Litwie. Położona jest na linii Koszedary – Radziwiliszki.
Historia.
Stacja Bejsagoła została otwarta w XIX w. na drodze żelaznej libawsko-romeńskiej, pomiędzy stacjami Radziwiliszki i Datnów.

</doc>
<doc id="5284185" url="https://pl.wikipedia.org/wiki?curid=5284185" title="Bartłomiej Dyrcz">
Bartłomiej Dyrcz

Bartłomiej Dyrcz (ur. 2 sierpnia 1977 w Zakopanem) – polski pisarz i malarz, specjalizujący się w malarstwie abstrakcyjnym oraz utworach literackich opartych na lokalnej historii. Realizuje także scenografię filmową i teatralną.
Za liczne publikacje i działalność historyczną odznaczony Medalem „Pro Patria”. W 2021 roku otrzymał stypendium Polskiego Instytutu Sztuki Filmowej, w ramach którego wraz z Jarosławem Banaszkiem napisał scenariusz filmu fabularnego „Piekło” opartego na prawdziwych wydarzeniach z czasów II wojny światowej. Stypendysta Ministerstwa Kultury i Dziedzictwa Narodowego w dziedzinie literatury – publikacja „Dziejopis. Kliszczacki Trójkąt” (2022).
Finalista konkursu wraz z Janem Polewką „Trzy Korony – Małopolska Nagroda Filmowa”, za scenariusz "Objętość Duszy". Dwukrotnie wyróżniony w Konkursie o Konkurs o nagrodę im. Krzysztofa Mętraka. Finalista konkursu Lexmark European Art Prize 2004. Finalista konkursu Obraz Roku 2005 magazyn Art &amp; Business.
W latach 2011–2016 związany z Teatrem Groteska.
Jest również historykiem i autorem książek o tematyce związanej z historią dworów ziemiańskich i kościołów oraz dwóch biografii.

</doc>
<doc id="5284191" url="https://pl.wikipedia.org/wiki?curid=5284191" title="Polska pomoc">
Polska pomoc

Polska pomoc – program współpracy rozwojowej realizowany przez Ministerstwo Spraw Zagranicznych we współpracy z innymi organami administracji rządowej i samorządowej, organizacjami międzynarodowymi oraz organizacjami pozarządowymi.
Współpraca rozwojowa opiera się na trzech filarach:
Obecnie krajami priorytetowymi programu są:
Ponadto Polska prowadzi działania z zakresu pomocy humanitarnej w Iraku (w tym w Regionie Kurdystanu) i Jordanii.

</doc>
<doc id="5284193" url="https://pl.wikipedia.org/wiki?curid=5284193" title="Jacek Bieleński">
Jacek Bieleński

Jacek „Bielas” Bieleński, właśc. Jerzy Bieleński (ur. 16 listopada 1951 w Łodzi) – poeta, autor tekstów piosenek, gitarzysta, wokalista, scenarzysta, aktor epizodyczny, członek zespołów: Plastic Bag, Pavulon, Bielas i Marynarze, Bielas i Koty Papieża, YeShe i Hot Asterix.
Życiorys.
Bieleński ukończył liceum plastyczne w Łodzi, uczęszczał również do liceum nr III, XXI i XVII. Dzięki umiejętnościom nabytym w liceum plastycznym projektował i sprzedawał kimona oraz czapki z daszkiem. Przez 1,5 roku był wicedyrektorem Domu Kultury na Bałutach, ponadto zarabiał, grywając na ul. Piotrkowskiej w Łodzi oraz na ul. Floriańskiej w Krakowie. W latach 80. XX w. założył zespół Różowe Czuby – grupa nagrała z Marylą Rodowicz piosenkę „Dentysta sadysta”. W 1991 założył zespół Plastic Bag (jego nazwa upamiętnia Jerzego Kosińskiego, który miał popełnić samobójstwo za pomocą plastikowej torby foliowej). W 2000 założył wraz z Włodzimierzem Kiniorskim i Filipem Gałązką zespół Pavulon. Jest autorem tekstów piosenek m.in. Ziuta Gralaka, Włodzimierza Kiniorskiego, Maryli Rodowicz, Justyny Steczkowskiej, Fiolki, Wojciecha Waglewskiego, Grażyny Auguścik, zespołu YeShe.
Jest współzałożycielem Stowarzyszenia „Łódź Filmowa”.
Życie prywatne.
Matka Jacka Bieleńskiego, , była absolwentką prawa i dziennikarstwa, pracowała jako modelka, pracownica Ministerstwa Handlu Zagranicznego oraz szefowa reklamy Polleny. Była również "Warszawianką Roku". Bieleński wychowywał się bez ojca, który porzucił rodzinę. Wychowywali go głównie dziadkowie.
Jacek Bielański jest buddystą. Przez wiele lat związany był z Violettą Arlak.

</doc>
<doc id="5284200" url="https://pl.wikipedia.org/wiki?curid=5284200" title="Rizgonys (stacja kolejowa)">
Rizgonys (stacja kolejowa)

Rizgonys () – towarowa stacja kolejowa w pobliżu miejscowości Rizgonys, w rejonie wiłkomierskim, w okręgu wileńskim, na Litwie. Stacja obsługuje kamieniołom Rizgonys.

</doc>
<doc id="5284203" url="https://pl.wikipedia.org/wiki?curid=5284203" title="Aleksander Milski">
Aleksander Milski

Aleksander Nałęcz Milski (ur. 1862 lub 1863 we Lwowie, zm. 26 marca 1919 pod Lwowem) – polski dziennikarz, działacz społeczny.
Życiorys.
Aleksander Nałęcz Milski urodził się w 1862 lub w 1863 we Lwowie. W 1881 ukończył VIII klasę i zdał egzamin dojrzałości w C. K. Gimnazjum im. Franciszka Józefa we Lwowie (w jego klasie był m.in. Tadeusz Wrześniowski). Ukończył studia na Wydziale Prawa Uniwersytetu Lwowskiego. Podczas studiów był działaczem Czytelni Akademickiej i członkiem wydziału tejże.
Został dziennikarzem. Od 1885 przez lata pracował w „Dzienniku Polskim”, najpierw jako współpracownik, a potem jako współwłaściciel i współwydawca. Przez 25 lub 30 lat był redaktorem i właścicielem dwutygodnika „Śmigus” o charakterze satyryczno-humorystycznym, który uchodził za najlepiej redagowany w swoim dziale prasy i został uznany najpoczytniejszym periodykiem w tej dziedzinie na obszarze Galicji Wschodniej. Był współzałożycielem i przez 25 lat działaczem Towarzystwa Dziennikarzy Polskich we Lwowie, wieloletnim skarbnikiem, a potem także prezesem. Był oddany rozwojowi tej instytucji i w tym zakresie współdziałał z żoną.
Założył Fundację Aleksandra i Bożeny Milskich oraz przytulisko dla starców i niezdolnych do pracy ludzi kultury i sztuki wyznania rzymskokatolickiego.
W trakcie wojny polsko-ukraińskiej poniósł śmierć 26 marca 1919 pod Lwowem podczas bombardowania miasta przez Ukraińców. Na podwórze jego domu wpadł wtedy granat, który eksplodował. Chcąc ocenić wyrządzone szkody Milski wyszedł w to miejsce i wtedy został trafiony następnym granatem w głowę, odnosząc obrażenia, w wyniku których zmarł 1,5 godz. później. Został pochowany na Cmentarzu Łyczakowskim we Lwowie.

</doc>
<doc id="5284204" url="https://pl.wikipedia.org/wiki?curid=5284204" title="Halowe Mistrzostwa Świata w Łucznictwie 2014">
Halowe Mistrzostwa Świata w Łucznictwie 2014

12. Halowe Mistrzostwa Świata w Łucznictwie odbyły się w dniach 26 lutego - 2 marca 2014 roku w Nîmes we Francji. 
Polska wywalczyła dwa medale brązowe. Wśród seniorek na podium stanęła drużyna pań w łuku klasycznym w składzie Natalia Leśniak, Karina Lipiarska, Adriana Żurańska. Trzecią juniorką w łuku klasycznym na świecie została Sylwia Zyzańska.

</doc>
<doc id="5284207" url="https://pl.wikipedia.org/wiki?curid=5284207" title="PZWL Wydawnictwo Lekarskie">
PZWL Wydawnictwo Lekarskie



</doc>
<doc id="5284212" url="https://pl.wikipedia.org/wiki?curid=5284212" title="Emely Torazza">
Emely Torazza

Emely Torazza (ur. 2 listopada 2004) – szwajcarska skoczkini narciarska, reprezentantka SC Riedern. Brązowa medalistka zimowego olimpijskiego festiwalu młodzieży Europy w konkursie drużyn mieszanych (2022), dwukrotna indywidualna mistrzyni Szwajcarii (2019, 2021).
Przebieg kariery.
Pierwszymi startami zawodniczki w konkursach organizowanych przez Międzynarodową Federację Narciarską były zawody w kombinacji norweskiej. W sierpniu 2018 na średniej skoczni w Oberstdorfie wzięła udział w zmaganiach zaliczanych do cyklu Youth Cup i zajęła 12. miejsce w Gundersenie oraz 10. w sprincie. W lutym 2019 w Kanderstegu uczestniczyła w konkursach Alpen Cupu. Uplasowała się wówczas na piątym miejscu w rywalizacji indywidualnej i na ósmym w zawodach drużynowych. Były to jej jedyne starty w kombinacji norweskiej w zawodach rangi FIS.
W marcu 2019 po raz pierwszy wystąpiła w zawodach FIS w skokach narciarskich. Jej pierwszy start miał miejsce w konkursie rangi Alpen Cup w Chaux-Neuve, w którym zajęła 22. miejsce.
W sezonie 2019/2020 startowała głównie w Alpen Cup, dziesięciokrotnie zdobywała punkty, a raz stanęła na podium – 10 sierpnia była druga w niemieckim Bischofsgrün. W sierpniu 2019 zadebiutowała w FIS Cupie, dwukrotnie zajmując 8. pozycję w zawodach w Râșnovie. 14 września 2019 wystartowała w Letnim Pucharze Kontynentalnym, zajmując 40. lokatę w norweskim Lillehammer. Pod koniec sezonu 2019/2020 wzięła udział w igrzyskach olimpijskich młodzieży w Prémanon, gdzie w indywidualnym konkursie skoków była 15., a w rywalizacji drużyn mieszanych zespół szwajcarski zajął ostatnie, 12. miejsce (Torazza nie wystartowała jednak ani w pierwszej, ani w drugiej serii zawodów).
W sezonie 2020/2021 ponownie głównie startowała w Alpen Cup. W cyklu wystąpiła ośmiokrotnie, zdobywając w każdych zawodach punkty. Najlepsze miejsce zajęła w Prémanon, gdzie była 5. Startowała również w cyklu FIS Cup, w którym na koniec sezonu sklasyfikowana została na 18. miejscu, zdobywając 119 punktów. Wystartowała na Mistrzostwach Świata Juniorów w Narciarstwie Klasycznym 2021. W rozgrywanych w Lahti zawodach zajęła 41. lokatę.
W sezonie 2021/2022 znalazła się w szwajcarskiej kadrze B juniorek. Sezon ten rozpoczęła od czterech startów w lipcu w Kuopio – najpierw była 13. i 16. w zawodach z cyklu FIS Cup, a następnie zajęła 9. i 10. miejsce w konkursach Letniego Pucharu Kontynentalnego, dzięki czemu zdobyła pierwsze w karierze punkty do klasyfikacji zawodów tej rangi, a w ogólnym rozrachunku uplasowała się w klasyfikacji łącznej całego cyklu na 27. pozycji z dorobkiem 55 punktów. W cyklu Alpen Cup w sezonie 2021/2022 trzykrotnie stanęła na podium zawodów – dwukrotnie zwyciężyła (9 sierpnia w Klingenthal i 12 sierpnia w Pöhli) i raz była druga (11 września w Libercu), dzięki czemu zajęła trzecie miejsce w klasyfikacji generalnej. 
W zimowej edycji Pucharu Kontynentalnego 2021/2022 zdobyła punkty w Innsbrucku, zajmując 29. pozycję. Zimą zaprezentowała się także w pięciu konkursach cyklu FIS Cup, w czterech z nich znalazła się w czołowej dziesiątce. Przełożyło się to na 11. miejsce w klasyfikacji łącznej cyklu w sezonie 2021/2022. W marcu 2022 wystartowała na Mistrzostwach Świata Juniorów 2022, zajmując 30. lokatę indywidualnie. Wystąpiła również na Zimowym Olimpijskim Festiwalu Młodzieży Europy 2022, gdzie indywidualnie zajęła 18. miejsce, a w konkursie drużyn mieszanych zdobyła brązowy medal.
W kwietniu 2022 ponownie została powołana do żeńskiej kadry B, w której będzie startować w sezonie 2022/2023.
6 sierpnia 2022 zadebiutowała w Letnim Grand Prix. W Courchevel uplasowała się na 19. pozycji, jednocześnie zdobywając swoje pierwsze punkty w tym cyklu. 5 listopada 2022 zadebiutowała w Pucharze Świata, zajmując 40. miejsce w zawodach w Wiśle. 1 stycznia 2023 zdobyła pierwsze punkty cyklu dzięki zajęciu 29. lokaty w konkursie w Ljubnie.
Pięciokrotnie stanęła na podium mistrzostw Szwajcarii – w 2017 w Einsiedeln i w 2018 w Kanderstegu zdobyła brązowy medal, w 2019 w Chaux-Neuve została mistrzynią kraju, a w 2020 w Einsiedeln zdobyła srebrny medal, a w 2021 po raz drugi w karierze została mistrzynią Szwajcarii. Zwyciężyła na średniej skoczni narciarskiej w Gibswil, w zawodach tych wzięły udział cztery zawodniczki.

</doc>
<doc id="5284213" url="https://pl.wikipedia.org/wiki?curid=5284213" title="Serhij Riabczenko">
Serhij Riabczenko

Serhij Wasylowycz Riabczenko (, , "Siergiej Wasiljewicz Riabczenko"; ur. 1 czerwca 1923 w Aleksandrii, zm. 27 czerwca 1992 w Odessie) – radziecki i ukraiński artysta grafik.
Życiorys.
Serhij Wasylowycz Riabczenko urodził się 1 czerwca 1923 r. w Aleksandrii w obwodzie kirowogradzkim.
Od dziecka lubił rysować. Lata jego młodości przypadły na początek Wielkiej Wojny Ojczyźnianej; na froncie w czasie spokoju szkicował sylwetki żołnierzy. Jako uczestnik II wojny światowej został nagrodzony za zasługi Orderem Czerwonej Gwiazdy, Orderem Wojny Ojczyźnianej oraz medalami „Za odwagę”, „Za zdobycie Budapesztu” i „Za zdobycie Wiednia”.
Po demobilizacji wojskowej Serhij Riabczenko powrócił do Aleksandrii i pracował w oddziale kompletowania sprzętu w spółce Ukrajinawuhilla, następnie przeniósł się do Odessy, gdzie w 1947 roku rozpoczął naukę w Odeskiej Szkole Artystycznej im. M.B. Grekowa. Jego nauczycielami w ramach wybranej specjalizacji byli L.J. Muchnik, M.K. Popławski i M.M. Mutselmacher. Na kurs dyplomowy razem z artystą uczęszczała jego przyszła żona – Olga Stepanowna Riabczenko. W 1953 roku Serhij Riabczenko zakończył naukę na uczelni.
W 1954 roku artysta zadebiutował na republikańskiej wystawie, od 1956 roku brał udział w licznych wystawach krajowych i zagranicznych.
Od 1959 roku artysta był członkiem Związku Artystów ZSRR.
Zmarł 27 czerwca 1992 roku w Odessie.
Twórczość.
Serhij Riabczenko uznawany jest za jednego z najlepszych ukraińskich grafików. Specjalizował się w dziedzinie grafiki sztalugowej w następujących technikach: rysunku, akwaforty, linorytu, litografii i akwareli. Do najważniejszych dzieł artysty należą m.in.: cykl akwafort i linorytów „Pejzaże Odessy” (1954-1961); cykl litografii „Marynarka Wojenna” (1959-1960); seria linorytów „Legendarni Bohaterowie Wojenni” (1963-1965).

</doc>
<doc id="5284224" url="https://pl.wikipedia.org/wiki?curid=5284224" title="Stanisław Rybakowski">
Stanisław Rybakowski

Stanisław Rybakowski (ur. 1 listopada 1950 w Warszawie) – polski trener kajakarstwa, najlepszy trener roku 1986 w Plebiscycie „Przeglądu Sportowego”.
Życiorys.
Jest absolwentem Akademii Wychowania Fizycznego w Warszawie (1975). W młodości uprawiał różne sporty, ale ostatecznie zdecydował się na kajakarstwo, pływał w kanadyjce. Od 1974 był asystentem Andrzeja Niedzielskiego w reprezentacji Polski seniorów i w tej roli miał udział w srebrnym medalu osady Jerzy Opara-Andrzej Gronowicz w C-2 1000 metrów podczas igrzysk olimpijskich w Montrealu (1976). W 1979 został trenerem reprezentacji Polski kanadyjkarzy, w grudniu 1980 przez pewien czas równocześnie głównym trenerem reprezentacji męskiej (kajakarzy i kanadyjkarzy). Był pomysłodawcą stworzenia kanadyjkowej dwójki Marek Łbik-Marek Dopierała, którą doprowadził do złotych (1986 - C-2 10000 metrów, 1987 - C-2 500 metrów), srebrnych (1985 - C-2 500 metrów, 1986 - C-2 1000 metrów, 1987 - C-2 1000 metrów) i brązowego (1985 - C-2 10000 metrów medali mistrzostw świata) oraz medali olimpijskich podczas igrzysk olimpijskich w Seulu (1988) (srebro w C-2 500 metrów i brąz w C-2 1000 metrów). Ponadto z osadą Marek Łbik-Piotr Pawłowski zdobył brązowy medal mistrzostw świata w 1979, a z osadą Marek Łbik-Tomasz Goliasz srebrny medal mistrzostw świata w 1989. W związku ze swoimi sukcesami został najlepszym trenerem roku 1986 w Plebiscycie „Przeglądu Sportowego”. Odszedł ze swojego stanowiska w 1989. W 2005 został asystentem trenera Aleksandra Kolybelnikova w kanadyjkarskiej reprezentacji Polski. W kolejnych latach pełnił różne funkcje szkoleniowe w Polskim Związku Kajakowym, m.in. prowadził kadrę młodzieżową, w latach 2009-2011 kadrę seniorską, jesienią 2017 był trenerem tymczasowym reprezentacji seniorskiej po rezygnacji Marka Plocha.

</doc>
<doc id="5284232" url="https://pl.wikipedia.org/wiki?curid=5284232" title="Kościół św. Marka Ewangelisty w Kątach Rybackich">
Kościół św. Marka Ewangelisty w Kątach Rybackich

Kościół św. Marka Ewangelisty w Kątach Rybackich – rzymskokatolicki kościół parafialny znajdujący się w Kątach Rybackich. Jest siedzibą parafii wchodzącej w skład dekanatu krynickiego diecezji elbląskiej. 
Historia.
8 grudnia 1988 r. abp gdański Tadeusz Gocłowski erygował parafię. Budowę kościoła rozpoczęto w 1990, a zakończono w 1995. 8 grudnia 1995 r. został poświęcony przez bpa Andrzeja Śliwińskiego, zaś konsekrowany 2 grudnia 1998 r.
Opis.
Świątynia dzięki swojej konstrukcji doskonale wkomponowuje się w pejzaż miejscowości. Na zewnętrznej ścianie świątyni umieszczona jest śruba sterownicza łodzi. Wnętrze świątyni jest wypełnione elementami nawiązującymi do charakteru miejscowości, w tym m.in. mównica z kołem sterowniczym. W wieży kościelnej znajdują się dwa dzwony. 

</doc>
<doc id="5284243" url="https://pl.wikipedia.org/wiki?curid=5284243" title="Admirał Makarow (2015)">
Admirał Makarow (2015)

Admirał Makarow () – fregata rakietowa Floty Czarnomorskiej Federacji Rosyjskiej typu "Admirał Grigorowicz" (projektu 11356M) z początku XXI wieku; kolejny okręt o tej nazwie, nadanej na cześć admirała Stiepana Makarowa. Do służby weszła w grudniu 2017. Brała udział w inwazji Rosji na Ukrainę w 2022 roku. 6 maja 2022 roku pojawiły się w mediach informacje o uszkodzeniu lub nawet zatopieniu jednostki, lecz wiadomość tę zdementowano. Od maja tego roku okręt flagowy Floty Czarnomorskiej.
Ma około 4 tysiące ton wyporności, 124,8 metrów długości oraz 15,2 metrów szerokości. Napęd stanowią turbiny gazowe, pozwalające na osiąganie prędkości do 32 węzłów. Uzbrojenie główne składa się z armaty kalibru 100 mm i pionowych wyrzutni pocisków przeciwlotniczych średniego zasięgu Sztil-1 oraz pocisków przeciwokrętowych Oniks lub manewrujących Kalibr.
Budowa.
„Admirał Makarow” był trzecią zbudowaną fregatą rakietową projektu 11356M. Fregaty te, zaprojektowane i zbudowane w Rosji, były pierwszymi większymi okrętami nawodnymi nowo zbudowanymi dla Floty Czarnomorskiej po rozpadzie ZSRR. Ich konstrukcja wywodzi się z powstałych na zamówienie Indii fregat typu "Talwar", stanowiących z kolei rozwinięcie wcześniejszych radzieckich projektów. W odróżnieniu od starszych okrętów, charakteryzowały się one między innymi wprowadzeniem nowoczesnego ukształtowania burt kadłuba i nadbudówek zgodnie z wymogami trudnowykrywalności ("stealth"). 
Stępkę pod budowę „Admirała Makarowa” położono w stoczni Jantar w Kaliningradzie 29 lutego 2012 roku, a okręt wodowano 2 września 2015 roku. We wrześniu 2017 roku zakończył państwowe próby odbiorcze. Okręt następnie wszedł do służby 27 grudnia 2017 roku. 
Skrócony opis.
Długość całkowita fregaty wynosi 124,8 m, a szerokość maksymalna 15,2 m. Zanurzenie przy wyporności bojowej wynosi 4,2 m, a razem z gruszką dziobową 5,8 m. Wyporność normalna wynosi 3300 ton, bojowa: 4035 ton, a wyporność pełna: 4500 ton. Napęd stanowią cztery turbiny gazowe w układzie COGAG, napędzające dwie śruby: dwie marszowe i dwie mocy szczytowej, o łącznej mocy 60 900 KM (45 400 kW). Pozwala on na osiąganie prędkości maksymalnej 30 węzłów, a krótkotrwałej 32 węzły. Zasięg pływania z prędkością ekonomiczną 14 węzłów wynosi 4850 mil morskich, a przy prędkości 30 węzłów wynosi 700 mil morskich.
Główny system uzbrojenia ofensywnego stanowi ośmiokomorowa wyrzutnia pionowa w części dziobowej dla ośmiu pocisków manewrujących. Można wystrzeliwać z niej pociski przeciwokrętowe 3M55 Oniks lub pociski manewrujące rodziny Kalibr: przeciwokrętowe 3M-54, woda-ziemia 3M-14 lub rakietotorpedy 91RE1. Brak jest uniwersalnych pocisków, wymuszający ograniczenie zestawu zabieranych pocisków służących do zwalczania konkretnych celów. Drugim systemem uzbrojenia rakietowego są dwa 12-komorowe bloki pionowych wyrzutni Sztil-1 (Tornado) pocisków przeciwlotniczych średniego zasięgu 9M317M. Pociski te mogą zwalczać cele powietrzne na wysokości do 15 000 m i w odległości do 50 km, a w razie konieczności także cele nawodne. Wyrzutnie umieszczone są na pokładówce na dziobie, między armatą a wyrzutniami pocisków Oniks/Kalibr. Uzbrojenie rakietowe uzupełnia osiem wyrzutni przenośnych pocisków krótkiego zasięgu 9K38 Igła-1.
Uzbrojenie artyleryjskie składa się z szybkostrzelnej armaty uniwersalnej kalibru 100 mm A-190, umieszczonej na dziobie, w wieży o zmniejszonej skutecznej powierzchni odbicia. Całkowity zapas amunicji wynosi 480 pocisków. Jako zestaw obrony bezpośredniej służą dwa działka wielolufowe 30 mm AK-630M, rozmieszczone po bokach hangaru na rufie. Artyleria kierowana jest radarowo. Okręt ponadto przenosi broń maszynową.
Broń podwodną stanowią przede wszystkim cztery wyrzutnie torped kalibru 533 mm, służące przede wszystkim do odpalania ciężkich torped przeciwpodwodnych różnych wzorów. Ich uzupełnienie stanowi pojedyncza dwunastoprowadnicowa wyrzutnia rakietowych bomb głębinowych RBU-6000, o zasięgu 5800 m, z zapasem 96 bomb. Możliwości zwalczania okrętów podwodnych zwiększa śmigłowiec pokładowy Ka-27, ze stałym hangarem i lądowiskiem na rufie.
Okręt ma stosunkowo bogaty zestaw sensorów, aczkolwiek złożony głównie z nowych wersji urządzeń wywodzących się z czasów ZSRR, umiarkowanie nowoczesnych. Składa się on z dwóch radarów obserwacji powietrznej i nawodnej (MR-760MA Friegat-M2EM i MR-352 Pozitiw-E), dwóch radarów wykrywania celów niskolecących MR-212 Wajgacz-Najada, radarów naprowadzania pocisków przeciwlotniczych i pocisków Kalibr, radaru artyleryjskiego oraz systemu hydrolokacyjnego. Posiada również urządzenia walki radioelektronicznej.
Służba.
Po podniesieniu bandery 27 grudnia 2017 w Kaliningradzie, załoga okrętu szkoliła się na Morzu Bałtyckim. 29 lipca 2018 roku „Admirał Makarow” wziął udział w paradzie w Petersburgu z okazji dnia marynarki, a w sierpniu rozpoczął przejście na Morze Czarne, pełniąc po drodze służbę na Morzu Śródziemnym. 5 października 2018 roku przybył po raz pierwszy do docelowej bazy Floty Czarnomorskiej w Sewastopolu
Od listopada 2018 do początku marca 2019 roku pełnił służbę w składzie rosyjskiego stałego zespołu na Morzu Śródziemnym. Od września do grudnia 2019 roku ponownie pełnił służbę na Morzu Śródziemnym, w tym we wrześniu odbył wizytę na Korfu z dowódcą Floty Czarnomorskiej wiceadmirałem Igorem Osipowiczem w ramach uroczystości tygodnia rosyjskiego na Wyspach Jońskich, w listopadzie uczestniczył w ćwiczeniach z marynarką Algierii, a w grudniu z marynarką Syrii. Na początku 2020 roku ponownie odbył rejs na Morze Śródziemne i Morze Czarne z bliźniaczą fregatą „Admirał Essen”, powracając do bazy 10 kwietnia, po przejściu dwutygodniowej kwarantanny w związku z epidemią Covid-19. Kolejny rejs na Morze Śródziemne odbył od czerwca do października 2020 roku. Na Morzu Śródziemnym ponownie operował od maja do sierpnia 2021 roku 
Okręt wziął udział w inwazji Rosji na Ukrainę w 2022 roku. 22 marca zniszczył pociskiem przeciwlotniczym systemu Sztil-1 ukraiński okręt-bazę nurków „Netiszyn” (proj. 535 "Krab"), który uszkodzony wyrzucił się na mieliznę. 6 maja 2022 r. pojawiły się w mediach informacje o jego poważnym uszkodzeniu lub nawet zatopieniu przez Siły Zbrojne Ukrainy przy użyciu rakiet typu Neptun, które uderzyć miały w okręt 5 maja, wywołując jego pożar. 7 maja media zdementowały te informacje, podając, że okrętem, który tego dnia zniszczono, nie był „Admirał Makarow”, lecz kuter desantowy typu "Serna", który nie został trafiony Neptunami, lecz z drona Bayraktar w rejonie Wyspy Wężowej.
W drugiej połowie maja 2022 roku „Admirał Makarow” został okrętem flagowym Floty Czarnomorskiej, po zatopionym krążowniku „Moskwa”.
Prawdopodobnie został uszkodzony w nieznanym stopniu w ataku ukraińskich bezzałogowych łodzi wybuchowych na okręty na redzie Sewastopola w nocy 28/29 października 2022 roku – z ujawnionego przez stronę ukraińską nagrania wynika skuteczny atak na fregatę projektu 11356M, identyfikowaną jako „Admirał Makarow”. 

</doc>
<doc id="5284245" url="https://pl.wikipedia.org/wiki?curid=5284245" title="Dorota Strąg">
Dorota Strąg

Dorota Strąg (ur. 2 sierpnia 1994 w Szczecinie) – polska siatkarka plażowa, reprezentantka Polski oraz medalistka mistrzostw Polski w siatkówce plażowej.
Od 2012 roku reprezentuje Polskę w turniejach międzynarodowych. W 2014 roku w parze z Katarzyną Kociołek wywalczyła srebrny medal podczas mistrzostw Europy U-22 w tureckim Fethiye, w finale przegrywając z inną polską parą Jagoda Gruszczyńska/Karolina Baran. W 2015 roku para Strąg/Kociołek ponownie stanęła na drugim stopniu podium mistrzostw Europy U-22, które były rozgrywane w portugalskim Macedo de Cavaleiros. Pierwszy sukces w seniorskiej siatkówce odniosła w lipcu 2016 roku w parze z Jagodą Gruszczyńską, zajmując trzecie miejsce w turnieju CEV Satellite Timisoara.
Jest trzykrotną medalistką mistrzostw Polski w siatkówce plażowej. W 2016 roku we Wrześni oraz w 2020 roku w Mysłowicach w parze z Jagodą Gruszczyńską wywalczyła brązowe medale. W 2017 roku z Martyną Kłodą wywalczyła srebrny medal.
Na swoim koncie ma także złoty medal mistrzostw Polski w siatkówce na śniegu, który wywalczyła w 2018 rok w Białce Tatrzańskiej w parze z Moniką Brzostek.

</doc>
<doc id="5284248" url="https://pl.wikipedia.org/wiki?curid=5284248" title="Bruno Watschinger">
Bruno Watschinger

Bruno Watschinger (ur. 14 czerwca 1920 w Linzu, zm. 28 czerwca 2017 tamże) – austriacki lekarz chorób wewnętrznych, nefrolog, profesor Uniwersytetu Wiedeńskiego.
Życiorys.
Począwszy od roku 1950 interesował się medycyną wewnętrzną, w tym głównie zaburzeniami płynów i elektrolitów w różnorakich schorzeniach, zwłaszcza związanych z występowaniem nadciśnienia tętniczego. Kształcił się wówczas w klinice uniwersyteckiej w Wiedniu, u profesora Karla Fellingera. W tym samym czasie skupił się na zagadnieniach klinicznych oraz badawczych z zakresu nefrologii. W 1955 roku otrzymał naukowe stypendium od Światowej Organizacji Zdrowia, po czym rozpoczął staż w klinice w Cleveland. Pracował tam u jednego z twórców sztucznej nerki, Willema Kolffa, w którego laboratorium skonstruował dializator zwojowy ułatwiający hemodializę (1955). Było to bardzo nowatorskie urządzenie, m.in. dzięki któremu wprowadzono w Austrii program przeprowadzania przewlekłych hemodializ (1968). W 1956 roku powrócił do Wiednia, a następnie został wybrany na stanowisko kierownika kliniki chorób wewnętrznych Szpitala Elżbietanek w Linz. Z placówką to związany był aż do emerytury.
Habilitował się W 1964 roku, w roku 1971 uzyskał tytuł profesora Uniwersytetu Wiedeńskiego. Również w 1971 roku był współzałożycielem, a następnie także prezydentem, Austriackiego Towarzystwa Biomateriałów i Sztucznych Organów. Łącznie opublikował ponad 100 prac naukowych, przede wszystkim z zakresu nefrologii. W 1961 roku był jednym ze współzałożycieli, a potem też członkiem zarządu Międzynarodowego Towarzystwa Nefrologicznego. Zainicjował w 1976 roku Naddunajskie Sympozja Nefrologiczne. Miały one szczególnie duże znaczenie dla współpracy między środowiskami naukowymi z obu stron żelaznej kurtyny. Jedno z nich odbywało się w Krakowie. 
Członkostwo.
Był członkiem honorowym ERA-EDTA (ang. "European Renal Association - European Dialysis and Transplant Association"), Austriackiego Towarzystwa Medycyny Wewnętrznej, jak również narodowych towarzystw nefrologicznych z Austrii, Bułgarii, Czech, Niemiec, Węgier, Szwajcarii oraz Polski.
Rodzina.
Miał dwójkę dzieci: córkę Reginę (mikrobiologa) i Bruno juniora (nefrologa).

</doc>
<doc id="5284257" url="https://pl.wikipedia.org/wiki?curid=5284257" title="16+1">
16+1

16+1 (w latach 2019–2021 17+1, od 2022 14+1) – format współpracy politycznej i gospodarczej Chińskiej Republiki Ludowej z państwami Europy Środkowej i Wschodniej zainicjowany w 2012 roku.
W założeniach obszarami kooperacji są handel i inwestycje (w tym większe otwarcie chińskiego rynku dla żywności), rozbudowa infrastruktury i połączeń transportowych, przemysł i energetyka, kontakty międzyludzkie oraz współpraca finansowa. Realizacji tych celów służy fundusz inwestycyjny
Uczestnicy formatu.
Uczestnikami współpracy są:
Byli uczestnicy:
Szczyty.
Według stanu na rok 2022 dotychczas odbyło się dziewięć szczytów na szczeblu przywódców państw:

</doc>
<doc id="5284260" url="https://pl.wikipedia.org/wiki?curid=5284260" title="Jacek Wożuczyński">
Jacek Wożuczyński

Jacek (Hiacynt) Wożuczyński herbu Godziemba (zm. przed 15 lipca 1655 roku) – łowczy bełski od 1649 roku.
Poseł sejmiku bełskiego na sejm zwyczajny 1652 roku, sejm zwyczajny 1654 roku.

</doc>
<doc id="5284261" url="https://pl.wikipedia.org/wiki?curid=5284261" title="Kościół Chrystusa Zbawiciela w Gdańsku-Osowej">
Kościół Chrystusa Zbawiciela w Gdańsku-Osowej

Kościół Chrystusa Zbawiciela w Gdańsku - Osowej – rzymskokatolicki kościół znajdujący się w Gdańsku w dzielnicy Osowa. Jest siedzibą dekanatu Gdańsk-Oliwa, oraz wchodzącej w skład parafii.

</doc>
<doc id="5284269" url="https://pl.wikipedia.org/wiki?curid=5284269" title="Lila Budżurowa">
Lila Budżurowa

Lila Rustemiwna Budżurowa (, ur. 1958 w Angrenie) – ukraińska dziennikarka i poetka pochodzenia krymskotatarskiego, .
Życiorys.
Ukończyła studia na wydziale filologicznym Taszkenckiego Instytutu Pedagogicznego. W 1989 roku, kiedy umożliwiono Tatarom repatriację, przeniosła się na Krym. W 1991 roku była delegatką na II . Dwukrotnie była członkinią Medżlisu Tatarów Krymskich. W 1995 roku została deputowaną Rady Najwyższej Republiki Autonomicznej Krymu. 
Była redaktorką naczelną czasopisma „Awdet” w latach 1991–1997 oraz czasopisma „Pierwaja Krymskaja” od 2002 roku. Publikowała m.in. w „Ukraińskiej prawdzie”, współpracowała ze stacją STB w latach 1994–2003, była redaktorką i prezenterką agencji . Od 1994 roku pracowała dla Agence France-Presse jako korespondentka. Była prezeską Stowarzyszenia Niezależnych Dziennikarzy Krymu w 2001 roku.
Pozostawała na Krymie podczas jego aneksji przez Rosję. Koordynowała prace społecznej inicjatywy Бизим балалар (, ), która powstała w 2017 roku i zajmowała się pomocą dzieciom aresztowanych Tatarów krymskich. Organizacja została jednak zamknięta przez rząd rosyjski, a uczestnicy akcji zostali ukarani. Od 2013 roku była wicedyrektorką prywatnej, niezależnej krymskotatarskiej stacji telewizyjnej ATR, którą zajęli i zamknęli Rosjanie (stacja została przeniesiona do Kijowa). Po tym wydarzeniu pozostała na Krymie współtworzyła platformę informacyjną dla Tatarów Krymskich i studio produkcyjne QaraDeniz. 
Twórczość.
Opublikowała dwa zbiory wierszy (samizdaty):

</doc>
<doc id="5284271" url="https://pl.wikipedia.org/wiki?curid=5284271" title="Zygmunt Lenkiewicz">
Zygmunt Lenkiewicz



</doc>
<doc id="5284282" url="https://pl.wikipedia.org/wiki?curid=5284282" title="Linia kolejowa Koszedary – Radziwiliszki">
Linia kolejowa Koszedary – Radziwiliszki

Linia kolejowa Koszedary – Radziwiliszki – linia kolejowa na Litwie łącząca stację Koszedary ze stacją Radziwiliszki.
Linia na całej długości jest niezelektryfikowana. Liczba torów jest zmienna i wynosi na poszczególnych odcinkach:
Historia.
Linia powstała w 1871 jako część drogi żelaznej libawsko-romeńskiej. Początkowo leżała w Imperium Rosyjskim, w latach 1918 - 1940 położona była na Litwie, następnie w Związku Sowieckim (1940 - 1991). Od 1991 ponownie znajduje się w granicach niepodległej Litwy.

</doc>
<doc id="5284283" url="https://pl.wikipedia.org/wiki?curid=5284283" title="Zygmunt Lenkiewicz (duchowny)">
Zygmunt Lenkiewicz (duchowny)

Zygmunt Lenkiewicz (ur. 1845, zm. 1913) – polski duchowny rzymskokatolicki.
Życiorys.
Urodził się w 1845. W 1867 otrzymał sakrament święceń kapłańskich. Rok potem udał się na dalsze studia do Trinitaneum w Wiedniu. Zyskał stopień doktora teologii. Po powrocie do Galicji został katechetą w gimnazjum we Lwowie oraz prefektem małego seminarium. Pisał prace naukowe, po czym w 1881 został powołany do Katedry Teologii Moralnej na Uniwersytecie Jagiellońskim. Po 10 latach wrócił do Lwowa. Został wtedy kanonikiem kapituły metropolitalnej obrządku łacińskiego. Był rektorem Seminarium Duchownego. Pełnił funkcję redaktora i wydawcy „Gazety Kościelnej”. W 1912 został tam infułatem dziekanem kapituły i pełnił tę funkcję do końca życia w charakterze prałata domowego Jego Świętobliwości.
Był dyrektorem Zakładu Głuchoniemych we Lwowie. Z koła radzieckiego został wybrany radnym miejskim we Lwowie. Zasiadł w C. K. Radzie Szkolnej Krajowej jako reprezentant wyznań. Był członkiem Towarzystwa Galicyjskiej Kasy oszczędności we Lwowie i członkiem kuratorii Fundacji „Schroniska dla Starców im. Domsa” we Lwowie.
Został odznaczony Krzyżem Komandorskim Orderu Franciszka Józefa (1908) i Orderem Korony Żelaznej III klasy (1898).
Zmarł w 1913. Został pochowany na Cmentarzu Łyczakowskim we Lwowie.

</doc>
<doc id="5284284" url="https://pl.wikipedia.org/wiki?curid=5284284" title="Mistrzostwa Świata w Kajakarstwie 1995">
Mistrzostwa Świata w Kajakarstwie 1995

27. Mistrzostwa świata w kajakarstwie odbyły się w dniach 15–20 sierpnia 1995 w Duisburgu.
Rozegrano 18 konkurencji męskich i 6 kobiecych. Mężczyźni startowali w kanadyjkach jedynkach (C-1), dwójkach (C-2) i czwórkach (C-4) oraz w kajakach jedynkach (K-1), dwójkach (K-2) i czwórkach (K-4), zaś kobiety w kajakach jedynkach, dwójkach i czwórkach. Liczba i rodzaj konkurencji nie zmieniły się od poprzednich mistrzostw.
Pierwsze miejsce w klasyfikacji medalowej wywalczyli reprezentanci Węgier.

</doc>
<doc id="5284294" url="https://pl.wikipedia.org/wiki?curid=5284294" title="Cielanciejewa">
Cielanciejewa

Cielanciejewa (; , "Tielentiejewo") – wieś na Białorusi, w obwodzie witebskim, w rejonie orszańskim, w sielsowiecie Wuscie.
Wieś położona jest nad rzeką Adrou i przy linii kolejowej Orsza – Mohylew. Od wschodu sąsiaduje z Orszą.

</doc>
<doc id="5284297" url="https://pl.wikipedia.org/wiki?curid=5284297" title="Czerwina">
Czerwina

Czerwina (; , "Czierwino") – wieś na Białorusi, w obwodzie witebskim, w rejonie orszańskim, w sielsowiecie Wuscie.
Transport.
Znajduje tu się stacja kolejowa Czerwina, położona na linii Orsza – Mohylew. Przez wieś przebiega droga republikańska R76, od której odchodzi tu zachodnia obwodnica Orszy.

</doc>
<doc id="5284305" url="https://pl.wikipedia.org/wiki?curid=5284305" title="Półbaszta w Tarnowie">
Półbaszta w Tarnowie



</doc>
<doc id="5284307" url="https://pl.wikipedia.org/wiki?curid=5284307" title="Shao Birun">
Shao Birun

Shao Birun (; ur. 15 sierpnia 2003) – chińska skoczkini narciarska.
Przebieg kariery.
W październiku 2019 zadebiutowała w FIS Cupie, zajmując 21. i 23. miejsce w Villach. Wzięła udział w Mistrzostwach Świata Juniorów 2020, gdzie indywidualnie zajęła 49. lokatę, a w konkursie drużynowym 14. pozycję. 15 lipca 2021 roku po raz pierwszy stanęła na podium w cyklu FIS Cup, wygrywając konkurs w Kuopio. Dwa dni później na tej samej skoczni wystartowała w Letnim Pucharze Kontynentalnym, również w tym cyklu zawodów odnosząc zwycięstwo. We wrześniu 2021 zadebiutowała w Letnim Grand Prix, zajmując 33. pozycję w Czajkowskim. W listopadzie 2021 w Niżnym Tagile wystąpiła w kwalifikacjach do zawodów Pucharu Świata; dwukrotnie nie zakwalifikowała się do konkursu głównego.
W grudniu 2021 zadebiutowała w zimowej edycji Pucharu Kontynentalnego, zajmując 15. lokatę w konkursie w Zhangjiakou.

</doc>
<doc id="5284309" url="https://pl.wikipedia.org/wiki?curid=5284309" title="Kiki Kogelnik">
Kiki Kogelnik

Kiki Kogelnik (ur. 22 stycznia 1935 w Bleiburgu, zm. 1 lutego 1997 w Wiedniu) – austriacka rzeźbiarka i malarka.
Życiorys.
Studiowała na Akademii Sztuk Pięknych w Wiedniu. Początkowo działała w kręgu m.in. Arnulfa Rainera, z którym była na krótko zaręczona. Przeprowadziła się do Paryża w 1951 roku. Mieszkała i pracowała w Nowym Jorku (do którego przeprowadziła się w 1961 roku), Wiedniu i Bleiburgu. W Nowym Jorku należała do kręgu artystów takich jak Andy Warhol czy Roy Lichtenstein. Jej pierwsza wystawa została zaprezentowana w nowojorskim w 1965 roku. Poślubiła George'a Schwarza, radioonkologa ze szpitala na Manhattanie, w 1966 roku. Miała syna Mono. Była właścicielką kilku restauracji w Nowym Jorku, dla których opracowała projekty wystroju. 
Zmarła w prywatnej klinice w Wiedniu na raka jajnika. 
Twórczość.
Początkowo, w latach 50. XX wieku, malowała surowe prace abstrakcjonistyczne. W swoich dojrzałych pracach łączyła europejski figuratywizm z amerykańskim pop-artem. Jej styl niekiedy przypomina bądź styl grafik reklamowych. Malowała obrazy, tworzyła rzeźby z winylu, szkła (m.in. abstrakcyjne twarze), włókna, zajmowała się także grafiką, instalacjami, happeningiem (np. w 1969 roku zorganizowała "Moonhappening Apollo 11" w wiedeńskiej galerii w związku z misją Apollo 11).

</doc>
<doc id="5284316" url="https://pl.wikipedia.org/wiki?curid=5284316" title="Wzmocnienie sygnału metodą odwracalnej wymiany">
Wzmocnienie sygnału metodą odwracalnej wymiany

Wzmocnienie sygnału metodą odwracalnej wymiany, SABRE (od angielskiego "Signal Amplification by Reversible Exchange") – jedna z dwóch metod wzmocnienia sygnału rezonansu magnetycznego wykorzystujących parawodór. 
Przeprowadzenie eksperymentu SABRE wymaga zmieszania roztworu cząsteczki, która będzie hiperpolaryzowana, katalizatora przeniesienia hiperpolaryzacji oraz parawodoru.
Hiperpolaryzacja.
Ze względu na małą różnicę energii między stanami spinowymi wodoru, różnica w ich obsadzeniu jest bardzo mała. Różnica ta nazywana jest polaryzacją. W stanie równowagi termodynamicznej różnice te są niewielkie, rzędu 10-6. Celem hiperpolaryzacji jest zwiększenie różnicy obsadzeń tych poziomów przy zadanych parametrach pola magnetycznego spektrometru w celu wykrycia wyraźniejszego sygnału NMR.
Parawodór.
Do przeprowadzenia hiperpolaryzacji metodą SABRE konieczne jest użycie parawodoru. Jest to jeden z izomerów spinowych wodoru. Różnią się one wzajemnym ułożeniem spinów jąder wodoru w cząsteczce H2. W temperaturze pokojowej stosunek między liczby cząsteczek ortowodoru do liczby cząsteczek parawodoru wynosi 3:1. W temperaturze około 77 K w mieszaninie takiej znajduje się mniej więcej równa liczba cząsteczek orto- i parawodoru.
Katalizatory.
Rolą katalizatora w hiperpolaryzacji metodą SABRE jest przeniesienie wysokiego stopnia polaryzacji jądrowej z jąder wodoru na jądra atomów hiperpolaryzowanej cząsteczki. Stosowanie katalizatorów zawierających toksyczny iryd przez długi czas stanowiło przeszkodę w zastosowaniu produktów SABRE w celach biomedycznych, podobnie jak kwestia rozpuszczalności rzeczonych katalizatorów. Nowe perspektywy w tym zakresie stwarza zastosowanie katalizatorów niezawierających atomów metalu. Prowadzone są także prace nad minimalizacją stężenia katalizatora w mieszaninie podawanej pacjentowi poprzez separację katalizatora. Niedawno pojawiły się doniesienia o hiperpolaryzacji związków przeciwnowotworowych w celu badania ich metabolizmu.
Istotnym czynnikiem wpływającym na efektywność transferu polaryzacji jest zatłoczenie steryczne katalizatora.
Przebieg eksperymentu SABRE.
Podczas eksperymentu SABRE roztwór katalizatora oraz hiperpolaryzowanej cząsteczki wystawiany jest na kontakt z parawodorem. W wyniku tego tworzy się labilny kompleks katalizator – substraty – wodór, który po pewnym czasie się rozpada. Dzięki temu istnieje możliwość wielokrotnego hiperpolaryzowania danej cząsteczki.

</doc>
<doc id="5284317" url="https://pl.wikipedia.org/wiki?curid=5284317" title="Kit Connor">
Kit Connor

Kit Sebastian Connor (ur. 8 marca 2004 w Croydon w Londynie) – brytyjski aktor.
Zagrał m.in. w filmach: "Uwolnić Mikołaja!" (2014), "Rocketman" (2019) i "Kwiat szczęścia" (2019) oraz serialu Netflixa "Heartstopper" (2022).
Dzieciństwo.
Urodził się w Croydon, jednej z dzielnic Londynu. Uczęszczał do Hayes Primary School w Kenley, a następnie do Whitgift School w South Croydon.
Kariera.
Zadebiutował na ekranie w wieku ośmiu lat, występując w niewielkich rolach w sitcomie "Chickens" na Sky One, w filmie "An Adventure in Space and Time" oraz w brytyjskim serialu "Na sygnale". W 2014 wystąpił jako Tom Anderson w świątecznej komedii "Uwolnić Mikołaja!" oraz gościnnie w roli Archiego Becklesa w serialu CBBC "Rocket's Island". Wystąpił także jako młody Pietia Rostow w miniserialu "Wojna i pokój" oraz Bob Sheehan w miniserialu "SS-GB".
Jako aktor teatralny zadebiutował na scenie Donmar Warehouse w spektaklu "Welcome Home, Captain Fox!".
W 2018 wystąpił w filmach: "Na głęboką wodę", "Stowarzyszenie Miłośników Literatury i Placka z Kartoflanych Obierek" i "Rzeźnia" oraz filmie telewizyjnym BBC One "Grandpa's Great Escape". Wystąpił też w roli Alexandra w przedstawieniu "Fanny &amp; Alexander" w teatrze The Old Vic. W 2019 wcielił się w postać nastoletniego Eltona Johna w filmie muzycznym "Rocketman" oraz zagrał Joe Woodarda w filmie "Kwiat szczęścia". W tym samym roku zaczął podkładać głos Pantalaimona w serialu fantasy BBC One i HBO "Mroczne materie".
W kwietniu 2021 ogłoszono, że Connor wystąpi w serialu Netflixa "Heartstopper", adaptacji webkomiksu i powieści graficznej o tym samym tytule autorstwa Alice Oseman. Powiedział, że brał udział w przesłuchaniu do roli Charliego, ale ostatecznie został obsadzony w roli drugiego głównego bohatera, Nicka Nelsona.

</doc>
<doc id="5284321" url="https://pl.wikipedia.org/wiki?curid=5284321" title="Ludwig Kayser">
Ludwig Kayser

Ludwig Kayser (ur. 17 września 1899 w Münster, zm. 25 listopada 1984 tamże) – niemiecki prawnik, ostatni przed wojną demokratycznie wybrany burmistrz Braniewa (1929–1935).
Życiorys.
Ludwig Kayser urodził się w Münster w 1899 roku. Po zdaniu dwóch państwowych egzaminów prawniczych rozpoczął karierę samorządową, zostając asesorem miejskim w Trewirze. W 1929 został wybrany przez radę miejską ("Stadtparlament") w Braniewie burmistrzem miasta. Pod jego rządami miasto przeżywało okres uporządkowania, ładu i rozwoju. Mimo kryzysu gospodarczego początku lat 30. wybudowano i wyremontowano wiele obiektów w mieście (m.in. 1931–1934 remont i budowa nowego skrzydła gimnazjum, 1931 – wieża wodna, 1932 – nowy gmach seminarium, 1933 – Kriegerdenkmal, 1934 – nowa sieć wodociągów). Ulice były zadbane, fasady domów otynkowane i regularnie odmalowywane. Miasto się rozrastało, wzrastała liczba ludności. Burmistrz Kayser prezentował przy tym nieugiętą i krytyczną postawę wobec narodowych socjalistów. Z jego osobistego polecenia 6 marca 1933 usunięto flagę ze swastyką z ratusza miejskiego, którą w nocy zawiesiła na nim grupa umundurowanych bojówkarzy. Ponieważ był świetnym organizatorem, zachował swoje stanowisko, gdyż był potrzebny do organizacji obchodów 650-lecia miasta. Dopiero 30 kwietnia 1935 został usunięty ze stanowiska (sam dowiedział się z prasy 13 maja) i zastąpiony przez burmistrza z nadania NSDAP (Hansa-Georga Petrusch).
Po odwołaniu go ze stanowiska burmistrza wyjechał do Berlina, gdzie dopiero po dwóch latach bezrobocia znalazł nowe zajęcie. Po wojnie Ludwig Kayser został dyrektorem naczelnym administracji miejskiej ("Oberstadtdirektor") w Bocholt, którą to funkcję pełnił do przejścia na emeryturę w 1964 roku. Resztę życia spędził w rodzinnym mieście Münster.
Ludwig Kayser angażował się bardzo w utworzenie i rozwój partnerstwa miast Braniewa i Münster. Nadto zajmował się historią miasta Braniewa, Warmii i Prus Wschodnich. Zgromadził wiele pamiątek z Braniewa, które po jego śmierci przejęło muzeum miejskie ("Stadtmuseum") w Münster, gdzie są eksponowane.

</doc>
<doc id="5284322" url="https://pl.wikipedia.org/wiki?curid=5284322" title="Admirał Makarow (2017)">
Admirał Makarow (2017)



</doc>
<doc id="5284323" url="https://pl.wikipedia.org/wiki?curid=5284323" title="Kościół Matki Bożej Królowej Korony Polskiej w Gdańsku">
Kościół Matki Bożej Królowej Korony Polskiej w Gdańsku

Kościół Matki Bożej Królowej Korony Polskiej w Gdańsku – rzymskokatolicki kościół parafialny znajdujący się w Gdańsku w dzielnicy Oliwa. Parafia wchodzi w skład dekanatu Gdańsk-Oliwa archidiecezji gdańskiej. Parafię prowadzą ojcowie cystersi.
Wpisany do gminnej ewidencji zabytków.
Historia.
W 1909 mieszkający na terenie Oliwy protestanci rozpoczęli budowę kościoła w stylu neogotyckim. Był on wotum za zwycięstwo nad Napoleonem III. Budowę kościoła ukończono w 1921. W kwietniu 1945, po 114 latach w Gdańsku pojawili się cystersi. Ponieważ od 1945 r. kościół cysterski był katedrą biskupią, poprosili oni władze miasta o zgodę na osiedlenie się w kościele ewangelickim przy ul. Leśnej. Miesiąc później świątynia została poświęcona i przerobiona na kościół katolicki. Wtedy to otrzymała ona wezwanie MB Królowej Korony Polskiej.
W 1971 kościół i dom zakonny przeszły na własność Opactwa Cystersów w Szczyrzycu. 1 lipca 1988 abp Tadeusz Gocłowski erygował parafię przy kościele. 21 sierpnia 1988 odprawiona została pierwsza Msza w nowej parafii.
Wnętrze.
W ołtarzu głównym znajduje się obraz Matki Bożej z Dzieciątkiem, pochodzący z XVIII wieku, oraz figury św. Piotra, Benedykta, Bernarda, oraz dwóch ewangelistów. W ołtarzach bocznych znajdują się obrazy MB Nieustającej Pomocy, Chrystusa Ukrzyżowanego, św. Gertrudy i św. Jadwigi Śląskiej (obie święte były cysterskami). Boczne ołtarze poświęcone są świętym Antoniemu i Bernardowi. W kościele znajdują się również 40-głosowe organy, oraz trzy dzwony z 1924.

</doc>
<doc id="5284325" url="https://pl.wikipedia.org/wiki?curid=5284325" title="Dariusz Klein">
Dariusz Klein

Dariusz Klein (ur. 28 października 1970 w Starogardzie Gdańskim) – polski lekkoatleta, specjalizujący się w biegach długich, medalista mistrzostw Polski, reprezentant Polski.
Życiorys.
Był zawodnikiem Agro Kociewie Starogard Gdański (1986–1992) i następnie Oleśniczanki.
Na mistrzostwach Polski seniorów na otwartym stadionie zdobył cztery medale w biegu na 3000 metrów z przeszkodami: srebrny w 1997, brązowy w 1990, 1991 i 1999. W 2002 zdobył brązowy medal halowych mistrzostwach Polski seniorów w biegu na 3000 metrów.
Reprezentował Polskę podczas mistrzostw Europy w biegach przełajowych w 1996, zajmując 74. miejsce. Zdobywał też medale podczas wojskowych mistrzostw Europy.
W 1991 został wybrany najlepszym sportowcem Starogardu Gdańskiego w plebiscycie "Gazety Kociewskiej".
Rekord życiowy w biegu na 3000 metrów z przeszkodami: 8:30,21 (10.06.1997), w maratonie: 2:17,43 (28.04.2003).

</doc>
<doc id="5284327" url="https://pl.wikipedia.org/wiki?curid=5284327" title="Hilda Crozzoli">
Hilda Crozzoli

Hilda Johana Crozzoli (ur. 16 sierpnia 1900 r. w Salzburgu, zm. 10 sierpnia 1972 r. tamże) - jedna z pierwszych architektek i kobiet pracujących jako inżynier budownictwa lądowego w Austrii.
Wczesne życie i edukacja.
Hilda Johana Crozzoli urodziła się 16 sierpnia 1900 roku w Salzburgu w Austrii. Jej rodzicami byli Ambrogio (Ambros) Crozzoli (1870-1925) oraz Lucia Antonia Santarossa (1871-1957), którzy wzięli ślub w 1882 r. Crozzoli pochodził z rodziny mistrzów budowlanych i architektów z regionu Friuli w północnych Włoszech, która przez kilka pokoleń odgrywała kluczową rolę dla rozwoju Salzburga w Austrii. 12 lutego 1907 r. Ambrose Crozolli złożył przysięgę obywatelską w imieniu swoim i swojej rodziny, zaś 5 stycznia 1915 r. otrzymali oni prawo Heimatrecht w rejonie Maxglan w Salzburgu. (Heimatrecht to wprowadzone w Austrii w 1849 r. prawo do osiedlania się na danym obszarze, pozwalające na niezakłócone zamieszkanie i prawo do zasiłku dla ubogich). Matka Crozzoli do końca życia mówiła tylko po włosku, nigdy nie nauczyła się mówić po niemiecku.
Hilda była czwartym z siedmiorga dzieci, ale jej dwaj starsi bracia zmarli w wieku niemowlęcym, pozostawiając pięć dziewczynek. Po ukończeniu szkoły podstawowej i gimnazjum ukończyła czteroletni kurs budowlany w (Państwowej Szkole Handlowej) w Salzburgu, zaś w 1921 r. zdała egzamin końcowy, zostając pierwszą kobietą w zawodzie architekta w Austrii. Była również pierwszą w historii absolwentką wydziału budowlanego w . Zdjęcie dyplomowe klasy z 1921 roku przedstawia ok. dwudziestu mężczyzn w czarnych garniturach, patrzących prosto w obiektyw. Pośrodku siedzi zwrócona w bok kobieta. Wizerunek Hildy Crozzoli został wstawiony w fotografię później.
Kariera.
1 sierpnia 1917 Crozzoli wstąpiła jako praktykantka do firmy architektoniczno-budowlanej ojca. Tam też, od 1 marca 1921 do 11 sierpnia 1925, pracowała jako technik budowlany i majster budowlany. Oprócz tego pracowała także dla architekta miejskiego Josefa Cwertscheka w Schneegattern i Wiedniu.
Jako technik budowlany w firmie swojego ojca, "P&amp;A Crozzoli", Hilda Crozzoli była kierownikiem budowy przy przedsięwzięciu przebudowy wielkich koszar kawalerii i stajni "Hofstallkasern" na muzeum historii naturalnej, dzisiejszy . Znajduje się on w centrum dzielnicy festiwalowej miasta.
Od 1 lipca 1926 współpracowała z Universale Baugesellschaft m. b. H. w Salzburgu.
W dniach 12-14 maja 1927 zdała egzaminy na Baumeistera (architekta i inżyniera budownictwa, tradycyjnie nazywanego mistrzem budowlanym) w Klagenfurcie. Spotkało się to z szerokim rozgłosem w mediach nie tylko salzburskich. Gratulacje przesłało jej również "Verein Deutsch Österreichischer Ingenieure ("Stowarzyszenie Niemieckich Inżynierów Austriackich).
W 1928 Hilda Crozzoli zaczęła pracować na własną rękę i została niezależną architektką i inżynierem budownictwa. Do 1929 był jej partnerem był Josef Sindinger, a potem współpracowała z architektem Richardem Bandianem, którego później poślubiła. Ślub odbył się 1 lutego 1934 roku. W 1934 Hilda Crozzoli wraz ze swoją firmą budowlaną przeniosła się na Reichenhallerstraße 19 (dziś Reichenhaller Straße 27).
Znanych jest 65 budynków, które w latach 1928-1966 pod jej kierownictwem wybudowała firma Crozzoli-Bandian. Na szczególną uwagę zasługuje utworzenie w latach 1927-1928 "Fürsorge-Siedlung", tak zwanej „osady socjalnej” w Schallmoos, na terenie Salzburga.
Podczas II wojny światowej 46 procent budynków miasta zostało zniszczonych w 15 nalotach, zaś firma Crozzoli-Bandian zaangażowana była w powojenną odbudowę.
W 1945 Crozzoli naprawiła zniszczenia budynku "Schloss Leopoldskron", który został zajęty i był okupowany w czasie wojny przez nazistów. W latach 1945-1946 jej firma przebudowała i odnowiła , a w roku 1968 budynek "Bankhaus Daghofer."
W 1965 roku przeprowadziła również renowację budynku "Wallistraktes der Residenz" dla Universität Salzburg.Hilda Crozzoli-Bandian zmarła 10 sierpnia 1972 r. w Salzburgu po długiej chorobie. Została pochowana na cmentarzu Maxglan w Salzburgu.
Spuścizna.
Wiele z jej budynków przetrwało do dnia dzisiejszego, a nawet pokazywane są na wycieczkach architektonicznych po Salzburgu. Crozzoli była bohaterką wystawy "Frauen machen Sichtbar" w 2013 roku w Künstlerhaus, poświęconej architektkom z Salzburga

</doc>
<doc id="5284329" url="https://pl.wikipedia.org/wiki?curid=5284329" title="Pseudomurarka żmijowcowa">
Pseudomurarka żmijowcowa

Pseudomurarka żmijowcowa, murarka żmijowcowa ("Hoplitis adunca") − gatunek pszczoły z rodziny miesierkowatych (Megachilidae).
Gatunek oligolektyczny, samice zbierają pyłek z przedstawicieli rodzajów "Echium" i "Pontechium". Pszczoła samotna.

</doc>
<doc id="5284330" url="https://pl.wikipedia.org/wiki?curid=5284330" title="Joe Locke">
Joe Locke

Joseph William Locke (ur. 24 września 2003 w Douglas) – aktor pochodzący z Wyspy Man. Jest znany z roli Charliego Springa w serialu Netflixa "Heartstopper" (2022).
Dzieciństwo i edukacja.
Locke urodził się w Douglas na Wyspie Man. Uczęszczał do Ballakermeen High School. W kwietniu 2022 powiedział w programie "This Morning" telewizji ITV, że uczy się do egzaminów A Level.
Będąc jeszcze w szkole średniej, Locke wraz z trzema innymi uczniami wystosował petycję do przedstawicieli rządu, aby ponownie otworzyć debatę na temat możliwości przyjęcia uchodźców z Syrii.
Kariera.
Brał udział w National Theatre Connections 2020, a także w przedstawieniach w Gaiety Theatre oraz w grupie młodzieżowej Kensington Art Centre.
W kwietniu 2021 roku ogłoszono, że Locke zagra główną rolę Charlesa "Charliego" Springa w swojej debiutanckiej roli telewizyjnej u boku Kita Connora w serialu Netflixa z 2022 roku zatytułowanym "Heartstopper", będącym adaptacją webkomiksu i powieści graficznej o tym samym tytule autorstwa Alice Oseman. Został wybrany spośród 10 000 innych potencjalnych aktorów, którzy zgłosili się do roli w otwartym castingu. W czasie kręcenia filmu Locke miał 17 lat, ale wcielił się w rolę 14-15-letniego ucznia angielskiego gimnazjum dla chłopców. Locke opowiadał o swoich doświadczeniach jako młodego geja z Wyspy Man i ich analogiach z historią Charliego w serialu.

</doc>
<doc id="5284331" url="https://pl.wikipedia.org/wiki?curid=5284331" title="Krivak">
Krivak



</doc>
<doc id="5284332" url="https://pl.wikipedia.org/wiki?curid=5284332" title="Dariusz Kaczyński">
Dariusz Kaczyński

Dariusz Kaczyński (ur. 11 czerwca 1968) – polski lekkoatleta, specjalizujący się w biegach długich, medalista mistrzostw Polski.
Życiorys.
Był zawodnikiem Zawiszy Bydgoszcz.
Na mistrzostwach Polski seniorów na otwartym stadionie zdobył jeden medal w biegu na 3000 metrów z przeszkodami: brązowy w 1989.
Rekord życiowy w biegu na 3000 metrów z przeszkodami: 8:32,69 (20.06.1989).

</doc>
<doc id="5284336" url="https://pl.wikipedia.org/wiki?curid=5284336" title="Elisabeth Margue">
Elisabeth Margue

Elisabeth Margue (ur. 7 kwietnia 1990 w Luksemburgu) – luksemburska polityk, prawniczka i działaczka samorządowa, od 2022 współprzewodnicząca Chrześcijańsko-Społecznej Partii Ludowej (CSV).
Życiorys.
Ukończyła szkołę średnią Lycée de garçons de Luxembourg (2009) oraz studia prawnicze na Université Panthéon-Sorbonne (2012). Uzyskała magisterium z prawa prywatnego (w 2013 na Université Panthéon-Sorbonne) oraz z własności przemysłowej (w 2013 na Université Panthéon-Assas), a także dyplom LLM z prawa korporacyjnego i handlowego (w 2015 w London School of Economics). W 2016 podjęła w Luksemburgu praktykę prawniczą.
W 2007 wstąpiła do Chrześcijańsko-Społecznej Partii Ludowej. W latach 2016–2018 przewodniczyła jej organizacji młodzieżowej. W 2017 zasiadła w radzie miejskiej Luksemburga, a w 2019 powołano ją na wiceprzewodniczącą CSV. W marcu 2022 została wybrana na współprzewodniczącą partii (obok dotychczasowego przewodniczącego Claude’a Wiselera).

</doc>
<doc id="5284337" url="https://pl.wikipedia.org/wiki?curid=5284337" title="Piece wapiennicze w Rudnikach">
Piece wapiennicze w Rudnikach

Piece wapiennicze w Rudnikach – bateria dwóch wolnostojących pieców wapienniczych szybowych, położona przy ulicy Fabrycznej w Rudnikach. 27 kwietnia 2022 roku wpisana do rejestru zabytków nieruchomych województwa śląskiego (pod numerem A/967/2022).
Są to ceglane budowle na planie koła, zwieńczone cylindrycznymi kominami. Znajdują się na terenie Zakładów Chemicznych „Rudniki”, w pobliżu kamieniołomu Lipówka. Brak jest dokładnych danych o roku budowy i wykonawcach budowy, powstały najprawdopodobniej przed 1900 rokiem. Użytkowane do roku 1939.

</doc>
<doc id="5284338" url="https://pl.wikipedia.org/wiki?curid=5284338" title="Eugeniusz Wasilewski">
Eugeniusz Wasilewski

Eugeniusz Wasilewski (ur. 9 maja 1943 w Wilnie, zm. 3 maja 2022) – litewski filozof narodowości polskiej.
Życiorys.
Był absolwentem Szkoły Średniej numer 11 w Wilnie, znanej obecnie jako Gimnazjum im. Adama Mickiewicza. W 1970 ukończył studia na Uniwersytecie im. M. Łomonosowa w Moskwie. Następnie wykładał filozofię na Uniwersytecie Wileńskim i Uniwersytecie Pedagogicznym w Wilnie. W 1980 rozpoczął badania antropologiczne i epistemologiczne w Instytucie Filozofii i Socjologii Akademii Nauk RL. W 1987 uzyskał stopień doktora na Uniwersytecie im. M. Łomonosowa, za pracę pt. "Analiza Krytyczna filozofii praktyki Ernesta Fischera". Następnie był również starszym pracownikiem naukowym w Instytucie Kultury, Filozofii i Sztuki Litwy. Po 1991 wykładał historię filozofii, logikę i etykę na Universitas Studiorum Polona Vilnensis, który pomagał też założyć. Był dziekanem wydziału humanistycznego.
Ponadto w 1989 był jednym z założycieli Stowarzyszenia Naukowców Polaków Litwy, a w 1991 Uniwersytetu Polskiego w Wilnie przy SNPL. Jest autorem ponad 60 prac naukowych w kraju i za granicą. Był promotorem wieluset dysertacji.
Żona Irena, synowie: Mariusz (1976), Eligiusz (1979).
Prace.
Wybór:

</doc>
<doc id="5284339" url="https://pl.wikipedia.org/wiki?curid=5284339" title="Zbór Kościoła Zielonoświątkowego „Serce Metropolii” w Katowicach">
Zbór Kościoła Zielonoświątkowego „Serce Metropolii” w Katowicach

Zbór Kościoła Zielonoświątkowego „Serce Metropolii” w Katowicach – zbór ewangeliczny o charakterze zielonoświątkowym, działający na terenie Katowic.
Zbór należy do okręgu południowego Kościoła Zielonoświątkowego w RP. Kościół znajduje się na terenie jednostki pomocniczej Szopienice-Burowiec, przy ulicy Bednorza 2a-6. Pastorem kościoła jest Artur Skrzypczak. Nabożeństwa odbywają się w każdą niedzielę o godzinie 11:00.

</doc>
<doc id="5284340" url="https://pl.wikipedia.org/wiki?curid=5284340" title="Mariusz Kiełpiński">
Mariusz Kiełpiński

Mariusz Kiełpiński (ur. 23 kwietnia 1967) – polski lekkoatleta, specjalizujący się w biegach długich, wicemistrz Polski.
Życiorys.
Był zawodnikiem Oleśniczanki.
Na mistrzostwach Polski seniorów na otwartym stadionie zdobył jeden medal w biegu na 3000 metrów z przeszkodami: srebrny w 1991.
Rekord życiowy w biegu na 3000 metrów z przeszkodami: 8:31,99 (11.08.1991).

</doc>
<doc id="5284342" url="https://pl.wikipedia.org/wiki?curid=5284342" title="Gladius (bezzałogowy system poszukiwawczo-uderzeniowy)">
Gladius (bezzałogowy system poszukiwawczo-uderzeniowy)

Gladius – bezzałogowy system poszukiwawczo-uderzeniowy produkowany przez polską firmę WB Electronics.
Bezzałogowe systemy poszukiwawczo-uderzeniowe są połączeniem dwóch rodzajów BSP (bezzałogowych statków powietrznych) o wzajemnie uzupełniających się możliwościach. Pierwszym jest dron rozpoznawczy przeznaczony do obserwacji terenu, drugi natomiast to dron-kamikadze, czyli amunicja krążąca.
W przypadku systemu Gladius dronem rozpoznawczym jest bezzałogowa platforma powietrzna kategorii taktycznej krótkiego zasięgu FT5. Jest to dwusilnikowa konstrukcja, którą można wyposażyć w głowice optoelektroniczne, sensory COMINT/ELINT, detektory rozpoznawania skażeń oraz głowice bojowe. Można ją wykorzystywać do prowadzenia misji wywiadowczych, obserwacji pola walki, konwojowania, monitorowania skutków katastrof, czy też patrolowania granicy państwowej. FT5 może prowadzić rozpoznanie w dzień i w nocy, a także podczas trudnych warunków atmosferycznych. Może się utrzymywać w powietrzu do 10 godzin, a jego pułap to 5 km.
Drugim elementem jest dron BSP-U (U od wyrazu "uderzeniowy"), przeznaczony do precyzyjnego rażenia celów na odległość do 100 km. Integracja z używanym w Siłach Zbrojnych RP systemem kierowania ogniem Topaz ma zapewniać lepszą świadomość sytuacyjną pola walki. Posiada głowicę bojową o masie ok. 5 kg. Maksymalny czas lotu wynosi mniej więcej 2 godziny. Może startować z katapulty montowanej na samochodzie.
6 maja 2022 r. Agencja Uzbrojenia podpisała umowę z WB Electronics S.A. na dostawę czterech modułów bateryjnych Gladius (łącznie kilkaset sztuk) wraz z pakietem szkoleniowym i logistycznym o wartości ok. 2 mld PLN.

</doc>
<doc id="5284343" url="https://pl.wikipedia.org/wiki?curid=5284343" title="Admirał Essen">
Admirał Essen



</doc>
<doc id="5284345" url="https://pl.wikipedia.org/wiki?curid=5284345" title="Heartstopper (powieść graficzna)">
Heartstopper (powieść graficzna)

Heartstopper – powieść graficzna i seria webkomiksów z gatunku young adult o charakterze LGBTQ+ napisana i zilustrowana przez brytyjską autorkę Alice Oseman. Jest tematem serialu z 2022 roku o tej samej nazwie, wyreżyserowanego przez Eurosa Lyna. Przekładem na wersję polską zajmuje się Natalia Mętrak-Ruda.
Powstawanie.
Oseman zaczęła publikować "Heartstopper" na swoim Tumblr i Tapas we wrześniu 2016 roku. Zyskał on sporą popularność i Oseman postanowiła rozpocząć samodzielne wydawanie fizycznych kopii dwóch pierwszych rozdziałów. 20 czerwca 2018 rozpoczęła kampanię na Kickstarterze i w ciągu dwóch godzin osiągnęła zakładaną kwotę. Kilka miesięcy później, w październiku 2018, Hachette Children's Group nabyła prawa do fizycznego wydania całej serii.
Fabuła.
"Heartstopper" opowiada historię Charliego Springa i Nicka Nelsona, którzy poznają się i zakochują w sobie.
Tomy.
Tom pierwszy.
Tom pierwszy obejmuje rozdziały 1 i 2 z wersji samopublikowanej. Charlie i Nick spotykają się w nim po raz pierwszy i zaprzyjaźniają się. Polska wersja została wydana 15 września 2021.
Tom drugi.
Tom drugi zawiera rozdział 3 wersji z samodzielnej publikacji. W tomie drugim Nick zaczyna zakochiwać się w Charliem i kwestionuje swoją seksualność. Data wydania polskiej wersji to 12 stycznia 2022.
Tom trzeci.
Tom trzeci zawiera 4 rozdział wersji z samodzielnego druku. W tomie trzecim Nick i Charlie, teraz już jako para, muszą stawić czoła pierwszym wyzwaniom w związku, a także szkolnej wycieczce do Paryża. Polska wersja została wydana 23 marca 2022.
Tom czwarty.
Tom czwarty zawiera rozdziały 5 i 6 z wersji do samodzielnego druku. W tomie czwartym Nick przygotowuje się do ujawnienia się przed ojcem, a Charlie walczy z zaburzeniami odżywiania. Polska wersja została wydana 1 czerwca 2022.
Tom piąty.
Tom piąty będzie ostatnim tomem powieści graficznej. Angielska wersja ma się ukazać w 2023r..
Adaptacja.
Pierwsze prace nad adaptacją rozpoczęły się, gdy See-Saw Films nabyło prawa w lipcu 2019 roku. W styczniu 2021 roku produkcja została zatwierdzona przez Netflix jako ośmioodcinkowy serial. Premiera odbyła się 22 kwietnia 2022 roku.

</doc>
<doc id="5284347" url="https://pl.wikipedia.org/wiki?curid=5284347" title="Fregaty rakietowe projektu 11356M">
Fregaty rakietowe projektu 11356M

Fregaty rakietowe projektu 11356M – fregaty rakietowe Marynarki Wojennej Rosji z początku XXI wieku, określane też jako typ Admirał Grigorowicz. Ukończono trzy jednostki tego typu, wchodzące w skład Floty Czarnomorskiej.
Historia.
Na skutek rozpadu ZSRR i następującej w latach 90. XX wieku zapaści ekonomicznej Rosji, jej Flota Czarnomorska uległa redukcji liczebnej i degradacji pod względem zdolności bojowych, stając się najbardziej zaniedbaną z flot rosyjskich. Nieliczne okręty bojowe, które pozostały w jej składzie, z krążownikiem „Moskwa” na czele, pochodziły z czasów ZSRR i szybko stały się przestarzałe, nie przechodząc większych modernizacji. Pierwszymi jej nowo zbudowanymi większymi okrętami nawodnymi stały się trzy fregaty rakietowe projektu 11356M, które weszły do służby w drugiej dekadzie XXI wieku. Zostały one oparte na zaprojektowanych i zbudowanych w Rosji dla Indii fregatach rakietowych typu "Talwar", których skonstruowanie Indie zleciły Północnemu Biuru Projektowo-Konstrukcyjnemu (SPKB) z Petersburga w związku z większym doświadczeniem rosyjskich biur projektowych. Indie zamówiły następnie w 1998 roku w Rosji budowę trzech okrętów, dostarczonych na początku XXI wieku. Sam projekt typu "Talwar" wywodził się z kolei z radzieckich fregat projektu 11351 (w kodzie NATO: "Krivak III"). Nowy projekt wprowadził jednak daleko idące zmiany, w tym ukształtowanie kadłuba i nadbudówek zgodnie z wymogami trudnowykrywalności ("stealth"), powodujące całkowitą zmianę sylwetki okrętów. We wstępnej fazie projektowania brała udział francuska firma konsultingowa DCN International, co pociągnęło podobieństwo wizualne do francuskich okrętów nowej generacji.
Fregaty typu "Talwar" zostały przez Rosję uznane za na tyle udane, że po kilku latach zdecydowano zbudować serię zmodyfikowanych okrętów dla potrzeb marynarki Rosji. Ich przynależność do rodziny fregat projektu 1135 została uwidoczniona w numerze projektu 11356M, a także oznaczeniu kodowym NATO okrętów jako "Krivak IV". Zamówiono budowę trzech okrętów w stoczni Jantar w Kaliningradzie, dla których zespoły napędowe w postaci turbin gazowych zakupiono na Ukrainie. Stępkę pod budowę pierwszego „Admirał Grigorowicz”, od którego też popularnie określono cały typ, położono 18 grudnia 2010 roku, a pod budowę dwóch dalszych w 2011 i 2012 roku. Wodowano je w latach 2014–2015 i wprowadzono do służby w latach 2016–2017.
W 2013 roku położono w stoczni Jantar stępki pod budowę trzech dalszych fregat, które wodowano w latach 2016–2017. Na przeszkodzie ich ukończeniu stanął jednak brak turbin gazowych, po zerwaniu współpracy militarnej z Ukrainą na skutek faktycznego wszczęcia przez Rosję wojny na wschodzie Ukrainy. Rosja sama nie miała opanowanej produkcji turbin gazowych, a jej uruchomienie spowodowałoby, oprócz opóźnienia, wzrost kosztów. Przez kilka lat prowadzono rozmowy z Indiami dotyczące odkupienia przez nie okrętów, a w 2018 roku nawet uzgodniono sprzedaż dwóch fregat. Do 2023 roku jednakże nie doszło to do skutku i ich sprzedaż, a także ukończenie okrętów stały się mało prawdopodobne z uwagi na inwazję na Ukrainę i embargo na zachodnie komponenty.
Opis.
Opis ogólny i konstrukcja.
Fregaty mają architekturę klasyczną, podobnie jak fregaty projektu 1135, ale z ukształtowaniem zewnętrznych powierzchni burt i ścian nadbudówek w sposób podporządkowany zmniejszeniu skutecznej powierzchni odbicia (technologia "stealth"), przypominającym francuskie fregaty typu "La Fayette". Na dziobie umieszczono działo, a dalej przedział pionowych wyrzutni pocisków rakietowych. Nadbudówka została przesunięta do tyłu i umieszczona na śródokręciu, nieco przed środkiem długości okrętu, a jej płaskie pochylone ściany boczne stanowią przedłużenie górnej części burt. Na końcu śródokręcia znajduje się kanciasty komin z pochylonymi ścianami, łączący się z bryłą hangaru, a rufę zajmuje lądowisko śmigłowca. Kadłub dzieli się grodziami poprzecznymi na dziewięć głównych przedziałów wodoszczelnych. W stosunku do projektu 1135 zmieniono podwodzie, stosując stępkę równoległą do linii wodnej zamiast opadającej w kierunku dziobu, przy tym nadal w wystającym w dół zgrubieniu dziobowym mieści się sonar. Kadłub wykonano ze stali o podwyższonej plastyczności, a nadbudówki także z kompozytów. Dzielność morska uważana jest za bardzo dobrą.
W stosunku do projektu 1135 wymiary powiększono nieznacznie (długość o ponad metr), ale w większym stopniu wzrosła wyporność. Długość całkowita wynosi 124,8 m, szerokość maksymalna 15,2 m, a na linii wodnej 14,1 m. Zanurzenie przy wyporności bojowej wynosi 4,2 m, a razem ze zgrubieniem dziobowym 5,8 m. Wyporność konstrukcyjna wynosi 3300 ton, wyporność normalna: 3620 ton, wyporność bojowa: 4035 ton, a wyporność pełna: 4500 ton.
Napęd.
Okręty mają siłownię kombinowaną w układzie COGAG, napędzającą dwie śruby. Zespół napędowy nosi oznaczenie M.7N 1 i składa się z czterech turbin gazowych: dwóch marszowych DS-71 o mocy nominalnej po 8450 SHP (6300 kW) i dwóch mocy szczytowej DT-59.1 o mocy nominalnej po 22 000 SHP (16 000 kW). Łącznie napęd rozwija moc maksymalną 60 900 SHP (45 400 kW, 61 746 KM). Oba zespoły turbin umieszczone są w dwóch przedziałach wodoszczelnych. Każda z turbin marszowych za pomocą wspólnej przekładni RRD1063 może napędzać obie śruby. Ujemną cechą takiego rozwiązania jest skomplikowana konstrukcja przekładni, wywołującej wibracje. Śruby są pięciołopatowe, o stałym skoku. 
Napęd zapewnia osiąganie prędkości maksymalnej 30 węzłów, a krótkotrwałej 32 węzły. Zasięg pływania z prędkością ekonomiczną 14 węzłów wynosi 4850 mil morskich, a przy prędkości 30 węzłów wynosi 700 mil morskich.
Energię elektryczną zapewniają cztery generatory wysokoprężne Wärtsilla-Cummins WCM 1000/5 o łącznej mocy do 4000 kW, która oceniana jest jako potencjalnie zbyt mała.
Uzbrojenie.
Główny system uzbrojenia ofensywnego stanowi ośmiokomorowa wyrzutnia pionowa umieszczona w części dziobowej na podwyższonej pokładówce, dla ośmiu pocisków manewrujących. Można wystrzeliwać z niej pociski przeciwokrętowe 3M55 Oniks, rozwijające podwójną prędkość dźwięku i przenoszące głowicę o masie 300 kg. Ich maksymalny zasięg wynosi 120 km przy locie na niskim pułapie lub 300 km na wysokim pułapie, względnie 400 km do celów lądowych, lecz uzależniony jest w praktyce od możliwości wykrycia celu. Drugim rodzajem wystrzeliwanych pocisków są pociski manewrujące rodziny Kalibr: przeciwokrętowe 3M-54 o maksymalnym teoretycznym zasięgu 660 km, woda-ziemia 3M-14 o zasięgu 1500 km z głowicą konwencjonalną lub 2600 km z głowicą jądrową, względnie rakietotorpedy 91RE1 o zasięgu 50 km. Wadą jest brak uniwersalnych pocisków przy małej pojemności wyrzutni, wymuszający ograniczenie liczby pocisków służących do zwalczania konkretnych celów.
Drugim systemem uzbrojenia rakietowego są dwa 12-komorowe bloki pionowych wyrzutni Sztil-1 (Tornado) pocisków przeciwlotniczych średniego zasięgu 9M317M. Pociski te mogą zwalczać cele powietrzne, w tym rakiety, na wysokości do 15 000 m i w odległości od 3,5 do 50 km, a w razie konieczności także cele nawodne. Według danych zachodnich, minimalny pułap zwalczania celów powietrznych wynosi około 15 m, zamiast 5 m deklarowanych przez producenta, przez co nie nadają się one do zwalczania niskolecących pocisków rakietowych. Pociski są naprowadzane półaktywnie radarowo i mogą zwalczać naraz po dwa cele na każdą z burt, z uwagi na liczbę czterech radarów kierowania ogniem, ustawionych po dwa na burtach. Wyrzutnie umieszczone są na pokładówce na dziobie, między armatą a wyrzutniami pocisków Oniks/Kalibr. Uzbrojenie rakietowe uzupełnia osiem wyrzutni przenośnych pocisków krótkiego zasięgu 9K38 Igła-1, o zasięgu do 5000 m i pułapie do 3500 m.
Uzbrojenie artyleryjskie składa się z armaty uniwersalnej kalibru 100 mm A-190 o długości lufy L/59 (59 kalibrów), umieszczonej na dziobie, w wieży o zmniejszonej skutecznej powierzchni odbicia. Maksymalna donośność wynosi 22 km do celów nawodnych i 12 km do celów powietrznych. Praktyczna szybkostrzelność wynosi do ok. 80 strz./min. Całkowity zapas amunicji wynosi 480 pocisków, w tym 180 w barbecie wieży do natychmiastowego użycia. Ich uzupełnienie stanowią dwa działka plot. 30 mm AK-630M, rozmieszczone po bokach hangaru na rufie, tworzące zestaw obrony bezpośredniej (oba działka mogą strzelać tylko w kierunku rufy). Okręty ponadto przenoszą broń maszynową, w tym w postaci karabinów maszynowych kalibru 12,7 mm i granatników automatycznych, do zwalczania zagrożeń asymetrycznych.
Broń podwodną stanowią przede wszystkim dwie dwururowe obrotowe wyrzutnie torpedowe DTA 53-956 kalibru 533 mm, z systemem strzelania torpedowego Purga 11356M. Służą one przede wszystkim do odpalania ciężkich torped przeciwpodwodnych, m.in. wzorów SET-65, 53-65K, USET-80, TEST-71ME-NK i TEST-96. Ich uzupełnienie stanowi pojedyncza dwunastoprowadnicowa wyrzutnia rakietowych bomb głębinowych RBU-6000 kalibru 213 mm, umieszczona na pokłądówce dziobowej. Fregaty posiadają zapas 96 bomb RGB-60 o zasięgu 5800 m, lub samonaprowadzających się akustycznie RGB-90R.
Możliwości zwalczania okrętów podwodnych zwiększa śmigłowiec pokładowy Ka-27, ze stałym hangarem i lądowiskiem na rufie. Może on przenosić lekką torpedę przeciwpodwodną i 8 bomb głębinowych lub 40 boi hydroakustycznych do wykrywania okrętów podwodnych.
Sensory i wyposażenie.
Wyposażenie radioelektroniczne fregat stanowią przede wszystkim radary stanowiące rozwinięcie wzorów z czasów ZSRR, umiarkowanie nowoczesne w chwili wejścia okrętów do służby. Na szczycie masztu dziobowego znajduje się trójwspółrzędny radar obserwacji powietrznej i nawodnej MR-760 MA Friegat M2EM z dwoma materacowymi obrotowymi antenami. Radar ten służy też do wypracowywania komend dla rakiet przeciwlotniczych. Pracuje w paśmie E (2–3 GHz), a maksymalny zasięg wykrywania samolotów określany jest na 230 km. Na dachu hangaru znajduje się drugi radar obserwacji powietrznej i nawodnej MR-352 Pozitiw E, z anteną ukrytą pod dielektryczną półkulistą kopułą. Pracuje w paśmie I (8–10 GHz), a maksymalny zasięg wykrywania samolotów określany jest na 100 km, a okrętów na 50 km. Dodatkowo na skrzydłach górnej platformy masztu dziobowego umieszczone są dwa radary MR-212 Wajgacz-Najada, pracujące w paśmie I, o zasięgu 45 km, służące do nawigacji morskiej, naprowadzania śmigłowca i wykrywania celów niskolecących. 
Ogniem pocisków przeciwlotniczych kierują cztery radary OP-3 (MR-90) Oriech, podświetlające cel, ustawione parami na burtach: na dachu nadbudówki dziobowej oraz na podeście między nadbudówką a kominem. Razem z radarem Pozitiw, służą też do kierowania ogniem zestawów obrony bezpośredniej AK-630M. Do naprowadzania pocisków manewrujących Kalibr służy radar 3C25 Garpun E, z anteną na dachu nadbudówki dziobowej, przy jej przedniej krawędzi. Służy on także do wykrywania wrogich emisji elektromagnetycznych. Do kierowania ogniem armaty uniwersalnej 100 mm służy nowoczesny dalocelownik z urządzeniami optronicznymi, dalmierzem laserowym oraz radarem 5P-10 Puma, na dachu nadbudówki. Radar artyleryjski pracuje w paśmie H/J (6–20 GHz), ma zasięg maksymalny do 60 km i może także lokalizować lecące wrogie pociski artyleryjskie i ustalać ich trajektorię, a dalmierz laserowy może podświetlać cel dla amunicji kierowanej.
Do wykrywania okrętów podwodnych fregaty mają kompleks hydrolokacyjny MGK-365 Zwiezda M-1, w skład którego wchodzi podkilowa stacja hydroakustyczna aktywno-pasywna MG-345 Bronza oraz sonar aktywny z anteną holowaną o zmiennej głębokości zanurzenia SNN-137. Systemy obserwacji technicznej przenosi także pokładowy śmigłowiec Ka-27.
Okręty posiadają systemy walki radioelektronicznej, obejmujące między innymi system PK-10 Smiełyj z 10-prowadnicowymi wyrzutniami celów pozornych KT-216 (od czterech do ośmiu wyrzutni na okręcie), wystrzeliwującymi kilka rodzajów pocisków kalibru 122 mm, w tym stwarzające pozorny obraz radarowy. 

</doc>
<doc id="5284348" url="https://pl.wikipedia.org/wiki?curid=5284348" title="Protathlima A’ Kategorias (2020/2021)">
Protathlima A’ Kategorias (2020/2021)

Protathlima A’ Kategorias (2020/2021) – 83. edycja najwyższej klasy rozgrywkowej piłki nożnej na Cyprze. Format rozgrywek liczył 14 zespołów. Składały się one z dwóch części. W pierwszej z nich drużyny rozgrywały ze sobą dwa mecze w tradycyjnym systemie kołowym (26 kolejek).
Po 26. kolejce zespoły przystępowały do rywalizacji w drugiej części, w której 14 drużyn zostało podzielonych na dwie grupy, w których rozgrywają mecze w systemie kołowym o następujące pozycje:
Tytuł mistrzowski zdobyła drużyna Omonii Nikozja po raz 21 w historii.
Rezultaty.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Druga runda.
Grupa mistrzowska.
Wyniki.
 
 
 
 
 
 
 
 
 
 
 
 
 
 
 
 
 
 
Grupa spadkowa.
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="5284350" url="https://pl.wikipedia.org/wiki?curid=5284350" title="Fregaty typu Admirał Grigorowicz">
Fregaty typu Admirał Grigorowicz



</doc>
<doc id="5284354" url="https://pl.wikipedia.org/wiki?curid=5284354" title="Clemens Schick">
Clemens Schick

Clemens Schick (ur. 15 lutego 1972 w Tybindze) – niemiecki aktor, działacz polityczny i obrońca praw człowieka. Wystąpił w wiodących rolach filmowych w produkcjach niemieckich i międzynarodowych. Odtwórca roli Kratta, poplecznika złoczyńcy Le Chiffre (Mads Mikkelsen) w "Casino Royale" (2006).
Życiorys.
Urodził się w Tybindze jako syn nauczycielki i prokuratora. Wychowywał się z czworgiem rodzeństwa. W 1992 ukończył Hölderlin-Gymnasium w Stuttgarcie i podjął studia aktorskie w Akademii Sztuk Scenicznych w Ulm. Ale już po roku opuścił studia, zdecydował się opuścić Niemcy i udał się do Francji, gdzie w wieku 22 lat wstąpił do klasztoru we wspólnocie Taizé. Chciał zostać mnichem i zrobił sobie na lewym ramieniu tatuaż Marii z Jezusem. Po ośmiu miesiącach treningu opuścił klasztor, bo wspólnota nie wierzyła w jego powołanie. Powrócił do Niemiec, gdzie w 1996 ukończył studia aktorskie w Berlińskiej Szkole Teatralnej. Jednocześnie dorabiał jako ogrodnik krajobrazu, bramkarz i kelner w restauracjach i pubach w Berlinie-Mitte i Prenzlauer Berg w Mitte i Prenzlauer Berg.
We wrześniu 2014 w wywiadzie dla magazynu „Gala” ujawnił swój homoseksualizm. W październiku 2014 pojawił się na okładce magazynu „Männer” z napisem „Jestem gejem”. Stwierdził, że nie interesuje go ani „gejowskie” ani „heteroseksualne” etykietki i zakochuje się zarówno w mężczyznach, jak i kobietach, a jedynie umawia się z mężczyznami. W przeszłości miał kilka dziewczyn, w tym niemiecką aktorkę Bibianę Beglau, z którą krótko spotykał się w 2010.
Występował w spektaklach teatralnych, w tym "Ryszard III", "Kotka na gorącym blaszanym dachu", "Don Carlos" i "Wieczór Trzech Króli".
Był na okładkach magazynów takich jak „Vanity Fair”, „L’Officiel Hommes” i „Interview”. Wystąpił w teledysku do piosenki Fritza Kalkbrennera „In This Game” (2016).

</doc>
<doc id="5284358" url="https://pl.wikipedia.org/wiki?curid=5284358" title="Wschodząca gwiazda ÖBL">
Wschodząca gwiazda ÖBL

Wschodząca gwiazda ÖBL – nagroda przyznawana corocznie od sezonu 2014/2015 przez Austriacką Bundesligę Koszykówki (Österreichische Basketball Bundesliga), najlepszemu młodemu zawodnikowi (U23) rozgrywek zasadniczych ligi.

</doc>
<doc id="5284366" url="https://pl.wikipedia.org/wiki?curid=5284366" title="Edna Worthley Underwood">
Edna Worthley Underwood

Edna Worthley Underwood (ur. 13 stycznia 1873 w Phillips, zm. 14 czerwca 1961 w Arkansas City) – amerykańska pisarka i poetka, tłumaczka sonetów Adama Mickiewicza.
Biografia.
Edna Worthley urodziła się w Phillips w stanie Maine 13 stycznia 1873 roku. W 1888 roku ukończyła Arkansas City High School. Studiowała na Uniwersytecie Michigan w Ann Arbor. Studia ukończyła w 1892 roku. W 1897 roku wyszła za mąż za Roberta Earla Underwooda. Następnie mieszkała w Nowym Jorku. Pisała prozę i utwory liryczne, także tłumaczyła. W 1917 roku nakładem oficyny Paul Elder and Company ukazało się jej tłumaczenia sonetów Adama Mickiewicza – "Sonnets from the Crimea". Underwood zmarła w Arkansas City 14 czerwca 1961 roku.

</doc>
<doc id="5284367" url="https://pl.wikipedia.org/wiki?curid=5284367" title="Iwona Daniluk">
Iwona Daniluk



</doc>
<doc id="5284369" url="https://pl.wikipedia.org/wiki?curid=5284369" title="Ministerstwo Sportu (Polska)">
Ministerstwo Sportu (Polska)



</doc>
<doc id="5284374" url="https://pl.wikipedia.org/wiki?curid=5284374" title="Królewskie Ogrody Botaniczne (Sydney)">
Królewskie Ogrody Botaniczne (Sydney)



</doc>
<doc id="5284380" url="https://pl.wikipedia.org/wiki?curid=5284380" title="Bitwa pod Augustowem">
Bitwa pod Augustowem

Bitwa pod Augustowem – starcie zbrojne stoczone 22 czerwca 1941 roku w czasie II wojny światowej na froncie wschodnim pomiędzy Armią Czerwoną a wojskami niemieckimi o kontrolę nad Augustowem i okolicznymi terenami.
Tło sytuacyjne.
W czerwcu 1941 roku w trakcie przygotowywania się do operacji Barbarossa wojska niemieckie patrolowały zachodnie granice ZSRR. Okolice Augustowa i Grodna badały samoloty Junkers Ju 88A z eskadry rozpoznawczej 4.(F)/14, której lotnisko znajdowało się w pobliżu Raczek. W dniach od 3 do 20 czerwca niemieckie samoloty naruszały radziecką przestrzeń powietrzną. Sowieci w odpowiedzi wysłali jedynie meldunek protestacyjny do niemieckiego dowództwa w Białymstoku. 21 czerwca, dzięki otrzymanym materiałom z lotów rozpoznawczych, niemiecki wywiad ustalił liczbę i rodzaj oddziałów stacjonujących w okolicach Augustowa. Niemcy oceniali, że Rosjanie w rejonach miasta posiadają około 50-80 pojazdów uzbrojonych w karabiny maszynowe. W związku z tym Wehrmacht w rejonie Szczebra–Nowinka umieścił 8. baterię 4 Pułku Artylerii Przeciwlotniczej, która stanowiła grupę przeciwpancerną. Niemcy przy granicy umieścili także siły 162 Dywizji Piechoty generała porucznika Hermanna Franke na linii od wsi Ginie do wsi Sucha Rzeczka. 21 czerwca radzieckie oddziały były rozlokowane następująco: 27 Dywizja Strzelecka w rejonie Grajewo-Augustów-Suchowola, w Augustowie stacjonowały: 53 Pułk Artylerii mjr. Pczełkina (liczył 985 ludzi), 345 Pułk Strzelecki płk. Sołodownikowa (2698 ludzi) oraz jedynie jedna bateria. 86 Augustowski Oddział WOP NKWD z dowództwem w Augustowie posiadał załogi w strażnicach rozlokowanych przy granicy. Dowódcą garnizonu był płk. Wasilij Sołodownikow.
Przebieg bitwy.
Ostrzał artyleryjski.
O godzinie 3:05 działania wojenne rozpoczęła niemiecka artyleria, która ostrzelała rozpoznane wcześniej pozycje radzieckie w rejonie Augustowa. Samoloty luftwaffe zbombardowały miasto. Atak zaskoczył Rosjan, którzy od razu zmobilizowali żołnierzy z koszar. O godzinie 3:40 po zakończeniu ostrzału artyleryjskiego niemieckie oddziały przekroczyły granicę. Posuwając się szybko do przodu napotykały słaby opór. Sowieci walczyli bez wsparcia artylerii lub lotnictwa. Wyjątkiem był 1. batalion, który został wsparty działami.
Atak z kierunku północno-zachodniego.
Niemiecki 314 Pułk Piechoty 162 Dywizji Piechoty, na prawym skrzydle dywizji z rejonu na południowy wschód od Raczek, zaatakował w kierunku południa. Jednocześnie z zachodu z rejonu miejscowości Ginie działania pozoracyjne rozpoczął niemiecki 428. Pułk Piechoty 129. Dywizji Piechoty atakując silnym oddziałem w kierunku Rutki. Po dotarciu do tej wsi Wehrmacht przygotował i zajął pozycje osłonowe na wzgórzach, które znajdowały się na wschód od miejscowości. Niemcy w ten sposób zabezpieczyli się przed atakiem Sowietów. Następnie siły, które podzielono, wyruszyły w kierunku północnym na wieś Grabowo oraz w kierunku południowym na wieś Lipówka. W miejscowościach tych Niemcy zaatakowali sowieckie punkty graniczne. 236. Pułk Artylerii ostrzelał radzieckie umocnienia, które znajdowały się na południe od Mikołajówek i Jabłońskie oraz okolice Janówki. Po ostrzale I batalion 314 Pułku wspierany przez II dywizjon 236 Batalionu Przeciwpancernego uderzył na północny zachód do wsi Iwanówka. Około godziny 4:30 Niemcy dotarli do wsi Pruska Wielka. Na prawo od niego poruszały się siły 236 Batalionu Przeciwpancernego kpt. Schackerta. Na północ od wsi Pruska Wielka oddziały zostały zatrzymane przez radziecki 3. batalion 345 Pułku Strzeleckiego, który bronił się na linii umocnień Pruska Wielka–Janówka. Po połączeniu sił nastąpił ponowny atak, który do godziny 6:00 został powstrzymany przez Sowietów.
II batalion 314 Pułku Piechoty wzmocniony 1. baterią 210 Dywizjonu Dział Szturmowych uderzył z pozycji położonych na północny wschód od Iwanówki w kierunku wsi Janówka. Około godziny 4:30 batalion dotarł do wsi, gdzie został zatrzymany przez żołnierzy NKWD z 12 Strażnicy Granicznej. III batalion bez oporu zajął Topiłówkę i dołączył do II batalionu na wschód od Janówki. Pułk nie potrafił przełamać radzieckich pozycji, dlatego interweniował generał Franke. Na rozkaz dowódcy dywizji płk. Gerber przegrupował swoje siły i skierował się w rejon Żarnowa. Niemcy podczas pierwszego ataku na podejściu do wsi nie zdołali przełamać Rosjan. Oddziały niemieckie ponownie zaatakowały Sowietów wraz ze wsparciem artyleryjskim. Radziecki opór został przełamany, ponieważ część sił Rosjan wycofała się w kierunku Augustowa. Pułkownik Gerber ponownie przegrupował oddziały, z których główne siły batalionu skierował na Augustów. Batalion zajął Borki i około godziny 6:00-7:00 od zachodu wkroczył do zachodniej części miasta nie napotykając żadnego oporu. Następnie niemiecki oddział zajął mosty na rzece Netta i Kanale Augustowskim. Potem Niemcy skierowali się na północ w stronę koszar, gdzie Sowieci stawiali opór. Pozostający na wschód od Janówki II batalion przy wsparciu pułku artylerii przeciwlotniczej do godziny 13:00 przełamał radziecki opór. Następnie II batalion dołączył do I batalionu w rejonie Żarnowa. Oddziały te wyruszyły w stronę Białobrzegów, aby zdobyć mosty na Nettcie i Kanale Augustowskim, które zajęto o godzinie 15:40. Z tej miejscowości I batalion wraz z baterią dział szturmowych StuG III skierował się na Augustów napotykając na swojej drodze radziecki opór. II batalion, który pozostał w Białobrzegach, powstrzymał kontratak w kierunku Augustowa radzieckiej kolumny 2. batalionu 132 Pułku Strzeleckiego wysłanej przez płk. Gogoberidze jako osłona dla odwrotu 345 Pułku Strzeleckiego.
Atak z kierunku północno-wschodniego.
Niemcy z 303 Pułku Piechoty 162 Dywizji Piechoty zaatakowali Augustów z północy i wschodu. Radzieckie oddziały 11 Strażnicy Granicznej w Szczebrze po zaciekłym kilkudziesięciominutowym oporze wycofały się. W tym samym czasie niemiecka 1. kompania I batalionu zdołała opanować most kolejowy na rzece Blizna i zaatakować od tyłu załogę 3 Strażnicy Rezerwowej. Następnie kompania za pomocą desantu opanowała przesmyk między jeziorami Białe i Necko. Jednocześnie II batalion ominął radziecką strażnicę od zachodu, sforsował rzekę Blizna i dotarł około godziny 4:30 do przesmyku. Rosjanie, którzy zajmowali wcześniejsze pozycje na przesmyku, wycofali się do koszar 345. Pułku Strzeleckiego. Następnie niemieckie oddziały, które próbowały wedrzeć się do miasta od północy, napotykały radziecki opór na terenie koszar do ok. godziny 15:40.
Okrążenie Augustowa.
W ten sposób Augustów został okrążony. Głównym radzieckim oddziałem, który stawiał silny opór w mieście był 345 Pułk Strzelecki. Ostatnimi punktami oporu były koszary i cmentarz na północnym brzegu Netty. Do godziny 20:00 walki zakończyły się klęską oddziałów radzieckich.
Po bitwie.
Bitwa zakończyła się taktycznym zwycięstwem wojsk niemieckich. 23 czerwca 162 Dywizja Piechoty przekazała 129 Dywizji Piechoty kontrolę nad Augustowem. Niemieckie oddziały przeczesały lasy na wschód od miasta i kontynuowały działania ofensywne w stronę Grodna.

</doc>
<doc id="5284383" url="https://pl.wikipedia.org/wiki?curid=5284383" title="Dzianis Łapcieu">
Dzianis Łapcieu

Dzianis Iharawicz Łapcieu (, , Dienis Igoriewicz Łaptiew; ur. 1 sierpnia 1991 w Mozyrzu) – białoruski piłkarz występujący na pozycji środkowego napastnika w rosyjskim klubie Torpedo Moskwa i reprezentacji Białorusi. Wychowanek SDJuSzOR-3 Mozyrz.

</doc>
<doc id="5284384" url="https://pl.wikipedia.org/wiki?curid=5284384" title="Ołeś Berdnyk">
Ołeś Berdnyk



</doc>
<doc id="5284389" url="https://pl.wikipedia.org/wiki?curid=5284389" title="Jauhienij Szykauka">
Jauhienij Szykauka

Jauhienij Iharawicz Szykauka (, , Jewgienij Igoriewicz Szykawka; ur. 15 października 1992 w Mińsku) – białoruski piłkarz występujący na pozycji środkowego napastnika w polskim klubie Korona Kielce i reprezentacji Białorusi. Wychowanek BATE Borysów.

</doc>
<doc id="5284391" url="https://pl.wikipedia.org/wiki?curid=5284391" title="Jauhen Szykauka">
Jauhen Szykauka



</doc>
<doc id="5284400" url="https://pl.wikipedia.org/wiki?curid=5284400" title="Pomnik Ofiar Ludobójstwa dokonanego przez OUN-UPA w Ługańsku">
Pomnik Ofiar Ludobójstwa dokonanego przez OUN-UPA w Ługańsku



</doc>
<doc id="5284405" url="https://pl.wikipedia.org/wiki?curid=5284405" title="Jaromkawiczy">
Jaromkawiczy

Jaromkawiczy (; , "Jeriomkowiczi", pol. hist. Jeremkowicze) – wieś na Białorusi, w obwodzie witebskim, w rejonie orszańskim, w sielsowiecie Wuscie.
Historia.
W XIX i w początkach XX w. położone były w Rosji, w guberni mohylewskiej, w powiecie orszańskim, w gminie Barań. Następnie w granicach Związku Sowieckiego. Od 1991 w niepodległej Białorusi.

</doc>
<doc id="5284406" url="https://pl.wikipedia.org/wiki?curid=5284406" title="Jeremkowicze">
Jeremkowicze



</doc>
<doc id="5284410" url="https://pl.wikipedia.org/wiki?curid=5284410" title="Samsung Gear VR">
Samsung Gear VR

Samsung Gear VR – gogle wirtualnej rzeczywistości stworzone przez firmę Reality Labs we współpracy z firmą Samsung Electronics. Gogle zostały wydane 27 listopada 2015 r.
Urządzenie pierwszy raz zostało zapowiedziane 3 września 2014 roku. Przed wersją konsumencką pojawiły się dwie wersje deweloperskie, które umożliwiły programistom tworzenie gier na Gear VR przed jego premierą. 
Gear VR do działania potrzebuje kompatybilnego smartfona Samsung Galaxy, który pełni funkcję wyświetlacza i procesora. Gogle pełnią jedynie funkcje kontrolera, który m.in. śledzi nasze ruchy oraz sprawdza czy gogle są założone. Urządzenie łączy się ze smartfonem za pomocą wbudowanego portu Micro USB lub USB-C.
Wspierane smartfony.
Samsung Gear VR jest przeznaczony do działania ze smartfonami firmy Samsung. Wspierane smartfony to:
Smartfon Samsung Galaxy Note10 i nowsze nie są kompatybilne z goglami.
Wygląd i wykonanie.
Gogle wykonane są z mocnego i solidnego plastiku. Z prawej strony został umieszczony dotykowy panel sterowania oraz przycisk służący do powrotu do poprzedniego menu. Obok niego znajduje się także pokrętło służące do regulacji głośności. Gogle mogą być dopasowane do obwodu naszej głowy za pomocą rzepów, co zwiększa wygodę z korzystania z nich oraz zapobiega przypadkowemu zsuwaniu się urządzenia. We wnętrzu gogli została umieszczona miękka pianka, która zapobiega otarciom twarzy podczas korzystania z urządzenia.
Historia.
Już w 2005 roku Samsung opatentował gogle VR, które do działania wykorzystują smartfona, który się w nich znajduje i jest z nimi połączony. Prace nad pierwszymi prototypami zaczęto jednak dopiero po premierze smartfona Samsung Galaxy S4 w 2013, który był pierwszym smartfonem firmy, który posiadał wystarczającą moc obliczeniową. Ekran S4 nie spełniał jednak wymagań, więc Samsung zajął się udoskonalaniem szybkości reakcji urządzenia i dokładności śledzenia ruchów.
W 2014 firma Samsung nawiązała współpracę z firmą Oculus (aktualnie Reality Labs) i podczas konferencji prasowej firmy Samsung w Berlinie 3 września 2014 roku zaprezentowane zostały gogle Samsung Gear VR.
11 maja 2020 roku firma Samsung ogłosiła, że zakończy świadczenie usług dla swoich aplikacji XR. Usługa została wyłączona w całości 30 września 2020 r., mimo to firma Reality Labs wciąż rozwija aplikację Oculus Gear VR, która jest obecnie dostępna w Google Play.

</doc>
<doc id="5284411" url="https://pl.wikipedia.org/wiki?curid=5284411" title="Sielsowiet Wuscie">
Sielsowiet Wuscie

Sielsowiet Wuscie (, ) – sielsowiet na Białorusi, w obwodzie witebskim, w rejonie orszańskim, z siedzibą w Wusciu.
Demografia.
Według spisu z 2009 sielsowiet Wuscie zamieszkiwało 1921 osób, w tym 1801 Białorusinów (93,75%), 85 Rosjan (4,42%), 14 Ukraińców (0,73%), 6 Ormian (0,31%), 2 Polaków (0,10%), 2 Niemców (0,10%), 2 Gruzinów (0,10%), 3 osoby innych narodowości i 6 osób, które nie podały żadnej narodowości.
Geografia i transport.
Sielsowiet położony jest na Grzędzie Białoruskiej, w południowej części rejonu orszańskiego i na południowy zachód od stolicy rejonu Orszy. Sielsowiet z trzech stron otacza osiedle typu miejskiego Bołbasowo oraz graniczy z miastami Orsza i Barań. Największą rzeką jest Dniepr, płynący jego wschodnią granicą.
Przez sielsowiet przebiega linia kolejowa Orsza – Mohylew, droga republikańska R76 oraz zachodnia obwodnica Orszy.

</doc>
<doc id="5284416" url="https://pl.wikipedia.org/wiki?curid=5284416" title="Fanpage">
Fanpage



</doc>
<doc id="5284417" url="https://pl.wikipedia.org/wiki?curid=5284417" title="Andrucha Waddington">
Andrucha Waddington

Andrucha Waddington (ur. 20 stycznia 1970 w Rio de Janeiro) – brazylijski reżyser, scenarzysta i producent filmowy. Twórca teledysków, reklam i seriali telewizyjnych. 
Jego najbardziej znany film fabularny, "Ja, ty, oni" (2000), zdobył Wyróżnienie Specjalne w sekcji "Un Certain Regard" na 53. MFF w Cannes oraz nagrodę główną Kryształowego Globusa na MFF w Karlowych Warach. Później zrealizował takie filmy, jak m.in. "Dom z piasku" (2005), "Lope" (2010) czy segment w składankowym obrazie "Rio, I Love You" (2014).
Prywatnie od 1997 jest mężem aktorki Fernandy Torres, z którą ma dwóch synów. Zięć pary aktorskiej Fernando Torresa i Fernandy Montenegro.

</doc>
<doc id="5284421" url="https://pl.wikipedia.org/wiki?curid=5284421" title="Durpynas (przystanek kolejowy)">
Durpynas (przystanek kolejowy)

Durpynas () – przystanek kolejowy w miejscowości Radziwiliszki, w rejonie radziwiliskim, w okręgu szawelskim, na Litwie.

</doc>
<doc id="5284422" url="https://pl.wikipedia.org/wiki?curid=5284422" title="Wielka wyprawa Muppetów">
Wielka wyprawa Muppetów



</doc>
<doc id="5284424" url="https://pl.wikipedia.org/wiki?curid=5284424" title="Opowieść wigilijna Muppetów">
Opowieść wigilijna Muppetów



</doc>
<doc id="5284427" url="https://pl.wikipedia.org/wiki?curid=5284427" title="Kutiškiai (przystanek kolejowy)">
Kutiškiai (przystanek kolejowy)

Kutiškiai () – przystanek kolejowy w miejscowości Kutiškiai, w rejonie radziwiliskim, w okręgu szawelskim, na Litwie.

</doc>
<doc id="5284428" url="https://pl.wikipedia.org/wiki?curid=5284428" title="Saint Cloud">
Saint Cloud



</doc>
<doc id="5284430" url="https://pl.wikipedia.org/wiki?curid=5284430" title="Mankiškiai (przystanek kolejowy)">
Mankiškiai (przystanek kolejowy)

Mankiškiai () – przystanek kolejowy w pobliżu miejscowości Mankiškiai, w rejonie radziwiliskim, w okręgu szawelskim, na Litwie.

</doc>
<doc id="5284435" url="https://pl.wikipedia.org/wiki?curid=5284435" title="Šilėnai (stacja kolejowa)">
Šilėnai (stacja kolejowa)

Šilėnai () – stacja kolejowa w miejscowości Šilėnai, w rejonie szawelskim, w okręgu szawelskim, na Litwie.
Historia.
Stacja Szylany została otwarta w XIX w. na drodze żelaznej libawsko-romeńskiej, pomiędzy stacjami Szawle i Radziwiliszki.

</doc>
<doc id="5284436" url="https://pl.wikipedia.org/wiki?curid=5284436" title="Ireneusz Pierzgalski">
Ireneusz Pierzgalski

Ireneusz Pierzgalski (ur. 1 lipca 1929 w Łodzi, zm. 8 marca 2019, tamże) – polski artysta malarz, profesor Państwowej Wyższej Szkoły Filmowej, Telewizyjnej i Teatralnej im. L. Schillera oraz Akademii Sztuk Pięknych im. Władysława Strzemińskiego w Łodzi.
Życiorys.
Pierzgalski ukończył w 1955 studia w Państwowej Wyższej Szkole Sztuk Plastycznych w Łodzi. W latach 1955–1976 pracował jako wykładowca Państwowej Wyższej Szkoły Filmowej, Telewizyjnej i Teatralnej im. Leona Schillera w Łodzi. Od 1976 wykładał na PWSSP w Łodzi, gdzie również prowadził Pracownię Fotografii na Wydziale Grafiki. W latach 50. XX w. działał w grupie artystycznej „Piąte Koło”, następnie od 1959 również w grupie „Nowa Linia”. W tym okresie wystawiał swoje prace wraz z Andrzejem Łobodzińskim i Krystynem Zielińskim w salonie Łódzkiego Towarzystwa Fotograficznego oraz w Galerii Krzysztofory w Krakowie w 1961. Ponadto wystawiał swoje prace w galerii „Krzywe Koło” w Warszawie. W 1990 uzyskał tytuł profesora sztuk plastycznych, a 2003 przeszedł na emeryturę.
W latach 50. XX w. stworzył określenie „Hotel Sztuki”, stanowiące synonim idei niezależności aktywności wystawienniczej.
Życie prywatne.
Został pochowany na cmentarzu rzymskokatolickim Doły w Łodzi.
Jego żoną była artystka i profesor Janina Tworek-Pierzgalska.
Twórczość.
Artysta korzystał z różnych technik twórczych, m.in. rysunku, malarstwa, grafiki i fotografii. Wśród prac Pierzgalskiego wyróżnia się cykle rysunków i obrazów inspirowanych dalekowschodnią kaligrafią i twórczością Marka Tobeya, a także serie fotografii będące zestawionymi ze sobą kadrami stanowiącymi studia osoby lub kompozycji. W swoich pracach malarskich autor oszczędnie używa kreski, niemal eliminując ją ze swoich obrazów. Prace Pierzgalskiego znajdują się z w zbiorach Muzeum Sztuki w Łodzi, Muzeum Narodowego w Warszawie, Muzeum Narodowego w Poznaniu oraz w prywatnych kolekcjach.

</doc>
<doc id="5284447" url="https://pl.wikipedia.org/wiki?curid=5284447" title="Dipy">
Dipy



</doc>
<doc id="5284448" url="https://pl.wikipedia.org/wiki?curid=5284448" title="Układ (film 1969)">
Układ (film 1969)

Układ (ang. "The Arrangement") – amerykański film psychologiczno-obyczajowy z 1969 roku w reżyserii Elii Kazana. Adaptacja jego własnej powieści z 1967 roku pod tym samym tytułem. Fabuła filmu zawiera wątki autobiograficzne z życia Kazana, chociaż on sam podkreślał, że główny bohater (Anderson) nim nie jest. 
Obsada aktorska.
i inni.
Opis fabuły.
Eddie Anderson to zamożny mężczyzna w średnim wieku. W swoim fachu ceniony spec od reklamy. Wiedzie ustabilizowane życie zawodowe, rodzinne i uczuciowe. W pewnym momencie uświadamia sobie jednak, że tkwi w swoistym "układzie" społecznym, którego w końcu ma dość. Nieudana próba samobójcza staje się dla niego powodem do dogłębnej rewizji wielu aspektów swojego dotychczasowego życia, a zwłaszcza kariery zawodowej i relacji rodzinnych. Jego dalsze postępowanie to swego rodzaju bunt przeciwko "układowi" – świadome działania na niekorzyść firmy, konflikty z policją w imię "wolności jednostki", porwanie przebywającego w szpitalu ojca, porzucenie żony na rzecz kochanki. Doprowadza ono w końcu do jego ubezwłasnowolnienia, z czego w ostatecznym rozrachunku Eddie wydaje się być zadowolony. 
Odbiór.
Film został wręcz "zmasakrowany" przez czołowych amerykańskich krytyków filmowych tego okresu. Roger Ebert przyznał mu przeciętną ocenę 2,5 gwiazdki w 4-stopniowej skali, określając obraz jako "rozwlekły i przyciężki".
W podobnym duchu wypowiadał się Gene Siskel z "Chicago Tribune". Wytykając obrazowi nie jasno zarysowane postacie głównych bohaterów oraz błędy reżyserskie, odznaczył go 2 gwiazdkami w również 4-stopniowej skali. Vincent Canby z "The New York Times" nazwał film "absurdalną, niezrozumiałą na prostym poziomie narracji mieszaniną zapożyczonych stylów" i "kiczem". Umieścił go w 10-ce najgorszych filmów amerykańskich 1969 roku. Opiniotwórczy tygodnik "Variety" określił film jako "pomieszany, przekombinowany i obszerny film pełen postaci, które nie są dla widza interesujące". Pauline Kael – czołowa krytyk filmowa "The New Yorker" w tamtym okresie – pisała: "Gdyby ktoś nie wiedział, że twórcą tego filmu jest Kazan, nie znalazł by w nim nic, co mogłoby to sugerować. Nic w tym filmie nie jest spontaniczne, ani reżyseria ani aktorstwo. Aktorzy nie wykazują żadnej inwencji, wygłaszając gotowe frazy odgrywają szablonowe, dobrze sprzedające się role".
"Układ" spodobał się natomiast w Europie. Chwalono wnikliwą analizę głównego bohatera jaką ukazał Kazan, kunsztowność narracji oraz bardzo dobre aktorstwo. Obraz uznano za oskarżenie społeczeństwa amerykańskiego o zagubienie istotnej hierarchii wartości, o dominację konsumpcjonizmu, zatratę indywidualności w systemie preferującym postawy materialistyczne i konformistyczne. Alegorię ówczesnej Ameryki, która – jak bohater – przeżywa silny kryzys. 
W Polsce film miał swoją premierę w maju '73 roku. W odróżnieniu od recenzentów amerykańskich, lecz w duchu krytyki europejskiej, wyrażano się o nim z uznaniem. Chwalono kunszt reżyserski Kazana, podkreślano wszechstronność scenariusza, łączącego w sobie to co w kinie ugruntowane i tradycyjne z tym co nowoczesne, a nawet modne. "Dzieło Elii Kazana, mimo tradycyjnej konstrukcji i melodramatycznej akcji, stanowi interesujące intelektualnie i artystycznie świadectwo epoki przewartościowań, w której człowiek poszukuje właściwego sposobu życia" – pisał Cezary Wiśniewski na łamach tygodnika "Film". "Należy do lepszych osiągnięć końca dekady [...] dla swego bogactwa spostrzeżeń o niepokojach wieku średniego, w tym jako zwieńczenie śródziemnomorskiego motywu dualizmu miłości i nienawiści, przyciągania i odpychania, lęku i pragnienia [...]" – opiniował Adam Garbicz. 

</doc>
<doc id="5284449" url="https://pl.wikipedia.org/wiki?curid=5284449" title="Karol Lesław Krajewski">
Karol Lesław Krajewski

Karol Lesław Krajewski (ur. 20 maja 1929 we Lwowie, zm. 17 listopada 2021) – polski specjalista w zakresie inżynierii i ochrony środowiska, dr hab. inż.
Życiorys.
W 1968 uzyskał doktorat za pracę dotyczącą modelowania cyfrowej gospodarki zbiornikowej opartej na zasadach metod Monte Carlo, 28 listopada 1994 habilitował się na podstawie pracy zatytułowanej "Sterowanie statystycznie optymalne termicznym reżimem odcinka rzeki poniżej miejsca zrzutu wody z układu chłodzenia elektrowni".
Został zatrudniony na stanowisku profesora w Instytucie Systemów Inżynierii Środowiska na Wydziale Inżynierii Środowiska Politechniki Warszawskiej.
Zmarł 17 listopada 2021.

</doc>
<doc id="5284456" url="https://pl.wikipedia.org/wiki?curid=5284456" title="Denys Prokopenko">
Denys Prokopenko

Denys Hennadijowycz Prokopenko (, ur. 27 czerwca 1991) – ukraiński oficer, podpułkownik Gwardii Narodowej Ukrainy, dowódca Oddziału Specjalnego „Azow”, uczestnik wojny rosyjsko-ukraińskiej, Bohater Ukrainy (19 marca 2022).
Życiorys.
Jest potomkiem etnicznych Karelów. Jego dziadek walczył w wojnie radziecko-fińskiej (zimowej) 1939–1940.
Ukończył studia z filologii germańskiej na Instytucie Filologii Kijowskiego Uniwersytetu Narodowego im. Tarasa Szewczenki ze specjalnością „nauczanie języka angielskiego”. Jednocześnie uprawiał sport. Jest jednym z aktywnych kibiców („ultrasów”) „biało-niebieskiego” klubu piłkarskiego Dynamo Kijów.
Od 2014 roku uczestniczył w operacji antyterrorystycznej na wschodniej Ukrainie w ramach Pułku „Azow”. . 25 marca został odznaczony Medalem „Za wojskową służbę Ukrainie”. We wrześniu 2017 został mianowany dowódcą Oddziału Specjalnego „Azowa”.
Inwazja Rosji na Ukrainę (2022).
7 marca 2022 roku, podczas rosyjskiej inwazji na Ukrainę, już jako dowódca Pułku „Azow”, Denys Prokopenko w opublikowanym filmiku wezwał do zamknięcia nieba nad Ukrainą i zbiórki pieniędzy dla zapobieżenia katastrofie humanitarnej w Mariupolu, «ponieważ wróg łamie prawo konfliktów zbrojnych, strzelając do ludności cywilnej i niszcząc infrastrukturę miejską, a także prowadzi na ludności Mariupola ludobójstwo».
8 maja udzielił wywiadu „Ukraińskiej Prawdzie” z oblężonych zakładów „Azowstal”, w którym ostro skrytykował wyższe dowództwo wojskowe.
11 maja papież Franciszek spotkał się w Watykanie z żonami żołnierzy Pułku „Azow”, Kateryną Prokopenko i Julią Fedosiuk.
16 maja Denys Prokopenko poinformował w nagraniu wideo, że rozpoczęła się ewakuacja garnizonu Mariupola z Azowstali. 20 maja, w innym filmie z 86. dnia obrony Mariupola, poinformował o odebraniu rozkazu najwyższego dowództwa wojskowego, według którego ma ratować życie i zdrowie żołnierzy garnizonu oraz ograniczać obronę miasta. Spełnione zostały priorytetowe wymagania dotyczące ewakuacji cywilów, rannych i zabitych.
21 września 2022 r. w ramach wymiany jeńców Prokopenko został zwolniony z rosyjskiej niewoli.

</doc>
<doc id="5284458" url="https://pl.wikipedia.org/wiki?curid=5284458" title="Tauron Liga (2022/2023)">
Tauron Liga (2022/2023)

Tauron Liga 2022/2023 – 87. edycja mistrzostw Polski w piłce siatkowej kobiet, po raz 70. przeprowadzana w formule rozgrywek ligowych, a po raz 18. w postaci ligi zawodowej. Organizowana przez Polską Ligę Siatkówki pod egidą Polskiego Związku Piłki Siatkowej (PZPS).

</doc>
<doc id="5284460" url="https://pl.wikipedia.org/wiki?curid=5284460" title="Ewelina Pietrowiak">
Ewelina Pietrowiak

Ewelina Pietrowiak (ur. 1977 w Poznaniu) – polska reżyser: teatralna, operowa, radiowa, telewizyjna, a także scenografka i autorka książek.
Życiorys.
Mieszkała w Jarocinie, gdzie uczęszczała do Szkoły Podstawowej nr 5 i Liceum Ogólnokształcącego. Równolegle uczyła się muzycznie, ukończyła szkołę muzyczną I stopnia. Studiowała na Wydziale Archtektury Politechniki Poznańskiej. W 2001 z wynikiem bardzo dobrym uzyskała tytuł zawodowy magistra inżyniera architekta. Po kolejnych studiach na Wydziale Reżyserii Akademii Teatralnej im. Aleksandra Zelwerowicza w Warszawie 25 maja 2009 r. została magistrem sztuki, otrzymując bardzo dobrą ocenę końcową. Studiowała również podyplomowo na Uniwersytecie Muzycznym Fryderyka Chopina w Warszawie w zakresie wokalistyki solowej, kończąc naukę z wynikiem bardzo dobrym w 2012. Uzyskała stopień naukowy doktora sztuki w dziedzinie sztuki, w dyscyplinie sztuki filmowe i teatralne. W Akademii Muzycznej im. Grażyny i Kiejstuta Bacewiczów w Łodzi, jest wykładowczynią na Wydziale Sztuk Scenicznych.
Podczas studiów w Akademii Teatralnej wyreżyserowała monodram z Katarzyną Zielińską wg tekstu Ronalda Harwooda pt. "Goście" (na język polski przełożył Jerzy Przeździecki). Premiera odbyła się 6 maja 2005 r. w klubie Le Madame w Warszawie.
Była asystentką reżysera Mariusza Trelińskiego w Teatrze Wielkim – Operze Narodowej przy spektaklach "Dama pikowa" Piotra Czajkowskiego (2004) i "Andrea Chenier" Umberto Giordano (2005).
Jako reżyserka teatralna zadebiutowała w 2006 „Pokojówkami” Jeana Geneta w warszawskim Teatrze Ateneum. Reżyserowała w Laboratorium Dramatu. W teatrze operowym zadebiutowała w sezonie 2007/2008 realizacją "Jutra" Tadeusza Bairda w Operze Wrocławskiej. Wyreżyserowała musicale, między innymi w warszawskim Teatrze Syrena oraz w Teatrze Dramatycznym.
W latach 2011–2013 pracowała jako dyrektorka artystyczna w Tarnowskim Teatrze im. Ludwika Solskiego. Pierwsze przedstawienie z Eweliną Pietrowiak w tej roli, Trzy siostry Antoniego Czechowa, miało premierę 12 kwietnia 2012 r.. W „Solskim” przygotowała również m.in. "Piękną Lucyndę" Mariana Hemara (2013).
W 2015 r. dla Teatru Polskiego Radia, jako reżyser radiowa, przedstawiła sztukę Aleksandra Fredry "Mąż i żona". W 2016 roku reżyserka zrealizowała "Cabaret" Johna Kandera w Teatrze Dramatycznym w Warszawie o Berlinie z początków XX wieku. W październiku 2016 r. przedstawiła klasyczną operę "Carmen" w uwspółcześnionym wydaniu w Operze na Zamku w Szczecinie. W 2021 r. zadebiutowała w Teatrze Telewizji realizacją pt. "Kolumbowie. Piegowata pogoda".
Pracowała na terenie całego kraju, m.in. w teatrach w Częstochowie, Wrocławiu, Gdańsku, Poznaniu, Zielonej Górze, Szczecinie. Do swoich spektakli projektuje scenografię.

</doc>
<doc id="5284462" url="https://pl.wikipedia.org/wiki?curid=5284462" title="Anna Modrzejewska">
Anna Modrzejewska

Anna Modrzejewska – wieloletnia nauczycielka polskiego w VI Liceum Ogólnokształcącym im. Tadeusza Reytana w Warszawie.
Życiorys.
Ukończyła .
Od 1961 uczyła języka polskiego w VI Liceum Ogólnokształcącym im. Tadeusza Reytana w Warszawie. Jej uczniowie wydawali czasopisma szkolne, w tym „Płaskostopie” (1962–1966) i „Dwutygodnik Niezależny” (1970–1972).
Pod koniec stycznia 1977 podpisała wraz z sześcioma innymi nauczycielami swojej szkoły (m.in. Ireneuszem Gugulskim, Stefanią Światłowską i Wojciechem Fałkowskim) list do posłów na Sejm PRL z apelem o powołanie komisji sejmowej mającej na celu zbadanie przypadków łamania praw człowieka w Radomiu i Ursusie w czasie wydarzeń czerwcowych 1976 roku, w konsekwencji czego została objęta rozpracowaniem przez Służbę Bezpieczeństwa, a władze oświatowe podjęły decyzję o jej przeniesieniu z dniem 1 września 1977 do XLIX Liceum Ogólnokształcącego im. Zygmunta Modzelewskiego w Warszawie (początkowo planowano nawet całkowite usunięcie jej ze szkolnictwa). W jej obronie (jako jednej z członkiń grupy nauczycieli Liceum im. T. Reytana poddanych represjom) stanął m.in. Komitet Obrony Robotników, a ponad 400 byłych i aktualnych uczniów szkoły podpisało listy protestacyjne. W konsekwencji przeniesienie Anny Modrzejewskiej zostało anulowane, jednak w dalszym ciągu była inwigilowana przez SB (Sprawa Operacyjnego Rozpracowania kryptonim „Plastyk”). M.in. w czerwcu 1979 SB ustaliła, że wszyscy uczniowie jej klasy wychowawczej opuścili lekcje w czasie pielgrzymki Jana Pawła II do Polski. Wobec nękania przez dyrektora szkoły, od początku roku szkolnego 1980/1981 przeniosła się do XLIX Liceum Ogólnokształcącego w Warszawie. Powróciła do pracy w liceum im. T. Reytana w 1981, po apelu ponad 250 uczniów i absolwentów szkoły (który dotyczył także Ireneusza Gugulskiego) zainicjowanego przez Ewę Engelking i Andrzeja Horubałę. W Olimpiadzie Literatury i Języka Polskiego jej uczennice zajęły odpowiednio: Katarzyna Bieńkowska III lokatę w 1991, a Olga Dawidowicz II w 1994.
W 2022 roku otrzymała nagrodę im. prof. Stefanii Światłowskiej za "piękne dzieło wychowania do prawdy i odwagi oraz potwierdzania własnym świadectwem tych wyborów". Laudację wygłosił Janusz Zaorski. Powiedziała wówczas: "Bycie nauczycielem to jest najpiękniejszy zawód świata, co do tego nie mam wątpliwości. Trzeba tylko interesować się uczniem, trzeba go lubić i trzeba się od niego też uczyć".
Wspomnienia uczniów.
We wspomnieniach uczniów uznawana była za jedną z najwybitniejszych nauczycieli polonistyki w Warszawie. 

</doc>
<doc id="5284465" url="https://pl.wikipedia.org/wiki?curid=5284465" title="Oleica kusa">
Oleica kusa

Oleica kusa ("Meloe tuccius") – gatunek chrząszcza z rodziny oleicowatych. Występuje w południowej części Europy, Afryce Północnej oraz zachodniej i środkowej części Azji. Owady dorosłe żerują na roślinach, zaś larwy są najpierw ektopasożytami, a potem pasożytami gniazdowymi dzikich pszczół.
Taksonomia.
Gatunek ten opisany został po raz pierwszy w 1792 roku przez Pietra Rossiego. W 1911 roku Edmund Reitter utworzył dla niego monotypowy podrodzaj "Meloe (Coelomeloe)" i taka klasyfikacja jest stosowana najczęściej. W 2021 roku Alberto Sánchez-Vialas i współpracownicy opublikowali jednak wyniki molekularnej analizy filogenetycznej Meloini, według których "Meloe tuccius" zajmuje pozycję siostrzaną względem "Meloe brevicollis". Autorzy ci proponują wyniesienie licznych podrodzajów "Meloe" do rangi osobnych rodzajów, w tym obejmującego "M. brevicollis" taksonu "Eurymeloe". Po przyjęciu takiego kroku oleica kusa nosiłaby kombinację "Eurymeloe tuccius", a "Coelomeloe" byłby synonimem "Eurymeloe".
W obrębie tego gatunku wyróżnia się dwa podgatunki:
Morfologia.
Chrząszcz o ciele długości od 15 do 40 mm. Ubarwienie ciała jest smoliście czarne lub z lekkim odcieniem niebieskim do fioletowego. Czułki są krótkie, o członach kulistawych, u samca są nieco grubsze niż u samicy, nie mają członów od piątego do siódmego rozszerzonych ani zagiętych. Punktowanie głowy i przedplecza jest bardzo grube, gęste i głębokie, przybierając postać dołków o ostrych krawędziach, miejscami łączących się w kratery. Głowa ma szerokość nie mniejszą niż przedplecze. Za oczami nie występuje podłużne wgłębienie. Przedplecze ma kształt prostokąta z lekko zaokrąglonymi bokami i charakterystycznym silnym wgłębieniem pośrodku krawędzi nasadowej, wskutek którego krawędź ta leży poniżej tarczki. Kąty tylne przedplecza są nabrzmiałe tworząc obwisłe fałdy po jego bokach. Pokrywy są skrócone, jajowate w zarysie. Na ich rzeźbę składają się gęste, duże, ale mniejsze niż na przedpleczu, stosunkowo regularne dołkowate punkty o tępych krawędziach oraz zmarszczki. Skrzydeł tylnej pary brak zupełnie. Odnóża ostatniej pary mają biodra tak szerokie jak długie, a golenie o ostrodze wierzchołkowej zewnętrznej dłuższej i grubszej od wewnętrznej. Odwłok jest duży, zwłaszcza u samic silnie rozdęty.
Ekologia i występowanie.
Owad ten zasiedla tereny otwarte, jednak jego szczegółowe wymagania nie są znane. Osobniki dorosłe są fitofagami i żerują na soczystych, zielonych częściach roślin. Jaja składają do gleby. Wylęgają się z nich larwy pierwszego stadium zwane trójpazurkowcami, które wchodzą na kwiaty i tam przyczepiają się do dzikich pszczół. Larwa w czasie przebywania na pszczole żeruje na jej hemolimfie jako pasożyt zewnętrzny, a następnie zostaje pasożytem gniazdowym, najpierw zjadając jajo gospodarza, a potem liniejąc do formy pędrakowatej, żerującej na pyłku i nektarze zgromadzonym przez pszczołę.
Gatunek palearktyczny. W Europie znany jest z Portugalii, Hiszpanii, Francji, Austrii, Włoch, Malty, Słowacji, Węgier, Ukrainy, Rumunii, Bułgarii, Chorwacji, Bośni i Hercegowiny, Czarnogóry, Serbii, Albanii, Grecji oraz południowoeuropejskiej części Rosji. W Afryce Północnej zamieszkuje Maderę, Maroko, Algierię, Tunezję, Libię i Egipt. W Azji stwierdzono jego występowanie w Azerbejdżanie, Armenii, na Cyprze, w Turcji, Syrii, Jordanii, Izraelu, Palestynie, Kazachstanie, Turkmenistanie, Uzbekistanie, Tadżykistanie, Iranie, Afganistanie i zachodnich Chinach.
Z XIX wieku pochodzi pojedyncze doniesienie o odnalezieniu tego owada na Śląsku, jednak nigdy nie zostało potwierdzone. W Polsce gatunek ten nie występuje, a najbliższe współczesne stanowiska ma w Austrii i na Podolu. Na „Czerwonej liście gatunków zagrożonych Republiki Czeskiej” umieszczony jest jako gatunek regionalnie wymarły (RE). 

</doc>
<doc id="5284466" url="https://pl.wikipedia.org/wiki?curid=5284466" title="Meloe tuccius">
Meloe tuccius



</doc>
<doc id="5284469" url="https://pl.wikipedia.org/wiki?curid=5284469" title="Ludwik Wydżga">
Ludwik Wydżga

Ludwik Wydżga herbu Jastrzębiec (zm. w 1653 roku) – sędzia lwowski w 1653 roku, stolnik lwowski w latach 1649-1653, dworzanin pokojowy królewski w 1649/1650 roku.
Poseł sejmiku halickiego na sejm 1649/1650 roku, sejm zwyczajny 1652 roku.

</doc>
<doc id="5284476" url="https://pl.wikipedia.org/wiki?curid=5284476" title="Samuel Suchodolski (chorąży)">
Samuel Suchodolski (chorąży)



</doc>
<doc id="5284478" url="https://pl.wikipedia.org/wiki?curid=5284478" title="Paweł Spodenkiewicz">
Paweł Spodenkiewicz

Paweł Spodenkiewicz (ur. 3 sierpnia 1956 w Łodzi) – polski socjolog i publicysta.
Życiorys.
Paweł Spodenkiewicz uczył się w III Liceum Ogólnokształcącym w Łodzi, z którego został wyrzucony za redagowanie gazetki „Zęza”. W latach 1977–1981 działał jako informator Radia Wolna Europa i Komisji Interwencji KOR oraz kolportował Biuletyn Informacyjny”. Był również współorganizatorem akcji ulotkowej po morderstwie popełnionym na Stanisławie Pyjasie. W 1978 został pobity przez niezidentyfikowanych sprawców i zmuszony do opuszczenia mieszkania, następnie podlegał inwigilacji – przechodził przesłuchania i rewizje. Współpracował z pismem „Indeks” oraz współredagował pismo „Strajk”.
Jesienią 1980 został członkiem Niezależnego Zrzeszenia Studentów i delegatem do Rady Wydziału Ekonomiczno-Socjologiczny Uniwersytetu Łódzkiego oraz należał do Studenckiego Komitetu Jedności podczas strajku studenckiego na Uniwersytecie Łódzkim pomiędzy 13 grudnia 1981 a 12 października 1982. Był internowany w ośrodkach odosobnienia: w Łęczycy, Łowiczu i Kwidzynie.
W 1984 ukończył socjologię na Uniwersytecie Łódzkim, a następnie pracował jako socjolog w Specjalistycznym Psychiatrycznym Zespole Opieki w Łodzi. Od 1990 działał w Łódzkim Towarzystwie Inicjatyw Społecznych, w ramach którego współorganizował Dni Kultury Żydowskiej. W latach 1995–1995 był publicystą i dziennikarzem „Super Expressu”, następnie w latach 2000–2005 „Dziennika Łódzkiego”. Od 2007 pracował w Instytucie Pamięci Narodowej w Łodzi, z którego został zwolniony w 2017 oficjalnie w wyniku restrukturyzacji, przypuszczalnie zaś ze względów politycznych.
Jest autorem wielu publikacji o tematyce historycznej.

</doc>
<doc id="5284481" url="https://pl.wikipedia.org/wiki?curid=5284481" title="Quatre Jours de Dunkerque 2022">
Quatre Jours de Dunkerque 2022

Quatre Jours de Dunkerque 2022, znany również w spolszczonej formie jako Cztery Dni Dunkierki 2022 – 66. edycja wyścigu kolarskiego Quatre Jours de Dunkerque, która odbyła się w dniach od 3 do 8 maja 2022 na liczącej ponad 1054 kilometry trasie składającej się z 6 etapów, biegnącej wokół Dunkierki. Impreza kategorii 2.Pro była częścią UCI ProSeries 2022.

</doc>
<doc id="5284488" url="https://pl.wikipedia.org/wiki?curid=5284488" title="Brădetu (okręg Ardżesz)">
Brădetu (okręg Ardżesz)

Brădetu – wieś w Rumunii, w okręgu Ardżesz, w gminie Brăduleț. W 2011 roku liczyła 392 mieszkańców.

</doc>
<doc id="5284489" url="https://pl.wikipedia.org/wiki?curid=5284489" title="Cosaci">
Cosaci

Cosaci – wieś w Rumunii, w okręgu Ardżesz, w gminie Brăduleț. W 2011 roku liczyła 169 mieszkańców.

</doc>
<doc id="5284490" url="https://pl.wikipedia.org/wiki?curid=5284490" title="Galeșu">
Galeșu

Cosaci – wieś w Rumunii, w okręgu Ardżesz, w gminie Brăduleț. W 2011 roku liczyła 475 mieszkańców.

</doc>
<doc id="5284492" url="https://pl.wikipedia.org/wiki?curid=5284492" title="Piatra (okręg Ardżesz)">
Piatra (okręg Ardżesz)

Piatra – wieś w Rumunii, w okręgu Ardżesz, w gminie Brăduleț. W 2011 roku liczyła 76 mieszkańców.

</doc>
<doc id="5284493" url="https://pl.wikipedia.org/wiki?curid=5284493" title="Slămnești (okręg Ardżesz)">
Slămnești (okręg Ardżesz)

Slămnești – wieś w Rumunii, w okręgu Ardżesz, w gminie Brăduleț. W 2011 roku liczyła 127 mieszkańców.

</doc>
<doc id="5284494" url="https://pl.wikipedia.org/wiki?curid=5284494" title="Uleni">
Uleni

Uleni – wieś w Rumunii, w okręgu Ardżesz, w gminie Brăduleț. W 2011 roku liczyła 142 mieszkańców.

</doc>
<doc id="5284495" url="https://pl.wikipedia.org/wiki?curid=5284495" title="Ungureni (gmina Brăduleț)">
Ungureni (gmina Brăduleț)

Ungureni – wieś w Rumunii, w okręgu Ardżesz, w gminie Brăduleț. W 2011 roku liczyła 87 mieszkańców.

</doc>
<doc id="5284496" url="https://pl.wikipedia.org/wiki?curid=5284496" title="Petri Honkonen">
Petri Honkonen

Petri Erkki Olavi Honkonen (ur. 29 lipca 1987 w Pylkönmäki) – fiński polityk i samorządowiec, poseł do Eduskunty, od 2022 minister nauki i kultury.
Życiorys.
W 2014 uzyskał magisterium z filozofii na Uniwersytecie w Jyväskylä. Pracował jako asystent poselski, koordynator projektu dotyczącego rozwoju obszarów wiejskich i nauczyciel.
Zaangażował się w działalność polityczną w ramach Partii Centrum. W 2013 został wybrany na radnego Saarijärvi, objął funkcję przewodniczącego frakcji radnych swojego ugrupowania. Zasiadł także w radzie regionu Finlandia Środkowa. W 2015 po raz pierwszy uzyskał mandat deputowanego do Eduskunty. Z powodzeniem ubiegał się o reelekcję w wyborach w 2019.
Powołany na wiceprzewodniczącego Partii Centrum. W kwietniu 2022 objął urząd ministra nauki i kultury w rządzie Sanny Marin, zastępując na tej funkcji Anttiego Kurvinena.

</doc>
<doc id="5284498" url="https://pl.wikipedia.org/wiki?curid=5284498" title="Mistrzostwa Świata w Kajakarstwie 1997">
Mistrzostwa Świata w Kajakarstwie 1997

28. Mistrzostwa świata w kajakarstwie odbyły się w dniach 20–24 sierpnia 1997 w Dartmouth w Kanadzie.
Rozegrano 18 konkurencji męskich i 8 kobiecych. Mężczyźni startowali w kanadyjkach jedynkach (C-1), dwójkach (C-2) i czwórkach (C-4) oraz w kajakach jedynkach (K-1), dwójkach (K-2) i czwórkach (K-4), zaś kobiety w kajakach jedynkach, dwójkach i czwórkach. Po raz pierwszy kobiet rywalizowały w konkurencjach K-1 i K-2 na dystansie 1000 metrów.
Pierwsze miejsce w klasyfikacji medalowej wywalczyli reprezentanci Niemiec.

</doc>
<doc id="5284501" url="https://pl.wikipedia.org/wiki?curid=5284501" title="Budeasa (gmina)">
Budeasa (gmina)

Budeasa – gmina w Rumunii, w okręgu Ardżesz. Obejmuje miejscowości Budeasa Mare, Budeasa Mică, Calotești, Gălășești, Rogojina i Valea Mărului. W 2011 roku liczyła 4004 mieszkańców.

</doc>
<doc id="5284505" url="https://pl.wikipedia.org/wiki?curid=5284505" title="Budeasa Mare">
Budeasa Mare

Budeasa Mare – wieś w Rumunii, w okręgu Ardżesz, w gminie Budeasa. W 2011 roku liczyła 1169 mieszkańców.

</doc>
<doc id="5284507" url="https://pl.wikipedia.org/wiki?curid=5284507" title="Budeasa Mică">
Budeasa Mică

Budeasa Mică – wieś w Rumunii, w okręgu Ardżesz, w gminie Budeasa. W 2011 roku liczyła 803 mieszkańców.

</doc>
<doc id="5284508" url="https://pl.wikipedia.org/wiki?curid=5284508" title="Calotești">
Calotești

Calotești – wieś w Rumunii, w okręgu Ardżesz, w gminie Budeasa. W 2011 roku liczyła 693 mieszkańców.

</doc>
<doc id="5284509" url="https://pl.wikipedia.org/wiki?curid=5284509" title="Gălășești (okręg Ardżesz)">
Gălășești (okręg Ardżesz)

Gălășești – wieś w Rumunii, w okręgu Ardżesz, w gminie Budeasa. W 2011 roku liczyła 696 mieszkańców.

</doc>
<doc id="5284510" url="https://pl.wikipedia.org/wiki?curid=5284510" title="Sarkofag Adelfii">
Sarkofag Adelfii

Sarkofag Adelfii – pochodzący z IV wieku marmurowy sarkofag, będący przykładem wczesnochrześcijańskiej sztuki sepulkralnej. Znajduje się w zbiorach Muzeum Narodowego w Syrakuzach.
Datowany na lata około 340–345 sarkofag został odkryty w 1872 roku w katakumbach św. Jana w Syrakuzach. Ozdobiony został reliefami przedstawiającymi sceny ze Starego i Nowego Testamentu. W centralnej części na froncie sarkofagu umieszczony został medalion z portretami małżonków, identyfikowanych dzięki umieszczonej na pokrywie inskrypcji. Są to "clarissima femina" Adelfia i jej mąż, komes Waleriusz, identyfikowany z pochodzącym z Sycylii urzędnikiem Lucjuszem Aradiuszem Waleriuszem Prokulusem. Waleriusz ubrany jest w togę i trzyma w ręku zwój. 
Medalion z wizerunkami małżonków ujęty jest z obydwu stron odpowiadającymi sobie nawzajem scenami, pogrupowanymi w pary. Są to kolejno: od strony lewej – ręka Boga przekazująca tablice Prawa Mojżeszowi, Chrystus uzdrawiający niewiastę cierpiącą na krwotok, Chrystus z kłosem i jagnięciem stojący między Adamem i Ewą oraz zaparcie się Piotra. Od strony prawej przedstawione są: ręka Boga powstrzymująca Abrahama przed złożeniem Izaaka w ofierze, Chrystus przywracający wzrok ślepcowi, scena cudownego rozmnożenia chleba i ryb oraz wskrzeszenie przez Chrystusa młodzieńca z Naim.
W pasie dolnym, poniżej medalionu, w miejscu centralnym umieszczona została scena pokłonu Trzech Mędrców. Po jej obydwu bokach umieszczono rozmieszczone symetrycznie dwie pary scen, po jednej krótszej i jednej dłuższej. W części prawej ukazano Adama i Ewę w raju oraz wjazd Chrystusa do Jerozolimy, w części lewej natomiast cudowną przemianę wina w Kanie Galilejskiej oraz Trzech Młodzieńców odmawiających złożenia pokłonu przed posągiem.
Pokrywę sarkofagu udekorowano z prawej strony przedstawieniem narodzin Jezusa, z pokłonem zwierząt oraz wizytą Trzech Mędrców. Znaczenie sceny z lewej strony jest nie do końca jasne, przypuszczalnie odnosi się do śmierci Adelfii i jej przyjęcia w niebie. Całość stanowiłaby rodzaj pocieszenia dla pogrążonych w żałobie, przypominającego, że Chrystus poprzez swoje wcielenie przyniósł światu zbawienie.

</doc>
<doc id="5284511" url="https://pl.wikipedia.org/wiki?curid=5284511" title="Rogojina (okręg Ardżesz)">
Rogojina (okręg Ardżesz)

Rogojina – wieś w Rumunii, w okręgu Ardżesz, w gminie Budeasa. W 2011 roku liczyła 204 mieszkańców.

</doc>
<doc id="5284512" url="https://pl.wikipedia.org/wiki?curid=5284512" title="Valea Mărului (okręg Ardżesz)">
Valea Mărului (okręg Ardżesz)

Valea Mărului – wieś w Rumunii, w okręgu Ardżesz, w gminie Budeasa. W 2011 roku liczyła 439 mieszkańców.

</doc>
<doc id="5284513" url="https://pl.wikipedia.org/wiki?curid=5284513" title="Bughea de Jos (gmina)">
Bughea de Jos (gmina)

Bughea de Jos – gmina w Rumunii, w okręgu Ardżesz. Obejmuje tylko jedną miejscowość Bughea de Jos. W 2011 roku liczyła 2862 mieszkańców.

</doc>
<doc id="5284514" url="https://pl.wikipedia.org/wiki?curid=5284514" title="Bughea de Jos (okręg Ardżesz)">
Bughea de Jos (okręg Ardżesz)

Bughea de Jos – wieś w Rumunii, w okręgu Ardżesz, w gminie Bughea de Jos. W 2011 roku liczyła 2862 mieszkańców.

</doc>
<doc id="5284515" url="https://pl.wikipedia.org/wiki?curid=5284515" title="Czytelnia Polska Akademików Górniczych w Leoben">
Czytelnia Polska Akademików Górniczych w Leoben

Czytelnia Polska Akademików Górniczych w Leoben – stowarzyszenie polskich studentów Akademii Górniczej w Leoben działające w Leoben w latach 1878–1930.
Historia.
W XIX wieku, aby uzyskać kwalifikacje górnicze, Polacy mogli wybierać studia w: Instytucie Górniczym w Petersburgu, Akademii Górniczej w Freibergu czy Akademii Górniczej w Leoben. Akademia Górnicza w Leoben powstała w 1849 roku. Pierwszym polskim studentem w Leoben w 1857 roku został Antoni Sernicki. Do I wojny uczelnię ukończyło około 500 Polaków.
Grupa 30 studentów w Leoben 20 października 1878 roku utworzyła Czytelnię Polską Akademików Górniczych w Leoben ("Bergakademische Polnische Lesehalle"). Na pierwszym walnym zebraniu przyjęto przygotowany wcześniej statut i regulamin. Pierwszym prezesem został Tadeusz Boczkowski. Czytelnia miała być miejscem spotkań towarzyskich, udzielać pomocy podczas studiów oraz pomocy finansowej dla niezamożnych studentów. Członkiem zwyczajnym mógł zostać każdy Polak studiujący w Leoben, a członkiem nadzwyczajnym studenci innych narodowości. Istniał też trzeci rodzaj członkostwa – członek wspierający, czyli osoba wpłacająca składki co najmniej 2 złote reńskie (4 korony) rocznie. Czytelnia nie posiadała własnego lokalu. W wynajętej siedzibie utworzono bibliotekę, w której znalazły się polskie, niemieckie i francuskie książki i czasopisma, skrypty z wykładów, pozostawione przez absolwentów notatki i rysunki oraz zbiory mineralogiczne. W pierwszym roku jej zbiory liczyły 253 książki w 337 woluminach, a w 1906 roku 1530 książek w 2042 woluminach.
W czytelni organizowano zebrania i odczyty, działały kółka: literackie, dwie orkiestry: smyczkowa i tamburzystów, klub sportowy, którego członkowie trenowali szermierką, piłkę nożną, sport saneczkowy i turystykę oraz klub szachowy. W 1898 roku powstało polskie Kółko Bratniej Pomocy. Wcześniej Polacy korzystali z pomocy w ramach stowarzyszenia wzajemnej pomocy dla wszystkich studentów Akademii. Gdy Niemcy zarzucili im, że pomoc dla nich przekracza wysokość wpłacanych na ten cel funduszy z ich kraju, całkowicie zrezygnowali z zapomóg, a w ramach „rekompensaty” płacili do 1903 roku składki. Bratnia Pomoc udzielała swoim członkom pożyczek krótko- i długoterminowych.
W lutym 1901 roku nastąpił rozłam. Część członków Czytelni odeszła tworząc stowarzyszenie postępowej młodzieży polskiej Promień, które po 2 latach rozwiązało się. Większość jego członków wróciła do Czytelni oprócz tych, którzy zostali wykreśleni lub nie mogli być przyjęci.
W 1908 roku czytelnia liczyła 96 członków.
W 1919 roku została otwarta w Krakowie Akademia Górnicza. 21 września 1919 roku podczas posiedzenia w Krakowie Związku Górników i Hutników Polskich inżynier Adam Łukasiewicz jako przedstawiciel Czytelni akademików górniczych w Leoben przekazał, że Czytelnia pragnie przenieść się do Krakowa. Rada Zjazdu przekazała 2000 koron na pokrycie kosztów przeniesienia Czytelni z Leoben do Krakowa. Sprawą tą zajęła się wybrana komisja, w skład której weszli: Franciszek Drobniak i Jan Naturski. Czytelnia została zlikwidowana w 1930 roku, gdy spadła liczba polskich studentów.
Zjazdy koleżeńskie.
Jeden z pierwszych zjazdów został zorganizowany w Krakowie 29 września 1887 roku. W latach 1877–1887 uczelnię ukończyło 97 Polaków.
1900 w Krakowie.
Pomysł zorganizowania zjazdu powstał na komersie pożegnalnym Jana Witkowskiego w 1893 roku. W skład komitetu organizacyjnego zjazdu weszli: Leon Syroczyński, Henryk Wachtel jako członkowie honorowi, Jan Witkowski, Konstanty hr. Broel-Plater, Adam Łukaszewski i Franciszek Fałek.
Zjazd rozpoczął się 6 października 1900 roku mszą świętą w intencji zmarłych kolegów w kościele św. Barbary. Po niej uczestnicy spotkali się w auli Collegium Novum. Przewodniczącym został wybrany Witkowski, a sekretarzami Ludwik Czapski, Adam Łukaszewski i Roman Rieger. Honorowymi przewodniczącymi zostali profesorowie: Henryk Wachtel i Leon Syroczyński. Po referacie przewodniczącego Czytelni Piotra Zubrzyckiego o jej historii rozpoczęła się dyskusja nad wnioskiem powołania Stowarzyszenia Starych Strzech Czytelni Polskiej Akademików Górniczych w Leoben. W jej skład mieli wejść wszyscy członkowie czytelni. Na czele stać z komitet składający się z 3 członków sekcji wykonawczej i 3 nadzorczej oraz aktualnego przewodniczącego Czytelni. Komitet miał być powoływany przez zjazd koleżeński zwoływany co 3 lata. Celem Stowarzyszenia było utrzymywanie kontaktu pomiędzy byłymi członkami, pomoc w znalezieniu praktyk i pracy absolwentom. Po dyskusji wybrano komitet, którego zadaniem było przygotowanie statutu, założeń stowarzyszenia i kolejnego zjazdu. Do sekcji nadzorczej wybrano: Kazimierza Gąsiorowskiego, Henryka Wachtla i Leona Syroczyńskiego, a do sekcji wykonawczej Adama Łukaszewskiego, Konstantego Broel-Platera i Jana Witkowskiego.
Działalność kółek Bratniej Pomocy przedstawił Paweł Setkowicz. Zaplanowano zorganizowanie w 1903 roku w Krakowie kolejnego zjazdu, a jego organizację powierzono istniejącemu komitetowi organizacyjnemu. Po obiedzie w Hotelu Saskim uczestnicy przeszli do zakładu fotograficznego Józefa Sebalda gdzie zostało wykonane zdjęcie grupowe uczestników zjazdu. Wieczorem w salach Hotelu Saskiego odbył się komers.
7 października kontynuowano obrady w Collegium Novum. Ustalono, ze kolejny zjazd w 1903 roku powinien odbyć się razem ze zjazdem techników. Do obiadu w hotelu Saskim zasiadło 98 osób. 8 października uczestnicy zjazdu udali się na wycieczkę do Wieliczki.
Obchody 30–lecia istnienia.
W dniach 6–7 grudnia 1908 roku zorganizowano w Leoben obchody 30–lecia istnienia Czytelni. Przybyli na nie dawni członkowie czytelni: poseł Franciszek Zamoyski, dyrektor kopalni w Brzeszczach Franciszek Drobniak, inżynier w Morawskiej Ostrawie Roman Brzezowski, delegacje: czytelni polskiej akademików górniczych w Przybramie, Związku Akademików Górniczych Sarmacja w Freibergu, Związku Akademickiego w Pisku, chorwackiego stowarzyszenia Sloga i gruzińskiego Saroma w Leoben. Obchody rozpoczęło walne zebranie podczas którego ówczesny prezes H. Kułakowski powitał gości i przedstawił stan Czytelni. potem odczytano listę wszystkich członków Czytelni od momentu powstania, których było około 400. Następnie życzenia dla Czytelni w imieniu Stałej Delegacji Polskich Górników i Hutników przekazał Franciszek Zamojski, przedstawiciele czytelni w Freibergu, Przybramie i Wiedniu oraz stowarzyszenia chorwackie i gruzińskie w Loeben.
Uchwalono, że zadaniem Wydziału jest wspieranie realizacji uchwały sejmu z 1904 roku mówiącej o utworzeniu wydziału górniczego na Politechnice Lwowskiej. zaplanowano zjazd koleżeński wszystkich członków Czytelni na 1918 rok. Po zakończeniu walnego zgromadzenia odbył się wieczorek listopadowy i komers w hotelu Moor. 7 grudnia 1908 roku w hotelu Gärnern odbyła się tradycyjna impreza przyjęcia nowych adeptów do stanu górniczego skok przez skórkę.
Skok przez skórkę.
Początkowo skok przez skórę był organizowany przez wszystkie nacje. Była to uroczystość organizowana w grudniu z okazji Barbórki. Stare Strzechy czyli weterani w górniczym zawodzie przyjmowali do stanu górniczego młodych. Jednak gdy w latach 80. XIX wieku Niemcy protestowali przeciwko śpiewaniu narodowych pieśni na obchodach, Słowianie, głównie Czesi i Polacy, 3 grudnia 1887 zorganizowali własną, osobną imprezę.
Tak imprezę w 1891 roku opisano w Kurierze Lwowskim: W pomieszczeniach hotelu w Leoben spotkało się około 60 akademików. Uroczystość rozpoczął przewodniczący Czytelni Jan Witkowski. Po przemówieniach słuchacze drugiego roku wzięli udział w „skoku przez skórę" dzięki czemu zostali przyjęci do stanu górniczego. Skórę trzymali starszy radca Rochelt z dyrektorem kopalni Jaricem. Studenci z zapalonymi świecami w ręku utworzyli szpaler. „"Przy dźwiękach górniczego marsza wszedł do sali „fuchsmajor", który po odśpiewaniu odpowiedniej pieśni przeskoczył przez trzy­maną skórę, a za nim 24 „lisów" po trzykroć, po­czem kolejno każdy „lis" występował na krzesło, za­pytany przez „fuchsmajora", wypowiadał imię, nazwi­sko, narodowość, a zaintonowawszy ulubioną pieśń, spełniał toast na cześć górniczego stanu, skakał przez skrzyżowane szable, poczem przypinano mu skór"ę”.
W grudniu 1897 roku po raz 20 zorganizowano skok przez skórkę. Impreza odbyła się w hotelu Gärtnera i wzięli udział nie tylko członkowie Czytelni, ale również profesorzy i zaproszeni goście. Skok przez skórkę wykonało 12 lisów. Podczas spotkania przemawiano, śpiewano pieśni górnicze i słuchano muzyki. Wołano W "górę skóry" co znaczyło „niech żyje górniczy stan”.
Hymn Czytelni.
Tekst i muzykę napisał w 1910 roku Kazimierz Windakiewicz.
Powstańmy bracia wszyscy wraz
Jak jeden szereg zwarty.
Niech wszyscy łączność widzą w nas,
Choć polski kraj rozdarty.
Bo skoro wróg do naszych miast
Powbijał granic pale,
To właśnie my musimy strzec
Jedności swej wytrwale.
Przez podział kraju pragnął wróg
Nas rozbić na odłamy,
Bo któż przypuszczał z jego sług,
Że my się tak kochamy
Że miłość jak łańcucha stal
W łączności nas ukrzepi,
Że rozdział Polski, granic pal
Dusz polskich nie rozszczepi.
Czytelnio Polska, cześć Ci, cześć!
Że tutaj na obczyźnie
Podążasz bratnim węzłem spleść
Młodzieży serca bliźnie.
Bo skoro przyjaźń złączy nas
Niezłomnych uczuć wstęgą
Odwalim z Polski grobu głaz
Złączonych sił potęgą.

</doc>
<doc id="5284516" url="https://pl.wikipedia.org/wiki?curid=5284516" title="4 Jours de Dunkerque">
4 Jours de Dunkerque



</doc>
<doc id="5284517" url="https://pl.wikipedia.org/wiki?curid=5284517" title="Bughea de Sus (gmina)">
Bughea de Sus (gmina)

Bughea de Sus – gmina w Rumunii, w okręgu Ardżesz. Obejmuje tylko jedną miejscowość Bughea de Sus. W 2011 roku liczyła 2997 mieszkańców.

</doc>
<doc id="5284518" url="https://pl.wikipedia.org/wiki?curid=5284518" title="Uniwersytet Bliskiego Wschodu">
Uniwersytet Bliskiego Wschodu

Uniwersytet Bliskiego Wschodu () – prywatna uczelnia wyższa zlokalizowana w Nikozji na Cyprze Północnym. 
Uczelnia została założona w 1988 roku przez przedsiębiorcę Suata Günsela, który został też jej pierwszym rektorem. Uniwersytet jest największą instytucją edukacyjną na Cyprze Północnym, kształci się na nim ok. 30 tys. studentów. 
W skład uczelni wchodzą następujące jednostki administracyjne:

</doc>
<doc id="5284519" url="https://pl.wikipedia.org/wiki?curid=5284519" title="Bughea de Sus (okręg Ardżesz)">
Bughea de Sus (okręg Ardżesz)

Bughea de Sus – wieś w Rumunii, w okręgu Ardżesz, w gminie Bughea de Sus. W 2011 roku liczyła 2997 mieszkańców.

</doc>
<doc id="5284520" url="https://pl.wikipedia.org/wiki?curid=5284520" title="Mistrzostwa Polski w Kombinacji Norweskiej 2022">
Mistrzostwa Polski w Kombinacji Norweskiej 2022

Zimowe Mistrzostwa Polski w kombinacji Norweskiej 2022 – zawody o tytuł mistrza Polski w kombinacji norweskiej, zorganizowane przez Polski Związek Narciarski. Odbyły się 14 marca 2022 roku na trasie biegowej Kubalonka oraz skoczni Skalite w Szczyrku.
Do zawodów zgłoszonych zostało 15 zawodników, i tylu samo ich ukończyło.

</doc>
<doc id="5284521" url="https://pl.wikipedia.org/wiki?curid=5284521" title="Kazimierz Zaliwski">
Kazimierz Zaliwski

Kazimierz (Marcin) Zaliwski herbu Junosza (zm. przed 20 lipca 1658 roku) – cześnik drohicki od 1640 roku.
Poseł jednego z sejmików województwa podlaskiego na sejm 1653 roku.

</doc>
<doc id="5284522" url="https://pl.wikipedia.org/wiki?curid=5284522" title="Zimowe Mistrzostwa Polski w kombinacji Norweskiej 2022">
Zimowe Mistrzostwa Polski w kombinacji Norweskiej 2022



</doc>
<doc id="5284525" url="https://pl.wikipedia.org/wiki?curid=5284525" title="Buzoești (gmina)">
Buzoești (gmina)

Buzoești – gmina w Rumunii, w okręgu Ardżesz. Obejmuje miejscowości Bujoreni, Buzoești, Cornățel, Curteanca, Ionești, Podeni, Redea, Șerboeni, Tomșanca, Vlăduța i Vulpești. W 2011 roku liczyła 15 000 mieszkańców.

</doc>
<doc id="5284526" url="https://pl.wikipedia.org/wiki?curid=5284526" title="Argyraspidzi">
Argyraspidzi



</doc>
<doc id="5284527" url="https://pl.wikipedia.org/wiki?curid=5284527" title="Christian Rabjerg Madsen">
Christian Rabjerg Madsen

Christian Rabjerg Madsen (ur. 24 marca 1986 w Silkeborgu) – duński polityk, poseł do Folketingetu, w 2022 minister.
Życiorys.
W 2012 ukończył nauki polityczne na Uniwersytecie w Aarhus. Działał w związanej z socjaldemokratami organizacji studenckiej Frit Forum. Pracował w firmie konsultingowej i administracji gminy Varde. W 2015 z ramienia Socialdemokraterne po raz pierwszy uzyskał mandat posła do Folketingetu, z powodzeniem ubiegał się o reelekcję w kolejnych wyborach w 2019 i 2022.
Był rzecznikiem partii ds. finansów, w 2022 powołany na rzecznika ds. politycznych. W maju 2022 objął stanowisko ministra spraw wewnętrznych i mieszkalnictwa w gabinecie Mette Frederiksen. Urząd ten sprawował do grudnia tegoż roku.

</doc>
<doc id="5284528" url="https://pl.wikipedia.org/wiki?curid=5284528" title="Buzoești">
Buzoești

Buzoești – wieś w Rumunii, w okręgu Ardżesz, w gminie Buzoești. W 2011 roku liczyła 465 mieszkańców.

</doc>
<doc id="5284530" url="https://pl.wikipedia.org/wiki?curid=5284530" title="Bujoreni (okręg Ardżesz)">
Bujoreni (okręg Ardżesz)

Bujoreni – wieś w Rumunii, w okręgu Ardżesz, w gminie Buzoești. W 2011 roku liczyła 180 mieszkańców.

</doc>
<doc id="5284531" url="https://pl.wikipedia.org/wiki?curid=5284531" title="Cornățel (okręg Ardżesz)">
Cornățel (okręg Ardżesz)

Cornățel – wieś w Rumunii, w okręgu Ardżesz, w gminie Buzoești. W 2011 roku liczyła 999 mieszkańców.

</doc>
<doc id="5284532" url="https://pl.wikipedia.org/wiki?curid=5284532" title="Curteanca">
Curteanca

Curteanca – wieś w Rumunii, w okręgu Ardżesz, w gminie Buzoești. W 2011 roku liczyła 344 mieszkańców.

</doc>
<doc id="5284536" url="https://pl.wikipedia.org/wiki?curid=5284536" title="Diagram Nolana">
Diagram Nolana



</doc>
<doc id="5284537" url="https://pl.wikipedia.org/wiki?curid=5284537" title="Marcin Polak (artysta)">
Marcin Polak (artysta)

Marcin Polak (ur. 1973) – polski artysta i działacz społeczny.
Życiorys.
Marcin Polak jest absolwentem fotografii w Państwowej Wyższej Szkole Filmowej, Telewizyjnej i Teatralnej im. L. Schillera w Łodzi. Jest autorem projektów artystycznych poruszających tematykę społeczną i polityczną. Usiłuje w swoich działaniach inicjować dialog społeczeństwa, instytucji i elit. Część z jego działań inicjuje rewitalizację przestrzeni miejskiej Łodzi, niektóre zaś odnoszą się do polityki kulturalnej i sytuacji materialnej artystów. Jest założycielem i redaktorem portalu Miej Miejsce o charakterze miejskim, artystycznym i kulturalnym, a także współprowadzi wraz z Łukaszem Ogórkiem i Tomaszem Załuskim Galerię Czynną, w ramach której organizowane są kilkudniowe wystawy sztuki w różnych lokalizacjach – pustostanach, lokalach po second handach itp. Wraz z Martą Pszoniak prowadził „Świetlice Artystyczne”, w ramach której organizowano warsztaty dla dzieci prowadzone przez artystów. Jest stypendystą Ministerstwa Kultury i Dziedzictwa Narodowego.

</doc>
<doc id="5284538" url="https://pl.wikipedia.org/wiki?curid=5284538" title="Państwo menadżerskie">
Państwo menadżerskie



</doc>
<doc id="5284539" url="https://pl.wikipedia.org/wiki?curid=5284539" title="Puchar Austrii w koszykówce mężczyzn">
Puchar Austrii w koszykówce mężczyzn

Puchar Austrii w koszykówce mężczyzn (niem. Österreichische Basketball-Cup) – cykliczne krajowe rozgrywki sportowe, prowadzone systemem pucharowym, organizowane corocznie (co sezon) przez Austriacką Federację Koszykówki dla austriackich męskich klubów koszykarskich. Drugie – po mistrzostwach Austrii – rozgrywki w hierarchii ważności, w austriackiej koszykówce. Po raz pierwszy zmagania o puchar odbyły się w 1994. 
Format Final Four wprowadzono w 1995 roku, natomiast od 1997 jest przyznawana nagroda MVP tej fazy, dla najlepszego zawodnika. Najwięcej naród MVP (4) zdobył De'Teri Mayes.

</doc>
<doc id="5284547" url="https://pl.wikipedia.org/wiki?curid=5284547" title="Anja Šimpraga">
Anja Šimpraga

Anja Šimpraga (ur. 23 lipca 1987 w Kninie) – chorwacka polityk, agronom i samorządowiec narodowości serbskiej, parlamentarzystka, wiceprzewodnicząca Niezależnej Demokratycznej Partii Serbskiej, od 2022 wicepremier.
Życiorys.
W 2009 technologię żywności w Veleučilište „Marko Marulić” w Kninie, a w 2012 studia z zakresu agronomii na Uniwersytecie w Zagrzebiu. Pracowała w administracji miejskiej w Kninie i jako koordynatorka projektu dotyczącego praw mniejszości.
Działaczka Niezależnej Demokratycznej Partii Serbskiej, została wiceprzewodniczącą tego ugrupowania. Weszła w skład rady miejskiej w Kninie, od 2015 pełniła funkcję wiceprzewodniczącego Serbskiej Rady Narodowej. W latach 2016–2020 zajmowała stanowisko zastępczyni żupana żupanii szybenicko-knińskiej. W 2020 objęła mandat posłanki do Zgromadzenia Chorwackiego.
W kwietniu 2022 powołana na wicepremiera do spraw społecznych i praw człowieka w drugim rządzie Andreja Plenkovicia; zastąpiła na tej funkcji Borisa Miloševicia.

</doc>
<doc id="5284548" url="https://pl.wikipedia.org/wiki?curid=5284548" title="Bed of Rose’s (album)">
Bed of Rose’s (album)

Bed of Rose’s – czwarty album zespołu wokalnego wykonującego muzykę country The Statler Brothers, wydany w 1970. 
Piosenka "Bed of Rose’s" uzyskała 9. miejsce na liście Hot Country Songs magazynu Billboard. Dwie piosenki z albumu, "Bed of Rose’s" oraz "New York City" wystąpiły w grze komputerowej "" (2004) w fikcyjnym radiu "K-Rose".

</doc>
<doc id="5284552" url="https://pl.wikipedia.org/wiki?curid=5284552" title="Davor Filipović">
Davor Filipović

Davor Filipović (ur. 10 czerwca 1984 w Sarajewie) – chorwacki polityk, ekonomista i nauczyciel akademicki, od 2022 minister gospodarki i zrównoważonego rozwoju.
Życiorys.
W 2004 ukończył zarządzanie przedsiębiorstwem na Fairleigh Dickinson University, w 2006 uzyskał magisterium z ekonomii biznesu na Uniwersytecie w Splicie. Doktoryzował się w 2011 na wydziale ekonomicznym Uniwersytetu w Zagrzebiu. Pracował m.in. jako analityk inwestycyjny. W 2008 został nauczycielem akademickim na Uniwersytecie w Zagrzebiu, w 2019 doszedł do stanowiska profesorskiego.
Wstąpił do Chorwackiej Wspólnoty Demokratycznej, był sekretarzem jej struktur w Zagrzebiu. W 2017 zasiadł w radzie miejskiej Zagrzebia, przewodniczył w niej komisji finansów. W latach 2017–2022 kierował radą nadzorczą lasów państwowych (Hrvatske šume).
W kwietniu 2022 powołany na ministra gospodarki i zrównoważonego rozwoju w drugim rządzie Andreja Plenkovicia; zastąpił na tej funkcji Tomislava Ćoricia.

</doc>
<doc id="5284558" url="https://pl.wikipedia.org/wiki?curid=5284558" title="Marin Piletić">
Marin Piletić

Marin Piletić (ur. 12 stycznia 1983 w m. Novska) – chorwacki polityk, nauczyciel i samorządowiec, deputowany, od 2022 minister pracy, systemu emerytalnego, rodziny i polityki społecznej.
Życiorys.
W 2008 ukończył studia nauczycielskie na wydziale filozoficznym Uniwersytetu w Zagrzebiu. Pracował jako nauczyciel języka chorwackiego i jako pedagog. Członek Chorwackiej Wspólnoty Demokratycznej (HDZ), obejmował różne funkcje w strukturach lokalnych i regionalnych partii. W latach 2009–2013 był zastępcą burmistrza miasta Novska, w latach 2017–2021 sprawował urząd burmistrza tej miejscowości. Od 2014 do 2017 pełnił funkcję zastępcy żupana żupanii sisacko-moslawińskiej. W 2021 objął mandat posła do Zgromadzenia Chorwackiego
W kwietniu 2022 powołany na ministra pracy, systemu emerytalnego, rodziny i polityki społecznej w drugim rządzie Andreja Plenkovicia; zastąpił na tej funkcji Josipa Aladrovicia.

</doc>
<doc id="5284560" url="https://pl.wikipedia.org/wiki?curid=5284560" title="Penetrator Formowany Wybuchowo">
Penetrator Formowany Wybuchowo



</doc>
<doc id="5284561" url="https://pl.wikipedia.org/wiki?curid=5284561" title="Zalew Kielecki">
Zalew Kielecki

Zalew Kielecki - zbiornik wodny położony w północnych Kielcach, na pograniczu Piasek i Szydłówka. Budowany był na rzece Silnicy w latach 1948-1956.
Położenie.
Zalew Kielecki znajduje się w północnych Kielcach, na pograniczu Piasek i Szydłówka. Od południa ograniczony jest ulicą Jesionową, która jest fragmentem drogi krajowej nr 74. Na wschód znajduje się zabudowa przy ulicy Klonowej, natomiast na zachód zabudowa, w tym m.in. cmentarz znajduje się przy ulicy Zagnańskiej. Od północny ograniczony jest lasami znajdującymi się nad Silnicą.
Historia.
Budowę sztucznego zbiornika wodnego na rzece Silnicy rozpoczęto w 1948 roku i trwało 6 lat. Mimo otwarcia zalewu i spiętrzenia wody w 1954 roku, to już po roku wody w nim nie było, co było spowodowane prawdopodobnie katastrofą budowlaną. Prace remontowe zakończyły się 1 września 1956 roku, choć wodę zaczęto spiętrzać 2 miesiące wcześniej. Mimo ambitnych planów, obecnie zbiornik nie pełni znaczących funkcji turystycznych, czy rekreacyjnych W zalewie również nie można się kąpać, co wynika z przedostawania się ścieków z nieopodal położonego cmentarza na Piaskach. Co jakiś czas pojawiają się propozycje na zamienienie Zalewu Kieleckiego w jedną z wizytówek miasta, jednak wciąż brakuje na to środków.
Komunikacja miejska.
W niedalekiej odległości od zalewu przystanku znajdują się na ulicach Klonowej, Jesionowej i Zagnańskiej. Dojazd do tych przystanków jest możliwy autobusami linii 4, 7, 12, 23, 33, 34, 36, 50, 51, 111, 112, 114 i N2.

</doc>
<doc id="5284562" url="https://pl.wikipedia.org/wiki?curid=5284562" title="Mohammed Ahmed (lekkoatleta)">
Mohammed Ahmed (lekkoatleta)



</doc>
<doc id="5284563" url="https://pl.wikipedia.org/wiki?curid=5284563" title="Krzysztof Żegocki">
Krzysztof Żegocki



</doc>
<doc id="5284565" url="https://pl.wikipedia.org/wiki?curid=5284565" title="Mistrzostwa Świata w Kajakarstwie 1998">
Mistrzostwa Świata w Kajakarstwie 1998

29. Mistrzostwa świata w kajakarstwie odbyły się w dniach 3–6 września 1998 w Segedynie.
Rozegrano 18 konkurencji męskich i 8 kobiecych. Mężczyźni startowali w kanadyjkach jedynkach (C-1), dwójkach (C-2) i czwórkach (C-4) oraz w kajakach jedynkach (K-1), dwójkach (K-2) i czwórkach (K-4), zaś kobiety w kajakach jedynkach, dwójkach i czwórkach. Liczba i rodzaj konkurencji nie zmieniły się od poprzednich mistrzostw. 
Pierwsze miejsce w klasyfikacji medalowej wywalczyli reprezentanci Węgier.

</doc>
<doc id="5284567" url="https://pl.wikipedia.org/wiki?curid=5284567" title="Achmat-Jurt">
Achmat-Jurt

Achmat-Jurt (, ), do 2019 roku Centaroj () – wieś w Czeczenii, w rejonie kurczałojewskim. Według danych z 2021 roku zamieszkiwana przez 8990 osób.
W 2019 roku zmieniono nazwę wsi z Centaroj na Achmat-Jurt, by upamiętnić prezydenta Czeczenii Achmata Kadyrowa.

</doc>
<doc id="5284568" url="https://pl.wikipedia.org/wiki?curid=5284568" title="Centaroj">
Centaroj



</doc>
<doc id="5284570" url="https://pl.wikipedia.org/wiki?curid=5284570" title="Zapasy na Letnich Igrzyskach Olimpijskich 1976 – kategoria do 48 kg w stylu klasycznym">
Zapasy na Letnich Igrzyskach Olimpijskich 1976 – kategoria do 48 kg w stylu klasycznym

Zmagania mężczyzn w wadze 48 kg to jedna z dziesięciu męskich konkurencji w zapasach w stylu klasycznym rozgrywanych podczas Letnich Igrzysk Olimpijskich 1976. Pojedynki w tej kategorii wagowej odbyły się w dniach 20 – 24 lipca.
Zasady.
Przyjęto zasadę punktów karnych, gdzie zdobycie sześciu punktów lub więcej eliminowało zawodnika z turnieju. Kolejność miejsc medalowych ustalona została w specjalnej rundzie finałowej, z udziałem trzech zawodników z najmniejszą liczbą takich punktów.
Wyniki.
Runda finałowa.
Zaliczone pojedynki z wcześniejszych rund

</doc>
<doc id="5284572" url="https://pl.wikipedia.org/wiki?curid=5284572" title="Stepan Riabczenko">
Stepan Riabczenko

Stepan Wasylowycz Riabczenko (, ur. 17 października 1987 w Odessie) – ukraiński artysta specjalizujący się w dziedzinie sztuki cyfrowej, architektury konceptualnej, grafiki, rzeźby i instalacji świetlnych. Znany jest przede wszystkim ze swoich monumentalnych prac oraz wideo instalacji, w których przedstawia cyfrowy wszechświat, łączący idee artysty z bohaterami z mitologii, a także z wizualizacji nieistniejących bytów, takich jak np. wirusy komputerowe, elektroniczne wiatry, wirtualne kwiaty itd.
Życiorys.
Stepan Riabczenko urodził się 17 października 1987 r. w Odessie w rodzinie artystów. Jego ojciec, Wasyl Riabczenko jest jednym z najważniejszych przedstawicieli współczesnej sztuki ukraińskiej oraz „Nowej Ukraińskiej Fali”, a dziadek, Serhij Riabczenko, był radzieckim i ukraińskim artystą-grafikiem.
W 2011 roku ukończył , uzyskując tytuł zawodowy magistra architektury.
W październiku 2015 roku magazyn „Forbes” umieścił go na liście 30. młodych Ukraińców, którzy osiągnęli największe sukcesy w różnych dziedzinach.
Od 2020 roku Stepan Riabczenko pełni funkcję głównego kuratora artystycznego stowarzyszenia twórczego ART LABORATORY. Jest również pomysłodawcą i kuratorem zorganizowanej w przestrzeni wirtualnej międzynarodowej wystawy „Strange Time”, która otwarta została 7 maja 2020 roku podczas kwarantanny związanej z rozprzestrzenianiem się wirusa Covid-19. Wystawa rozwija się i ewoluuje niczym żywy organizm, będąc nieustannie uzupełnianą o prace artystów z całego świata i rozszerzając swoje granice.
W 2020 roku Stepan Riabczenko został pierwszym artystą, który został zaproszony do reprezentowania Ukrainy na międzynarodowym biennale Changwon Sculpture w Korei Południowej.
W 2021 roku artysta znalazł się w rankingu 15. najlepszych światowych artystów zajmujących się sztuką cyfrową brytyjskiego wydania „Electric Artefacts”. W tym samym roku reprezentował Ukrainę na Expo 2020 w Dubaju.
Mieszka i pracuje w Odessie.
Twórczość.
Stepan Riabczenko wykorzystuje szeroką gamę oprogramowania komputerowego oraz sztuki cyfrowej do tworzenia wielkoformatowych cyfrowych wydruków, animacji, rzeźb, instalacji świetlnych oraz filmów przedstawiających wykreowany przez niego cyfrowy wszechświat, zamieszkały przez fikcyjne postaci, surrealistyczne rośliny i zwierzęta oraz przedstawienia wirusów komputerowych. Futurystyczny język wizualny artysty, który oscyluje pomiędzy abstrakcją oraz formami figuratywnymi, eksploruje związki pomiędzy człowiekiem i przestrzenią wirtualną oraz środowiskiem naturalnym.
Wystawy.
Prace Stepana Riabczenki były przedstawiane na licznych międzynarodowych wystawach, między innymi w Ludwig Museum (Budapeszt), Galerii Saatchi (Londyn), w Królikarni (Warszawa), (Zagrzeb), Danubiana Meulensteen Art Museum (Bratysława), w Moskiewskim Maneżu i Gostinym Dworze (Moskwa), Art Centre Silkeborg Bad (Silkeborg), oraz podczas Ars Electronica.
Dzieła były również eksponowane na szeroką skalę w rodzinnej Ukrainie, przede wszystkim w PinchukArtCentre w Kijowie, Mysteckim Arsenale, Ukraińskim Narodowym Muzeum Sztuki, , Narodowym Centrum „Ukraiński Dom”, Centrum Sztuki Współczesnej M17 w Kijowie, Odeskim Muzeum Sztuki Współczesnej, Instytucie Sztuki Współczesnej itd.
Kolekcja.
Dzieła w kolekcji publicznej
Nagrody.
2020 – Finalista międzynarodowego konkursu Tampa International Airport Public Art Project
2019 – Zwycięzca międzynarodowego konkursu na najlepszy projekt rzeźby-symbolu Międzynarodowego Portu Lotniczego w Odessie
2012 – Laureat międzynarodowego konkursu rzeźby współczesnej „Kyiv Sculpture Project”
2011 – Laureat nagrody PinchukArtCentre
2010 – Laureat pierwszego ukraińskiego triennale sztuki abstrakcyjnej „ART-AKT”

</doc>
<doc id="5284573" url="https://pl.wikipedia.org/wiki?curid=5284573" title="Zachary Brault-Guillard">
Zachary Brault-Guillard

Zachary Bichotte Paul Brault-Guillard (ur. 30 grudnia 1998 w Delmas) – kanadyjski piłkarz haitańskiego pochodzenia z obywatelstwem francuskim grający na pozycji prawego obrońcy w klubie CF Montréal.
Kariera juniorska.
Brault-Guillard grał jako junior w CS Lagnieu (2006–2010), Ain Sud (2010–2011) oraz w Olympique Lyon (2011–2016).
Kariera seniorska.
Olympique Lyon B.
Brault-Guillard zadebiutował w drugiej drużynie Olympique Lyon 12 marca 2016 w meczu z AS Moulins (wyg. 2:1). Pierwszą bramkę zawodnik ten zdobył 15 września 2018 w wygranym 6:0 spotkaniu przeciwko ÉFC Fréjus Saint-Raphaël. Łącznie dla drugiej drużyny Olympique Lyon Kanadyjczyk rozegrał 33 mecze, strzelając jednego gola.
CF Montréal.
Brault-Guillard został wypożyczony do CF Montréal 5 lutego 2019. Debiut dla tego zespołu zaliczył 3 marca 2019 w wygranym 1:2 spotkaniu przeciwko San Jose Earthquakes. Kanadyjczyk został definitywnie wykupiony przez CF Montréal 25 stycznia 2020. Pierwszego gola piłkarz ten strzelił 24 kwietnia 2021 w meczu z Nashville SC (2:2).
Sukcesy.
Sukcesy w karierze klubowej:

</doc>
<doc id="5284574" url="https://pl.wikipedia.org/wiki?curid=5284574" title="Zapasy na Letnich Igrzyskach Olimpijskich 1976 – kategoria do 52 kg w stylu klasycznym">
Zapasy na Letnich Igrzyskach Olimpijskich 1976 – kategoria do 52 kg w stylu klasycznym

Zmagania mężczyzn w wadze 52 kg to jedna z dziesięciu męskich konkurencji w zapasach w stylu klasycznym rozgrywanych podczas Letnich Igrzysk Olimpijskich 1976. Pojedynki w tej kategorii wagowej odbyły się w dniach 20 – 24 lipca.
Zasady.
Przyjęto zasadę punktów karnych, gdzie zdobycie sześciu punktów lub więcej eliminowało zawodnika z turnieju. Kolejność miejsc medalowych ustalona została w specjalnej rundzie finałowej, z udziałem trzech zawodników z najmniejszą liczbą takich punktów.
Wyniki.
Runda finałowa.
Zaliczone pojedynki z wcześniejszych rund

</doc>
<doc id="5284578" url="https://pl.wikipedia.org/wiki?curid=5284578" title="Zapasy na Letnich Igrzyskach Olimpijskich 1976 – kategoria do 57 kg w stylu klasycznym">
Zapasy na Letnich Igrzyskach Olimpijskich 1976 – kategoria do 57 kg w stylu klasycznym

Zmagania mężczyzn w wadze 57 kg to jedna z dziesięciu męskich konkurencji w zapasach w stylu klasycznym rozgrywanych podczas Letnich Igrzysk Olimpijskich 1976. Pojedynki w tej kategorii wagowej odbyły się w dniach 20 – 24 lipca.
Zasady.
Przyjęto zasadę punktów karnych, gdzie zdobycie sześciu punktów lub więcej eliminowało zawodnika z turnieju. Kolejność miejsc medalowych ustalona została w specjalnej rundzie finałowej, z udziałem trzech zawodników z najmniejszą liczbą takich punktów.
Wyniki.
Runda finałowa.
Zaliczone pojedynki z wcześniejszych rund

</doc>
<doc id="5284579" url="https://pl.wikipedia.org/wiki?curid=5284579" title="Zapasy na Letnich Igrzyskach Olimpijskich 1976 – kategoria do 62 kg w stylu klasycznym">
Zapasy na Letnich Igrzyskach Olimpijskich 1976 – kategoria do 62 kg w stylu klasycznym

Zmagania mężczyzn w wadze 62 kg to jedna z dziesięciu męskich konkurencji w zapasach w stylu klasycznym rozgrywanych podczas Letnich Igrzysk Olimpijskich 1976. Pojedynki w tej kategorii wagowej odbyły się w dniach 20 – 24 lipca.
Zasady.
Przyjęto zasadę punktów karnych, gdzie zdobycie sześciu punktów lub więcej eliminowało zawodnika z turnieju. Kolejność miejsc medalowych ustalona została w specjalnej rundzie finałowej, z udziałem trzech zawodników z najmniejszą liczbą takich punktów.
Wyniki.
Runda finałowa.
Zaliczone pojedynki z wcześniejszych rund

</doc>
<doc id="5284580" url="https://pl.wikipedia.org/wiki?curid=5284580" title="Linia kolejowa Radziwiliszki – Szawle">
Linia kolejowa Radziwiliszki – Szawle

Linia kolejowa Radziwiliszki – Szawle – linia kolejowa na Litwie łącząca stację Radziwiliszki ze stacją Szawle.
Linia na całej długości jest niezelektryfikowana i dwutorowa.
Historia.
Linia powstała w 1871 jako część drogi żelaznej libawsko-romeńskiej. Początkowo leżała w Imperium Rosyjskim, w latach 1918 - 1940 położona była na Litwie, następnie w Związku Sowieckim (1940 - 1991). Od 1991 ponownie znajduje się w granicach niepodległej Litwy.

</doc>
<doc id="5284587" url="https://pl.wikipedia.org/wiki?curid=5284587" title="Zapasy na Letnich Igrzyskach Olimpijskich 1976 – kategoria do 68 kg w stylu klasycznym">
Zapasy na Letnich Igrzyskach Olimpijskich 1976 – kategoria do 68 kg w stylu klasycznym

Zmagania mężczyzn w wadze 68 kg to jedna z dziesięciu męskich konkurencji w zapasach w stylu klasycznym rozgrywanych podczas Letnich Igrzysk Olimpijskich 1976. Pojedynki w tej kategorii wagowej odbyły się w dniach 20 – 24 lipca.
Zasady.
Przyjęto zasadę punktów karnych, gdzie zdobycie sześciu punktów lub więcej eliminowało zawodnika z turnieju. Kolejność miejsc medalowych ustalona została w specjalnej rundzie finałowej, z udziałem trzech zawodników z najmniejszą liczbą takich punktów.
Wyniki.
Runda finałowa.
Zaliczone pojedynki z wcześniejszych rund

</doc>
<doc id="5284588" url="https://pl.wikipedia.org/wiki?curid=5284588" title="Zapasy na Letnich Igrzyskach Olimpijskich 1976 – kategoria do 74 kg w stylu klasycznym">
Zapasy na Letnich Igrzyskach Olimpijskich 1976 – kategoria do 74 kg w stylu klasycznym

Zmagania mężczyzn w wadze 74 kg to jedna z dziesięciu męskich konkurencji w zapasach w stylu klasycznym rozgrywanych podczas Letnich Igrzysk Olimpijskich 1976. Pojedynki w tej kategorii wagowej odbyły się w dniach 20 – 24 lipca.
Zasady.
Przyjęto zasadę punktów karnych, gdzie zdobycie sześciu punktów lub więcej eliminowało zawodnika z turnieju. Kolejność miejsc medalowych ustalona została w specjalnej rundzie finałowej, z udziałem trzech zawodników z najmniejszą liczbą takich punktów.
Wyniki.
Runda finałowa.
Zaliczone pojedynki z wcześniejszych rund

</doc>
<doc id="5284590" url="https://pl.wikipedia.org/wiki?curid=5284590" title="Zapasy na Letnich Igrzyskach Olimpijskich 1976 – kategoria do 82 kg w stylu klasycznym">
Zapasy na Letnich Igrzyskach Olimpijskich 1976 – kategoria do 82 kg w stylu klasycznym

Zmagania mężczyzn w wadze 82 kg to jedna z dziesięciu męskich konkurencji w zapasach w stylu klasycznym rozgrywanych podczas Letnich Igrzysk Olimpijskich 1976. Pojedynki w tej kategorii wagowej odbyły się w dniach 20 – 24 lipca.
Zasady.
Przyjęto zasadę punktów karnych, gdzie zdobycie sześciu punktów lub więcej eliminowało zawodnika z turnieju. Kolejność miejsc medalowych ustalona została w specjalnej rundzie finałowej, z udziałem trzech zawodników z najmniejszą liczbą takich punktów.
Wyniki.
Runda finałowa.
Zaliczone pojedynki z wcześniejszych rund

</doc>
<doc id="5284592" url="https://pl.wikipedia.org/wiki?curid=5284592" title="Zapasy na Letnich Igrzyskach Olimpijskich 1976 – kategoria do 90 kg w stylu klasycznym">
Zapasy na Letnich Igrzyskach Olimpijskich 1976 – kategoria do 90 kg w stylu klasycznym

Zmagania mężczyzn w wadze 90 kg to jedna z dziesięciu męskich konkurencji w zapasach w stylu klasycznym rozgrywanych podczas Letnich Igrzysk Olimpijskich 1976. Pojedynki w tej kategorii wagowej odbyły się w dniach 20 – 24 lipca.
Zasady.
Przyjęto zasadę punktów karnych, gdzie zdobycie sześciu punktów lub więcej eliminowało zawodnika z turnieju. Kolejność miejsc medalowych ustalona została w specjalnej rundzie finałowej, z udziałem trzech zawodników z najmniejszą liczbą takich punktów.
Wyniki.
Runda finałowa.
Zaliczone pojedynki z wcześniejszych rund

</doc>
<doc id="5284593" url="https://pl.wikipedia.org/wiki?curid=5284593" title="Zapasy na Letnich Igrzyskach Olimpijskich 1976 – kategoria do 100 kg w stylu klasycznym">
Zapasy na Letnich Igrzyskach Olimpijskich 1976 – kategoria do 100 kg w stylu klasycznym

Zmagania mężczyzn w wadze 100 kg to jedna z dziesięciu męskich konkurencji w zapasach w stylu klasycznym rozgrywanych podczas Letnich Igrzysk Olimpijskich 1976. Pojedynki w tej kategorii wagowej odbyły się w dniach 20 – 24 lipca.
Zasady.
Przyjęto zasadę punktów karnych, gdzie zdobycie sześciu punktów lub więcej eliminowało zawodnika z turnieju. Kolejność miejsc medalowych ustalona została w specjalnej rundzie finałowej, z udziałem trzech zawodników z najmniejszą liczbą takich punktów.
Wyniki.
Runda finałowa.
Zaliczone pojedynki z wcześniejszych rund

</doc>
<doc id="5284595" url="https://pl.wikipedia.org/wiki?curid=5284595" title="Zapasy na Letnich Igrzyskach Olimpijskich 1976 – kategoria powyżej 100 kg w stylu klasycznym">
Zapasy na Letnich Igrzyskach Olimpijskich 1976 – kategoria powyżej 100 kg w stylu klasycznym

Zmagania mężczyzn w wadze powyżej 100 kg to jedna z dziesięciu męskich konkurencji w zapasach w stylu klasycznym rozgrywanych podczas Letnich Igrzysk Olimpijskich 1976. Pojedynki w tej kategorii wagowej odbyły się w dniach 20 – 24 lipca.
Zasady.
Przyjęto zasadę punktów karnych, gdzie zdobycie sześciu punktów lub więcej eliminowało zawodnika z turnieju. Kolejność miejsc medalowych ustalona została w specjalnej rundzie finałowej, z udziałem trzech zawodników z najmniejszą liczbą takich punktów.
Wyniki.
Runda finałowa.
Zaliczone pojedynki z wcześniejszych rund

</doc>
<doc id="5284597" url="https://pl.wikipedia.org/wiki?curid=5284597" title="Wojskowe Centrum Naukowo-Szkoleniowe Marynarki Wojennej „Akademia Marynarki Wojennej im. adm. floty Związku Radzieckiego N.G. Kuzniecowa”">
Wojskowe Centrum Naukowo-Szkoleniowe Marynarki Wojennej „Akademia Marynarki Wojennej im. adm. floty Związku Radzieckiego N.G. Kuzniecowa”



</doc>
<doc id="5284598" url="https://pl.wikipedia.org/wiki?curid=5284598" title="Wojskowe Centrum Naukowo-Szkoleniowe Wojsk Lądowych „Ogólnowojskowa Akademia Sił Zbrojnych Federacji Rosyjskiej”">
Wojskowe Centrum Naukowo-Szkoleniowe Wojsk Lądowych „Ogólnowojskowa Akademia Sił Zbrojnych Federacji Rosyjskiej”



</doc>
<doc id="5284600" url="https://pl.wikipedia.org/wiki?curid=5284600" title="Zapasy na Letnich Igrzyskach Olimpijskich 1976 – kategoria do 48 kg w stylu wolnym">
Zapasy na Letnich Igrzyskach Olimpijskich 1976 – kategoria do 48 kg w stylu wolnym

Zmagania mężczyzn w wadze 48 kg to jedna z dziesięciu męskich konkurencji w zapasach w stylu wolnym rozgrywanych podczas Letnich Igrzysk Olimpijskich 1976. Pojedynki w tej kategorii wagowej odbyły się w dniach 27 – 31 lipca.
Zasady.
Przyjęto zasadę punktów karnych, gdzie zdobycie sześciu punktów lub więcej eliminowało zawodnika z turnieju. Kolejność miejsc medalowych ustalona została w specjalnej rundzie finałowej, z udziałem trzech zawodników z najmniejszą liczbą takich punktów.
Wyniki.
Runda finałowa.
Zaliczone pojedynki z wcześniejszych rund

</doc>
<doc id="5284601" url="https://pl.wikipedia.org/wiki?curid=5284601" title="Zapasy na Letnich Igrzyskach Olimpijskich 1976 – kategoria do 52 kg w stylu wolnym">
Zapasy na Letnich Igrzyskach Olimpijskich 1976 – kategoria do 52 kg w stylu wolnym

Zmagania mężczyzn w wadze 52 kg to jedna z dziesięciu męskich konkurencji w zapasach w stylu wolnym rozgrywanych podczas Letnich Igrzysk Olimpijskich 1976. Pojedynki w tej kategorii wagowej odbyły się w dniach 27 – 31 lipca.
Zasady.
Przyjęto zasadę punktów karnych, gdzie zdobycie sześciu punktów lub więcej eliminowało zawodnika z turnieju. Kolejność miejsc medalowych ustalona została w specjalnej rundzie finałowej, z udziałem trzech zawodników z najmniejszą liczbą takich punktów.
Wyniki.
Runda finałowa.
Zaliczone pojedynki z wcześniejszych rund

</doc>
<doc id="5284603" url="https://pl.wikipedia.org/wiki?curid=5284603" title="Zapasy na Letnich Igrzyskach Olimpijskich 1976 – kategoria do 57 kg w stylu wolnym">
Zapasy na Letnich Igrzyskach Olimpijskich 1976 – kategoria do 57 kg w stylu wolnym

Zmagania mężczyzn w wadze 57 kg to jedna z dziesięciu męskich konkurencji w zapasach w stylu wolnym rozgrywanych podczas Letnich Igrzysk Olimpijskich 1976. Pojedynki w tej kategorii wagowej odbyły się w dniach 27 – 31 lipca.
Zasady.
Przyjęto zasadę punktów karnych, gdzie zdobycie sześciu punktów lub więcej eliminowało zawodnika z turnieju. Kolejność miejsc medalowych ustalona została w specjalnej rundzie finałowej, z udziałem trzech zawodników z najmniejszą liczbą takich punktów.
Wyniki.
Runda finałowa.
Zaliczone pojedynki z wcześniejszych rund

</doc>
<doc id="5284604" url="https://pl.wikipedia.org/wiki?curid=5284604" title="Zapasy na Letnich Igrzyskach Olimpijskich 1976 – kategoria do 62 kg w stylu wolnym">
Zapasy na Letnich Igrzyskach Olimpijskich 1976 – kategoria do 62 kg w stylu wolnym

Zmagania mężczyzn w wadze 62 kg to jedna z dziesięciu męskich konkurencji w zapasach w stylu wolnym rozgrywanych podczas Letnich Igrzysk Olimpijskich 1976. Pojedynki w tej kategorii wagowej odbyły się w dniach 27 – 31 lipca.
Zasady.
Przyjęto zasadę punktów karnych, gdzie zdobycie sześciu punktów lub więcej eliminowało zawodnika z turnieju. Kolejność miejsc medalowych ustalona została w specjalnej rundzie finałowej, z udziałem trzech zawodników z najmniejszą liczbą takich punktów.
Wyniki.
Runda finałowa.
Zaliczone pojedynki z wcześniejszych rund

</doc>
<doc id="5284605" url="https://pl.wikipedia.org/wiki?curid=5284605" title="Zapasy na Letnich Igrzyskach Olimpijskich 1976 – kategoria do 68 kg w stylu wolnym">
Zapasy na Letnich Igrzyskach Olimpijskich 1976 – kategoria do 68 kg w stylu wolnym

Zmagania mężczyzn w wadze 68 kg to jedna z dziesięciu męskich konkurencji w zapasach w stylu wolnym rozgrywanych podczas Letnich Igrzysk Olimpijskich 1976. Pojedynki w tej kategorii wagowej odbyły się w dniach 27 – 31 lipca.
Zasady.
Przyjęto zasadę punktów karnych, gdzie zdobycie sześciu punktów lub więcej eliminowało zawodnika z turnieju. Kolejność miejsc medalowych ustalona została w specjalnej rundzie finałowej, z udziałem trzech zawodników z najmniejszą liczbą takich punktów.
Wyniki.
Runda finałowa.
Zaliczone pojedynki z wcześniejszych rund

</doc>
<doc id="5284607" url="https://pl.wikipedia.org/wiki?curid=5284607" title="Zapasy na Letnich Igrzyskach Olimpijskich 1976 – kategoria do 74 kg w stylu wolnym">
Zapasy na Letnich Igrzyskach Olimpijskich 1976 – kategoria do 74 kg w stylu wolnym

Zmagania mężczyzn w wadze 74 kg to jedna z dziesięciu męskich konkurencji w zapasach w stylu wolnym rozgrywanych podczas Letnich Igrzysk Olimpijskich 1976. Pojedynki w tej kategorii wagowej odbyły się w dniach 27 – 31 lipca.
Zasady.
Przyjęto zasadę punktów karnych, gdzie zdobycie sześciu punktów lub więcej eliminowało zawodnika z turnieju. Kolejność miejsc medalowych ustalona została w specjalnej rundzie finałowej, z udziałem trzech zawodników z najmniejszą liczbą takich punktów.

</doc>
<doc id="5284609" url="https://pl.wikipedia.org/wiki?curid=5284609" title="Zapasy na Letnich Igrzyskach Olimpijskich 1976 – kategoria do 82 kg w stylu wolnym">
Zapasy na Letnich Igrzyskach Olimpijskich 1976 – kategoria do 82 kg w stylu wolnym

Zmagania mężczyzn w wadze 82 kg to jedna z dziesięciu męskich konkurencji w zapasach w stylu wolnym rozgrywanych podczas Letnich Igrzysk Olimpijskich 1976. Pojedynki w tej kategorii wagowej odbyły się w dniach 27 – 31 lipca.
Zasady.
Przyjęto zasadę punktów karnych, gdzie zdobycie sześciu punktów lub więcej eliminowało zawodnika z turnieju. Kolejność miejsc medalowych ustalona została w specjalnej rundzie finałowej, z udziałem trzech zawodników z najmniejszą liczbą takich punktów.
Wyniki.
Runda finałowa.
Zaliczone pojedynki z wcześniejszych rund

</doc>
<doc id="5284610" url="https://pl.wikipedia.org/wiki?curid=5284610" title="Zapasy na Letnich Igrzyskach Olimpijskich 1976 – kategoria do 90 kg w stylu wolnym">
Zapasy na Letnich Igrzyskach Olimpijskich 1976 – kategoria do 90 kg w stylu wolnym

Zmagania mężczyzn w wadze 90 kg to jedna z dziesięciu męskich konkurencji w zapasach w stylu wolnym rozgrywanych podczas Letnich Igrzysk Olimpijskich 1976. Pojedynki w tej kategorii wagowej odbyły się w dniach 27 – 31 lipca.
Zasady.
Przyjęto zasadę punktów karnych, gdzie zdobycie sześciu punktów lub więcej eliminowało zawodnika z turnieju. Kolejność miejsc medalowych ustalona została w specjalnej rundzie finałowej, z udziałem trzech zawodników z najmniejszą liczbą takich punktów.
Wyniki.
Runda finałowa.
Zaliczone pojedynki z wcześniejszych rund

</doc>
<doc id="5284612" url="https://pl.wikipedia.org/wiki?curid=5284612" title="Zapasy na Letnich Igrzyskach Olimpijskich 1976 – kategoria do 100 kg w stylu wolnym">
Zapasy na Letnich Igrzyskach Olimpijskich 1976 – kategoria do 100 kg w stylu wolnym

Zmagania mężczyzn w wadze 100 kg to jedna z dziesięciu męskich konkurencji w zapasach w stylu wolnym rozgrywanych podczas Letnich Igrzysk Olimpijskich 1976. Pojedynki w tej kategorii wagowej odbyły się w dniach 27 – 31 lipca.
Zasady.
Przyjęto zasadę punktów karnych, gdzie zdobycie sześciu punktów lub więcej eliminowało zawodnika z turnieju. Kolejność miejsc medalowych ustalona została w specjalnej rundzie finałowej, z udziałem trzech zawodników z najmniejszą liczbą takich punktów.
Wyniki.
Runda finałowa.
Zaliczone pojedynki z wcześniejszych rund

</doc>
<doc id="5284614" url="https://pl.wikipedia.org/wiki?curid=5284614" title="Zapasy na Letnich Igrzyskach Olimpijskich 1976 – kategoria powyżej 100 kg w stylu wolnym">
Zapasy na Letnich Igrzyskach Olimpijskich 1976 – kategoria powyżej 100 kg w stylu wolnym

Zmagania mężczyzn w wadze powyżej 100 kg to jedna z dziesięciu męskich konkurencji w zapasach w stylu wolnym rozgrywanych podczas Letnich Igrzysk Olimpijskich 1976. Pojedynki w tej kategorii wagowej odbyły się w dniach 27 – 31 lipca.
Zasady.
Przyjęto zasadę punktów karnych, gdzie zdobycie sześciu punktów lub więcej eliminowało zawodnika z turnieju. Kolejność miejsc medalowych ustalona została w specjalnej rundzie finałowej, z udziałem trzech zawodników z najmniejszą liczbą takich punktów.
Wyniki.
Runda finałowa.
Zaliczone pojedynki z wcześniejszych rund

</doc>
<doc id="5284615" url="https://pl.wikipedia.org/wiki?curid=5284615" title="Meloe decorus">
Meloe decorus

Meloe decorus – gatunek chrząszcza z rodziny oleicowatych.
Taksonomia.
Gatunek ten opisany został po raz pierwszy w 1832 roku przez Johanna Friedricha von Brandta i Wilhelma Ferdinanda Erichsona. W 1911 roku Edmund Reitter włączył go do nowego podrodzaju "Meloe (Micromeloe)".
Morfologia.
Chrząszcz o ciele długości od 9 do 20 mm. Podstawowe ubarwienie ciała ma czarne, jednak głowa i przedplecze mają metaliczny połysk koloru niebieskozielonego, niebieskiego lub fioletowego, a czasem niebieskawy połysk obecny bywa też na pokrywach. Czułki są stosunkowo długie, nitkowate, o członach walcowatych, nierozszerzonych. Głowa jest grzbietobrzusznie spłaszczona i niemal tak szeroka jak przedplecze. Powierzchnię ma pokrytą gęsto i regularnie rozmieszczonymi punktami średnich rozmiarów. Na czole znajduje się podłużne wklęśnięcie, natomiast brak jest podłużnego wgłębienia za oczami. Przedplecze jest szersze niż długie, ma nabrzmiałe kąty tylne oraz brzeg tylny ze słabym wykrojeniem pośrodku długości. Boki jego są nabrzmiałe i wałeczkowato uniesione. Jego powierzchnia ma wgłębienie pośrodku i parę zagłębień po bokach. Oskórek przedplecza cechuje punktowanie płytsze niż na głowie i wyraźna mikrorzeźba. Wzdłuż tylnego brzegu przedplecza brak jest listewki krawędziowej. Pokrywy są mocno skrócone, drobno pomarszczone i niemal matowe wskutek wyraźnej mikrorzeźby. Skrzydeł tylnej pary brak zupełnie. Odnóża ostatniej pary mają biodra tak szerokie jak długie, a golenie o ostrodze wierzchołkowej zewnętrznej dłuższej i grubszej od wewnętrznej. Odwłok jest duży, zwłaszcza u samic silnie rozdęty.
Ekologia i występowanie.
Owad ciepłolubny, zasiedlający stoki porośnięte roślinnością kserotermiczną. Osobniki dorosłe obserwuje się od wczesnej wiosny do maja.
Gatunek palearktyczny. W Europie znany jest z Wielkiej Brytanii, Francji, Niemiec, Szwajcarii, Austrii, Włoch, Polski, Czech, Słowacji, Węgier, Ukrainy, Rumunii, Bułgarii, Chorwacji, Czarnogóry i Serbii. Ponadto podawany jest z Turcji i wschodniej części Palearktyki.
W Polsce jest gatunkiem bardzo rzadko spotykanym. Pewne jego stwierdzenia pochodzą z południowo-wschodniej części kraju. Na „Czerwonej liście zwierząt ginących i zagrożonych w Polsce” umieszczony został jako gatunek o niedostatecznie rozpoznanym statusie (DD). Z kolei na „Czerwonej liście gatunków zagrożonych Republiki Czeskiej” umieszczony jest jako gatunek bliski zagrożenia (NT).

</doc>
<doc id="5284617" url="https://pl.wikipedia.org/wiki?curid=5284617" title="Internazionali d’Italia 2022 (kobiety)">
Internazionali d’Italia 2022 (kobiety)

Internazionali d’Italia 2022, właśc. Internazionali BNL d’Italia 2022 – tenisowy turniej WTA kategorii WTA 1000 w sezonie 2022 z cyklu Internazionali d’Italia rozgrywany w dniach 9–15 maja 2022 roku w Rzymie na kortach ceglanych o puli nagród wynoszącej 2 527 250 euro.

</doc>
<doc id="5284619" url="https://pl.wikipedia.org/wiki?curid=5284619" title="Ionești (okręg Ardżesz)">
Ionești (okręg Ardżesz)

Ionești – wieś w Rumunii, w okręgu Ardżesz, w gminie Buzoești. W 2011 roku liczyła 706 mieszkańców.

</doc>
<doc id="5284620" url="https://pl.wikipedia.org/wiki?curid=5284620" title="Matti Jutila">
Matti Jutila

Matti Einari Jutila (ur. 17 września 1932) – kanadyjski zapaśnik walczący w obu stylach. Olimpijczyk z Tokio 1964, gdzie zajął dziewiąte miejsce w stylu wolnym i dwudzieste w klasycznym. Walczył w wadze piórkowej.
Srebrny medalista igrzysk wspólnoty narodów w 1962, a także igrzysk panamerykańskich w 1963 roku.

</doc>
<doc id="5284621" url="https://pl.wikipedia.org/wiki?curid=5284621" title="Internazionali d’Italia 2022">
Internazionali d’Italia 2022



</doc>
<doc id="5284622" url="https://pl.wikipedia.org/wiki?curid=5284622" title="Internazionali BNL d’Italia 2022">
Internazionali BNL d’Italia 2022



</doc>
<doc id="5284623" url="https://pl.wikipedia.org/wiki?curid=5284623" title="Xhovalin Delia">
Xhovalin Delia

Xhovalin Delia (ur. 29 kwietnia 1959 w Puce) – albański malarz, twórca filmów animowanych i pisarz.
Życiorys.
W 1985 roku ukończył studia na Akademii Sztuk Pięknych w Tiranie.
Aktualnie mieszka we Włoszech.
Nagrody.
W 2018 roku wygrał nagrodę główną na Międzynarodowym Festiwalu Sztuki w Palermo.

</doc>
<doc id="5284625" url="https://pl.wikipedia.org/wiki?curid=5284625" title="Dariusz Sadowski">
Dariusz Sadowski

Dariusz Sadowski (ur. 11 stycznia 1972 w Wysokiem) – polski samorządowiec i urzędnik, w latach 2004–2005 przewodniczący Sejmiku Województwa Lubelskiego.
Życiorys.
Ukończył VI Liceum Ogólnokształcące im. Hugona Kołłątaja w Lublinie, a w 1998 studia dziennikarskie na Wydziale Politologii Uniwersytetu Marii Curie-Skłodowskiej. Pracował m.in. jako zastępca kierownika oddziału Urzędu Marszałkowskiego w Lublinie. W 2020 został wicedyrektorem MPWiK Lublin ds. zarządzania majątkiem.
Zaangażował się w działalność polityczną w ramach Sojuszu Lewicy Demokratycznej. W 2002 uzyskał mandat radnego sejmiku województwa lubelskiego, później jednak wystąpił z klubu radnych SLD i związał się z Socjaldemokracją Polską. 8 października 2004 został wybrany przewodniczącym tego gremium, stanowisko objął 11 października po przyjęciu dymisji Konrada Rękasa. Stanowisko utracił z dniem 23 maja 2005 (ponownie ubiegał się o nie w październiku 2005). W 2006 uzyskał mandat w radzie miejskiej Lublina z ramienia koalicji Lewica i Demokraci, w 2009 został wiceprzewodniczącym rady. Bez powodzenia ubiegał się o reelekcję w 2010, a także o mandat posła w 2007. W 2018 powrócił do lubelskiej rady miejskiej jako kandydat komitetu skupionego wokół prezydenta Krzysztofa Żuka, w 2021 objął funkcję szefa Klubu Radnych Prezydenta Krzysztofa Żuka.

</doc>
<doc id="5284626" url="https://pl.wikipedia.org/wiki?curid=5284626" title="Ja wam teraz pokażę, skąd przygotowywano atak na Białoruś">
Ja wam teraz pokażę, skąd przygotowywano atak na Białoruś

Ja wam teraz pokażę, skąd przygotowywano atak na Białoruś () – szeroko rozpowszechniona w Runecie wypowiedź Alaksandra Łukaszenki mająca na celu usprawiedliwienie rosyjskiej napaści na Ukrainę, która stała się memem. W memach Łukaszenka wycinany jest z oryginalnego video wraz z audio i przenoszony do rozmaitych filmów.
Okoliczności powstania mema.
11 marca 2022 roku Łukaszenka podczas spotkania z Putinem przekonywał, że gdyby „operacja specjalna” nie została rozpoczęta, to Ukraina zaatakowałaby Białoruś:
А я сейчас вам покажу, откуда на Беларусь готовилось нападение. И если бы за шесть часов до операции не был нанесён превентивный удар по позициям... четыре позиции, я сейчас покажу карту, я принёс... они бы атаковали наши войска Беларуси и России, которые были на учении. Поэтому не мы развязали эту войну, у нас совесть чиста. 
Ja wam teraz pokażę, skąd przygotowywano atak na Białoruś. I gdyby na sześć godzin przed rozpoczęciem operacji nie przeprowadzono wyprzedzającego uderzenia na ich pozycje... cztery pozycje, pokażę wam mapę, ja ją przyniosłem... oni by zaatakowali białoruskie i rosyjskie wojska, które były na ćwiczeniach. Więc to nie my rozpętaliśmy tę wojnę, mamy czyste sumienie.
Reakcje.
Zapał Łukaszenki w usprawiedliwianiu rosyjskiej agresji poskutkował licznymi memami. W jednym z nich prezydent Białorusi przybył na stację kolejową, w innym usiadł przy śmietniku, a w jeszcze innym wylądował na podwórku z babciami. W kolejnych memach Łukaszenka swój monolog opowiada baletnicom z Jeziora łabędziego, bohaterom filmów Lśnienie i Iwan Wasiljewicz zmienia zawód, jeżdżącej dziewczynie, aktorkom porno, Jelenie Małyszewej w programie Żyć zdrowo!, prowadzącej talk show "Let's Get Married" Łarysie Guziejewej, kompanii kosmitów, Jasiowi Fasoli, kurczakom, bezdomnym na stacji kolejowej, wcielony został w Chrisa Rocka na gali wręczenia Oscarów w 2022 roku, transmisje z trumny Władimira Żyrinowskiego do Władimira Putina i wiele innych.
19 kwietnia 2022 roku Ołeksandr Szowkowski strollował Łukaszenkę, obarczając go odpowiedzialnością za utratę krążownika „Moskwa”, ponieważ „nie mógł nie wiedzieć, z której strony przygotowywany jest atak”. 24 kwietnia producent Potap i aktor Jurij Horbunow żartowali, że wytatuowali sobie to zdanie.
Władze Białorusi zaangażowały się w walkę z memem. 27 kwietnia 2022 roku, po opublikowaniu popularnego mema na TikToku, kilku studentów zostało zatrzymanych, następnie zostali zwolnieni po przeprosinach.

</doc>
<doc id="5284629" url="https://pl.wikipedia.org/wiki?curid=5284629" title="Koji Hirabayashi">
Koji Hirabayashi

Koji Hirabayashi (ur. 5 stycznia 1942) – kanadyjski zapaśnik walczący w stylu wolnym. Olimpijczyk z Tokio 1964, gdzie zajął trzynaste miejsce w wadze koguciej.

</doc>
<doc id="5284630" url="https://pl.wikipedia.org/wiki?curid=5284630" title="Internazionali d’Italia 2022 (mężczyźni)">
Internazionali d’Italia 2022 (mężczyźni)

Internazionali d’Italia 2022, właśc. Internazionali BNL d’Italia 2022 – tenisowy turniej ATP kategorii ATP Tour Masters 1000 w sezonie 2022 z cyklu Internazionali d’Italia rozgrywany w dniach 8–15 maja 2022 roku w Rzymie na kortach ceglanych o puli nagród wynoszącej 6 008 725 euro.

</doc>
<doc id="5284632" url="https://pl.wikipedia.org/wiki?curid=5284632" title="Rodger Doner">
Rodger Doner

Rodger Douglas Doner (ur. 12 lipca 1938, zm. 4 sierpnia 2022) – kanadyjski zapaśnik walczący w stylu wolnym. Olimpijczyk z Tokio 1964, gdzie zajął szesnaste miejsce w wadze lekkiej.

</doc>
<doc id="5284633" url="https://pl.wikipedia.org/wiki?curid=5284633" title="Santiago Buitrago">
Santiago Buitrago

Santiago Buitrago Sánchez (ur. 26 września 1999 w Bogocie) – kolumbijski kolarz szosowy.
Osiągnięcia.
Opracowano na podstawie:

</doc>
<doc id="5284634" url="https://pl.wikipedia.org/wiki?curid=5284634" title="Phil Oberlander">
Phil Oberlander

Philip "Phil" Oberlander (ur. 17 września 1939) – kanadyjski zapaśnik walczący w stylu wolnym. Olimpijczyk z Tokio 1964, gdzie zajął szóste miejsce w wadze półśredniej.
Zajął piąte miejsce na mistrzostwach świata w 1962. Srebrny medalista igrzysk wspólnoty narodów w 1962. Wygrał Olimpiadę Machabejską w 1961 roku.
Jego ojciec Fred Oberlander, również był zapaśnikiem, olimpijczykiem z Londynu 1948.

</doc>
<doc id="5284635" url="https://pl.wikipedia.org/wiki?curid=5284635" title="Martyna Kłoda">
Martyna Kłoda

Martyna Kłoda (ur. 20 marca 1998) – polska siatkarka halowa i plażowa, medalistka mistrzostw Polski w siatkówce plażowej. Od sezonu 2022/2023 zawodniczka pierwszoligowej drużyny Trans-Ann Płomień Sosnowiec.
Siatkówka halowa.
Karierę siatkarską rozpoczynała w klubie VC Victoria MOSiR Cieszyn. W sezonie 2020/2021 była zawodniczką pierwszoligowej drużyny UNI Opole. Wystąpiła w trzynastu meczach, zdobywając 12 punktów. W 2021 roku podpisała kontrakt z niemiecką drużyną Rote Raben Vilsbiburg II (2. Bundesliga).
Siatkówka plażowa.
Od 2014 roku reprezentuje Polskę w turniejach międzynarodowych siatkówki plażowej. W 2017 roku w parze z Dorotą Strąg wywalczyła wicemistrzostwo Polski podczas turnieju finałowego rozgrywanego w Mysłowicach. W 2018 roku w parze z Agatą Ceynową zajęła drugie miejsce w jednogwiazdkowym turnieju World Tour w Vaduz, a w 2019 roku wspólnie wywalczyły brązowy medal mistrzostw Polski w Toruniu.

</doc>
<doc id="5284637" url="https://pl.wikipedia.org/wiki?curid=5284637" title="Figura Boga Ojca w Falentach">
Figura Boga Ojca w Falentach

Figura Boga Ojca w Falentach – barokowa figura Boga Ojca pierwotnie znajdująca się na szczycie fasady warszawskiego kościoła brygidek, a współcześnie na polu bitwy pod Raszynem.
Historia.
Rzeźba pochodzi z warsztatu Stephana Schwanera, czynnego w latach 1682-1692 przy pałacu króla Jana III Sobieskiego w Wilanowie, autora dekoracji rzeźbiarskich pałacu w Wilanowie. Jej autorem jest nieustalony współpracownik Schwanera. Niekiedy jest błędnie datowana na koniec XVIII w. i określana jako późnobarokowa. Początkowo figura była umieszczona po lewej stronie szczytu fasady ówczesnego kościoła Świętej Trójcy ss. brygidek przy ul. Długiej (róg Nalewek) w Warszawie. Symetrycznie, po prawej stronie szczytu znajdowała się figura Immaculaty, czyli Matki Bożej Niepokalanie Poczętej. W 1807 klasztor brygidek został skasowany i zamieniony na koszary. W latach 1817-1824 kościół został zamieniony na warsztaty artylerii i przebudowany w stylu klasycystycznym. Barokowe figury z fasady w 1818 zostały zdjęte. W 1828, w 19. rocznicę bitwy pod Raszynem, ks. Antoni Zieleniewski, proboszcz parafii św. Szczepana w Raszynie ufundował dwa murowane cokoły na symbolicznych miejscach bitwy, tj. grobli falenckiej (raszyńskiej) oraz mogile żołnierzy polskich przy stanowisku dowodzenia księcia Józefa Poniatowskiego i głównej działobitni dalekiego zasięgu na północnym skraju wsi (późniejszym zbiegu alei Krakowskiej i ulicy Sportowej), oraz piaskowcową tablicę pamiątkową. Na cokołach tych ustawiono pobrygidkowskie statuy. Rzeźba stała się elementem ścieżki edukacyjnej Grobla falencka w rezerwacie przyrody Stawy Raszyńskie.
Proporcje pobrygidkowskich figur opisywane są jako przysadziste i wskazujące na celową deformację, co jest tłumaczone pierwotną ekspozycją na dużej wysokości i dostosowaniem kształtów do obserwacji przez widza stojącego przed świątynią, a więc pod bardzo dużym kątem. Głowa figury Boga Ojca była wzorowana na popiersiu Zeusa – tzw. Zeusie z Otricoli z 323 r. p.n.e., (od XVI w. w zbiorach watykańskich (obecnie Museo Pio-Clementino)). Rzeźba jest jednym z nielicznych reliktów barokowego, klasztornego kościoła w Warszawie, przez co jest zaliczana do cenniejszych zabytków na Mazowszu. 

</doc>
<doc id="5284638" url="https://pl.wikipedia.org/wiki?curid=5284638" title="Kamienica Pod Złotą Kotwicą przy ulicy Psie Budy we Wrocławiu">
Kamienica Pod Złotą Kotwicą przy ulicy Psie Budy we Wrocławiu

Kamienica Pod Złotą Kotwicą – barokowa kamienica znajdująca się na ulicy Psie Budy 11 we Wrocławiu.
Historia i opis architektoniczny.
Kamienica murowana została wzniesiona w pierwszej połowie XVIII wieku wraz z sąsiednią kamienicą nr 10. Barokowa trzyosiowa fasada zakończona była dwukondygnacyjnym szczytem w formie aediculi pokrytym trójkątnym tympanonem. Boki szczytu były zakończone spływami o falistych krawędziach. Pomiędzy kondygnacjami umieszczono pasowe gzymsy, okna otoczone były uszakowymi wklęsłymi opaskami a pod parapetami znajdowały się wklęsła lustra. 
Po 1945 roku.
Po działaniach wojennych w 1945 roku kamienica została odbudowana w latach 1958–1961 według projektu Stanisława Koziczuka. Zmieniono wówczas ponownie układ wnętrz oraz połączono ją z sąsiednią kamienicą nr 10. W 2015 roku fasada kamienicy została gruntownie odnowiona.

</doc>
<doc id="5284642" url="https://pl.wikipedia.org/wiki?curid=5284642" title="Kim Wan-sun">
Kim Wan-sun

Kim Wan-sun (hangul: 김완선; ur. 16 maja 1969 w Seulu) – południowokoreańska piosenkarka, która w połowie lat 80. i na początku lat 90. była określana mianem „koreańskiej Madonny” oraz „tańczącej królowej ery renesansu koreańskiej muzyki popularnej”, a także symbolem seksu ze względu na swój „seksowny” taniec i „charyzmatyczną” prezencję na scenie. Zadebiutowała w 1986 roku albumem Tonight. Jej piąty album, Pierrot Smiles at Us, sprzedał się w 1 milionie egzemplarzy. Jest uważana za jedną z pierwszych artystów koreańskiej fali ze względu na jej sukces na Tajwanie w połowie lat 90.
Życiorys.
Kim Wan-sun urodziła się jako Kim I-sun 16 maja 1969 r., ma cztery siostry dwie starsze i dwie młodsze. Kiedy była w gimnazjum, rozpoczęła naukę śpiewu i tańca pod okiem swojej ciotki, Han Baek-hee, która prowadziła odnoszących sukcesy muzyków, w tym piosenkarkę Insooni. Han rygorystycznie ją trenowała przez trzy lata, w tym czasie Kim porzuciła szkołę i nie odwiedzała swoich rodziców.

</doc>
<doc id="5284648" url="https://pl.wikipedia.org/wiki?curid=5284648" title="Bob Steckle">
Bob Steckle

Robert John "Bob" Steckle (ur. 21 sierpnia 1930 w Kitchener, zm. 25 września 2022 tamże) – kanadyjski zapaśnik walczący w stylu wolnym. Trzykrotny olimpijczyk. Zajął jedenaste miejsce w Helsinkach 1952; czwarte i jedenaste w Melbourne 1956 i trzynaste w Rzymie 1960. Walczył w wadze lekkociężkiej.
Srebrny medalista igrzysk wspólnoty narodów w 1954 i brązowy w 1958. Wicemistrz igrzysk panamerykańskich w 1963 roku.
Chorąży reprezentacji na ceremonii otwarcia w 1956 roku. 

</doc>
<doc id="5284649" url="https://pl.wikipedia.org/wiki?curid=5284649" title="Robert Steckle">
Robert Steckle



</doc>
<doc id="5284655" url="https://pl.wikipedia.org/wiki?curid=5284655" title="Mistrzostwa Europy w Bobslejach 2022">
Mistrzostwa Europy w Bobslejach 2022

Mistrzostwa Europy w Bobslejach 2022 – 56. edycja zawodów o tytuł mistrza Europy w bobslejach, która odbyła się w dniach 15–16 stycznia 2022 roku w szwajcarskim Sankt Moritz. Na mistrzostwach zostały rozegrane cztery konkurencje: monobob kobiet (po raz pierwszy w historii), dwójka kobiet, dwójka mężczyzn oraz czwórka mężczyzn. Rywalizacja o medale mistrzostw Starego Kontynentu odbyła się w ramach zawodów Pucharu Świata w sezonie 2021/2022.

</doc>
<doc id="5284656" url="https://pl.wikipedia.org/wiki?curid=5284656" title="Bruno Ochman">
Bruno Ochman

Bruno Ochman (ur. 7 września 1929, zm. 3 listopada 1990) – kanadyjski zapaśnik walczący w stylu wolnym. Olimpijczyk z Melbourne 1956, gdzie zajął czternaste miejsce wadze półśredniej.
Wicemistrz igrzysk panamerykańskich w 1959 roku.

</doc>
<doc id="5284661" url="https://pl.wikipedia.org/wiki?curid=5284661" title="Nick Mohammed">
Nick Mohammed

Niaz "Nick" Mohammed (ur. 29 stycznia 1926; zm. 11 marca 2011) – kanadyjski zapaśnik walczący w stylu wolnym. Olimpijczyk z Helsinek 1952, gdzie zajął piętnaste miejsce w wadze półśredniej.

</doc>
<doc id="5284663" url="https://pl.wikipedia.org/wiki?curid=5284663" title="Armand Bernard">
Armand Bernard

Joseph Louis Fabien Armand Bernard (ur. 22 czerwca 1928; zm. 24 lipca 2010) – kanadyjski zapaśnik walczący w stylu wolnym. Olimpijczyk z Helsinek 1952, gdzie zajął ósme miejsce w wadze piórkowej.

</doc>
<doc id="5284666" url="https://pl.wikipedia.org/wiki?curid=5284666" title="Adrien Poliquin">
Adrien Poliquin

Joseph Adrien Poliquin (ur. 10 kwietnia 1929; zm. 14 czerwca 2012) – kanadyjski zapaśnik walczący w stylu wolnym. Olimpijczyk z Helsinek 1952, gdzie zajął czternaste miejsce w wadze koguciej.

</doc>
<doc id="5284668" url="https://pl.wikipedia.org/wiki?curid=5284668" title="Ray Lougheed">
Ray Lougheed

Raymond "Ray" Lougheed (ur. 2 września 1934) – kanadyjski zapaśnik walczący w stylu wolnym. Olimpijczyk z Rzymu 1960, gdzie zajął ósme miejsce wadze lekkiej.
Wicemistrz igrzysk wspólnoty narodów w 1966, a także igrzysk panamerykańskich w 1967 roku.

</doc>
<doc id="5284669" url="https://pl.wikipedia.org/wiki?curid=5284669" title="Kamienica przy ulicy Psie Budy 9 we Wrocławiu">
Kamienica przy ulicy Psie Budy 9 we Wrocławiu

Kamienica przy ulicy Psie Budy – barokowa kamienica znajdująca się na ulicy Psie Budy 9 we Wrocławiu.
Historia i opis architektoniczny.
Kamienica murowana została wzniesiona w pod koniec XVII wieku. Jest to barokowa trzyosiowa, trzykondygnacyjna kamienica z dwukondygnacyjnym szczytem (dwuosiowym na pierwszej kondygnacji i jednoosiowa na drugiej) zwieńczonym trójkątnym tympanonem. Boki szczytu są zakończone spływami. Okna otoczone są uszakowymi opaskami. W skrajnej prawej osi znajduje się portal z odcinkowym tympanonem, w którym znajduje się prostokątna płyta pierwotnie z inskrypcją, dziś już niezachowaną. Wokół płyty oraz w przyłuczu koszowo sklepionego otworu portalowego znajduje się płaskorzeźbiona dekoracja o motywach roślinnych. 
Po 1945 roku.
Po działaniach wojennych w 1945 roku kamienica uległa częściowemu zniszczeniu; zachowała się elewacja do wysokości gzymsu. Kamienica została odbudowana w latach 1958–1961 według projektu Stanisława Koziczuka. 

</doc>
<doc id="5284670" url="https://pl.wikipedia.org/wiki?curid=5284670" title="Kurt Boese">
Kurt Boese

Kurt Boese (ur. 4 listopada 1929, zm. 21 września 2021) – kanadyjski zapaśnik walczący w stylu wolnym. Olimpijczyk z Rzymu 1960, gdzie zajął trzynaste miejsce wadze półśredniej.
Brązowy medalista igrzysk wspólnoty narodów w 1962, a także igrzysk panamerykańskich w 1963 roku.

</doc>
<doc id="5284674" url="https://pl.wikipedia.org/wiki?curid=5284674" title="Norman May">
Norman May

Norman Elmer May (ur. 19 maja 1917; zm. 28 czerwca 1973) – kanadyjski zapaśnik walczący w stylu wolnym. Olimpijczyk z Londynu 1948, gdzie zajął dwunaste miejsce w wadze koguciej.

</doc>
<doc id="5284677" url="https://pl.wikipedia.org/wiki?curid=5284677" title="Terminal Sud (film)">
Terminal Sud (film)

Terminal Sud () – francusko-algierski dramat z 2019 roku w reżyserii Rabaha Aimeur-Zaïmeche.
W tym samym roku film zaprezentowano na wyodrębnionym pokazie ("Contemporary World Cinema") podczas Międzynarodowego Festiwalu Filmowego w Toronto.
Treść.
Bohaterem tego dramatu o cechach politycznego thrillera jest anonimowy lekarz miejskiego szpitala, wykonujący swój zawód w Algierii rozdartej konfliktem władzy z dysydentami. Będąc świadkiem zabójstwa swego szwagra dziennikarza i otrzymując kilka gróźb śmierci, doktor z wolna popada w depresję i alkoholizm. Nakłaniany przez żonę do wyjazdu z kraju, opiera się temu, uznając za swój obowiązek pozostawanie w służbie innym. Kierując się przekonaniem o misji bezstronnego medyka, pomaga zarówno zbrojnym opozycjonistom, jak i ratując postrzelonego policjanta. Ostatecznie porzuca go żona, a usunięty przez dyrektora szpitala z pracy, zostaje aresztowany przez agentów służby bezpieczeństwa. Przetrzymywany i torturowany w jej siedzibie, zostaje nieprzytomny porzucony na śmietnisku. Tam znajduje go miejscowy przemytnik, który udzielając mu schronienia, przechowuje go i leczy. Ostatecznie lekarz decyduje się na nielegalne opuszczenie kraju i przy cudzej pomocy przedostaje się do portu, skąd odpływa na tankowcu z Terminalu Sud. 

</doc>
<doc id="5284681" url="https://pl.wikipedia.org/wiki?curid=5284681" title="Przyłączenie Krymu do Imperium Rosyjskiego">
Przyłączenie Krymu do Imperium Rosyjskiego

Przyłączenie Krymu do Imperium Rosyjskiego – ciąg zdarzeń prowadzących do aneksji terytorium Półwyspu Krymskiego do Imperium Rosyjskiego w 1783 r.
Półwysep Krymski został przyłączony do Imperium Rosyjskiego r. W 1774 r. Rosja zmusiła Imperium Osmańskie do zrzeczenia się zwierzchności nad Chanatem Krymskim, zaś dwa lata później osadziła na tronie chanatu całkowicie uległego wobec siebie Şahina Gireja. Jego rządy i próby reform na Krymie, likwidujących dawny porządek polityczny i społeczny oparty na religii muzułmańskiej i wpływach klanów, były skrajnie niepopularne. Katarzyna II pomogła marionetkowemu władcy stłumić bunty, a ostatecznie w 1783 r. ogłosiła przyłączenie Półwyspu Krymskiego do Rosji.
Tło wydarzeń.
Niepodległy Krym (1774–1776).
Zanim Rosja pokonała Imperium Osmańskie w wojnie rosyjsko-tureckiej w latach 1768–1774, chanat, zamieszkany głównie przez Tatarów krymskich, był częścią osmańskiej Turcji. W kończącym wojnę traktacie w Küçük Kaynardży Imperium Osmańskie zostało zmuszone do zrzeczenia się zwierzchności nad chanatem, który miał stać się niepodległym państwem. Tatarzy na Krymie nie dążyli do niepodległości i byli mocno przywiązani do Imperium Osmańskiego. W ciągu dwóch miesięcy od podpisania traktatu rząd Chanatu wysłał do Turków posłów z prośbą o uniemożliwienie powstania niepodległego Krymu. Posłowie wskazali, że ponieważ wojska rosyjskie nadal stacjonują na Krymie w Jenikale i Kerczu, chanatu nie można uznać za niezależny. Mimo to Turcy zignorowali tę prośbę, nie chcąc naruszać umowy z Rosją.
Po klęsce Turcji przywódca tatarski Devlet Girej odmówił przyjęcia traktatu w momencie jego podpisywania. Walcząc z Rosjanami na Kubaniu podczas wojny, przekroczył Cieśninę Kerczeńską, wkroczył na Krym i zajął Kaffę (dzisiejszą Teodozję). Następnie przejął krymski tron, obalając Şahina Gireja.
Pomimo jego działań przeciwko Rosjanom rosyjska cesarzowa Katarzyna Wielka uznała Devleta za chana. W tym samym czasie przygotowywała jednak do tej roli Şahina Gireja, który żył na jej dworze w Petersburgu. Z biegiem czasu rządy Devleta stawały się coraz bardziej nie do utrzymania. W lipcu 1775 r. Devlet wysłał grupę posłów do Konstantynopola w celu wynegocjowania powrotu chanatu krymskiego do Imperium Osmańskiego. Działanie to było bezpośrednio sprzeczne z traktatem z Küçük Kaynardży. Dyplomata Ahmed Resmî Efendi, który pomagał w napisaniu traktatu, odmówił udzielenia jakiejkolwiek pomocy chanatowi, nie chcąc rozpocząć kolejnej wojny z Rosją, która musiałaby mieć dla Turcji katastrofalne skutki.
Katarzyna II wydała rozkaz inwazji na Krym w listopadzie 1776 r. Jej siły szybko przejęły kontrolę nad Perekopem u wejścia na półwysep. W styczniu 1777 r. wspierany przez Rosjan Şahin Girej przedostał się na Krym przez Cieśninę Kerczeńską. Devlet, świadomy zbliżającej się porażki, abdykował i uciekł do Konstantynopola. Şahin przejął władzę, jednak od początku był władcą marionetkowym, co oburzyło muzułmańską ludność Krymu. Sułtan Abdul Hamid I natychmiast zorientował się, że „Şahin Girej jest narzędziem. Celem Rosjan jest zdobycie Krymu”.
Şahin próbował przeprowadzić szereg reform, aby „zmodernizować” Chanat. Obejmowały one próby centralizacji władzy w rękach chana, ustanowienie autokratycznych rządów na wzór rosyjski. Wcześniej władza była rozdzielana między przywódców różnych klanów – bejów. Próbował wprowadzić podatki państwowe, scentralizowaną armię i system poboru do wojska oraz zastąpić tradycyjny osmański system prawny oparty na religii świeckim prawem cywilnym. Reformy te, mające na celu podważenie starego porządku osmańskiego, zostały przyjęte przez ludność Krymu z oburzeniem.
Bunty na Krymie (1777–1782).
Na rozkaz cesarzowej Katarzyny Şahin pozwolił Rosjanom osiedlać się na półwyspie, co jeszcze bardziej oburzyło Tatarów krymskich. Grupa osadników została wysłana do Jenikale, które pozostało pod kontrolą Rosji także po objęciu władzy przez Şahina. Miejscowi mieszkańcy zbuntowali się przeciwko władcy i przeciwko osadnikom. Chan wysłał przeciwko buntownikom nową armię z poboru, którą stworzył, by stłumiła rebelię. Jednak żołnierze przeszli na stronę buntowników. Bunt rozprzestrzenił się do tego stopnia, że siły powstańców natarły na pałac chanów w Bakczysaraju. Równocześnie Tatarzy krymscy przebywający w Konstantynopolu naciskali na rząd osmański, by interweniował. Poddając się naciskom, rząd wysłał flotę na Krym, rzekomo w celu strzeżenia zapisów traktatu z Küçük Kaynardży.
Rosja jednak działała szybciej. Siły rosyjskie przybyły do Jenikale w lutym 1778 r., dławiąc bunt przed przybyciem floty osmańskiej. Siły osmańskie, przybyłe w marcu, przekonały się, że nie ma już sił powstańczych, które mogłyby wesprzeć. Turecka flota stoczyła jedynie z Rosjanami krótką bitwę morską w pobliżu Achtiaru (dziś Sewastopol), ale została zmuszona do odwrotu. Rosjanie przywrócili Şahina Gireja na tron. Drobne potyczki między flotą osmańską i rosyjską trwały do października 1778 r., kiedy flota osmańska wróciła pokonana do Konstantynopola.
Przez kolejne lata Şahin kontynuował próby reformy chanatu. Poparcie dla jego programu reform pozostawało na niskim poziomie i zostało dodatkowo poważnie podważone decyzją cesarzowej Katarzyny o przesiedleniu krymskich Greków Pontyjskich na północne wybrzeże Morza Azowskiego, poza chanat. Grecy byli istotną częścią krymskiej klasy kupieckiej i najchętniej poparli reformy Şahina. To przesiedlenie spowodowało znaczne szkody w gospodarce Krymu i dodatkowo osłabiło pozycję chana. Uznając porażkę na Krymie, Imperium Osmańskie podpisało konwencję z Ajnali Kavak na początku 1779 r. W porozumieniu Turcy uznali Şahina za chana krymskiego, przyznali, że Krym znajduje się pod wpływem Rosji, i odżegnali się od dalszych interwencji na półwyspie w przyszłości. Mieszkańcy Krymu nie mogli już oczekiwać wsparcia ze strony Osmanów. Reformy Şahina postępowały, a w ich ramach Tatarzy byli stopniowo usuwani ze stanowisk, z którymi wiązała się władza polityczna. Przez krótki czas na Krymie panował spokój.
Kolejny bunt, wywołany postępującą marginalizacją Tatarów w rządzie chanatu, wybuchł w 1781 r. Różni przywódcy tatarskich klanów i ich siły zebrali się na Półwyspie Tamańskim. W kwietniu 1782 r. duża część armii Şahina dołączyła do buntowników. Trwały pertraktacje między przywódcami buntowników, w tym dwoma braćmi Şahina, a krymską elitą administracyjną. Urzędnicy religijni ("ulemowie") i muzułmańscy sędziowie, którzy byli jednym z filarów starego porządku osmańskiego, otwarcie deklarowali swoją niechęć do Şahina. Siły buntowników zaatakowały Kaffę r. Oddziały Şahina zostały szybko pokonane, a on sam zmuszony do ucieczki do kontrolowanego przez Rosjan Kerczu. Przywódcy rebelii wybrali brata Şahina, Bahadıra, na chana i wysłali wiadomość do rządu osmańskiego, prosząc o uznanie jego rządów na Krymie. Wówczas Katarzyna II wysłała księcia Grigorija Potiomkina, aby przywrócił Şahinowi władzę. Wówczas wielu tatarskich buntowników uciekło z powrotem przez Cieśninę Kerczeńską; wkraczającym rosyjskim wojskom niemal nie stawiano oporu. Dotychczasowy chan został przywrócony na urząd w październiku 1782 r. Stracił przychylność już nie tylko mieszkańców Krymu, ale też i Katarzyny II. W liście do rosyjskiego doradcy Şahina Katarzyna napisała, że chan: „musi zaprzestać szokującego i okrutnego traktowania i nie dawać im [tj. mieszkańcom Krymu] sprawiedliwego powodu do nowego buntu”. Gdy na półwysep wkroczyły wojska rosyjskie, rozpoczęto prace nad utworzeniem portu czarnomorskiego do użytku Imperium. Miasto i port dla nowo utworzonej Floty Czarnomorskiej wybrano na miejscu dawnego Achtiaru. Rosja nie była jednak pewna, czy rządy marionetkowego chana będą trwałe, toteż na dworze rosło poparcie dla bezpośredniego przyłączenia Krymu, za czym opowiadał się w pierwszej kolejności książę Potiomkin.
Przyłączenie Krymu.
W marcu 1783 r. Grigorij Potiomkin przekonał cesarzową Katarzynę do aneksji Krymu. Po powrocie z Krymu powiedział jej, że wielu Tatarów z radością zostanie poddanymi rosyjskimi. Zachęcona tą wiadomością Katarzyna II oficjalnie ogłosiła przyłączenie półwyspu do państwa rosyjskiego. Tatarzy nie opierali się tej decyzji, gdyż po latach buntów brakowało im środków i woli do dalszej walki. Wielu uciekło z półwyspu do Anatolii.
Hrabia Aleksandr Bezborodko, ówczesny bliski doradca cesarzowej, napisał w swoim dzienniku, że Rosja została zmuszona do aneksji Krymu za sprawą działań tureckich (inspirowaniem buntów tatarskich). Był to pogląd niezgodny z rzeczywistością. Niepodległy Krym był państwem marionetkowym, a Turcy odegrali niewielką rolę w powstaniach, jakie wybuchły przeciwko chanowi popieranemu przez Katarzynę II.
W 1783 r. Imperium Osmańskie podpisało z Rosją umowę uznającą utratę Krymu i innych terytoriów będących w posiadaniu chanatu. Umowę podpisaną 28 grudnia 1783 r. negocjował rosyjski dyplomata Jakow Bułhakow.

</doc>
<doc id="5284683" url="https://pl.wikipedia.org/wiki?curid=5284683" title="Chłop (jezioro w powiecie gorzowskim)">
Chłop (jezioro w powiecie gorzowskim)

Chłop (niem. "Klopp See") – jezioro w woj. lubuskim, w powiecie gorzowskim, w gminie Kłodawa, leżące na terenie Równiny Gorzowskiej.
Obecna nazwa została wprowadzona urzędowo 17 września 1949 roku. Państwowy rejestr nazw geograficznych jako nazwę oboczną podaje "Jezioro Duży Chłop".
Morfometria.
Według danych Instytutu Rybactwa Śródlądowego powierzchnia zwierciadła wody jeziora wynosi 64,3 ha. Średnia głębokość zbiornika wodnego to 6,4 m, a maksymalna to 16,0 m. Lustro wody znajduje się na wysokości 59,1 m n.p.m. Objętość jeziora wynosi 4156,2 tys. m³. Natomiast A. Choiński podał wielkość jeziora jako 61,0 ha.
Zagospodarowanie.
Administratorem wód jeziora jest Regionalny Zarząd Gospodarki Wodnej w Poznaniu. Utworzył on obwód rybacki, który obejmuje wody jezior Chłop, Lubie, Chłopek, Mrowino, Mrowinko i jeziora Mokrego (Obwód rybacki Jeziora Lubie na kanale Santoczna nr.2). Ekstensywną gospodarkę rybacką prowadzi na jeziorze Polski Związek Wędkarski Okręg w Gorzowie Wielkopolskim.
Czystość i ochrona środowiska.
W 2015 roku wody jeziora zostały zakwalifikowane do wód o umiarkowanym stanie ekologicznym, co odpowiada III klasie jakości. Jezioro położone jest na terenie Barlinecko-Gorzowskiego Parku Krajobrazowego.

</doc>
<doc id="5284689" url="https://pl.wikipedia.org/wiki?curid=5284689" title="AC 378 GT Zagato">
AC 378 GT Zagato

Perana Z-One – samochód sportowy klasy kompaktowej produkowany pod południowoafrykańską marką Perana w latach 2009–2012 i przez brytyjskie przedsiębiorstwo AC Cars jako AC 378 GT Zagato w 2012 roku.
Historia i opis modelu.
W lutym 2009 roku południowoafrykańskie przedsiębiorstwo Perana przedstawiło wynik współpracy z włoskim studiem projektowym Zagato, którego rezultatem został nieduży samochód sportowy o nadwoziu coupé. Perana Z-One została zaprezentowana oficjalnie podczas międzynarodowych targów samochodowych Geneva Motor Show 2009. 
Stylistyka Z-One określona została przez producenta jako kombinacja futuryzmu, lekkości i aerodynamiki. Samochód otrzymał charakterystyczną, smukłą sylwetkę z płaskim, podłużnym przodem i muskularnymi tylnymi nadkolami. Typowo dla samochodów zaprojektowanych przez Zagato, pas przedni przyozdobiła nisko osadzona, obła atrapa chłodnicy o strukturze chromowanych, poziomych poprzeczek.
Do napędu samochodu wykorzystany został 6,2 litrowy silnik V8 o mocy 440 KM i 583 Nm maksymalnego momentu obrotowego przy 6,6 tysiąca obrotów na minutę. Ważący niespełna 1,2 tony samochód rozpędza się do 100 km/h w 4 sekundy. Jednostka napędowa opracowana została przez amerykański koncern General Motors, pochodząc z modelu Chevrolet Corvette C6.
Zmiana nazwy.
3 lata po premierze Perany Z-One, mające kłopoty finansowe Perana Performance Group z RPA przekazało realizację projektu samochodu brytyjskiej firmie AC Cars. W efekcie, samochód zyskał nową nazwę AC 378 GT Zagato. Charakterystyczną cechą modelu po przemianowaniu na AC było pozbawienie samochodu elektronicznych systemów wsparcia kierowcy, kierując samochód do doświadczonych, uzdolnionych kierowców.
Sprzedaż.
Sprzedaż samochodu rozpoczęła się w lipcu 2009. Pierwotnie Perana planowała wyprodukowanie limitowanej puli 999 egzemplarzy w zakładach w Port Elizabeth w RPA w cenie 70 tysięcy dolarów za samochód. Ostatecznie pod marką Perana zbudowano jednak kilkudziesięciokrotnie mniej, bo jedynie 10 egzemplarzy sportowego modelu, z czego 7 z nich trafiło do klientów w Stanów Zjednoczonych. W lutym 2017 jeden z nich został wystawiony za kwotę 125 999 dolarów na portalu aukcyjnym eBay. Po przemianowaniu na AC 378 GT Zagato, produkcją dalej zajmowały się zakłady należące do firmy Hi-Tech Automotive w RPA, jednak i jej nie udało się zrealizować w dużej skali i po 2012 roku informacje o samochodzie ustały.

</doc>
<doc id="5284691" url="https://pl.wikipedia.org/wiki?curid=5284691" title="Perana Z-One">
Perana Z-One



</doc>
<doc id="5284693" url="https://pl.wikipedia.org/wiki?curid=5284693" title="Most Kerczeński">
Most Kerczeński



</doc>
<doc id="5284701" url="https://pl.wikipedia.org/wiki?curid=5284701" title="Robert Chamberot">
Robert Chamberot

Joseph Oscar Robert Chamberot (ur. 25 lutego 1939) – kanadyjski zapaśnik walczący w stylu wolnym. Olimpijczyk z Meksyku 1968, gdzie zajął siedemnaste miejsce w wadze średniej.
Triumfator igrzysk wspólnoty narodów w 1966. Wicemistrz igrzysk panamerykańskich w 1967 roku.

</doc>
<doc id="5284704" url="https://pl.wikipedia.org/wiki?curid=5284704" title="Wojciech Biegaczewicz">
Wojciech Biegaczewicz



</doc>
<doc id="5284705" url="https://pl.wikipedia.org/wiki?curid=5284705" title="Franciszek Gniłka">
Franciszek Gniłka



</doc>
<doc id="5284708" url="https://pl.wikipedia.org/wiki?curid=5284708" title="Pat Bolger">
Pat Bolger

Patrick John "Pat" Bolger (ur. 31 stycznia 1948) – kanadyjski zapaśnik walczący w stylu wolnym. Dwukrotny olimpijczyk. Zajął piętnaste miejsce w Meksyku 1968 i ósme Monachium 1972. Walczył w wadze piórkowej.
Wicemistrz igrzysk wspólnoty narodów w 1970. Brązowy medalista igrzysk panamerykańskich w 1971; czwarty w 1967 roku.

</doc>
<doc id="5284710" url="https://pl.wikipedia.org/wiki?curid=5284710" title="Patrick Bolger">
Patrick Bolger



</doc>
<doc id="5284711" url="https://pl.wikipedia.org/wiki?curid=5284711" title="Kamienica przy ulicy Psie Budy 8 we Wrocławiu">
Kamienica przy ulicy Psie Budy 8 we Wrocławiu

Kamienica przy ulicy Psie Budy – barokowa kamienica znajdująca się na ulicy Psie Budy 8 we Wrocławiu.
Historia i opis architektoniczny.
Kamienica murowana z XVII wieku otrzymała fasadę barokową w pierwszej połowie XVIII wieku. Była to wówczas trzyosiowa, czterokondygnacyjna kamienica. Nad trzecią kondygnacją znajdował się wydatny gzyms koronujący zaklęśnięty w środkowej partii. Nad nim umieszczony był dwukondygnacyjny szczyt (dwuosiowy na pierwszej kondygnacji i jednoosiowy na drugiej) zwieńczonym trójkątnym tympanonem. Dolna część szczytu miała po bokach spływy, a część górna wydzielona profilowanym gzymsem miała kształt trójkąta zbliżonego do tympanonu. Na samym szczycie znajdowała się kamienna szyszka. Oś środkowa kamienicy była zaznaczona niewielkim ryzalitem, a nad jej oknami na pierwszej i drugiej kondygnacji znajdowały się sztukatorskie dekoracje. Wszystkie okna miały uszakowe opaski. W skrajnej lewej osi znajdował się portal, również w uszakowymi obramieniami i z nadświetlem umieszczonym powyżej drzwi. W osi nadproża portalu znajdował się eliptyczny kartusz w obramieniu o motywach akantowych. 
Po 1945 roku.
Po działaniach wojennych w 1945 roku kamienica została odbudowana w latach 1958–1961 według projektu Stanisława Koziczuka. Przekształceniu uległ układ wewnętrzny budynku, głownie z powodu połączenia kamienicy z dwoma sąsiadującymi budynkami nr 7 i 9. Zachowano oryginalny wystój fasady do wysokości gzymsu nad trzecim piętrem, ale zupełnym zmianom uległ szczyt kamienicy. Nadano mu nieistniejący wcześniej szczyt w formie aediculi otoczonej wolutowymi spływami i lizenami, na których wsparto trójkątny tympanon. Nie zachowało się nadświetle portalu oraz pierwotna stolarka drzwiowa. 

</doc>
<doc id="5284712" url="https://pl.wikipedia.org/wiki?curid=5284712" title="Brian Heffel">
Brian Heffel

Brian Robert Heffel (ur. 17 maja 1944, zm. 11 stycznia 2013) – kanadyjski zapaśnik walczący w obu stylach. Olimpijczyk z Meksyku 1968, gdzie zajął dwunaste miejsce w stylu wolnym i dziewiętnaste miejsce w stylu klasycznym. Walczył w wadze półśredniej.

</doc>
<doc id="5284715" url="https://pl.wikipedia.org/wiki?curid=5284715" title="Ed Millard">
Ed Millard

 Edward "Ed" Millard (ur. 6 listopada 1946) – kanadyjski zapaśnik walczący w obu stylach. Olimpijczyk z Meksyku 1968, gdzie zajął trzynaste miejsce w stylu wolnym i piętnaste miejsce w stylu klasycznym. Walczył w wadze lekkociężkiej.
Złoty medalista igrzysk wspólnoty narodów w 1970. Piąty na igrzyskach panamerykańskich w 1967 roku.

</doc>
<doc id="5284716" url="https://pl.wikipedia.org/wiki?curid=5284716" title="Gord Garvie">
Gord Garvie

Gordon Taylor "Gord" Garvie (ur. 25 października 1944, zm. 6 sierpnia 1988) – kanadyjski zapaśnik walczący w obu stylach. Olimpijczyk z Meksyku 1968, gdzie zajął 23. miejsce w stylu wolnym i trzynaste miejsce w stylu klasycznym. Walczył w wadze lekkiej.

</doc>
<doc id="5284718" url="https://pl.wikipedia.org/wiki?curid=5284718" title="Herb Singerman">
Herb Singerman

Herbert "Herb" Singerman (ur. 23 kwietnia 1946) – kanadyjski zapaśnik walczący w obu stylach. Olimpijczyk z Meksyku 1968, gdzie zajął jedenaste miejsce w stylu wolnym i 24. miejsce w stylu klasycznym. Walczył w wadze koguciej.
Srebrny medalista igrzysk wspólnoty narodów w 1970 roku.

</doc>
<doc id="5284719" url="https://pl.wikipedia.org/wiki?curid=5284719" title="Herbert Singerman">
Herbert Singerman



</doc>
<doc id="5284720" url="https://pl.wikipedia.org/wiki?curid=5284720" title="Taras Hryb">
Taras Hryb

Taras Hryb (ur. 27 marca 1952, zm. 25 listopada 2021) – kanadyjski zapaśnik walczący w stylu wolnym. Olimpijczyk z Monachium 1972, gdzie zajął szesnaste miejsce w wadze średniej.
Brązowy medalista igrzysk wspólnoty narodów w 1974, a także igrzysk panamerykańskich w 1971. Trzeci na MŚ juniorów w 1969 roku.

</doc>
<doc id="5284723" url="https://pl.wikipedia.org/wiki?curid=5284723" title="Taras Hyrb">
Taras Hyrb



</doc>
<doc id="5284726" url="https://pl.wikipedia.org/wiki?curid=5284726" title="K-1 (formuła walki)">
K-1 (formuła walki)

K-1 – formuła walki sportowej w kick-boxingu i dyscyplinach pokrewnych (karate, boks tajski). Formuła wprowadzona i spopularyzowana przez japońską organizację K-1, dozwolone są wszelkie techniki bokserskie, obrotowe uderzenia pięścią, kopnięcia, jedno uderzenie w klinczu oraz ciosy kolanami, bez względu na wysokość; nie wolno uderzać łokciem; walka odbywa się na ringu, standardowo trwa 3 × 3 lub 5 × 3 min.
Zasady.
Kwestie techniczne.
Zawodnicy rywalizują w kwadratowym ringu o wymiarach 6 × 6 m. Obowiązkowy sprzęt ochronny stanowią rękawice bokserskie, ochraniacz na krocze oraz ochraniacz na zęby.
Walka trwa 3 rundy po 3 minuty (gdy sędziowie nie są w stanie wyłonić zwycięzcy mogą zarządzić 1 lub 2 rundy dodatkowe) lub rzadziej 5 rund po 3 minuty (w tym wypadku, gdy sędziowie nie są w stanie wyłonić zwycięzcy ogłasza się remis). Możliwe rozstrzygnięcia to: nokaut (KO), nokaut techniczny (TKO), wygrana przez decyzję sędziów, remis lub uznanie walki za nieodbytą. Trzy nokdauny w jednej rundzie oznaczają nokaut.
Co do odmienności zasad w walkach turniejowych patrz: K-1 World Grand Prix.
Dozwolone techniki.
Walka toczy się wyłącznie w „stójce” (zakaz walki w parterze). Dozwolone są wszelkie ciosy bokserskie (plus uderzenie obrotowe grzbietem pięści, ang. "backfist") oraz kopnięcia (w tym kolanem). Pole rażenia to zarówno głowa, korpus, jak i nogi przeciwnika.
Klinczowanie jest dopuszczalne, pod warunkiem, że ma na celu zadanie ciosu (głównie kolanem). W przeciwnym wypadku sędzia ringowy jest obowiązany rozerwać klincz. Dozwolone jest przechwytywanie nogi kopiącego rywala, a także przytrzymywanie jedną ręką jego głowy w celu zadania uderzenia. Jednak po dokonaniu tego można zadać tylko jeden cios, po czym należy uwolnić nogę lub głowę.
Faule.
Zabronione są m.in.:
W przypadku wykroczenia sędzia ringowy może zwrócić uwagę, wydać ostrzeżenie lub odjąć punkt faulującemu zawodnikowi. Dwukrotne zwrócenie uwagi równa się ostrzeżeniu, a dwukrotne ostrzeżenie odjęciu punktu (żółta kartka). Odjęcie trzech punktów w jednej rundzie oznacza dyskwalifikację (czerwona kartka). Jeśli sędzia uzna, że faul został popełniony umyślnie albo spowodował uszczerbek na zdrowiu zawodnika, odjęcie punktów nie musi być poprzedzone ostrzeżeniem.
Sędziowie i punktacja.
Zespół sędziowski stanowi sędzia ringowy oraz trzech sędziów punktowych. Aby wyłonić tryumfatora, co najmniej dwóch sędziów punktowych musi wskazać zwycięzcę (np. jeśli zrobił to tylko jeden z nich, a dwaj pozostali przyznali remis, w zależności od rodzaju walki ogłasza się rundę dodatkową lub remis). Walka jest oceniona na podstawie poniższych kryteriów według ustalonej kolejności:
Za każdą rundę walki obaj zawodnicy otrzymują 10 punktów, z tej puli odlicza się:

</doc>
<doc id="5284729" url="https://pl.wikipedia.org/wiki?curid=5284729" title="Alfred Wurr">
Alfred Wurr

Alfred Wurr (ur. 23 czerwca 1943) – kanadyjski zapaśnik walczący w stylu wolnym. Olimpijczyk z Monachium 1972, gdzie zajął 22. miejsce w wadze półśredniej.
Srebrny medalista igrzysk wspólnoty narodów w 1970 roku.

</doc>
<doc id="5284730" url="https://pl.wikipedia.org/wiki?curid=5284730" title="Michał Romanow (1924–2008)">
Michał Romanow (1924–2008)

Michał Fiodorowicz Romanow, ros. "Михаил Фёдорович Романов", fr. "Michel Romanoff de Russie" (ur. 4 maja 1924 w Paryżu, zm. 22 września 2008 tamże) – rosyjski reżyser, czynny we Francji; działacz kultury i polityk monarchistyczny.
Życiorys.
Urodził się jako jedyny syn Fiodora Aleksandrowicza Romanowa (1898–1968) i Ireny Pawłownej Paley (1903–1990). Wychowywał się w Paryżu i Biarritz. Jako dziecko nauczył się mówić po francusku, angielsku i rosyjsku. W późniejszych latach uczył się hiszpańskiego i katalońskiego. W 1932 jego rodzice ogłosili separację, a Michał zamieszkał z matką w Neuilly. Tam uczęszczał do École du Montcel. W 1939 powrócił wraz z matką do Biarritz. Walczył w czasie II wojny światowej, służąc w 1945–1946 pod dowództwem gen. Philippe'a M. Leclerca.
Po zakończeniu wojny pracował w handlu, m.in. w Societé des Parfums, którego właścicielem był jego wuj Lucien Lelong. Dzięki kontaktom swojej kochanki Annabelli (1907–1996) rozpoczął pracę w branży filmowej. W 1949 zaczął pracować jako asystent reżysera, następnie kierownik produkcji. Współpracował m.in. z René Clairem, Julienem Duvivierem i Henri-Georgesem Clouzotem. W 1985 przeszedł na emeryturę.
W 1979 był jednym z członków założycieli Stowarzyszenia Rodziny Romanowów, w którym aktywnie działał. W jego ramach promował też kulturę i język rosyjski we Francji. W 1990 odbył pierwszą podróż do Rosji. W tym samym roku otrzymał obywatelstwo rosyjskie. W tym samym roku został doradcą mera Petersburga ds. kultury. W 1997 był uczestnikiem wystawy fotografii Romanowów (m.in. wraz z Aleksym), zorganizowanej w tym mieście. W tym samym roku zrezygnował z doradztwa władzom miasta, wyrażając w ten sposób sprzeciw wobec ponownemu pochówkowi rodziny carskiej Mikołaja II. W 1998 sprzeciwił się pretensjom do tronu Marii Władimirowny, jako popierającej „kłamliwy reżym”. Ponownie osiadł we Francji (L'Escala).
Krąg rodzinny.
W 1947–1958 pozostawał w związku z wpływową francuską aktorką, Annabellą (1907–1996). 
15 października 1958 w Paryżu poślubił Helgę Staufenberg (ur. 1926). Małżeństwo rozwiodło się w 1992. Z tego związku pochodzi jedyne dziecko Michała Romanowa:
Powtórnie ożenił się 15 stycznia 1994 w Josse z Marią de las Mercedes Ustrell-Cabani (ur. 1960). Od 1995 para wychowywała wnuczkę Michała, Tatianę Aleksandrę (ur. 1986), adoptowaną w 2001.
Filmografia.
"Michel Romanoff" występuje jako drugi reżyser w napisach nw. filmów:

</doc>
<doc id="5284731" url="https://pl.wikipedia.org/wiki?curid=5284731" title="Fabio González">
Fabio González

Fabio González Estupiñán (ur. 12 lutego 1997 w Ingenio) – hiszpański piłkarz, grający na pozycji środkowego pomocnika w UD Las Palmas.
Klub.
Początki i gra w rezerwach.
Wychowywał się w UD Las Palmas, ale zanim trafił do pierwszej drużyny, grał w zespole Atlético, czyli w drugim zespole UD Las Palmas. W rezerwach zadebiutował 3 września 2016 roku w meczu przeciwko CF Villanovense (2:1 dla rezerw Las Palmas). Na boisku spędził cały mecz i dodatkowo w 72. minucie obejrzał żółtą kartkę. Łącznie w rezerwach zagrał 65 spotkań.
Pierwszy zespół.
Fabio González został przesunięty do pierwszego zespołu 1 lipca 2017 roku. Pierwsze spotkanie rozegrał 26 sierpnia 2017 roku w meczu przeciwko Atlético Madryt (1:5 dla klubu ze stolicy Hiszpanii). Zagrał 65 minut, został zmieniony przez Sergio Araujo, ponadto dostał żółtą kartkę. Jego klub w sezonie 2017/18 spadł z Primera División, zajmując przedostatnie, 19. miejsce. Pierwszą asystę zaliczył 21 października 2020 roku w spotkaniu Segunda División przeciwko CD Castellón (2:1 dla zespołu z Wysp Kanaryjskich). Asystę zaliczył przy golu Sergio Araujo w 49. minucie. Według stanu na 7 maja 2022 González rozegrał 77 spotkań i trzykrotnie zaliczał ostatnie podanie.

</doc>
<doc id="5284732" url="https://pl.wikipedia.org/wiki?curid=5284732" title="Nowy Witków">
Nowy Witków



</doc>
<doc id="5284733" url="https://pl.wikipedia.org/wiki?curid=5284733" title="Fabio González Estupiñán">
Fabio González Estupiñán



</doc>
<doc id="5284736" url="https://pl.wikipedia.org/wiki?curid=5284736" title="Amylon">
Amylon

Amylon, a.s. – czeskie przedsiębiorstwo spożywcze, jeden z największych producentów puddingów i mieszanek sypkich w tym kraju. Tradycyjny producent budyniu w proszku (którego produkcję rozpoczęto w 1912 roku) oraz jedno z najstarszych przedsiębiorstw w swej kategorii w kraju Wysoczyna. Dzisiejsze portfolio marki obejmuje także inne produkty ze skrobi pszennej, jak np. knedle instant, purée ziemniaczane czy ciasta na pizzę. W 2014 roku dwa produkty firmy zdobyły nagrodę w konkursie degustacyjnym „Česká chuťovka”, organizowanym pod patronatem czeskiego Senatu.
Historia.
Tradycje firmy sięgają końca XIX wieku, gdy ówczesny właściciel rozpoczął przemysłową obróbkę ziemniaków. W 1891 roku firma zaczęła stopniowo wykupywać kolejne wytwórnie skrobi i przekształciła się w przedsiębiorstwo. W 1912 r. połączono fabryki skrobi w Niżkowie i Przybysławiu i ten rok jest uważany za datę oficjalnego założenia firmy. Po II wojnie światowej zakłady Ronov stały się częścią przedsiębiorstwa państwowego Amylon Havlíčkův Brod, a później przedsiębiorstwa państwowego Škrobárny. Po 1989 firma została podzielona i sprywatyzowana, a jako niezależna spółka akcyjna Amylon pojawił się w 1994 roku.

</doc>
<doc id="5284737" url="https://pl.wikipedia.org/wiki?curid=5284737" title="Ronald Ouellet">
Ronald Ouellet

Ronald Ouellet (ur. 28 listopada 1946) – kanadyjski zapaśnik walczący w stylu wolnym. Olimpijczyk z Monachium 1972, gdzie zajął szesnaste miejsce w wadze lekkiej.

</doc>
<doc id="5284740" url="https://pl.wikipedia.org/wiki?curid=5284740" title="Ole Sørensen (zapaśnik)">
Ole Sørensen (zapaśnik)

Ole Toft Sørensen (ur. 23 kwietnia 1948) – kanadyjski zapaśnik walczący w obu stylach. Olimpijczyk z Monachium 1972, gdzie zajął osiemnaste miejsce w wadze lekkiej, w stylu klasycznym.
Brązowy medalista igrzysk wspólnoty narodów w 1970 roku.
Jego syn Cody Sorensen jest bobsleistą. Startował na igrzyskach w 2014 i 2022.

</doc>
<doc id="5284742" url="https://pl.wikipedia.org/wiki?curid=5284742" title="Ole Sorensen">
Ole Sorensen



</doc>
<doc id="5284745" url="https://pl.wikipedia.org/wiki?curid=5284745" title="Pezzo di cuore">
Pezzo di cuore

Pezzo di cuore – singel Emmy Marrone i Alessandry Amoroso, wydany 15 stycznia 2021, pochodzący z albumu "Best of Me". 
Utwór napisali i skomponowali Dario Faini oraz Davide Petrella.
Singel był notowany na 2. miejscu na włoskiej liście sprzedaży i uzyskał status platynowego singla za sprzedaż ponad 50 tysięcy egzemplarzy.

</doc>
<doc id="5284746" url="https://pl.wikipedia.org/wiki?curid=5284746" title="George Saunders (kanadyjski zapaśnik)">
George Saunders (kanadyjski zapaśnik)

George Saunders (ur. 28 maja 1949 w Toronto) – kanadyjski zapaśnik walczący w stylu wolnym. Olimpijczyk z Monachium 1972, gdzie zajął szesnaste miejsce w wadze półciężkiej.

</doc>
<doc id="5284748" url="https://pl.wikipedia.org/wiki?curid=5284748" title="Che sogno incredibile">
Che sogno incredibile

Che sogno incredibile – singel Emmy Marrone i Loredany Bertè, wydany 4 czerwca 2021, pochodzący z albumu "Best of Me". 
Utwór napisali i skomponowali Davide Petrella oraz Michele Canova.
Singel był notowany na 71. miejscu na włoskiej liście sprzedaży i uzyskał status złotego singla za sprzedaż ponad 25 tysięcy egzemplarzy.

</doc>
<doc id="5284750" url="https://pl.wikipedia.org/wiki?curid=5284750" title="Fernand Payette">
Fernand Payette

Fernand Payette (ur. 23 sierpnia 1921; zm. 5 września 1993) – kanadyjski zapaśnik walczący w stylu wolnym. Olimpijczyk z Londynu 1948, gdzie zajął czwarte miejsce w wadze lekkociężkiej.

</doc>
<doc id="5284751" url="https://pl.wikipedia.org/wiki?curid=5284751" title="Mario Crete">
Mario Crete

Joseph Charles Mario Crete (ur. 19 marca 1914; zm. 28 maja 2000) – kanadyjski zapaśnik walczący w stylu wolnym. Olimpijczyk z Londynu 1948, gdzie zajął szesnaste miejsce w wadze piórkowej.

</doc>
<doc id="5284755" url="https://pl.wikipedia.org/wiki?curid=5284755" title="Morgan Plumb">
Morgan Plumb

George Morgan Plumb (ur. 12 kwietnia 1913; zm. 1 sierpnia 1971) – kanadyjski zapaśnik walczący w stylu wolnym. Olimpijczyk z Londynu 1948, gdzie zajął dziesiąte miejsce w wadze lekkiej.
Srebrny medalista igrzysk wspólnoty narodów w 1950 roku.

</doc>
<doc id="5284756" url="https://pl.wikipedia.org/wiki?curid=5284756" title="Stanisław Witwicki">
Stanisław Witwicki



</doc>
<doc id="5284758" url="https://pl.wikipedia.org/wiki?curid=5284758" title="Harry Peace">
Harry Peace

Henry Frederick "Harry" Peace (ur. 10 lipca 1913; zm. 11 września 1987) – kanadyjski zapaśnik walczący w stylu wolnym. Olimpijczyk z Londynu 1948, gdzie zajął siódme miejsce w wadze półśredniej.

</doc>
<doc id="5284761" url="https://pl.wikipedia.org/wiki?curid=5284761" title="Stawki (potok)">
Stawki (potok)

Stawki () – potok na Ukrainie, która płynie w rejonie czortkowskim obwodu tarnopolskiego. Prawy dopływ Niczławy w dorzeczu Dniestru.
Źródło znajduje się w pobliżu wsi Pastusze. Długość 4,80 km.
Rzeka Stawki otrzymała swoją nazwę od tego, że płynie w pobliżu stawu Szmańkowskiego.

</doc>
<doc id="5284762" url="https://pl.wikipedia.org/wiki?curid=5284762" title="Maurice Vachon">
Maurice Vachon

Joseph Maurice Régis Vachon, znany także jako "Mad Dog Vachon" (ur. 14 września 1929; zm. 21 listopada 2013) – kanadyjski zapaśnik walczący w stylu wolnym. Olimpijczyk z Londynu 1948, gdzie zajął ósme miejsce w wadze średniej.
Złoty medalista igrzysk wspólnoty narodów w 1950 roku.

</doc>
<doc id="5284764" url="https://pl.wikipedia.org/wiki?curid=5284764" title="Zespół Holmesa-Adiego">
Zespół Holmesa-Adiego



</doc>
<doc id="5284765" url="https://pl.wikipedia.org/wiki?curid=5284765" title="Mistrzostwa Mołdawii w piłce siatkowej mężczyzn (2021/2022)">
Mistrzostwa Mołdawii w piłce siatkowej mężczyzn (2021/2022)

Mistrzostwa Mołdawii w piłce siatkowej mężczyzn 2021/2022 (rum. "Campionatul Moldovei la volei masculin 2021/2022") – 30. sezon rozgrywek o mistrzostwo Mołdawii w piłce siatkowej zorganizowany przez Mołdawski Związek Piłki Siatkowej ("Federația de Volei din Republica Moldova", FVRM). Zainaugurowany został 18 grudnia 2021 roku i trwał do 23 kwietnia 2022 roku.
W mistrzostwach Mołdawii w sezonie 2021/2022 uczestniczyło 5 drużyn. W porównaniu z poprzednim sezonem z rozgrywek wycofał się klub .
Rozgrywki składały się z fazy zasadniczej oraz fazy play-off. W fazie zasadniczej drużyny rozegrały między sobą po dwa spotkania. Faza play-off obejmowała półfinały, mecze o 3. miejsce i finały.
Po raz pierwszy mistrzem Mołdawii został klub , który w finałach fazy play-off pokonał . Trzecie miejsce zajął klub .
W sezonie 2021/2022 żaden mołdawski klub nie występował w europejskich pucharach.
System rozgrywek.
Mistrzostwa Mołdawii w sezonie 2021/2022 składały się z fazy zasadniczej oraz fazy play-off.
W fazie zasadniczej pięć drużyn rozegrało między sobą po dwa spotkania systemem kołowym (mecz u siebie i rewanż na wyjeździe). Cztery najlepsze zespoły awansowały do fazy play-off.
Faza play-off składała się z półfinałów, meczów o 3. miejsce oraz finałów. Pary półfinałowe powstały na podstawie miejsc zajętych przez poszczególne drużyny w fazie zasadniczej według klucza: 1-4; 2-3. Rywalizacja w parach toczyła się do dwóch zwycięstw ze zmianą gospodarza po każdym meczu. Gospodarzem pierwszego spotkania była drużyna, która w fazie zasadniczej zajęła wyższe miejsce.
Przegrani w parach półfinałowych walczyli o 3. miejsce na zasadach analogicznych jak w półfinałach.
Zwycięzcy półfinałów natomiast walczyli o mistrzostwo Mołdawii w serii do trzech zwycięstw. Gospodarzem dwóch pierwszych meczów oraz potencjalnego piątego spotkania była drużyna, która w fazie zasadniczej zajęła wyższe miejsce, natomiast trzeciego i czwartego meczu – ta, która w fazie zasadniczej zajęła niższe miejsce.

</doc>
<doc id="5284766" url="https://pl.wikipedia.org/wiki?curid=5284766" title="Cyjab-Cołoda">
Cyjab-Cołoda

Cyjab-Cołoda (ros. Цияб-Цолода) – wieś w Dagestanie, w rejonie chasawiurckim, położona na granicy z Czeczenią. W 2010 roku liczyła 1991 mieszkańców.
Geografia.
Wieś jest położona w zachodnim Dagestanie, przy granicy z Czeczenią, na zachód od miasta Chasawiurt, na prawym brzegu rzeki Aksaj. Przez wieś przebiega droga federalna R-217 «Kaukaz». Od północy graniczy ona z wsią Chamawiurt, a od południa z wsią Tuchczar.

</doc>
<doc id="5284768" url="https://pl.wikipedia.org/wiki?curid=5284768" title="Dłuscy">
Dłuscy



</doc>
<doc id="5284772" url="https://pl.wikipedia.org/wiki?curid=5284772" title="Jan Mach">
Jan Mach

Jan Mach, ur. 8 lipca 1923 w Spytkowicach na Podhalu, zm. 19 maja 1998 w Myślenicach – polski ksiądz rzymskokatolicki, kaznodzieja i proboszcz. Mecenas i miłośnik kultury ludowej, regionalista.
Życiorys.
W czasie okupacji niemieckiej uczęszczał do szkoły rolniczej w Nowym Targu. Po wojnie uzupełnił wykształcenie ogólnokształcące w Jordanowie, "maturę" zdał w Liceum im. Seweryna Goszczyńskiego w Nowym Targu. W 1947 wstąpił do Wyższego Seminarium Duchownego w Krakowie. W 1952 roku uzyskał święcenia kapłańskie i tytuł magistra teologii. Był wikariuszem w parafiach: Zielonki, Klikuszowa, Bielany. od 1961 roku został rektorem filialnego kościoła w Tokarni.
Miłośnik ludowej tradycji.
Historyk sztuki, patriota, znawca "Pisma Świętego". Miłośnik ludowej tradycji i kultury religijnej. Należał do "Koła Pisarzy i Artystów Podhalańskich w Zakopanem." Był autorem licznych wierszy oraz inscenizacji, które pisał na ważniejsze wydarzenia i święta parafialne. Niezwykle zaangażowany w życie wspólnoty parafialnej. Animator kultury i mecenas miejscowego rzeźbiarza ludowego Józefa Wrony. Przyczynił się do remontu i rozbudowy zabytkowego kościoła. Prace prowadzone były pod nadzorem i według projektów architekta Janusza Smólskiego, doświadczonego konserwatora. W ciągu wielu lat zgromadził i zabezpieczył szereg rzeźb, głównie ludowych. Kultywował odrodzenie dawnych tradycji religijnych. Opiekował się grobem porucznika Tadeusza Stefaniszyna w Spytkowicach.
Mecenas Józefa Wrony. Dzięki niemu Tokarnia słynie z procesji w Niedzielę Palmową, na czele której ministranci ciągną rzeźbę "Jezusa na osiołku." Zainicjował powstanie zespołu kaplic z akcentami patriotycznymi i religijnymi oraz niezwykłej "Kalwarii Tokarskiej" na Zębalowej Górze. "Kalwaria Tokarska". Z inicjatywy ks. Macha w latach 1969-1970 wybudowano "Dzwonnicę Tysiąclecia." Jako jedyna pozostała na terenie byłego kompleksu dworskiego po przeniesieniu starego kościoła do skansenu w Zubrzycy Górnej w 2007 roku. 
W 1982 roku z dotychczasowej parafii w Łętowni wyodrębniono parafię Tokarnia, której pierwszym proboszczem został ks. J. Mach. 
Przyjaciele.
Ks. Jan Mach słynął z wielu przyjaźni z ludźmi kultury i sztuki, wśród nich byli m.in.: Tadeusz Seweryn, Aleksander Kulisiewicz, Karol Wojtyła, Wiktor Zin, Roman Reinfuss, Tadeusz Chrzanowski, Marian Kornecki, Józef Muniak, Aleksandra Kydryńska, Alina Sienkiewicz, Marian Pokropek, Julian Zinkow, Emil Biela, ks. dr Antoni Gagatnicki, ks. prof. Andrzej Zwoliński, Janina i Józefa Stefaniszyn. Jego wychowankami było wiele pokoleń Tokarzan, m.in. Leszek Zduń, Bartłomiej Dyrcz i wielu innych.
Zmarł w 1998 w wieku 75 lal. W 2018 ukazała się obszerna biografia pt. "Urywki życia x. Jan Mach architekt duszy", autorstwa Bartłomieja Dyrcza wraz z płytą CD "Modlitwa serca silniejsza od słów" z aranżacją muzyczną do jego patriotycznych tekstów.

</doc>
<doc id="5284774" url="https://pl.wikipedia.org/wiki?curid=5284774" title="Ignacy Raczyński">
Ignacy Raczyński



</doc>
<doc id="5284777" url="https://pl.wikipedia.org/wiki?curid=5284777" title="Maria Czarniakowa">
Maria Czarniakowa



</doc>
<doc id="5284785" url="https://pl.wikipedia.org/wiki?curid=5284785" title="Tadeusz Piechura">
Tadeusz Piechura

Tadeusz Piechura (ur. 11 kwietnia 1948 w Łodzi, zm. 16 czerwca 2013) – polski grafik-plakacista, artysta konceptualny, performer.
Życiorys.
Tadeusz Piechura jest absolwentem wydziału grafiki użytkowej na Państwowej Wyższej Szkoły Sztuk Plastycznych w Łodzi, którą ukończył w 1974. Wykładał w w 1987, w 1990, Wyższym Studium Fotografii w Warszawie (1990–1991) i na Akademii Humanistyczno-Ekonomicznej w Łodzi. Był członkiem w Nowym Jorku.
Życie prywatne.
Żoną Tadeusza Piechury była Mirosława Piechura. Został pochowany na cmentarzu Doły w Łodzi (Kwatera: VIIB, Rząd: 7, Grób: 28).
Twórczość.
Plakaty Piechury promowały liczne wydarzenia i instytucje kulturalne, w tym m.in.: Muzeum Kinematografii, filmy Jana Jakuba Kolskiego, wystawy w Galerii Manhattan. Plakaty realizował również dla Państwowej Wyższej Szkoły Filmowej, Telewizyjnej i Teatralnej im. Leona Schillera z okazji jej 100-lecia, Muzeum Sztuki w Łodzi z okazji jego 70-lecia oraz plakaty promujące Festiwal Dialogu Czterech Kultur. Projektował także loga firm takich jak: dom aukcyjny Rynek Sztuki, Public Relations z Achen, Ars Publica z Paryża, TVP3 Łódź, Film Centrum Warszawy i Fundacja Filmowa z Łodzi. Ponadto projektował identyfikatory przedsiębiorstw, książki, katalogi oraz opakowania. Zaprojektował także okładkę Tygodnika Kulturalnego „Verte”.
Część z jego plakatów dotyczyła problemów społecznych, m.in.: AIDS, wojnie oraz braku tolerancji. Większość prac Piechury jest monochromatyczna, zazwyczaj jeśli stosował kolor to były to nieznaczna elementy czerwieni. Nastrój plakatów budował ich formą.
Część jego prac znajduje się w zasobach Muzeum Sztuki w Łodzi, w tym m.in. serie plakatów: Tolerancja, Jazz Grand Prix Melomani, tryptyk Wojna i pokój. Swoje prace prezentował m.in. w Galerii „80 × 140” Jerzego Trelińskiego, Galerii AZ w Łodzi (2003), a serię „Plakat +” w Galerii Atlas Sztuki (2004). Pośmiertnie jego prace były wystawiane w Muzeum Plakatu w Wilanowie (2017).
Piechura oprócz plakatu zajmował się również happeningami, zrealizował m.in.: „Nekrologi w lustrach” na ul. Piotrkowskiej w Łodzi, akcję „Nekrolog-klepsydra” (1973) oraz „Imieniny Piotrkowskiej” (1987).

</doc>
<doc id="5284786" url="https://pl.wikipedia.org/wiki?curid=5284786" title="Theo Corbeanu">
Theo Corbeanu

Theodor Alexander „Theo” Corbeanu (ur. 17 maja 2002 w Hamilton) – kanadyjski piłkarz rumuńskiego pochodzenia grający na pozycji napastnika na wypożyczeniu w klubie Blackpool.
Kariera juniorska.
Corbeanu grał jako junior w Toronto FC (do 2018) i w Wolverhampton Wanderers F.C. (2018–2020).
Kariera seniorska.
Wolverhampton Wanderers U23.
Corbeanu zadebiutował w drugiej drużynie Wolverhampton Wanderers 3 lutego 2020 w meczu z Southampton U23 (przeg. 1:0). Pierwszą bramkę zawodnik ten zdobył 12 września 2020 w wygranym 3:2 spotkaniu przeciwko Burnley U23.
Wolverhampton Wanderers F.C..
Corbeanu zaliczył debiut w barwach Wolverhampton Wanderers F.C. 16 maja 2021 w przegranym 2:0 spotkaniu przeciwko Tottenham Hotspur F.C..
Sheffield Wednesday F.C..
Corbeanu został wypożyczony do Sheffield Wednesday F.C. 2 sierpnia 2021. Zadebiutował on dla tego klubu 28 sierpnia 2021 w meczu z Morecambe F.C. (przeg. 1:0). Pierwszą bramkę zawodnik ten zdobył 2 listopada 2021 w wygranym 3:0 spotkaniu przeciwko Sunderlandowi A.F.C.. Łącznie dla Sheffield Wednesday F.C. Kanadyjczyk rozegrał 18 meczów, strzelając 2 gole.
Milton Keynes Dons F.C..
Corbeanu przyszedł na wypożyczenie do Milton Keynes Dons F.C. 7 stycznia 2022. Debiut dla tego klubu zaliczył on 11 stycznia 2022 w wygranym 1:0 spotkaniu przeciwko AFC Wimbledon. Pierwszego gola piłkarz ten strzelił 15 stycznia 2022 w meczu z Portsmouth F.C. (wyg. 1:2).

</doc>
<doc id="5284793" url="https://pl.wikipedia.org/wiki?curid=5284793" title="Stepan Czarnećkyj">
Stepan Czarnećkyj



</doc>
<doc id="5284796" url="https://pl.wikipedia.org/wiki?curid=5284796" title="Zapołosie">
Zapołosie

Zapołosie (; ) – wieś na Białorusi, w obwodzie witebskim, w rejonie miorskim, w sielsowiecie Przebrodzie.
Historia.
W czasach zaborów wieś w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, od 1926 roku w powiecie brasławskim, w gminie Przebrodzie.
Według Powszechnego Spisu Ludności z 1921 roku zamieszkiwało tu 160 osób, 7 było wyznania rzymskokatolickiego, 23 prawosławnego a 130 staroobrzędowego. Jednocześnie wszyscy mieszkańcy zadeklarowali białoruską przynależność narodową. Były tu 32 budynki mieszkalne. W 1931 w 35 domach zamieszkiwało 181 osób.
Wierni należeli do parafii rzymskokatolickiej w Miorach i prawosławnej w Przebrodziu. Miejscowość podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Przebrodziu.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5284799" url="https://pl.wikipedia.org/wiki?curid=5284799" title="Konstanty Żmigrodzki">
Konstanty Żmigrodzki

Konstanty Żmigrodzki (ur. 1876 w Rydze, zm. 1 kwietnia 1936 w Wołominie) – polski rzeźbiarz, medalier, numizmatyk, muzealnik.
Życiorys.
Urodził się w 1876 w Rydze. Ukończył naukę w Instytucie Muzycznym w Rydze i w Szkole Techniczno-Rysunkowej w Petersburgu (według innej wersji studiował w Instytucie Archeologicznym w Petersburgu). W 1899 podjął studia w Szkole Sztuk Pięknych w Krakowie, uzyskując już w przemianowanej Akademii Sztuk Pięknych w 1904 dyplom u prof. Konstantego Laszczki w 1904 w zakresie rzeźby.
Po studiach przez dłuższy okres podróżował, po czym otworzył pracownię rzeźbiarską w Petersburgu. W 1905 zamieszkał w Witebsku, gdzie był profesorem rysunków i geometrii wykreślnej oraz jednocześnie kustoszem w tamtejszym muzeum. W pierwszej połowie sierpnia 1913 został wybrany na stanowisko dyrektora Muzeum Narodowego Polskiego w Rapperswilu. W niepodległej II Rzeczypospolitej był radcą dyrekcji Państwowych Zbiorów Sztuk i kierownikiem Państwowego Gabinetu Numizmatycznego. Był członkiem zarządu Koła Miłośników Mennictwa Polskiego przy Mennicy Państwowej. Był medalierem i specjalistą numizmatyki.
Zmarł 1 kwietnia 1936 w Wołominie. Został pochowany w Kobyłce. Miał syna.

</doc>
<doc id="5284812" url="https://pl.wikipedia.org/wiki?curid=5284812" title="Melvin Frank">
Melvin Frank

Melvin Frank (ur. 13 sierpnia 1913 w Chicago, zm. 13 października 1988 w Los Angeles) – amerykański scenarzysta, reżyser i producent filmowy pochodzenia żydowskiego. 
Znany był ze ścisłej współpracy z Normanem Panamą, z którym na wiele lat stworzyli stały reżysersko-scenariopisarski tandem. Pracowali razem m.in. przy filmach "Białe Boże Narodzenie" (1954) i "Nadworny błazen" (1955). 
Później Frank zdobył uznanie jako samodzielny reżyser, dzięki takim obrazom jak m.in. "Dziwni towarzysze łoża" (1965), "Dobranoc Signora Campbell" (1968), nagrodzona Oscarem dla najlepszej aktorki "Miłość w godzinach nadliczbowych" (1973), "Więzień Drugiej Alei" (1975) czy "Księżna i Błotny Lis" (1976).
Frank był pięciokrotnie nominowany do Oscara: cztery razy za najlepszy scenariusz i raz jako producent "Miłości w godzinach nadliczbowych", nominowanej za najlepszy film roku. Ten ostatni tytuł przyniósł mu także Srebrną Muszlę na MFF w San Sebastián.

</doc>
<doc id="5284814" url="https://pl.wikipedia.org/wiki?curid=5284814" title="Eugeniusz Minkowicz-Wysoczański">
Eugeniusz Minkowicz-Wysoczański

Eugeniusz Minkowicz-Wysoczański herbu Wukry (ur. 1851, zm. 5 sierpnia 1913 we Lwowie) – aptekarz, burmistrz Sokala.
Życiorys.
Urodził się 1851. Był synem Aleksandra (właściciel Jakimowa) oraz Rozalii z Janiszowskich (córki właściciela Rusina). Z Bronisławą z Falkowskich (córka właściciela Głuchowa) miał synów: dr. Kazimierza (starosta i komisarz rządowy) i dr. Bronisława (przemysłowiec, współwłaściciel fabryki chemicznej we Lwowie, konsul honorowy, pisarz). Z zawodu był aptekarzem.
Przez 19 lat sprawował urząd burmistrza Sokala. Równolegle należał do wielu miejscowych instytucji, towarzystw i korporacji, zasiadając w zarządach.
Otrzymał tytuł honorowego obywatelstwa Sokala. Został odznaczony Złotym Krzyżem Zasługi Cywilnej z koroną, Honorowym Krzyżem Pro Ecclesia et Pontifice, Krzyżem Kawalerskim Orderu Świętego Grzegorza Wielkiego. Jego imieniem nazwano jedną z ulic w Sokalu oraz Fundację dla Uczniów Gimnazjalnych.
W ostatnich dniach życia przebywał w Truskawcu celem poratowania zdrowia. Stamtąd udał się do Lwowa, gdzie zmarł 5 sierpnia 1913 przeżywszy 62 lata. Został pochowany w Sokalu.

</doc>
<doc id="5284815" url="https://pl.wikipedia.org/wiki?curid=5284815" title="Albrycht Ciechanowiecki">
Albrycht Ciechanowiecki



</doc>
<doc id="5284816" url="https://pl.wikipedia.org/wiki?curid=5284816" title="Lista posiadaczy WWE SmackDown Tag Team Championship">
Lista posiadaczy WWE SmackDown Tag Team Championship

WWE SmackDown Tag Team Championship to mistrzostwo przeznaczone dla tag teamów promowane przez amerykańską federację profesjonalnego wrestlingu WWE, które bronione jest przez stajnie należące do brandu SmackDown. Podobnie jak w przypadku większości tytułów mistrzowskich w wrestlingu, zdobywcy tytułu mistrzowskiego są wyłaniani na podstawie ustalonego wcześniej scenariusza.
W wyniku draftu, pod koniec lipca 2016, ówcześni posiadacze WWE Tag Team Championship The New Day zostali przeniesieni do brandu Raw, pozostawiając SmackDown bez mistrzostwa tag team. 23 sierpnia, tuż po gali SummerSlam generalny menedżer SmackDown Daniel Bryan, wraz z komisarzem SmackDown Shane’em McMahonem ogłosili WWE SmackDown Tag Team Championship, którego inauguracyjni posiadacze zostaną wyłonieni, w ośmiodrużynowym turnieju, którego finał odbędzie się na Backlash. Finał turnieju wygrali Heath Slater i Rhyno pokonując w finale The Usos.
Tytuł mistrzowski posiadało 16 drużyn. Pierwszymi mistrzami zostali Heath Slater i Rhyno, którzy pokonali The Usos w finale turnieju na gali Backlash z 11 września 2016. The Usos posiadali tytuły rekordowe 182 dni, zaś ich trzy panowania trwały łącznie 380 dni (z czego rekord najdłuższego połączonego panowania dzielą z Xavierem Woodsem i Kofim Kingstonem z The New Day). Siódme panowanie New Day jest najkrótsze i wynosi 3 dni. Najstarszym mistrzem stał się Shane McMahon w wieku 49 lat, a najmłodszym jest Dominik Mysterio, który zdobył mistrzostwo w wieku 24 lat.
Obecnymi mistrzami są The Usos (Jey i Jimmy Uso) – jest to ich piąte panowanie. Pokonali poprzednich mistrzów Dominika i Reya Mysterio na Money in the Bank, 18 lipca 2021. Na odcinku "SmackDown" 20 maja 2022, The Usos pokonali RK-Bro (Randy’ego Ortona i Riddle’a) i zdobyli Raw Tag Team Championship, należące wtedy do RK-Bro. Ta walka jest zaliczana jako walka unifikacyjna. Jednak, po walce, oba tytuły pozostają niezależnie aktywne, a The Usos są uznawani jako Undisputed WWE Tag Team Championi.
Łączna liczba panowań.
Na stan z 

</doc>
<doc id="5284835" url="https://pl.wikipedia.org/wiki?curid=5284835" title="Religia Inków">
Religia Inków



</doc>
<doc id="5284839" url="https://pl.wikipedia.org/wiki?curid=5284839" title="Résistons!">
Résistons!

Wytrzymamy! (fr. "Résistons!," RES) – francuska centroprawicowa partia polityczna założona w 2016 roku przez Jeana Lassalle'a. W wyborach prezydenckich w 2022 roku kandydat partii na prezydenta - Jean Lassalle uzyskał 3,13% głosów, zostając tym samym 7. kandydatem z 12..

</doc>
<doc id="5284842" url="https://pl.wikipedia.org/wiki?curid=5284842" title="Kąpiel piaskowa">
Kąpiel piaskowa

Kąpiel piaskowa – praktyka stosowana głównie przez ptaki i ssaki. Pozwala pozbyć się martwej sierści lub piór, które nie mogą wypaść same, drobny pył z piasku dostaje się pomiędzy włosy i czyści je mechanicznie (z zabrudzeń zewnętrznych i łoju), pomaga dotlenić skórę, wyładowuje emocje, zacieśnia więzi w stadzie i zapewnia rozrywkę. To typowe, wrodzone zachowanie komfortowe.
U ptaków.
Podczas kąpieli w piasku ptaki kulą się przy ziemi, energicznie wijąc się i machając skrzydłami. Powoduje to rozproszenie luźnego podłoża w powietrzu. Ptaki rozkładają jedno lub oba skrzydła, co pozwala spadającemu podłożu wpaść między pióra i dotrzeć do skóry. Po kąpieli piaskowej często następuje dokładne wstrząśnięcie w celu dalszego potargania piór, czemu może towarzyszyć czyszczenie dziobem.
Przepiór kalifornijski ("Callipepla californica") jest ptakiem bardzo towarzyskim; jednym z jego codziennych wspólnych zajęć jest kąpiel w piasku. Grupa przepiórów wybierze obszar, na którym grunt został spulchniony lub jest miękki. Używając swoich podbrzuszy, zakopują się w glebie na około 2-5 cm (1-2 cale). Następnie wiją się we wgłębieniach, trzepoczą skrzydłami i stroszą pióra, powodując unoszenie się kurzu w powietrzu. Wydaje się, że preferują słoneczne miejsca, w których tworzą te kąpiele. Ornitolog jest w stanie wykryć obecność przepiórek na danym obszarze, dostrzegając okrągłe wgłębienia pozostawione w miękkiej ziemi o średnicy około 7–15 cm (3–6 cali).
Kąpiele w piasku były szeroko badane u kur domowych ("Gallus domesticus"). Pył zbiera się między piórami, a następnie jest strząsany, co może zmniejszyć ilość lipidów piór, a tym samym pomóc upierzeniu zachować dobrą zdolność izolacyjną i może pomóc w zwalczaniu ektopasożytów. 
W przypadku bezgrzebieniowców (np. strusi, kiwi, emu) i dropi korzystają one z kąpieli piaskowych, aby ich pióra były zdrowe i suche.
U ssaków.
Wiele ssaków tarza się po piasku lub błocie, prawdopodobnie po to, by pasożyty się do nich nie zbliżały lub pomóc wysuszyć się po ćwiczeniach (konie wyścigowe) lub zmoczeniu. Piasek jest tradycyjnie włączany jako część kompleksów stajni do użytku przez konie wyścigowe po treningu.
Sugeruje się, że kąpiele w kurzu pełnią funkcję komunikacyjną u kilku ssaków, takich jak koszatniczka pospolita ("Octodon degus"), skocznik długouchy ("Euchoreutes naso") i prawdopodobnie u susłogona łąkowego ("Urocitellus beldingi"). Sugerowano, że tarzanie się (zachowanie podobne do kąpieli piaskowej) może pełnić funkcje takie jak termoregulacja, zapewnianie ochrony przeciwsłonecznej, kontrola ektopasożytów i znakowanie zapachem.
Przykłady ssaków kąpiących się w piasku:

</doc>
<doc id="5284843" url="https://pl.wikipedia.org/wiki?curid=5284843" title="Akamas (półwysep)">
Akamas (półwysep)

Półwysep Akamas – europejski półwysep o powierzchni 230 km², położony w północno-zachodniej części Cypru, oblany wodami Morza Śródziemnego.
Historia.
Teren półwyspu był użytkowany jako brytyjski poligon artyleryjski na zasadzie autonomii. Wojsko opuściło go w 1999. W nielicznych, małych miejscowościach zamieszkiwali tutaj głównie Turcy, którzy po inwazji Turcji na Cypr przenieśli się do części okupowanej przez Turków. Mniej było Greków, którzy wyprowadzili się do miast lub emigrowali z kraju. Obecność wojskowa i brak penetracji turystycznej wpłynęło korzystnie na nienaruszony rozwój przyrody. 
W latach 1993 i 1995 sporządzono dwie części raportu Banku Światowego oraz Unii Europejskiej, który nosił tytuł „Conservation Managament Plan”. Zakładał on dla półwyspu, obejmującego 230 km², różne formy ochrony przyrody, w tym 87 km² stanowić miał obszar odpowiednika rezerwatu ścisłego. 
Geologia i przyroda.
Półwysep ma narys trójkąta zajętego przez jedno z pasm gór Trodos. Tworzy go sfałdowane i silnie zerodowane podłoże wapienne o wysokości w części centralnej 350–400 m n.p.m., z najwyższym wierzchołkiem 428 m n.p.m. (nieużywana kopalnia magnezu). Skaliste brzegi w dużej mierze maja formę klifów (najbardziej strome od północnego wschodu). Centrum zajmują zbiorowiska śródziemnomorskich kolczastych krzewów oraz roślin zielnych. Na północnym zachodzie i południu rosną zagajniki z pinią i makia (wtórna, dawniej lasy) z dominującym jałowcem. Krajobraz wzbogacają pojedyncze drzewa. Większe zgrupowania roślinne występują przy nielicznych źródłach, strumieniach, a także w parowach i jarach. Rosną tu m.in. cyprysy, storczyki i chruścina jagodna.
Na półwyspie stwierdzono występowanie 120 gatunków ptaków, w tym sępa i gniazdującego na wyspie orła południowego. W okresie przelotów można tu spotkać bociany, czaple i żurawie. Naliczono też szesnaście gatunków motyli, liczne węże i dwadzieścia gatunków innych gadów, w tym kameleona pospolitego, jak również żółwie, w tym żółwie morskie.
Ochrona.
Mimo dużej wartości przyrodniczej półwyspu nie podjęto dotąd żadnych prób jego kompleksowej ochrony. Urządzane są tu polowania, częściowo wydawane są pozwolenia na inwestycje budowlane. Cypryjska Rada Ministrów w 2000 roku, pod wpływem lobbystów, rozszerzyła lokalną strefę zagospodarowania turystycznego pod rozbudowę ośrodków rekreacyjnych. Utworzenie form ochrony przyrody na terenie półwyspu postulował Ruch na rzecz Ekologii i Środowiska (gr. Κίνημα Οικολόγων Περιβαλλοντιστών). Obszar półwyspu nadal ulega degradacji i dewastacji, zmniejsza się funkcja rolnicza, w tym tradycyjne uprawy (cytryny, oliwki), porzucane i opuszczane są gospodarstwa rolne i siedliska, nasila się presja urbanizacyjna generująca problemy związane z niszczeniem zabytków i miejsc o wartościach kulturowych.
Turystyka.
Na terenach półwyspu (przede wszystkim na wschodzie) wytyczono kilka szlaków turystycznych, m.in. szlak Afrodyty czy Smiyiés. Dodatkowo prowadzi tędy europejski szlak długodystansowy E4. Preferowane jest zwiedzanie samochodami terenowymi. 

</doc>
<doc id="5284844" url="https://pl.wikipedia.org/wiki?curid=5284844" title="Półwysep Akamas">
Półwysep Akamas



</doc>
<doc id="5284847" url="https://pl.wikipedia.org/wiki?curid=5284847" title="SET-65">
SET-65



</doc>
<doc id="5284850" url="https://pl.wikipedia.org/wiki?curid=5284850" title="Joe Schleimer">
Joe Schleimer

Joseph "Joe" Schleimer (ur. 31 maja 1909; zm. 23 listopada 1988) – kanadyjski zapaśnik walczący w stylu wolnym. Brązowy medalista olimpijski z Berlina 1936, w wadze półśredniej, w stylu wolnym.
Złoty medalista igrzysk wspólnoty narodów w 1934 roku.

</doc>
<doc id="5284852" url="https://pl.wikipedia.org/wiki?curid=5284852" title="Howie Thomas">
Howie Thomas

Howard Vincent "Howie" Thomas-Mackenzie (ur. 18 stycznia 1905; zm. 17 marca 1995) – kanadyjski zapaśnik walczący w stylu wolnym. Dwukrotny olimpijczyk. Zajął szóste miejsce w Los Angeles 1932 i dziewiąte w Berlinie 1936. Walczył w wadze lekkiej.
Złoty medalista igrzysk wspólnoty narodów w 1930 i brązowy w 1934 roku.

</doc>
<doc id="5284853" url="https://pl.wikipedia.org/wiki?curid=5284853" title="Serafino Parisi">
Serafino Parisi

Serafino Parisi (ur. 3 stycznia 1962 w Santa Severina) – włoski duchowny katolicki, biskup Lamezia Terme od 2022.
Życiorys.
Święcenia kapłańskie otrzymał 25 kwietnia 1987 i został inkardynowany do archidiecezji Crotone-Santa Severina. Pracował głównie jako duszpasterz parafialny, był też m.in. wikariuszem biskupim ds. duszpasterskich i ds. kultury, wykładowcą instytutu teologicznego w Neapolu, dyrektorem kurialnego wydziału katechetycznego oraz przełożonym diecezjalnej szkoły biblijnej.
7 maja 2022 papież Franciszek mianował go ordynariuszem diecezji Lamezia Terme. Sakry udzielił mu 2 lipca 2022 arcybiskup Angelo Panzetta.

</doc>
<doc id="5284854" url="https://pl.wikipedia.org/wiki?curid=5284854" title="Howard Thomas">
Howard Thomas



</doc>
<doc id="5284856" url="https://pl.wikipedia.org/wiki?curid=5284856" title="Traben">
Traben



</doc>
<doc id="5284858" url="https://pl.wikipedia.org/wiki?curid=5284858" title="George Jolly">
George Jolly

George Jolly (ur. 1640, zm. 1673) – angielski enterprener, reżyser i aktor teatralny.
Życiorys.
Występował na scenach teatrów angielskich, a od 1648 roku, po zamknięciu teatrów londyńskich przez purytanów, również w Europie kontynentalnej, w Niderlandach, Niemczech (31 stycznia 1660 wygnano go z Norymbergi za awanturnictwo), Austrii i Prusach Królewskich. W Gdańsku występował w roku 1650 i być może w 1649. Przebywał na dworze księcia Leopolda w Brukseli. W 1660 powrócił do Anglii, gdzie (po wstąpieniu na tron Karola II Stuarta) pojawiła się perspektywa odrodzenia sztuki teatralnej, po okresie purytańskiego zastoju w tym względzie. Rozwinął w Londynie dość intensywną działalność, łamiąc monopol Thomasa Killigrewa i Williama Davenanta. Stał się jednym z najważniejszych enterprenerów epoki Restauracji.
W latach 50. XVII wieku był prekursorem nowych prądów w teatrze, które po roku 1660 rozpropagował w Londynie. Teatrolog Leslie Hotson napisał o nim: "dla historii teatru w Anglii jest Jolly postacią tym bardziej ważną, że jego innowacje na polu muzyki, scenografii, wprowadzenie na scenę aktorek, o kilka lat wyprzedzają epokę Davenanta. Jest on w zasadzie pierwszym angielskim reżyserem, który zrobił użytek z nowoczesnej sceny".

</doc>
<doc id="5284859" url="https://pl.wikipedia.org/wiki?curid=5284859" title="Terry Evans">
Terry Evans

Terrance John "Terry" Jesse Evans (ur. 4 października 1911; zm. 4 maja 1999) – kanadyjski zapaśnik walczący w stylu wolnym. Olimpijczyk z Berlina 1936, gdzie zajął jedenaste miejsce w wadze średniej.
Złoty medalista igrzysk wspólnoty narodów w 1934 i 1938 roku.

</doc>
<doc id="5284860" url="https://pl.wikipedia.org/wiki?curid=5284860" title="George Chiga">
George Chiga

George Carpenter Chiga (ur. 28 października 1913; zm. 8 grudnia 2007) – kanadyjski zapaśnik walczący w stylu wolnym. Olimpijczyk z Berlina 1936, gdzie zajął ósme miejsce w wadze ciężkiej.
Zawodnik Oklahoma State University. All-American w NCAA Division I w 1940, gdzie zajął drugie miejsce.

</doc>
<doc id="5284861" url="https://pl.wikipedia.org/wiki?curid=5284861" title="Richard Beer-Hofmann">
Richard Beer-Hofmann

Richard Beer-Hofmann (ur. 11 lipca 1866 w Wiedniu, zm. 26 września 1945 w Nowym Jorku) – austriacki poeta, dramaturg i powieściopisarz.
Życiorys.
Monarchia Habsburgów.
Urodził się jako syn adwokata pochodzenia żydowskiego. Matka zmarła w ciągu tygodnia od jego narodzin. Adoptowany był przez wujostwo Berthę i Aloisa Hofmannów. Wychowywał się w dobrych warunkach materialnych w Brnie, a od 1880 roku w Wiedniu, gdzie odbył edukację w Gimnazjum Akademickim. Ukończył studia prawnicze na Uniwersytecie Wiedeńskim. W 1890 roku uzyskał stopień naukowy doktora prawa. Jednak nie podjął pracy w tej profesji, ale oddał się twórczości literackiej. Jego twórczość związana była z kulturą judaistyczną, nawiązywał w niej do Starego Testamentu.
W 1898 r. Richard Beer-Hofmann zawarł związek małżeński z Pauline Anną Lissy. Mieli troje dzieci: Mirjam (1897), Naemę (1898) i Gabriela (1901). W roku urodzenia najstarszej córki powstała „Kołysanka dla Miriam”, która należy do najbardziej upowszechnionych utworów austriackiego literata.
Republika austriacka i III Rzesza.
Po I wojnie światowej sytuacja związana z inflacją zmusiła Beer-Hofmanna do podjęcia pracy zarobkowej. Wiedeński pisarz uzyskał zatrudnienie jako reżyser, pracując dla Maxa Reinhardta, zdobył wtedy okazję do wystawienia niektórych swoich sztuk. Mieszkał w Wiedniu do roku 1938, w którym, uchodząc przed hitlerowskimi nazistami, wyemigrował przez Szwajcarię do Stanów Zjednoczonych. Jego żona zmarła w Szwajcarii, nie doczekawszy się wyjazdu za ocean. Utwory Beer-Hofmanna znalazły się na liście literatury zabronionej przez władze III Rzeszy, obejmującej wówczas Niemcy i Austrię. W 1945 roku, krótko przed śmiercią Richard Beer-Hofmann otrzymał obywatelstwo amerykańskie.

</doc>
<doc id="5284863" url="https://pl.wikipedia.org/wiki?curid=5284863" title="Jim Trifunov">
Jim Trifunov

James "Jim" Trifunov (ur. 18 lipca 1903; zm. 27 czerwca 1993) – kanadyjski zapaśnik walczący w stylu wolnym. Trzykrotny olimpijczyk. Brązowy medalista z Amsterdamu 1928; siódmy w Los Angeles 1932 i dziewiąty w Paryżu 1924. Walczył w wadze koguciej.
Złoty medalista igrzysk wspólnoty narodów w 1930 roku.

</doc>
<doc id="5284864" url="https://pl.wikipedia.org/wiki?curid=5284864" title="James Trifunov">
James Trifunov



</doc>
<doc id="5284867" url="https://pl.wikipedia.org/wiki?curid=5284867" title="Danny McDonald">
Danny McDonald

Daniel "Danny" McDonald (ur. 9 października 1908; zm. 10 października 1979) – kanadyjski zapaśnik walczący w stylu wolnym. Dwukrotny olimpijczyk. Srebrny medalista z Los Angeles 1932 i szósty w Amsterdamie 1928. Walczył w wadze piórkowej i półśredniej.

</doc>
<doc id="5284868" url="https://pl.wikipedia.org/wiki?curid=5284868" title="Daniel MacDonald (zapaśnik)">
Daniel MacDonald (zapaśnik)



</doc>
<doc id="5284870" url="https://pl.wikipedia.org/wiki?curid=5284870" title="Praggnanandhaa">
Praggnanandhaa



</doc>
<doc id="5284871" url="https://pl.wikipedia.org/wiki?curid=5284871" title="Herb Rowland">
Herb Rowland

Harvey "Herb" Rowland (ur. 18 maja 1911; zm. 14 lipca 1995) – kanadyjski zapaśnik walczący w stylu wolnym. Olimpijczyk z Los Angeles 1932, gdzie zajął siódme miejsce w wadze piórkowej.

</doc>
<doc id="5284872" url="https://pl.wikipedia.org/wiki?curid=5284872" title="Harry Madison">
Harry Madison

Henry "Harry" Madison (ur. 7 września 1909; zm. 31 lipca 1995) – kanadyjski zapaśnik walczący w stylu wolnym. Olimpijczyk z Los Angeles 1932, gdzie zajął czwarte miejsce w wadze lekkociężkiej.

</doc>
<doc id="5284873" url="https://pl.wikipedia.org/wiki?curid=5284873" title="Donald Stockton">
Donald Stockton

Donald Parker Stockton (ur. 7 września 1904; zm. 31 lipca 1978) – kanadyjski zapaśnik walczący w stylu wolnym. Trzykrotny olimpijczyk. Srebrny medalista z Amsterdamu 1928; piąty w Paryżu 1924 i siódmy w Los Angeles 1932. Walczył w wadze średniej.

</doc>
<doc id="5284874" url="https://pl.wikipedia.org/wiki?curid=5284874" title="Maurice Letchford">
Maurice Letchford

Maurice Elvin Letchford (ur. 27 sierpnia 1908; zm. 15 sierpnia 1965) – kanadyjski zapaśnik walczący w stylu wolnym. Brązowy medalista olimpijski z Amsterdamu 1928, w wadze półśredniej.

</doc>
<doc id="5284875" url="https://pl.wikipedia.org/wiki?curid=5284875" title="Porównanie systemów zarządzania treścią">
Porównanie systemów zarządzania treścią



</doc>
<doc id="5284877" url="https://pl.wikipedia.org/wiki?curid=5284877" title="Earl McCready">
Earl McCready

Earl Grey McCready (ur. 15 czerwca 1908; zm. 9 grudnia 1983) – kanadyjski zapaśnik walczący w stylu wolnym. Olimpijczyk z Amsterdamu 1928, gdzie zajął szóste miejsce w wadze ciężkiej.
Złoty medalista igrzysk wspólnoty narodów w 1930 roku.

</doc>
<doc id="5284878" url="https://pl.wikipedia.org/wiki?curid=5284878" title="Jezioro Szpitalne">
Jezioro Szpitalne



</doc>
<doc id="5284882" url="https://pl.wikipedia.org/wiki?curid=5284882" title="Kutry desantowe projektu 11770">
Kutry desantowe projektu 11770

Kutry desantowe projektu 11770 (typu Sierna) (kod NATO: "Serna") – seria dwunastu, szybkich kutrów desantowych Marynarki Wojennej Rosji.
Założenia techniczno-taktyczne szybkich kutrów desantowych sformułowano jeszcze przez marynarkę ZSRR w 1977 roku. Przewidywano, że będą one przenoszone po sześć sztuk przez duże okręty desantowe – doki projektu 1174, zapewniając szybki transport pojazdów wojskowych i desantu na brzeg, lecz do ich użycia na tych okrętach ostatecznie nie doszło. Prace projektowe rozpoczęły się jednak dopiero w sierpniu 1985 roku, w Centralnym Biurze Konstrukcyjnym Wodolotów im. R Aleksiejewa w Gorkim (ob. Niżny Nowogród). Typ otrzymał oznaczenie projektu 11770 i nazwę Sierna (ros. Серна, pol. kozica). Budowę jednostek powierzono stoczni Wołga, również w Niżnym Nowogrodzie. Prace nad budową prototypowego kutra DKA-67 znacznie się opóźniły i wszedł on do służby w marynarce Rosji dopiero 4 maja 1995 roku, zamiast planowanego 1989 roku.
Kutry mogą desantować jeden czołg podstawowy lub dwa wozy bojowe piechoty albo transportery opancerzone lub do 45 ton ładunku lub 92 żołnierzy desantu. Desant przewożony jest po zamontowaniu siedzeń na odkrytym pokładzie transportowym o wymiarach 15 × 4,1 m, który może być wówczas nakryty namiotem. Ich zasada ruchu opiera się na ślizgu z wykorzystaniem niszy powietrznej pod specjalnie ukształtowanym dnem, umożliwiającej zmniejszenie oporów ruchu i osiąganie prędkości większych od jednostek wypornościowych.
W 2016 roku Marynarka Rosji posiadała kutry tego typu (w nawiasach numery burtowe):
Jednostki Floty Czarnomorskiej wzięły udział w inwazji Rosji na Ukrainę w 2022 roku. 7 maja 2022 roku jeden z kutrów, z samobieżną wyrzutnią przeciwlotniczą Tor na pokładzie, został zniszczony bombą przez ukraiński dron Bayraktar TB2 w przystani na Wyspie Wężowej.
Ponadto, trzy jednostki zbudowano jeszcze przed przyjęciem do służby prototypu i sprzedano w 1994 roku do celów komercyjnych: jedną do Estonii i dwie do Zjednoczonych Emiratów Arabskich (oznaczone jako projekt 11771).

</doc>
<doc id="5284884" url="https://pl.wikipedia.org/wiki?curid=5284884" title="Sameć">
Sameć



</doc>
<doc id="5284885" url="https://pl.wikipedia.org/wiki?curid=5284885" title="Elke Kahr">
Elke Kahr

Elke Kahr (ur. 2 listopada 1961 r. w Grazu) – austriacka polityk, działaczka Komunistycznej Partii Austrii. Od 2021 r. burmistrz Grazu.
Życiorys.
W wieku trzech lat została adoptowana. Wychowywała się w rodzinie robotniczej. Pracowała jako sekretarka w banku, następnie ukończyła wieczorową szkołę handlową. 
W 1983 r. wstąpiła do Komunistycznej Partii Austrii, gdyż, jak stwierdziła, przemawiał do niej internacjonalizm, antyfaszyzm i bezinteresowność, jaką widziała u członków partii. Określa swoje poglądy jako marksistowskie, zaznacza jednak, że nie żywi nostalgii wobec ZSRR. 
W 1993 r. została po raz pierwszy wybrana na radną miejską Grazu i od tej pory nieprzerwanie wchodziła do rady miejskiej, uzyskując mandaty w kolejnych wyborach lokalnych. W 1998 r. została szefową partyjnego klubu w radzie miejskiej. 
W Grazu każda partia, która uzyskała w wyborach powyżej 10% głosów, wprowadza przedstawicieli do zarządu miasta. W związku z tym w latach 2005-2017 r. Elke Kahr kierowała miejskim departamentem mieszkalnictwa, natomiast w latach 2017-2021, gdy Grazem rządziła prawicowa koalicja, odpowiadała za miejską politykę transportową. W swojej działalności politycznej w szczególności działała w obszarze polityki mieszkaniowej i społecznej. Większą część swoich zarobków jako radnej przekazywała na cele dobroczynne. Wieloletnie zaangażowanie Komunistycznej Partii Austrii w Grazu, w tym osobiście Elke Kahr, we wspieranie lokatorów i walkę o dostępne mieszkania jest wskazywane jako główna przyczyna sukcesów odnoszonych przez partię na szczeblu lokalnym. 
We wrześniu 2021 r. Komunistyczna Partia Austrii wygrała wybory samorządowe w Grazu, uzyskując 28,9% głosów. W listopadzie tego samego roku rada miejska Grazu wybrała Elke Kahr, liderkę komunistów, na burmistrza, pierwszego w historii Grazu przedstawiciela tej partii na tym stanowisku. 
Życie prywatne.
Pozostaje w związku z Franzem Stefanem Partederem, również działaczem Komunistycznej Partii Austrii. Mają dorosłego syna Franza.

</doc>
<doc id="5284893" url="https://pl.wikipedia.org/wiki?curid=5284893" title="Witold Kubala">
Witold Kubala

Witold Kubala (ur. 8 maja 1970 w Łodzi) – polski piłkarz, występujący na pozycji napastnika.
Życiorys.
Wychowanek Widzewa Łódź, którego juniorem był w latach 1985–1988. Na początku seniorskiej kariery występował w Borucie Zgierz. W 1990 roku za sprawą Zbigniewa Tądera przeszedł do Widzewa. W sezonie 1990/1991 rozegrał w barwach łódzkiego klubu 30 meczów w II lidze, a Widzew awansował wówczas do I ligi. W najwyższej polskiej klasie rozgrywkowej zadebiutował 27 lipca 1991 roku w wygranym 5:0 spotkaniu z Igloopolem Dębica. Ogółem w całym sezonie wystąpił w 14 ligowych meczach, z czego jedynie sześć z nich rozpoczął w podstawowym składzie. Po zakończeniu sezonu wraz ze Sławomirem Chałaśkiewiczem przeszedł do Hansy Rostock. W 2. Bundeslidze zadebiutował 12 lipca w wygranym 1:0 meczu z FC Remscheid, a w kolejnym spotkaniu – z Carl Zeiss Jena – zdobył gola. Ogółem wystąpił w 19 meczach ligowych, zdobył także bramkę w wygranym 2:0 pucharowym meczu z VfB Stuttgart. W marcu 1993 roku zagrał ostatni mecz w barwach Hansy, a rok później zakończył karierę.

</doc>
<doc id="5284894" url="https://pl.wikipedia.org/wiki?curid=5284894" title="Messages (Google)">
Messages (Google)

Messages (poprzednio Android Messages) – to aplikacja SMS, RCS oraz komunikator internetowy opracowany przez Google dostępny na telefony z systemem Android z dodatkowym interfejsem w przeglądarce. Aplikacja była wydana po raz pierwszy w 2014 roku, a od 2018 roku wspiera protokół RCS.
Cechy.
Aplikacja wspiera protokoły SMS, MMS oraz RCS. Dostępny jest również klient dla przeglądarek oraz zegarków z systemem Wear OS.
Aplikacja została początkowo wydana jako klient SMS, a w 2018 roku została dodana obsługa protokołu RCS. W kwietniu 2020 roku aplikacja osiągnęła 1 miliard pobrań. Dzięki obsłudze protokołu RCS, aplikacja posiada wiele funkcji niedostępnych dla zwykłych klientów SMS takich jak integracja z usługami Google (Kalendarz Google, Asystent Google), możliwość tworzenia konwersacji grupowych czy dokonywania przelewów pieniędzy (jedynie w Stanach Zjednoczonych).
Wsparcie dla szyfrowania od końca do końca zostało wprowadzone w czerwcu 2021 roku, ale wyłącznie jeżeli konwersacja odbywa się między dwoma użytkownikami (nie jest konwersacją grupową), przy czym obaj użytkownicy muszą mieć włączoną funkcję RCS. Wszystkie konwersacje między dwoma użytkownikami są domyślnie szyfrowane z użyciem protokołu Signal.

</doc>
<doc id="5284897" url="https://pl.wikipedia.org/wiki?curid=5284897" title="Kebir Dżami">
Kebir Dżami

Kebir Dżami (krymskotat. "Kebir Cami"; ukr. Кебір-Джамі – "Kebir-Dżami"; ros. Кебир-Джами – "Kebir-Dżami") – meczet w Symferopolu, przy ul. Kurczatowa 4, zabytek architektury Tatarów krymskich z XVI w. Główny (piątkowy) meczet w Symferopolu i na całym Krymie, najstarsza budowla w mieście.
Historia.
Według lokalnej tradycji meczet został wzniesiony w 1508 r., co wskazuje tablica z inskrypcją arabską umieszczona nad wejściem do budynku. Badania przeprowadzone na początku lat 90. XX w. wskazały jednak, że budynek w rzeczywistości powstał sześć lat wcześniej. Tablica informuje również o ufundowaniu meczetu przez Abdurachmana-beka-Alego, „na chwałę chana Mengli Gireja”. Od białej bryły budynku, wyłożonego wapniem, brała swoją nazwę tatarska osada Akmescit (dosł. "Biały Meczet"), która po przyłączeniu Krymu do Rosji w 1783 r. została przekształcona w miasto Symferopol.
W 1736 r. meczet został spalony przez wojsko rosyjskie pod dowództwem Burkharda Christopha Münnicha. Cztery lata później został odbudowany. Ponownie odnowiony w 1772 r., został w tym samym czasie rozbudowany w kierunku północnym, gdyż dla rosnącej wspólnoty muzułmańskiej był zbyt mały. W 1776 r. został uszkodzony, gdy pod jego murami doszło do bitwy między wojskami wspieranego przez Rosję chana Şahina Gireja a Tatarami, którzy się przeciwko niemu zbuntowali.
W 1907 r. meczet został gruntownie przebudowany i ponownie powiększony. Po tej przebudowie stał się głównym (piątkowym) meczetem w Symferopolu.
Według części źródeł meczet był czynny także po rewolucji październikowej, w ZSRR przed II wojną światową. Po wojnie i deportacji Tatarów krymskich został opuszczony. Władze radzieckie umieściły w nim pracownię introligatorską. Według innego źródła meczet został odebrany wiernym i zaadaptowany na cele świeckie już w latach 30. XX wieku. Funkcjonowanie pracowni introligatorskiej doprowadziło do znacznego zniszczenia budynku, gdyż maszyny używane w warsztacie wywoływały wibracje, uszkadzające ściany, zaś używane przy pracy chemikalia niszczyły wapień, jakim wyłożono ściany budowli.
Zrujnowany obiekt został zwrócony gminie muzułmańskiej w 1989 r. Został gruntownie wyremontowany, czy raczej wzniesiony od nowa. W toku renowacji odbudowano minaret i odtworzono, na podstawie XVI-wiecznych wzorców, mihrab. Kebir Dżami ponownie zaczął pełnić funkcję głównego meczetu w Symferopolu, przy nim zlokalizowano siedzibę muftiego Krymu, a równocześnie krymscy Tatarzy podjęli starania na rzecz budowy obszerniejszego meczetu piątkowego w mieście. Jego budowa została jednak rozpoczęta dopiero w 2015 r.
Architektura.
Kebir Dżami jest budowlą wzniesioną na planie prostokąta o wymiarach 18x14 metrów. Budynek pierwotnie wieńczyła kopuła, nakrywająca salę modlitewną o wymiarach 7x7 metrów. Podczas odbudowy meczetu w latach 90. kopułę tę zastąpiono kopułą fałszywą, odgrodzoną płaskim sufitem wewnątrz, z zewnątrz zaś widoczną. Okna budynku, zapewniające odpowiednie oświetlenie sali modlitewnej, rozmieszczono w dwóch rzędach: ostrołukowe w górnym, prostokątne w dolnym. Meczet utrzymany jest w stylu architektonicznym typowym dla islamskiej architektury tureckiej.

</doc>
<doc id="5284905" url="https://pl.wikipedia.org/wiki?curid=5284905" title="Teresa Węgrzynowicz">
Teresa Węgrzynowicz

Teresa Węgrzynowicz (ur. 26 września 1930 w Warszawie, zm. 28 kwietnia 2022) – polska muzealniczka i archeolog, dr hab.
Życiorys.
W 1969 uzyskała doktorat, w 1979 otrzymała tytuł doktora habilitowanego. Została zatrudniona na stanowisku docenta w Państwowym Muzeum Archeologicznym, oraz była redaktorką „Wiadomości Archeologicznych”.
Zmarła 28 kwietnia 2022.

</doc>
<doc id="5284908" url="https://pl.wikipedia.org/wiki?curid=5284908" title="František Hovorka">
František Hovorka

František Ladislav Hovorka (ur. 1857 w Březnicach, zm. 5 stycznia 1917 w Steinhof) – czeski dziennikarz, księgarz, wydawca, redaktor czasopism, tłumacz i propagator zbliżenia czesko-polskich stosunków.
Życiorys.
Urodził się w 1857 w miejscowości Březnice. Ukończył naukę gimnazjalną w Klatovy. Kształcił się w Pradze, kończąc studia. Następnie odwiedzał kraje słowiańskie, po czym został dziennikarzem. Zajmował się też teatrem. W 1879 i w 1880 był redaktorem pisma „Ruch”, a w 1880 założył periodyk „Divadelní Listy” i redaktorem tegoż przez pięć lat. Potem przeszedł do redakcji pisma „Pokrok”. Publikował utwory powieściowe, studia historyczne i literackie. Przez ponad 20 lat pracował w redakcji czasopisma „Hlas Národa” będąc korespondentem w Wiedniu. W tym czasie nawiązywał zażyłe kontakty ze środowiskami polskimi. Odwiedzał Często polskie miasta (Kraków, Warszawę, Lwów, Poznań) propagując ideę zbliżenia narodów czeskiego i polskiego zarówno na polu kulturalnym jak i gospodarczym. Pisał felietony wzbudzające w narodzie czeskim zainteresowanie Polską. Dokonywał przekładów polskich powieści i dramatów na język czeski. W jego domu zatrzymywali się Polacy, a on sam zgromadził spory zbior pamiątek po polskich osobistościach. Był współorganizatorem Zjazdów Dziennikarzy Słowiańskich. Na przełomie XIX/XX wieku odszedł z redakcji i założył księgarnię wydawniczą. We wrześniu 1913 jego jubileusz 35-lecia pracy uczciło Koło Literackie i Artystyczne w Krakowie. Po wybuchu I wojnie światowej udzielał wsparcia polskich wychodźcom wojennym, którzy we wrześniu 1914 trafili do Pragi. Około 1914 zapadł na ciężką chorobę nerwową. Zmarł 5 stycznia 1917 w zakładzie dla nerwowo chorych w Steinhof. Został pochowany w Pradze.

</doc>
<doc id="5284911" url="https://pl.wikipedia.org/wiki?curid=5284911" title="Hipoteza wyzwania">
Hipoteza wyzwania

Hipoteza wyzwania – hipoteza, wedle której podwyższone stężenie testosteronu u danego osobnika wywołuje u niego zwiększenie agresji jedynie w kontekście stojących przed nim wyzwań.
Hipotezę wyzwania sformułowali Wingfield i inni w 1990 celem wytłumaczenia skomplikowanego działania testosteronu. Z jednej strony poprzednie badania wskazywały na rolę tego hormonu w wywoływaniu agresji (Wingfield i współpracownicy odwoływali się głównie do ptaków), z drugiej pojawiała się ona wyłącznie w określonym kontekście, na przykład na pewnym etapie życia. O ile więc testosteron zdaje się nasilać agresję związaną z terytorialnością u samców, korelacja między podwyższonym stężeniem testosteronu w osoczu i zachowaniami agresywnymi wydaje się zachodzić wyłącznie w okresach społecznej niestabilności populacji, zwłaszcza kiedy samce konkurują ze sobą o terytorium bądź kiedy samiec broni swym pobratymcom dostępu do płodnej samicy. Agresja tu występująca zdaje się zależeć od aromatyzacji androgenów do estrogenów, oddziałujących następnie przez receptor estrogenowy. Rola tego mechanizmu wzrasta zwłaszcza jesienią. Androgen ten nie nasila z kolei agresji niezwiązanej z rozrodem, na przykład w razie ataku drapieżnika. Testosteron odgrywa w czasie godów większą rolę, zwiększając masę mięśni wykorzystywanych w rywalizacji z innymi samcami czy powodując rozwój narządów wykorzystywanych w pokazach samców. Odpowiada również za spermatogenezę. Po okresie godowym stężenie testosteronu musi się obniżyć, jako że wpływa ono niekorzystnie na inne zachowania samców, zmniejszając tendencję do pozostawania przy samicy, do opieki nad potomstwem, upośledzając działania układu immunologicznego i zwiększając ryzyko urazów, a wręcz prowadząc do skrócenia życia.
Wingfield i inni zaproponowali, że testosteron wcale nie zwiększa poziomu dowolnej agresji. Zwiększa on tendencję do agresji wyłącznie w określonym kontekście, mianowicie w reakcji na wyzwanie. Tak więc wyjściowy poziom testosteronu nie zwiększa agresji u dojrzewających osobników. Jego poziom rośnie, kiedy organizm przygotowuje się do rywalizacji, na przykład o terytorium czy partnerkę. Hipotezę potwierdziły badania szympansów zwyczajnych. Wzrost poziomu testosteronu w osoczu samców towarzyszył pojawieniu się obrzmiałych narządów płciowych samic, symbolizujących ich gotowość do rozrodu. Co więcej, stężenie testosteronu rosło bardziej u samców dominujących, które prezentowały również bardziej agresywne zachowanie. Zachowania te zależą jednak od kontekstu, także społecznego. U talapoinów podwyższenie stężenia testosteronu wzmaga zachowania agresywne w stosunku do samców podporządkowanych, nie dominujących, a więc zwiększa tendencję do zachowań agresywnych w sytuacjach, w których i tak już one występują. Z kolei u badanych w grze w ultimatum podaż testosteronu wiązała się z hojniejszym zachowaniem, bardziej oczekiwanym w kontekście gry. W ludzkich rywalizacjach wygrana podnosi co prawda poziom testosteronu, ale tylko wygrana przewyższająca oczekiwania. Częściowa, niespełniająca oczekiwań wygrana może go nawet obniżyć.
Mechanizm działania testosteronu obejmuje redukcję okresu refrakcji (hiperpolaryzacji) neuronów korowo-przyśrodkowych ciała migdałowatego zmierzających do przednio-przedwzrokowego podwzgórza. Doświadczalnie wykazano, że kastracja samca szczura wydłuża okres refrakcji, zmniejszając częstość przesyłania impulsów, zwiększenie poziomu testosteronu obniża zaś ten okres. Efekt jest specyficzny, jako że neurony tej samej części ciała migdałowatego przesyłające informacje do jądra brzuszno-przyśrodkowego podwzgórza nie reagowały na stężenie testosteronu.
Hipoteza wyzwania upowszechniła się, prowadząc do dalszego rozwoju endokrynologii terenowej. Potwierdzono jej zdolność do tłumaczenia zachowań zwierząt różnych grup, w tym naczelnych, gryzoni, ale też owadów.

</doc>
<doc id="5284915" url="https://pl.wikipedia.org/wiki?curid=5284915" title="Antoni Gagatnicki">
Antoni Gagatnicki

Antoni Gagatnicki, herbu Pniejnia (ur. 10 kwietnia 1891 w Jasienicy, zm. 18 kwietnia 1971 w Przemyślu) – polski ksiądz rzymskokatolicki, doktor teologii, rektor i wykładowca Wyższego Seminarium Duchownego w Przemyślu, autor prac naukowych oraz rękopisów historycznych poświęconych Tokarni i okolicy.
Życiorys.
W 1909 roku ukończył Gimnazjum im. Króla Jana III Sobieskiego w Krakowie. Następnie podjął studia filozoficzne na Uniwersytecie Jagiellońskim, jednak po roku wstąpił do Wyższego Seminarium Duchownego w Przemyślu. Wyświęcony na kapłana 5 lipca 1914 roku. Przez 4 lata był wikariuszem w parafii Przeworsk, potem w Krakowcu, następnie jako katecheta w Przeworsku do 1937 roku – do otrzymania emerytury szkolnej. W 1923 podjął studia teologiczne na Uniwersytecie we Lwowie. 
12 czerwca 1926 roku obronił pracę doktorską "Zesłanie Ducha Św. w świetle krytyki historycznej". Promotorem był przemyski kapłan prof. Kazimierz Wais. Po doktoracie w latach 1937–1939 był katechetą w Jaśle. Wojnę spędził w rodzinnej Tokarni i Łętowni. W tym czasie spisał obszerne kroniki dziejów rodów szlacheckich z terenu Tokarni, Skomielnej Czarnej, Łętowni. 12 października 1946 wrócił do diecezji i został kapelanem sióstr służebniczek w Brzozowie w budynku po „wojennym” Seminarium duchownym. W 1947 roku został odznaczony Rokietą i Mantoletem, a 9 sierpnia 1947 roku otrzymał nominację na rektora Niższego Seminarium Duchownego na miejsce ks. Juliana Atamana oraz został wykładowcą pedagogiki i katechetyki w WSD. Był aktywny w centralnych instytucjach diecezji: Urzędu, potem Referatu Katechetycznego, był wizytatorem nauki religii, pracownikiem Sądu Diecezjalnego.
Zmarł 18 kwietnia 1971 roku. Pochowany w grobowcu Kapituły Przemyskiej. 10 listopada 1976 roku jego prochy ekshumowano i przewieziono do Tokarni. Spoczął w grobowcu kapłańskim obok ks. Jana Macha. 
W 2016 roku rękopisy ks. Antoniego Gagatnickiego zostały opracowane i opublikowane w książce "Zapomniane rękopisy," Barłomiej Dyrcz

</doc>
<doc id="5284916" url="https://pl.wikipedia.org/wiki?curid=5284916" title="Mistrzostwa Europy w Kajakarstwie 1997">
Mistrzostwa Europy w Kajakarstwie 1997

10. Mistrzostwa Europy w kajakarstwie odbyły się w 1997 w Płowdiwie. Były to pierwsze mistrzostwa Europy w tej dyscyplinie sportu od 1969.
Rozegrano 18 konkurencji męskich i 8 kobiecych. Mężczyźni startowali w kanadyjkach jedynkach (C-1), dwójkach (C-2) i czwórkach (C-4) oraz w kajakach jedynkach (K-1), dwójkach (K-2) i czwórkach (K-4), zaś kobiety w kajakach jedynkach, dwójkach i czwórkach. 
Pierwsze miejsce w klasyfikacji medalowej wywalczyli reprezentanci Węgier.

</doc>
<doc id="5284918" url="https://pl.wikipedia.org/wiki?curid=5284918" title="Kaplica cmentarna w Szmańkowcach">
Kaplica cmentarna w Szmańkowcach

Kaplica cmentarna () – kaplica greckokatolicka (UHKC) we wsi Szmańkowce (hromada Zawodśke, rejon czortkowski, obwód tarnopolski).
Każdego roku dwa wyznania (grekokatolicy i prawosławni) odprawiają w kaplicy nabożeństwa wielkanocne.
Historia.
Kaplica zbudowana w 1890.
W 2016 wykonano remonty wnętrza i elewacji a dach pokryto blachodachówką.
W środku kaplicy pochowany jest ks. Porfyrij Hordiewskyj z żoną Michajłyną Hordiewską-Haсka.

</doc>
<doc id="5284921" url="https://pl.wikipedia.org/wiki?curid=5284921" title="Arnolf Giedroyć">
Arnolf Giedroyć

Arnolf Giedroyć herbu własnego (zm. 11 kwietnia 1687 roku) – podkomorzy piński w latach 1668-1687, wojski piński w latach 1656-1668, cześnik piński w latach 1641-1656, miecznik piński w 1641 roku.
Poseł sejmiku pińskiego na sejm 1667 roku.

</doc>
<doc id="5284923" url="https://pl.wikipedia.org/wiki?curid=5284923" title="Juliusz Turczyński">
Juliusz Turczyński

Juliusz Turczyński (ur. 25 kwietnia 1833 we Lwowie, zm. 18 września 1913 tamże) – polski nauczyciel, ziemianin, pisarz.
Życiorys.
Urodził się 25 kwietnia 1833 we Lwowie.
We Lwowie ukończył gimnazjum i studia. Został nauczycielem. Pracował w Drohobyczu. Od 1871 do 1898 był dyrektorem seminarium nauczycielskiego w Stanisławowie. W 1901 przeszedł na emeryturę. Przez pewien czas był też właścicielem dóbr w powiecie żółkiewskim, przejściowo zajmując się rolnictwem.
Od młodości udzielał się też jako literat. Początkowo poruszał tematy historyczne, a później jego dzieła znamionowały tło huculskie. Pisał utwory poetyckie, nowele, powieści i dramaty. Wiele z jego dzieł publikowano na łamach „Kurjera Lwowskiego”.
Zmarł 18 września 1913 we Lwowie. Został pochowany w tym mieście.

</doc>
<doc id="5284926" url="https://pl.wikipedia.org/wiki?curid=5284926" title="Kamienica przy ulicy Psie Budy 14 we Wrocławiu">
Kamienica przy ulicy Psie Budy 14 we Wrocławiu

Kamienica przy ulicy Psie Budy – kamienica znajdująca się na ulicy Psie Budy 14 we Wrocławiu z zachowaną gotycką fasadą.
Historia i architektura kamienicy.
Kamienica murowana z rodowodem średniowiecznym z zachowaną najstarszą XVI-wieczną elewacją wśród wszystkich kamienic przy ulicy Psie Budy. Trzykondygnacyjna kamienica ma nieregularne osie elewacji: na pierwszym piętrze jest trzyosiowa, na drugim dwuosiowa. Na parterze z lewej strony umieszczono zachowany renesansowy portal z piaskowca, zamknięty pełnym łukiem, z niszami w węgarach i kanelowanymi pilastrami podtrzymującymi tryglifowe belkowanie z datą w kolejnych metopach „1568”. Po prawej stronie, na środku, znajduje się otwór okienny. Pierwszą i drugą kondygnację oddziela gzyms; powyżej znajdują się jedynie gzymsy podokienne, a okna otoczone są kamiennymi opaskami. Nad drugą kondygnacją znajduje się gotycko-renesansowy szczyt dwustrefowy, z pięcioma małymi trójkątnymi szczycikami (sterczynami). Jest to jedyny zachowany tego typu szczyt we Wrocławiu; podobny szczyt miała niegdyś kamienica na pl. Nowym Targ 21 „Pod Złotą Gwiazdą”. W tylnej części kamienicy zachował się prostokątny renesansowy portal z nadświetlem częściowo rekonstruowany.
Po 1945.
Podczas działań wojennych w 1945 roku kamienica została zupełnie zniszczona, zachował się jedynie ściana frontowa. W latach 1958–1961 kamienica została odbudowana według projektu Stanisława Koziczuka. W 2014 roku elewacja kamienicy została gruntownie odnowiona. 

</doc>
<doc id="5284927" url="https://pl.wikipedia.org/wiki?curid=5284927" title="Stanisław Dawid Hilchen">
Stanisław Dawid Hilchen

Stanisław Dawid Hilchen herbu Jelita – podkomorzy parnawski w latach 1652-1655, podczaszy wendeński w latach 1649-1652.
Poseł na sejm nadzwyczajny 1652 roku.

</doc>
<doc id="5284929" url="https://pl.wikipedia.org/wiki?curid=5284929" title="Okręg wyborczy New Forest West">
Okręg wyborczy New Forest West

Okręg wyborczy New Forest West powstał w 1997 r. i wysyła do brytyjskiej, Izby Gmin jednego deputowanego. Okręg obejmuje południowo-wschodni kraniec hrabstwa Hampshire z miastami New Milton i Ringwood.

</doc>
<doc id="5284930" url="https://pl.wikipedia.org/wiki?curid=5284930" title="Aleksandra Wachowicz">
Aleksandra Wachowicz

Aleksandra Wachowicz (ur. 17 czerwca 1992) – polska siatkarka plażowa, reprezentantka Polski i medalistka mistrzostw Polski.
Kariera sportowa.
Karierę sportową rozpoczynała w klubie LTS Legionovia Legionowo. Uczęszczała do Szkoły Mistrzostwa Sportowego PZPS, a następnie studiowała w Stanach Zjednoczonych, jednocześnie rywalizując w lidze akademickiej. W latach 2018-2019 rywalizowała w mistrzostwach Polski w siatkówce plażowej. W 2018 w Krakowie w parze z Kingą Legietą oraz w 2019 w Toruniu z Jagodą Gruszczyńską wywalczyła srebrne medale.
W sezonie 2018 podczas turnieju z cyklu Plaża Open w Białymstoku zdobyła Puchar Polski w siatkówce plażowej.

</doc>
<doc id="5284942" url="https://pl.wikipedia.org/wiki?curid=5284942" title="Edoardo Zardini">
Edoardo Zardini



</doc>
<doc id="5284948" url="https://pl.wikipedia.org/wiki?curid=5284948" title="Edoardo Zardini (kolarz)">
Edoardo Zardini (kolarz)

Edoardo Zardini (ur. 2 listopada 1989 w Peschiera del Garda) – włoski kolarz szosowy.
Osiągnięcia.
Opracowano na podstawie:

</doc>
<doc id="5284951" url="https://pl.wikipedia.org/wiki?curid=5284951" title="Robert Buckland">
Robert Buckland

Robert Buckland (ur. 22 września 1968 w Llanelli) − brytyjski prawnik (barrister) i polityk, członek Partii Konserwatywnej. Od 2010 jest posłem do Izby Gmin z okręgu wyborczego South Swindon. W okresie od lipca 2019 do września 2021 zajmował stanowisko ministra sprawiedliwości. 
Życiorys.
Pochodzi z Walii. Ukończył Old Road County Primary School, a następnie St. Michael’s School w Bryn. Ukończył studia prawnicze na (Durham University). W latach 1992–2010 pracował jako prawnik w Cardiff.
Aktywny w polityce od 1993 roku, kiedy to po raz pierwszy został wybrany radnym hrabstwa Dyfed. W 2005 kandydował do Izby Gmin z okręgu wyborczego , przegrywając z kandydatką Partii Pracy, . W 2010 roku został wybrany posłem w tymże okręgu. Uzyskał reelekcję w 2015, 2017 i 2019 roku.
24 czerwca 2019 objął stanowisko ministra sprawiedliwości Wielkiej Brytanii, które zajmował do 15 września 2021.

</doc>
<doc id="5284952" url="https://pl.wikipedia.org/wiki?curid=5284952" title="Mirco Maestri">
Mirco Maestri

Mirco Maestri (ur. 26 października 1991 w Guastalli) – włoski kolarz szosowy.
Osiągnięcia.
Opracowano na podstawie:

</doc>
<doc id="5284956" url="https://pl.wikipedia.org/wiki?curid=5284956" title="Guangzhou Circle">
Guangzhou Circle

Guangzhou Circle () – wieżowiec oraz punkt orientacyjny w Kantonie, w Chińskiej Republice Ludowej. Wysokość biurowca wynosi 138 metrów; posiada 33 kondygnacje. Budowa została ukończona w 2013. Budynek jest siedzibą Hongda Xingye Group oraz Guangdong Plastic Exchange.
Budowla ma kształt pierścienia z otworem o średnicy 59 m. Kształt nawiązuje do starożytnych chińskich dysków bi oraz do numerologii feng shui. Budynek został zaprojektowany przez włoskiego architekta Josepha di Pasquale.

</doc>
<doc id="5284957" url="https://pl.wikipedia.org/wiki?curid=5284957" title="Adrian Stanilewicz">
Adrian Stanilewicz

Adrian Stanilewicz (ur. 22 lutego 2000 w Solingen) – polski piłkarz grający na pozycji pomocnika w SC Fortuna Köln.

</doc>
<doc id="5284961" url="https://pl.wikipedia.org/wiki?curid=5284961" title="Uniwersus (budynek)">
Uniwersus (budynek)



</doc>
<doc id="5284964" url="https://pl.wikipedia.org/wiki?curid=5284964" title="Szymon Ossowski">
Szymon Ossowski

Szymon Jacek Ossowski – polski politolog, doktor habilitowany nauk społecznych. Specjalizuje się w ideologii politycznej. Profesor uczelni na Wydziale Nauk Politycznych i Dziennikarstwa Uniwersytetu im. Adama Mickiewicza w Poznaniu, gdzie pracuje w Zakładzie Komunikacji Społecznej oraz, od roku akademickiego 2016/2017, pełni funkcję prodziekana ds. studenckich.
Stopień doktorski uzyskał w 2007 na podstawie pracy pt. "Etyka polityczna liberalnej demokracji a postawy etyczne polityków polskich" (promotorem był dr hab. Ryszard Paradowski). Habilitował się w 2019 na podstawie oceny dorobku naukowego i cyklu publikacji pt. "Instytucjonalne podmioty komunikowania politycznego trzeciej ery w Polsce".

</doc>
<doc id="5284971" url="https://pl.wikipedia.org/wiki?curid=5284971" title="Eschborn–Frankfurt 2022">
Eschborn–Frankfurt 2022

Eschborn–Frankfurt 2022 – 61. edycja wyścigu kolarskiego Eschborn–Frankfurt, która odbyła się 1 maja 2022 na trasie o długości 185 kilometrów, biegnącej z Eschborn do Frankfurtu nad Menem. Impreza kategorii 1.UWT była częścią UCI World Tour 2022.

</doc>
<doc id="5284977" url="https://pl.wikipedia.org/wiki?curid=5284977" title="Omus audouini">
Omus audouini

Omus audouini – gatunek chrząszcza z rodziny biegaczowatych i podrodziny trzyszczowatych. Zamieszkuje zachodnią Nearktykę.
Taksonomia.
Gatunek ten opisany został po raz pierwszy w 1838 roku przez Louisa Jérôme’a Reiche. Epitet gatunkowy nadano na cześć Jean Victoire’a Audouina. W latach 1909–1924 Thomas Casey opisywał liczne gatunki i podgatunki z rodzaju "Omus", z których 17 zsynonimizowanych zostało z "O. audouini". Synonimizacji większości z nich dokonał w 1926 roku Walther Horn.
Morfologia.
Chrząszcz o ciele długości od 14 do 18 mm. Ubarwienie ma czarne, niemal matowe. Przedplecze ma zarys z bokami zaokrąglonymi w przedniej połowie, a jego kąty przednie są silnie zagięte ku dołowi. Na pokrywach występują szersze powierzchnie dołkowane oraz węższe powierzchnie bez dołków, tworzące razem nieregularny wzór. W widoku bocznym pokrywy są wyraźnie wysklepione. Populacje z północnej części zasięgu ogólnie osiągają większe rozmiary ciała i mają silniej wyrażoną rzeźbę pokryw niż populacje z południowej jego części.
Ekologia i występowanie.
Owad ten zasiedla wysokie lasy deszczowe strefy umiarkowanej oraz przyległe tereny nadbrzeżne i porośnięte wysokimi trawami. Postacie dorosłe w północnej części zasięgu aktywne są od kwietnia do czerwca, w południowej zaś od lutego do maja. Bytują głównie w ściółce cienistych i wilgotnych lasów, jednak nocami i w pochmurne dni polują na terenach odkrytych. Ogólnie "O. audouini" wybiera siedliska nieco bardziej otwarte niż "O. dejeani", ale w umiarkowanie zacienionych lasach rosnących na niskich rzędnych gatunki te występują sympatrycznie. Rozród ma miejsce na odkrytych, płaskich terenach o gliniastym podłożu, jak nabrzeża wód i przecinające las dukty. W glebie larwy wykopują norki. Na czas zimy larwy przestają być aktywne. Cykl życiowy jest co najmniej trzyletni.
Gatunek nearktyczny. W Kanadzie występuje w południowo-zachodniej Kolumbii Brytyjskiej, w tym na Vancouver Island. W Stanach Zjednoczonych zamieszkuje zachodnie części Waszyngtonu i Oregonu oraz północno-zachodnią Kalifornię. Wschodnią granicę zasięgu w Stanach Zjednoczonych osiągają docierając wzdłuż Columbia River do hrabstw Benton i Klamath.

</doc>
<doc id="5284978" url="https://pl.wikipedia.org/wiki?curid=5284978" title="Omus dejeani">
Omus dejeani

Omus dejeani – gatunek chrząszcza z rodziny biegaczowatych i podrodziny trzyszczowatych. Zamieszkuje zachodnią Nearktykę.
Taksonomia.
Gatunek ten opisany został po raz pierwszy w 1838 roku przez Louisa Jérôme’a Reiche’a. Epitet gatunkowy nadano na cześć Pierre’a F.M. Auguste’a Dejeana. Lokalizację typową późniejsi autorzy ustalili jako Bull Run w hrabstwie Clackamas na terenie Oregonu. W 1914 roku Thomas Casey wyznaczył go gatunkiem typowym nowego rodzaju "Megomus", który już w 1915 roku zsynonimizowany został z "Omus" przez Walthera Horna. W 1916 roku Casey wydzielił w obrębie tego gatunku podgatunki "O. d. foveatus" i "O. d. robustus". Oba uznane zostały za synonimy w 1926 roku przez Horna.
Morfologia.
Chrząszcz o ciele długości od 18 do 21 mm, co stanowi największe rozmiary spośród przedstawicieli rodzaju. Ubarwienie ma matowo czarne ze spiżowym połyskiem. Przedplecze jest w zarysie odwrotnie trapezowate z szeroko zaokrąglonymi kątami przednimi. Jego krawędzie są podgięte. Pokrywy w widoku bocznym są umiarkowanie wysklepione. Wyróżniają się na tle rodzaju powierzchnią z szerokimi i płytkimi dołkami i zmarszczkami.
Ekologia i występowanie.
Owad ten zasiedla wysokie lasy deszczowe strefy umiarkowanej i przyległe łąki, od poziomu morza do wysokości 300 m n.p.m.; czasem znajdywany jest także pod wyrzuconym przez ocean na plażę drewnem. Postacie dorosłe aktywne są głównie od marca do października, ale mogą również uaktywniać się w cieplejsze dni zimowe, zwłaszcza na niższych rzędnych. Za dnia bytują w ściółce lasów, tylko przy pochmurnej pogodzie wypuszczając się na stanowiska odsłonięte. Nocą natomiast polują na terenach otwartych. Celem rozrodu wybierają osłonięte, pionowe skarpy o gliniastym podłożu, zlokalizowane na pobrzeżach lasów i przy duktach. Jaja składane są tam do podłoża, a larwy kopią w nim norki o głębokości od 15 do 20 cm. Pozostają one aktywne przez cały rok.
Trzyszczowaty ten często występuje sympatrycznie z pokrewnym "Omus audouini". Pada ofiarą m.in. ryjówkowatych i skunksowatych.
Gatunek nearktyczny. W Kanadzie występuje w południowo-zachodniej Kolumbii Brytyjskiej, w tym na Vancouver Island. W Stanach Zjednoczonych zamieszkuje zachodnią część Waszyngtonu i Oregonu. Niepewne jego stwierdzenie dotyczy północnej Kalifornii, natomiast z Montany wykazywany był błędnie.

</doc>
<doc id="5284995" url="https://pl.wikipedia.org/wiki?curid=5284995" title="Playmobil FunPark">
Playmobil FunPark

Nazwa Playmobil FunPark odnosi się do kilku parków rozrywki należących do producenta zabawek Playmobil:

</doc>
<doc id="5285008" url="https://pl.wikipedia.org/wiki?curid=5285008" title="Gazmend Freitag">
Gazmend Freitag

Gazmend Freitag (urodzony jako Gazmend Mustafa; ur. 25 maja 1968 w Pataçani i Poshtëm) – kosowski malarz.
Życiorys.
W 1987 roku rozpoczął studia prawnicze na Uniwersytecie w Prisztinie, których nie ukończył, ponieważ władze jugosłowiańskie zamknęły uniwersytet dla Albańczyków zamieszkujących Kosowo. W 1989 roku miały miejsce protesty albańskich studentów przeciwko tej decyzji; Gazmend Freitag, jako uczestnik tych protestów, został zmuszony do opuszczenia Kosowa.
W 1990 roku wyemigrował do Niemiec, gdzie mieszkał do 2004 roku. Następnie wyemigrował do austriackiego Linzu.
W 2013 roku rozpoczął studia z dziedziny szkicu na Uniwersytecie w Linzu.
Jego obrazy są wystawiane na targach sztuki i międzynarodowych wystawach na terenie Austrii.

</doc>
<doc id="5285011" url="https://pl.wikipedia.org/wiki?curid=5285011" title="Chamawiurt">
Chamawiurt

Chamawiurt (ros. Хамавюрт) – wieś w Dagestanie, w Rejonie Chasawiurckim, położona na granicy z Czeczenią. W 2021 roku liczyła 3582 mieszkańców.
Geografia.
Wieś jest położona w zachodnim Dagestanie, przy granicy z Czeczenią, na zachód od miasta Chasawiurt, na prawym brzegu rzeki Aksaj. Od południa graniczy ona z wsią Cyjab-Coloda.

</doc>
<doc id="5285012" url="https://pl.wikipedia.org/wiki?curid=5285012" title="Superpuchar Austrii w koszykówce mężczyzn">
Superpuchar Austrii w koszykówce mężczyzn

Superpuchar Austrii w koszykówce mężczyzn (niem. Basketball Supercup Österreich) – mecz koszykówki, rozgrywany od 2002, pomiędzy męskimi klubami mistrza Austrii oraz zdobywcy Pucharu Austrii. Odbywa się na początku rozgrywek zasadniczych Austriackiej Ligi Koszykówki. 
Tytuły według klubu.
"Kursywą" oznaczono nieistniejące zespoły.

</doc>
<doc id="5285014" url="https://pl.wikipedia.org/wiki?curid=5285014" title="Philippe Comtois">
Philippe Comtois

Philippe Comtois (ur. 25 sierpnia 1976 w Montrealu) – kanadyjski skoczek do wody, dwukrotny olimpijczyk (Atlanta, Ateny), uczestnik mistrzostw świata w latach 1998-2003.
Przebieg kariery.
W latach 1995-1997 startował przede wszystkim w zawodach rangi Grand Prix i Pucharu Świata. Startował na igrzyskach olimpijskich w Atlancie, gdzie brał udział w konkurencji skoku z trampoliny 3 m i z wynikiem 551,28 pkt uplasował się na 16. pozycji. W ramach rozgrywanych w 1998 roku mistrzostw świata wystąpił w trzech konkurencjach – w skoku z trampoliny 3 m zajął indywidualnie 7. pozycję a synchronicznie zajął 9. pozycję, natomiast w skoku z trampoliny 1 m zajął indywidualnie 11. pozycję. Był uczestnikiem igrzysk Wspólnoty Narodów rozgrywanych w Kuala Lumpur i igrzysk panamerykańskich rozgrywanych w Winnipeg, ale nie wywalczył tu żadnych medali. W latach 90. brał udział w uniwersjadzie, gdzie zdobył dwa medale – w 1995 zdobył brązowy medal w rywalizacji drużynowej, w 1999 roku zaś zdobył srebrny medal w konkurencji skoku z trampoliny 1 m.
W czasie mistrzostw świata w Fukuoce brał udział w zawodach w konkurencji skoku z trampoliny 3 m, gdzie zajął 27. pozycję. Na rozgrywanych dwa lata później mistrzostwach świata w Barcelonie startował w trzech konkurencjach – w skoku z trampoliny 1 m zajął 18. pozycję, w skoku synchronicznym z trampoliny 3 m zajął 9. pozycję, natomiast w skoku synchronicznym z wieży 10-metrowej zajął również 9. pozycję. Na igrzyskach panamerykańskich w Santo Domingo otrzymał dwa złote medale, w konkurencjach skoku synchronicznego z trampoliny 3 m i wieży 10 m.
W ramach igrzysk olimpijskich w Atenach brał udział w dwóch konkurencjach. W konkurencji skoku z trampoliny 3 m zajął ostatecznie 13. pozycję z wynikiem 629,22 pkt, natomiast w konkurencji skoku z wieży 10 m synchronicznie zajął 5. pozycję z wynikiem 351,90 pkt (do tych zmagań przystąpił z kolegą z kadry Alexandre Despatie).

</doc>
<doc id="5285021" url="https://pl.wikipedia.org/wiki?curid=5285021" title="Polskie Muzeum Szkolne we Lwowie">
Polskie Muzeum Szkolne we Lwowie

Polskie Muzeum Szkolne we Lwowie – muzeum we Lwowie założone w 1903 roku.
Historia.
Genezą powstania był referat krajowego inspektora szkół Ludomiła Germana, w związku z którym walne zgromadzenie Towarzystwa Nauczycieli Szkół Wyższych we Lwowie powzięło uchwałę 31 maja 1903. W skład komisji urządzającej Polskie Muzeum Szkolne we Lwowie weszli L. German jako przewodniczący, Artur Passendorfer jako sekretarz oraz Józef Czernecki i Celestyn Lachowski jako członkowie. 1 listopada 1903 zjazd delegatów Polskie Towarzystwo Pedagogiczne we Lwowie postanowił przystąpić do prac nad stworzeniem Muzeum.
Ludomił German był przewodniczącym komisji urządzającej od 1903 do 1906, a od 1906 przewodniczącym zarządu. Jego zastępcami byli Placyd Dziwiński (1904–1906), a następnie Tadeusz Lewicki (od 1906). Delegatem Rady Szkolnej Krajowej od 1903 był Franciszek Majchrowicz. Tenże był od 1916 do 1925 prezesem PMS. Kustoszami Muzeum byli Henryk Kopia (1903–1906, także skarbnik), dr Stanisław Kossowski (1906–1909), Antoni Łukasiewicz (1909), Benedykt Fuliński (1909–1910), Franciszek Paczosa (od 1910). Sekretarzami zarządu byli Artur Passendorfer (1903–1906), Antoni Łukasiewicz (1906–1907), Aniela Aleksandrowicz (1907–1912), Stanisław Pilch (od 1912). Dyrektorem Muzeum od 1909 był Antoni Łukasiewicz. Na przestrzeni lat członkami zarządu byli m.in. Władysław Filar, Władysław Kucharski, Bolesław Mańkowski, Franciszek Tomaszewski.
Na 8 listopada 1913 zaplanowano obchody 10-lecia istnienia PMS. W tym czasie zbiory pedagogiczno-naukowe tej placówki liczyły około 12 tys. pozycji. Według ówczesnego stanu zbiory muzealny podzielone były na działy: 1) podręczniki szkolne od najdawniejszych czasów, 2) biblioteka obejmująca historię szkół w Polsce, współczesny dział pedagogiczny i pracę nauczycieli, 3) modele służące do uzmysławiania nauki, 4) mapy, medale, pieczęcie, 5), obrazy i fotografie, 6) rękopisy i dokumenty, 7) sprawozdania roczne szkół, programy nauk, sprawozdania towarzystw zajmujących się wychowaniem i oświatą.
Działalność Muzeum wykraczała poza gromadzenie zbiorów archiwalnych i prowadzono tam także aktywność instruktywną wobec nauczycieli, polegającą na zaznajamianiu nauczycieli z rozwojem szkolnictwa. W odniesieniu do uczniów urządzano warsztaty studenckie, wystawy.
W niepodległej II Rzeczypospolitej od 1925 dyrektorem Muzeum był Stanisław Łempicki. Od 1925 do 1927 bibliotekarzem był Antoni Knot.

</doc>
<doc id="5285022" url="https://pl.wikipedia.org/wiki?curid=5285022" title="Bourbonnais">
Bourbonnais



</doc>
<doc id="5285026" url="https://pl.wikipedia.org/wiki?curid=5285026" title="Wysokaje (agromiasteczko w obwodzie witebskim)">
Wysokaje (agromiasteczko w obwodzie witebskim)

Wysokaje (; , "Wysokoje", pol. hist. Wysokie) – agromiasteczko na Białorusi, w obwodzie witebskim, w rejonie orszańskim, w sielsowiecie Wysokaje.
Historia.
W XIX i w początkach XX w. położone były w Rosji, w guberni mohylewskiej, w powiecie orszańskim, będąc siedzibą zarządu gminy Wysokie (wysockiej). Następnie w granicach Związku Socjalistycznych Republik Radzieckich. Od 1991 w niepodległej Białorusi.

</doc>
<doc id="5285028" url="https://pl.wikipedia.org/wiki?curid=5285028" title="Mélissa Citrini-Beaulieu">
Mélissa Citrini-Beaulieu

Mélissa Citrini-Beaulieu (ur. 12 czerwca 1995 w Châteauguay) – kanadyjska skoczkini do wody, wicemistrzyni olimpijska z Tokio, dwukrotna wicemistrzyni świata.
Przebieg kariery.
W latach 2014-2017 startowała przede wszystkim w zawodach rangi Grand Prix i World Series. W 2017 uczestniczyła w mistrzostwach świata rozgrywanych w Budapeszcie, gdzie wywalczyła srebrny medal w konkurencji skoku synchronicznego z trampoliny 3 m. Dwa lata później, także podczas mistrzostw świata, powtórzyła to samo osiągnięcie w konkurencji skoku synchronicznego z trampoliny 3 m.
W 2021 brała udział w letnich igrzyskach olimpijskich. Razem z koleżanką z kadry Jennifer Abel przystąpiła do konkurencji skoku z trampoliny z wysokości 3 m, gdzie uzyskała wynik 300,78 pkt i otrzymała srebrny medal olimpijski.

</doc>
<doc id="5285030" url="https://pl.wikipedia.org/wiki?curid=5285030" title="Mistrzostwa Świata Juniorów w Bobslejach 2022">
Mistrzostwa Świata Juniorów w Bobslejach 2022

Mistrzostwa Świata Juniorów w Bobslejach 2022 – zawody o tytuł mistrza świata juniorów w bobslejach. Odbyły się w dniach 23–24 stycznia 2022 roku w austriackim Igls. Na mistrzostwach zostały rozegrane cztery konkurencje: monobob kobiet (po raz pierwszy w historii), dwójka kobiet, dwójka mężczyzn oraz czwórka mężczyzn.

</doc>
<doc id="5285031" url="https://pl.wikipedia.org/wiki?curid=5285031" title="Wysokie (agromiasteczko w obwodzie witebskim)">
Wysokie (agromiasteczko w obwodzie witebskim)



</doc>
<doc id="5285032" url="https://pl.wikipedia.org/wiki?curid=5285032" title="Wysokaje (osiedle w obwodzie witebskim)">
Wysokaje (osiedle w obwodzie witebskim)

Wysokaje (; , "Wysokoje", pol. hist. Wysokie) – osiedle na Białorusi, w obwodzie witebskim, w rejonie orszańskim, w sielsowiecie Wysokaje, którego władz jest siedzibą.
Historia.
W XIX i w początkach XX w. majątek ziemski położony w Rosji, w guberni mohylewskiej, w powiecie orszańskim, będąc siedzibą zarządu gminy Wysokie. Następnie w granicach Związku Sowieckiego. Od 1991 w niepodległej Białorusi.
Transport.
Przez miejscowość przebiegają droga magistralna M8 i droga republikańska R83. W pobliżu Wysokaji znajduje się ich węzeł z drogą magistralną M1.

</doc>
<doc id="5285033" url="https://pl.wikipedia.org/wiki?curid=5285033" title="Wysokie (osiedle w obwodzie witebskim)">
Wysokie (osiedle w obwodzie witebskim)



</doc>
<doc id="5285039" url="https://pl.wikipedia.org/wiki?curid=5285039" title="Abuchawa (rejon orszański)">
Abuchawa (rejon orszański)

Abuchawa (; , "Obuchowo") – wieś na Białorusi, w obwodzie witebskim, w rejonie orszańskim, w sielsowiecie Wysokaje.
Abuchawa położona jest przy drodze magistralnej M1. W pobliżu znajduje się przystanek kolejowy Jurcawa, położony na linii Witebsk – Orsza.

</doc>
<doc id="5285043" url="https://pl.wikipedia.org/wiki?curid=5285043" title="Cliff Chilcott">
Cliff Chilcott

Clifford Watts „Cliff” Chilcott, poprzednio Jones (ur. 28 czerwca 1898 w Blackpool, zm. 18 lipca 1970 w Toronto) – kanadyjski zapaśnik walczący w stylu wolnym. Olimpijczyk z Paryża 1924, gdzie zajął czwarte miejsce w wadze piórkowej.
Złoty medalista igrzysk wspólnoty narodów w 1930 roku.

</doc>
<doc id="5285044" url="https://pl.wikipedia.org/wiki?curid=5285044" title="Andriej Jesipienko">
Andriej Jesipienko

Andriej Jewgienjewicz Jesipienko (, ur. 22 marca 2002 w Nowoczerkasku) – rosyjski szachista, arcymistrz od 2018 roku.
Życiorys.
Urodził się 22 marca 2002 roku w Nowoczerkasku. W 2012 roku zwyciężył w mistrzostwach Europy juniorów do lat 10, a pięć lat później w mistrzostwach Europy juniorów do lat 16 i mistrzostwach świata juniorów do lat 16. W kwietniu 2018 roku został arcymistrzem. Trzy lata później wziął udział w turnieju Tata Steel Masters, w którym zajął trzecie miejsce z wynikiem 8/13 (+4-1=8). W 2022 roku wystartował w FIDE Grand Prix 2022, gdzie zajął 16. miejsce. W marcu 2022 roku osiągnął najwyższy ranking szachowy, który wyniósł 2723 punkty.
W marcu 2022, wraz z 43 innymi rosyjskimi szachistami, wystosował list otwarty do Władimira Putina protestując przeciwko inwazji na Ukrainę i wyrażając solidarność z narodem ukraińskim.

</doc>
<doc id="5285045" url="https://pl.wikipedia.org/wiki?curid=5285045" title="Clifford Chilcott">
Clifford Chilcott



</doc>
<doc id="5285046" url="https://pl.wikipedia.org/wiki?curid=5285046" title="Walter Montgomery">
Walter Montgomery

Walter James Montgomery, Jr. (ur. 8 listopada 1895; zm. 10 października 1950) – kanadyjski zapaśnik walczący w stylu wolnym. Olimpijczyk z Paryża 1924, gdzie zajął dziewiąte miejsce w wadze lekkiej.

</doc>
<doc id="5285049" url="https://pl.wikipedia.org/wiki?curid=5285049" title="George Rumpel">
George Rumpel

George Hilborn Rumple (Rumpel) (ur. 19 września 1901; zm. 15 października 1983) – kanadyjski zapaśnik walczący w stylu wolnym. Olimpijczyk z Paryża 1924, gdzie zajął ósme miejsce w wadze lekkociężkiej.

</doc>
<doc id="5285051" url="https://pl.wikipedia.org/wiki?curid=5285051" title="Akademia Inżynieryjna Sił Powietrznych">
Akademia Inżynieryjna Sił Powietrznych

Akademia Inżynieryjna Sił Powietrznych im. profesora N.J. Żukowskiego, odznaczona orderami Lenina, Rewolucji Październikowej i Czerwonego Sztandaru () – radziecka wojskowa uczelnia wyższa, kształcąca oficerów - specjalistów w dziedzinie inżynierii lotniczej na potrzeby sił powietrznych. Nosi imię profesora Rosyjskiej Akademii Nauk i pierwszego komendanta uczelni, Nikołaja Żukowskiego.
Uczelnia działa nadal w Federacji Rosyjskiej (w Woroneżu) pod nazwą Wojskowe Centrum Naukowo-Szkoleniowe Sił Powietrznych "Akademia Sił Powietrznych im. prof. N.J. Żukowskiego i J.A. Gagarina" (ros. Военный учебно-научный центр Военно-воздушных сил «Военно-воздушная академия имени профессора Н.Е.Жуковского и Ю.А.Гагарина»).

</doc>
<doc id="5285054" url="https://pl.wikipedia.org/wiki?curid=5285054" title="Enok Lopponen">
Enok Lopponen

Enok Evert Lopponen znany także jako Frank Locon (ur. styczeń 1885; zm. 7 grudnia 1963) – kanadyjski zapaśnik walczący w stylu wolnym. Olimpijczyk z Antwerpii 1920, gdzie zajął siedemnaste miejsce w wadze średniej.

</doc>
<doc id="5285059" url="https://pl.wikipedia.org/wiki?curid=5285059" title="Jonathan Sarfati">
Jonathan Sarfati

Jonathan Sarfati (ur. 1 października 1964 w Ararat) – australijsko-nowozelandzki kreacjonista młodej Ziemi, chemik fizyczny, pisarz i apologeta. Dwukrotny mistrz Nowej Zelandii w szachach (w latach 1987-88). Autor artykułów dla kreacjonistycznej organizacji Creation Ministries International (CMI). Posiadacz potrójnego obywatelstwa Australii, Nowej Zelandii i USA.
Studiował w "Wellington College", w Nowej Zelandii. Następnie ukończył Uniwersytet Wiktorii w Wellingtonie, z tytułem licencjata (z wyróżnieniem), w dziedzinie chemii. Tutaj także zdobył tytuł doktora na podstawie pracy zatytułowanej „A Spectroscopic Study of some Chalkogenide Ring and Cage Molecules”.
Jest współautorem artykułów w głównych czasopismach naukowych na temat nadprzewodników wysokotemperaturowych, oraz zawierających selen cząsteczek pierścieniowych i klatkowych. Gdy miał 22 lata był również współautorem artykułu opublikowanego w Nature. Chociaż wychowany w niereligijnej rodzinie żydowskiej, w 1984 roku konwertował na chrześcijaństwo. W 1999 roku ukazała się jego pierwsza książka — "Refuting Evolution" (Odrzucając ewolucję). W 2010 roku Sarfati razem z żoną wyemigrował do USA.

</doc>
<doc id="5285060" url="https://pl.wikipedia.org/wiki?curid=5285060" title="Aubert Côté">
Aubert Côté

Aubert Côté (ur. 22 marca 1881 w Beaumont, zm. 27 maja 1938 w Provo) – kanadyjski zapaśnik walczący w stylu wolnym. Brązowy medalista olimpijski z Londynu 1908, w wadze koguciej.

</doc>
<doc id="5285061" url="https://pl.wikipedia.org/wiki?curid=5285061" title="M-pop">
M-pop

M-pop () – to malezyjska muzyka popularna, czasami nazywana krótko malezyjskim popem lub określana skrótem M-pop. Określenie M-pop odnosi się do popularnych form muzycznych w Malezji, nagrywanych głównie w języku malajskim. W Malezji upowszechniona jest jednak także muzyka pop w innych językach (jak np. Mandopop, który jest w tym kraju również nagrywany). M-pop obejmuje różnorodne gatunki muzyczne, takie jak pop, rock, hip hop, muzyka elektroniczna i R&amp;B.
Pochodzenie i wpływy.
Malezyjska muzyka popularna ma swoje korzenie w lokalnej tradycji muzycznej i popularnej muzyce w stylu europejskim. Niektóre z wczesnych stylów muzycznych, wykonawców, pieśni keroncong czy ludowych są wspólne dla kultury muzycznej Malezji i Indonezji.
Inne formy muzyczne, takie jak muzyka indyjska, islamska i inne azjatyckie formy muzyki popularnej, również wywierały wpływ w różnych okresach, a wiele międzynarodowych trendów muzycznych pojawiło się w malezyjskim popie. Muzyka hindustańska wywarła duży wpływ na wiele tradycyjnych rodzajów muzyki na Półwyspie Malajskim, na przykład w zakresie użycia instrumentów takich jak tabla i stylu wokalnego. Nie tak dawno wpływ zaczęła wywierać muzyka J-pop i K-pop.

</doc>
<doc id="5285062" url="https://pl.wikipedia.org/wiki?curid=5285062" title="Kościół Świętej Urszuli Ledóchowskiej w Gdańsku">
Kościół Świętej Urszuli Ledóchowskiej w Gdańsku

Kościół św. Urszuli Ledóchowskiej w Gdańsku - Chełmie – rzymskokatolicki kościół parafialny znajdujący się w Gdańsku w dzielnicy Chełm. Wchodzi w skład dekanatu Gdańsk - Łostowice należącego do archidiecezji gdańskiej. 
Historia.
"Źródło": 

</doc>
<doc id="5285064" url="https://pl.wikipedia.org/wiki?curid=5285064" title="Eduard Dzemenkawiecz">
Eduard Dzemenkawiecz



</doc>
<doc id="5285074" url="https://pl.wikipedia.org/wiki?curid=5285074" title="Sodai (przystanek kolejowy)">
Sodai (przystanek kolejowy)

Sodai () – przystanek kolejowy w miejscowości Szawle, w okręgu szawelskim, na Litwie.

</doc>
<doc id="5285086" url="https://pl.wikipedia.org/wiki?curid=5285086" title="Alan Sakai">
Alan Sakai

Alan Sakai (ur. 21 listopada 1954) – kanadyjski judoka. Olimpijczyk z Monachium 1972, gdzie zajął dziewiętnaste miejsce w wadze lekkiej.
Uczestnik mistrzostw świata w 1973 roku.

</doc>
<doc id="5285093" url="https://pl.wikipedia.org/wiki?curid=5285093" title="William McGregor (judoka)">
William McGregor (judoka)

William McGregor (ur. 3 grudnia 1949, zm. 17 maja 1997) – kanadyjski judoka. Olimpijczyk z Monachium 1972, gdzie zajął osiemnaste miejsce w wadze półśredniej.
Mistrz Kanady w 1961, 1968 i 1970 roku.

</doc>
<doc id="5285095" url="https://pl.wikipedia.org/wiki?curid=5285095" title="Mondsee (jezioro w Austrii)">
Mondsee (jezioro w Austrii)

Mondsee – jezioro w Austrii w regionie Salzkammergut. Administracyjnie znajduje się w kraju związkowym Górna Austria. Zajmuje powierzchnię 13,78 km². Średnia głębokość wynosi 37 m, zaś maksymalna 68 m. Lustro wody znajduje się na wysokości 481 m n.p.m.
Na północno-zachodnim brzegu położone jest miasto Mondsee, zaś po przeciwnej stronie wieś Oberburgau. W tym ostatnim z jeziora wypływa krótka rzeka Seeache, łącząca je z jeziorem Attersee. Rzekami zasilającymi Mondsee są Zeller Ache, Fuschler Ache i Wangauer Ache.

</doc>
<doc id="5285097" url="https://pl.wikipedia.org/wiki?curid=5285097" title="Philip Illingworth">
Philip Illingworth

Philip Illingworth (ur. 10 grudnia 1948) – kanadyjski judoka. Olimpijczyk z Monachium 1972, gdzie zajął trzynaste miejsce w wadze średniej.
Mistrz Kanady w 1972 roku.

</doc>
<doc id="5285098" url="https://pl.wikipedia.org/wiki?curid=5285098" title="Terry Farnsworth">
Terry Farnsworth

Terence Allen "Terry" Farnsworth (ur. 27 sierpnia 1942 w Portland) – kanadyjski judoka. Olimpijczyk z Monachium 1972, gdzie zajął siódme miejsce w wadze półciężkiej.
Uczestnik mistrzostw świata w 1971 i 1973. Mistrz Kanady w 1972 i 1973 roku.

</doc>
<doc id="5285099" url="https://pl.wikipedia.org/wiki?curid=5285099" title="Jerzy Pośpiech (piłkarz)">
Jerzy Pośpiech (piłkarz)

Jerzy Pośpiech (ur. 15 września 1909 w Katowicach, zm. 3 września 1939 w Imielinie) – polski piłkarz występujący na pozycji napastnika, a także piłkarz ręczny i reprezentant Polski.
Życiorys.
Był wychowankiem 1. FC Katowice. W 1928 roku zadebiutował w barwach tego klubu w Lidze, rozgrywając wówczas sześć meczów i zdobywając dwa gole. W sezonie 1929 zdobył osiem bramek w 22 spotkaniach. Jego klub spadł wówczas z Ligi. W 1935 przeszedł do klubu Pogoń Katowice. Jako piłkarz ręczny był zawodnikiem Odry Chorzów, z którą w 1935 roku zdobył trzecie miejsce w mistrzostwach Polski, a rok później – mistrzostwo kraju.
Latem 1939 roku wskutek mobilizacji został wcielony do Armii „Kraków”. 3 września poległ w walce pod Mikołowem. Stał się tym samym pierwszym piłkarzem Ligi poległym podczas II wojny światowej.

</doc>
<doc id="5285102" url="https://pl.wikipedia.org/wiki?curid=5285102" title="Kamienica przy ulicy Psie Budy 5-6 we Wrocławiu">
Kamienica przy ulicy Psie Budy 5-6 we Wrocławiu

Kamienica przy ulicy Psie Budy – barokowa kamienica znajdująca się na ulicy Psie Budy 5-6 we Wrocławiu.
Historia i opis architektoniczny.
Czterokondygnacyjna murowana kamienica nr 5, pięcioosiowa, kalenicowa, wzniesiona została w XVII wieku, prawdopodobnie w 1672 roku.; przebudowana w XVIII. Podczas działań wojennych w 1945 roku kamienica została zniszczona; odbudowana w latach 1958–1961 według projektu Stanisława Koziczuka. Przekształceniu uległ wówczas układ wewnętrzny budynku, głównie z powodu połączenia kamienicy z kamienicą nr 6. W osi środkowej kamienicy nr 5 znajduje się wejście, nad którym w kluczu portalu znajdował się barokowy herb: w polu otoczonym stylizowanymi liśćmi akandu umieszczone były spięte trzy narzędzia szklarskie a nad nimi koronę. Nad herbem w polu klucza umieszczono datę 1672. Taki wizerunek zachował się na grafice autorstwa Berharda Mannfelda wykonanej w latach 1870-1872. Obecnie data na herbie jest niewidoczna. 
W latach 2013–2014 elewacja przednia i tylna kamienicy została wyremontowana. Podczas remontu zniszczone zostały „palimpsesty” szyldów – pozostałości nakładających się napisów reklamowych znajdujących się nad oknami parteru. 

</doc>
<doc id="5285106" url="https://pl.wikipedia.org/wiki?curid=5285106" title="Brad Farrow">
Brad Farrow

Brad Farrow (ur. 5 października 1956) – kanadyjski judoka. Dwukrotny olimpijczyk. Zajął siódme miejsce w Montrealu 1976 i czternaste w Los Angeles 1984. Walczył w wadze lekkiej i półlekkiej.
Siódmy na mistrzostwach świata w 1983; uczestnik zawodów w 1975, 1979, 1981 i 1985. Triumfator igrzysk panamerykańskich w 1975 i 1979. Brązowy medalista akademickich MŚ w 1982. Zdobył jedenaście tytułów mistrza Kanady w latach 1974-1985.

</doc>
<doc id="5285114" url="https://pl.wikipedia.org/wiki?curid=5285114" title="Wayne Erdman">
Wayne Erdman

Wayne John Erdman (ur. 3 lutego 1952) – kanadyjski judoka. Olimpijczyk z Montrealu 1976, gdzie zajął dziewiętnaste miejsce w wadze półśredniej.
Siódmy na mistrzostwach świata w 1975; uczestnik zawodów w 1971 i 1973. Triumfator igrzysk panamerykańskich w 1975. Mistrz panamerykański w 1974. Pięciokrotny mistrz Kanady w latach 1971-1980.

</doc>
<doc id="5285120" url="https://pl.wikipedia.org/wiki?curid=5285120" title="NMR w polu magnetycznym Ziemi">
NMR w polu magnetycznym Ziemi

Magnetyczny rezonans jądrowy (NMR) w polu geomagnetycznym jest określany jako NMR w polu magnetycznym Ziemi (ang. EFNMR). EFNMR jest szczególnym przypadkiem eksperymentu NMR w niskim polu magnetycznym.
Gdy próbka jest umieszczona w stałym polu magnetycznym i oddziałuje na nią zmienne w czasie pole elektromagnetyczne, jądra atomowe o niezerowym spinie oddziałują z oscylującym polem o charakterystycznej dla siebie częstości. Przykładami takich jąder aktywnych w NMR są izotopy węgiel-13 i wodór-1. Częstotliwość rezonansowa każdego izotopu jest wprost proporcjonalna do natężenia zewnętrznego pola magnetycznego oraz współczynnika magnetogirycznego tego izotopu. Intensywność rejestrowanego sygnału jest proporcjonalna do pola magnetycznego, jak i liczby jąder tego izotopu w próbce. Tak więc w polu magnetycznym o natężeniu 21 tesli, które można znaleźć w laboratoryjnych spektrometrach NMR o wysokiej rozdzielczości, protony rezonują przy 900 MHz. Jednak w ziemskim polu magnetycznym te same jądra rezonują przy częstotliwościach około 2 kHz i generują bardzo słabe sygnały.
Na sygnały EFNMR mogą mieć wpływ zaburzenia pola magnetycznego pochodzące od otoczenia (np. magnesy), jak i naturalne lokalne zmiany pola ziemskiego.
Podczas gdy przesunięcia chemiczne są ważnym elementem klasycznych eksperymentów NMR, są one nieistotne w polu Ziemi. Zamiast tego widma EFNMR są zdominowane przez efekty sprzężenia spinowo-spinowego (J-coupling). Oprogramowanie zoptymalizowane pod kątem analizy tych widm może dostarczyć przydatnych informacji o strukturze cząsteczek w próbce.
Zastosowania.
Zastosowania EFNMR obejmują:
Zaletą urządzeń wykorzystujących słabe ziemskie pole magnetyczne nad konwencjonalnymi spektrometrami NMR (o dużym natężeniu pola) jest duża mobilność sprzętu dająca możliwość analizowania substancji na miejscu oraz niższy koszt takiej analizy. Znacznie niższe natężenie pola geomagnetycznego, które skutkowałoby słabym stosunkiem sygnału do szumu, jest kompensowane jednorodnością pola Ziemi, co daje możliwość użycia znacznie większych próbek. Ich stosunkowo niski koszt i prostota sprawiają, że są dobrymi narzędziami edukacyjnymi.
Częstości protonów w EFNMR.
Natężenie pola magnetycznego Ziemi, a tym samym częstotliwość precesji, zmienia się w zależności od miejsca i czasu.
Częstości rezonansowe EFNMR protonów (jądra wodoru) to częstości radiowe wynoszące około 1,3 kHz w pobliżu równika do 2,5 kHz przy biegunach. Częstość 2 kHz jest typowa dla średnich szerokości geograficznych. Pod względem widma elektromagnetycznego częstotliwości EFNMR znajdują się w pasmach częstotliwości radiowych VLF i ULF.
Przykładami cząsteczek zawierających jądra wodoru powszechnie stosowane w protonowym EFNMR są woda, węglowodory, takie jak gaz ziemny i ropa naftowa, oraz węglowodany, które występują w organizmach żywych.

</doc>
<doc id="5285122" url="https://pl.wikipedia.org/wiki?curid=5285122" title="Rainer Fischer">
Rainer Fischer

Rainer Fischer (ur. 14 września 1949) – kanadyjski judoka. Olimpijczyk z Montrealu 1976, gdzie zajął dziewiętnaste miejsce w wadze średniej.
Uczestnik mistrzostw świata w 1975. Triumfator igrzysk panamerykańskich w 1975. Brązowy medalista mistrzostw panamerykańskich w 1974. Sześciokrotny mistrz Kanady w latach 1972-1976.

</doc>
<doc id="5285126" url="https://pl.wikipedia.org/wiki?curid=5285126" title="Chłopek (jezioro)">
Chłopek (jezioro)

Chłopek (niem. "Kl. Klopp See") – jezioro w woj. lubuskim, w powiecie gorzowskim, w gminie Kłodawa, leżące na terenie Równiny Gorzowskiej. Jezioro położone jest na terenie Barlinecko-Gorzowskiego Parku Krajobrazowego.
Obecna nazwa została wprowadzona urzędowo 17 września 1949 roku.
Morfometria.
Według danych Instytutu Rybactwa Śródlądowego powierzchnia zwierciadła wody jeziora wynosi 24,1 ha. Średnia głębokość zbiornika wodnego to 2,4 m, a maksymalna to 4,9 m. Lustro wody znajduje się na wysokości 59,7 m n.p.m. Objętość jeziora wynosi 578,4 tys. m³. Natomiast A. Choiński podał wielkość jeziora jako 25,0 ha.
Zagospodarowanie.
Administratorem wód jeziora jest Regionalny Zarząd Gospodarki Wodnej w Poznaniu. Utworzył on obwód rybacki, który obejmuje wody jezior Chłop, Lubie, Chłopek, Mrowino, Mrowinko i jeziora Mokrego (Obwód rybacki Jeziora Lubie na kanale Santoczna nr.2). Ekstensywną gospodarkę rybacką prowadzi na jeziorze Polski Związek Wędkarski Okręg w Gorzowie Wielkopolskim.

</doc>
<doc id="5285127" url="https://pl.wikipedia.org/wiki?curid=5285127" title="Joe Meli">
Joe Meli

Joseph "Joe" Meli (ur. 20 marca 1956) – kanadyjski judoka. Trzykrotny olimpijczyk. Zajął 30. miejsce w Montrealu 1976; piąte w Los Angeles 1984 i dwunaste w Seulu 1988. Walczył w wadze półciężkiej.
Uczestnik mistrzostw świata w 1981, 1985 i 1987. Wicemistrz igrzysk panamerykańskich w 1987 i trzeci w 1979. Złoty medalista mistrzostw panamerykańskich w 1980 i srebrny w 1982 i 1985. Drugi na Igrzyskach Wspólnoty Narodów w 1986. Jedenastokrotny medalista mistrzostw Kanady w latach 1976-1988.

</doc>
<doc id="5285128" url="https://pl.wikipedia.org/wiki?curid=5285128" title="Joseph Meli">
Joseph Meli



</doc>
<doc id="5285130" url="https://pl.wikipedia.org/wiki?curid=5285130" title="Tom Greenway">
Tom Greenway

Thomas Myers "Tom" Greenway (ur. 28 września 1956; zm. 15 lipca 2004) – kanadyjski judoka. Olimpijczyk z Montrealu 1976, gdzie zajął szesnaste miejsce w kategorii open.
Uczestnik mistrzostw świata w 1979. Startował w Pucharze Świata w 1991. Zdobył pięć medali na mistrzostwach panamerykańskich w latach 1978 - 1990. Drugi na Igrzyskach Wspólnoty Narodów w 1990 i trzeci w 1986. Ośmiokrotny medalista mistrzostw Kanady w latach 1977-1991.

</doc>
<doc id="5285131" url="https://pl.wikipedia.org/wiki?curid=5285131" title="Phil Takahashi">
Phil Takahashi

Philip Masato "Phil" Takahashi (ur. 12 czerwca 1957; zm. 15 czerwca 2020) – kanadyjski judoka. Dwukrotny olimpijczyk. Zajął osiemnaste miejsce w Los Angeles 1984 i dwudzieste w Seulu 1988. Walczył w wadze ekstralekkiej.
Brązowy medalista mistrzostw świata w 1981; uczestnik zawodów w 1979, 1983, 1985. Brązowy medalista igrzysk panamerykańskich w 1979 i 1983. Triumfator mistrzostw panamerykańskich w 1980 i 1982. Trzeci na Igrzyskach Wspólnoty Narodów w 1986 i na akademickich MŚ w 1982. Ośmiokrotny mistrz Kanady w latach 1977-1988.
Brat zapaśnika i olimpijczyka Raya Takahashiego.

</doc>
<doc id="5285137" url="https://pl.wikipedia.org/wiki?curid=5285137" title="Oberburgau">
Oberburgau

Oberburgau – miejscowość w Austrii w gminie Sankt Gilgen w powiecie Salzburg-Umgebung. Położona jest nad jeziorem Mondsee, w miejscu, w którym wypływa z niego rzeka Seeache, uchodząca do jeziora Attersee. Populacja Oberburgau wynosiła w 2021 roku 105 osób.

</doc>
<doc id="5285141" url="https://pl.wikipedia.org/wiki?curid=5285141" title="Sub olea pacis et palma virtutis">
Sub olea pacis et palma virtutis

Sub olea pacis et palma virtutis conspicua orbi regia Bohemiae Corona: Melodrama de Sancto Wenceslao (ZWV 175) – utwór dramatyczno-muzyczny Jana Dismasa Zelenki z 1723 roku, do libretta Matouša Zilla, napisany z okazji koronacji Karola VI Habsburga. W języku polskim tłumaczenie tytułu jest następujące: "Pod drzewem oliwnym pokoju i palmą męstwa ukazała się światu królewska korona Czech: Melodramat św. Wacława".
Historia.
Prascy jezuici, chcąc uświetnić koronację Karola VI Habsburga, zamówili skomponowanie uroczystego utworu dramatyczno-muzycznego u swego byłego ucznia, pracującego na dworze drezdeńskim Jana Dismasa Zelenki. Warstwa literacka dzieła dotyczy życia patrona Czech św. Wacława. Premiera miała miejsce w obecności pary cesarskiej 12 września 1723 roku w audytorium Clementinum. Według libretta wystąpiło 150 wykonawców, prawie wszyscy pochodzenia czeskiego lub morawskiego. Libretto autorstwa Matouša Zilla, jezuickiego profesora retoryki w Pradze, argumentuje zasadność roszczenia Habsburgów do czeskiej korony poprzez wielowiekowe powiązanie ze św. Wacławem, czeskim patronem i jego zwycięstwem nad pogaństwem. Dzieło powstało w dobie podjętej przez jezuitów kontrreformacji.
Charakterystyka.
Utwór, przeznaczony na orkiestrę i chór, składa się z uwertury, prologu, trzech aktów i epilogu. Jest dramatem szkolnym, zachowującym wszelkie normy jezuickiego "ratio studiorum" z tego okresu: tekst w języku łacińskim, brak ról kobiecych, zachowanie reguł retorycznych. Innowacyjne, jeśli chodzi o jezuicki dramat szkolny, jest użycie przez Zelenkę wyszukanej muzyki między sekcjami z tekstem mówionym. W oryginalnym wykonaniu znalazły się też sceny taneczne. Nie wiadomo, w których momentach zostały ostatecznie wprowadzone, ani jaką muzykę do nich wykonano.
Fragmenty kompozycji Zelenka wykorzystał w innych swoich utworach. Przykładowo w: "Te Deum" ZWV 145 z ok. 1724 roku, "Angelus Domini descendit" ZWV 161 z ok. 1723–1725 roku, motetach "O magnum mysterium" ZWV 171 oraz "Proh! Quos criminis in clementia" ZWV 172 powstałych odpowiednio w 1723 i 1728 roku.

</doc>
<doc id="5285142" url="https://pl.wikipedia.org/wiki?curid=5285142" title="Kościół św. Stanisława Kostki w Gdańsku - Oliwie">
Kościół św. Stanisława Kostki w Gdańsku - Oliwie

Kościół św. Stanisława Kostki w Gdańsku – rzymskokatolicki kościół parafialny znajdujący się w Gdańsku. Wchodzi w skład dekanatu Gdańsk - Oliwa należącego do archidiecezji gdańskiej.
Opis.
W kościele znajdują się figury Jezusa, Matki Boskiej, oraz św. Stanisława Kostki, autorstwa Zygmunta Bukowskiego, stacje Drogi Krzyżowej autorstwa Sławomira Lisickiego. W wieży znajdują się trzy dzwony z 1994 r., odlane w Węgrowie.

</doc>
<doc id="5285143" url="https://pl.wikipedia.org/wiki?curid=5285143" title="Robert Jenrick">
Robert Jenrick

Robert Jenrick (ur. 9 stycznia 1982 w Wolverhampton) – brytyjski polityk, członek Partii Konserwatywnej. Od 2014 jest posłem do Izby Gmin z okręgu wyborczego Newark. W okresie od lipca 2019 do września 2021 zajmował stanowisko ministra społeczności i samorządów lokalnych. 
Życiorys.
Ukończył Wolverhampton Grammar School, a następnie historię na St John’s College i nauki polityczne na Uniwersytecie Pensylwanii.
W 2010 roku bez powodzenia kandydował do Izby Gmin z okręgu Newcastle-under-Lyme. W 2014 został wybrany posłem do Izby Gmin z okręgu Newark w wyborach uzupełniających. Uzyskał reelekcję w 2015, 2017 i 2019 roku.
24 czerwca 2019 objął stanowisko ministra społeczności i samorządów lokalnych, które zajmował do rekonstrukcji gabinetu 15 września 2021.

</doc>
<doc id="5285146" url="https://pl.wikipedia.org/wiki?curid=5285146" title="Gębal uszaty">
Gębal uszaty

Gębal uszaty ("Batrachostomus auritus") – gatunek średniej wielkości ptaka z rodziny paszczaków (Podargidae), występujący w Azji Południowo-Wschodniej. Bliski zagrożenia wyginięciem. Nie wyróżnia się podgatunków.
Występowanie i biotop.
Gębal uszaty występuje w Azji Południowo-Wschodniej, od południowej Tajlandii, przez Malezję, po wyspę Sumatrę i Borneo. Zasiedla lasy nizinne. Występuje co najmniej do 250 m n.p.m., być może nawet do 1000 m n.p.m.
Morfologia.
Długość ciała około 41 cm. Upierzenie ciemne, brązowo-rdzawe z białymi plamami wokół szyi i na skrzydłach. Dziób zakrywają sterczące nitkowane pióra. Samice są mniejsze od samców z mniej intensywnym ubarwieniem.
Ekologia i zachowanie.
Tryb życia.
Gębale uszate są ptakami aktywnymi w nocy, aktywność rozpoczynają po zmierzchu. Mają szerokie otwory gębowe, które ułatwiają im chwytanie pożywienia.
Pożywienie.
Pokarm stanowią bezkręgowce np. pasikoniki i cykady.
Lęgi.
Samica składa 1 białe jajo do wyściełanego puchem gniazda na drzewie.
Status.
Międzynarodowa Unia Ochrony Przyrody (IUCN) uznaje gębala uszatego za gatunek bliski zagrożenia (NT – "Near Threatened"). Liczebność światowej populacji nie została oszacowana; w Tajlandii ptak ten jest skrajnie rzadki, w części Malezji położonej na Półwyspie Malajskim – rzadki, zaś na Borneo – bardzo rzadki i występujący lokalnie. Trend liczebności populacji uznawany jest za spadkowy z powodu utraty siedlisk.

</doc>
<doc id="5285149" url="https://pl.wikipedia.org/wiki?curid=5285149" title="Marche (Francja)">
Marche (Francja)

Marche – historyczna prowincja w środkowej Francji, zajmująca obszar w przybliżeniu odpowiadający współczesnemu departamentowi Creuse oraz północnej części departamentu Haute-Vienne.
Marche utworzone zostało w połowie X wieku, jako hrabstwo na północno-wschodniej rubieży Księstwa Akwitanii. Pierwotną stolicą było Charroux, od początku XV wieku – Guéret. Pod koniec XIV wieku w obrębie prowincji zaczęto wyróżniać część zachodnią „dolną” (Basse-Marche) i wschodnią „górną” (Haute-Marche). Prowincja istniała do rewolucji francuskiej (1789), kiedy to wprowadzony został podział kraju na departamenty.
Prowincja położona była na północno-zachodnim skraju Masywu Centralnego, na płaskowyżu, 300–500 m n.p.m. Współcześnie obszar ten jest słabo zaludniony, wykorzystywany głównie do hodowli zwierząt.

</doc>
<doc id="5285150" url="https://pl.wikipedia.org/wiki?curid=5285150" title="Klubówka">
Klubówka

Klubówka – półlegalna publikacja zwarta zawierająca utwór fantastyczny przetłumaczona bez zgody autora na język polski i wydana metodą małej poligrafii. Klubówki były wydawane od drugiej połowy lat 70. do końca lat 80. w PRL, najczęściej przez lokalne kluby fanowskie i rozprowadzane poza oficjalnym obiegiem księgarskim wśród fanów fantastyki, np. na konwentach czy spotkaniach klubowych. Wydawnictwa te czasem określa się mianem trzeciego obiegu.
Półlegalność polegała na tym, że pozycje oficjalnie wydawano jako materiały „Do użytku wewnętrznego” w nakładzie do 100 egzemplarzy, na co pozwalały ówczesne przepisy krajowe, natomiast wydawca nie uzyskiwał zgody na tłumaczenie bądź użytą grafikę od właścicieli praw autorskich. Prawdziwe nakłady wydawnictw były przeważnie niewielkie, od nawet kilku do kilkuset, rzadko kilku tysięcy egzemplarzy. Zdarzało się, że jeden tytuł był wydawany w kilku wersjach okładkowych.
Za pierwsze tego rodzaju druki uznaje się pisma wydane pod egidą OKMFiSF – w 1977 ukazała się antologia pisarzy bloku wschodniego "Odkrywanie planety". Największe natężenie wydawania tego rodzaju pozycji przypada na drugą połowę lat 80. Wydawano tytuły najbardziej wtedy pożądane, a nieobecne na oficjalnym rynku wydawniczym, np. książki z cyklu Gwiezdnych wojen czy prozę o Conanie Roberta E. Howarda, które zdobyły popularność po niedawnych premierach filmowych.
Tłumaczeniami zajmowały się osoby nieprofesjonalne, absolwenci lub studenci kierunków ścisłych, czasem przypadkowe osoby ze znajomością języka, co często skutkowało bardzo niskim poziomem przekładów. W tego rodzaju wydawnictwach debiutowali jednakże uznani później tłumacze, np. Michał Jakuszewski i Zbigniew A. Królicki (lekarze z zawodu), Jarosław Kotarski (prawnik), Radosław Kot (socjolog), Robert Reszke, Robert J. Szmidt.

</doc>
<doc id="5285153" url="https://pl.wikipedia.org/wiki?curid=5285153" title="Aksaj (dopływ Aktasza)">
Aksaj (dopływ Aktasza)

Aksaj (ros. Аксай) – rzeka w Rosji, płynąca przez Czeczenię i Dagestan. Lewy dopływ rzeki Aktasz. Długość - 144 km, powierzchnia zlewni - 1390 km².
Geografia.
Aksaj ma swoje źródło w Górach Andyjskich na wysokości 2080 metrów nad poziomem morza, w Dagestanie. Długość rzeki wynosi 144 km. Uchodzi ona do rzeki Aktasz w okolicy wsi Charachinskij, w centralnym Dagestanie. Przepływa ona przez Rejon Botlichski w Dagestanie, następnie przez Rejon Nożaj-Jurtowski i Gudermeski w Czeczenii, a następnie stanowi granicę między dwoma republikami, wraca do Dagestanu i przepływa przez Rejon Nowolacki, Babajurtowski i Chasawiurcki, gdzie ma swoje ujście. Główne lewe dopływy Aksaju to Chorielk i Unkubutli, a główny prawy dopływ to Jamansu.

</doc>
<doc id="5285159" url="https://pl.wikipedia.org/wiki?curid=5285159" title="Glenn Beauchamp">
Glenn Beauchamp

Glenn Beauchamp (ur. 17 stycznia 1962) – kanadyjski judoka. Dwukrotny olimpijczyk. Zajął piąte miejsce w Los Angeles 1984 i trzynaste w Seulu 1988. Walczył w wadze lekkiej.
Uczestnik mistrzostw świata w 1985. Wicemistrz uniwersjady w 1985. Trzeci na akademickich MŚ w 1986. Czterokrotny mistrz Kanady w latach 1983-1988.

</doc>
<doc id="5285161" url="https://pl.wikipedia.org/wiki?curid=5285161" title="Kevin Doherty">
Kevin Doherty

Kevin Doherty (ur. 6 listopada 1958) – kanadyjski judoka. Dwukrotny olimpijczyk. Zajął siódme miejsce w Los Angeles 1984 i piąte w Seulu 1988. Walczył w wadze półśredniej.
Brązowy medalista mistrzostw świata w 1981; uczestnik zawodów w 1985 i 1987. Srebrny medalista igrzysk panamerykańskich w 1979, a także mistrzostw panamerykańskich w 1982. Trzeci na Igrzyskach Wspólnoty Narodów w 1986. Ośmiokrotny mistrz Kanady w latach 1979-1988.

</doc>
<doc id="5285164" url="https://pl.wikipedia.org/wiki?curid=5285164" title="Louis Jani">
Louis Jani

Louis Jani (ur. 6 grudnia 1957) – kanadyjski judoka. Dwukrotny olimpijczyk. Zajął osiemnaste miejsce w Los Angeles 1984 i dziewiętnaste w Seulu 1988. Walczył w wadze średniej.
Uczestnik mistrzostw świata w 1979, 1983, 1985, 1991 i 1993. Złoty medalista igrzysk panamerykańskich w 1979 i 1983. Mistrz panamerykański w 1982; drugi w 1978 i 1985. Trzeci na akademickich MŚ w 1982 i 1984. Jedenastokrotny medalista mistrzostw Kanady w latach 1977-1993.

</doc>
<doc id="5285166" url="https://pl.wikipedia.org/wiki?curid=5285166" title="Warta Częstochowa">
Warta Częstochowa

Warta Częstochowa – żydowski klub sportowy z siedzibą w Częstochowie, funkcjonujący w latach 1921–1933.
Historia.
Klub został założony w 1921 roku przez Józefa Markusfelda, Czesława Rajcoma i Juliana Geizlera; prezesem został Rajcom. Warta zrzeszała przede wszystkim Żydów, a poza tym Francuzów, Niemców i Polaków (w 1923 roku w sumie dwieście osób). Sekcje funkcjonujące w klubie to kolarstwo, piłka nożna, lekkoatletyka, gimnastyka, pływanie, boks i tenis stołowy. Siedziba klubu mieściła się przy ul. Strażackiej 1.
7 września 1922 roku klub został przyjęty do Krakowskiego OZPN. W marcu 1923 roku, po odmowie zgody na rejestrację klubu, utworzono nowy statut. Klub został zarejestrowany 6 czerwca 1923 roku. Budżet pochodził ze składek członkowskich, wpłat wpisowych, darowizn sponsorów oraz biletów wstępu na imprezy. W 1924 roku klubowi udostępniono do gier plac przy ulicy Koszarowej 22.
Rozgrywki ligowe klub rozpoczął w 1922 roku. Rok później klub został mistrzem grupy i awansował do klasy B. W 1927 roku klub uczestniczył w zebraniu powołującym Podokręg Częstochowa. Warta Częstochowa została wówczas przydzielona do klasy A. Wówczas to klub zajął pierwsze miejsce w swojej grupie, odpadając jednak z dalszych gier po porażce z KS Sosnowiec w I grupie finałowej. Rok później Warta dołączyła do Kieleckiego OZPN, uczestnicząc w rozgrywkach klasy A.
W 1933 roku klub połączył się z klubami ŻTG-S i Ascola, tworząc ŻTG-S Makkabi Częstochowa.
Po II wojnie światowej reaktywowano Włókniarki Związkowy Klub Sportowy Warta.

</doc>
<doc id="5285167" url="https://pl.wikipedia.org/wiki?curid=5285167" title="Mark Berger">
Mark Berger

Marcus "Mark" Berger (ur. 3 stycznia 1954) – kanadyjski judoka i sambista. Brązowy medalista olimpijski z Los Angeles 1984, w wadze ciężkiej.
Piąty na mistrzostwach świata w 1983; siódmy w 1981; uczestnik zawodów w 1985. Triumfator igrzysk panamerykańskich w 1983. Brązowy medalista mistrzostw panamerykańskich w 1985. Drugi na Igrzyskach Wspólnoty Narodów w 1986. Pięciokrotny medalista mistrzostw Kanady w latach 1981-1986. Wicemistrz świata w sambo w 1988 roku.

</doc>
