<doc id="5316021" url="https://pl.wikipedia.org/wiki?curid=5316021" title="Język staronowogrodzki">
Język staronowogrodzki

Język staronowogrodzki lub dialekt staronowogrodzki () – język wschodniosłowiański używany na terytorium Rusi Nowogrodzkiej od epoki przedpiśmiennej do XV wieku. Znany głównie z gramot na korze brzozowej, datowanych na XI–XV wiek.
Język staronowogrodzki i ponaddialektalny język staroruski pochodzą od wspólnego przodka, za który należałoby najpewniej wskazać nie prawschodniosłowiański, lecz prasłowiański. Włączanie języka staronowogrodzkiego do grupy języków wschodniosłowiańskich jest związane z późniejszymi kontaktami z resztą obszaru wschodniosłowiańskiego. Z drugiej strony, wielu slawistów wyjątkowe cechy staronowogrodzkiego wyjaśnia wcześniejszymi kontaktami z obszarem pralechickim, prałużyckim i częściowo prapołudniowosłowiańskim. Archaiczna toponimia nowogrodzka i dane leksykalno-statystyczne dotyczące staronowogrodzkiego wskazują na duże podobieństwo między nim, a językami zachodniosłowiańskimi.
Na przedziale od XIII do XV wieku odnotowano wyparcie dawnych, charakterystycznych dla obszaru nowogrodzkiego cech językowych, co było związane z nasilającymi się kontaktami między dialektami i kształtowaniem się późniejszego języka rosyjskiego. Proces ten przyspiesza w 1478 roku po przyłączeniu Republiki Nowogrodzkiej do Wielkiego Księstwa Moskiewskiego. Język staronowogrodzki dzieli się na szereg niezależnie rozwijających się dialektów, które włączyły się w ogólnoruskie kontinuum dialektalne. Język staronowogrodzki miał znaczący wpływ na rozwój dialektów północnorosyjskich, niektóre jego archaiczne cechy zachowały się też w dialektach środkoworosyjskich, przede wszystkim w dialekcie pskowskim.
Język staronowogrodzki charakteryzował się szeregiem różnic względem literackiej formy języka staroruskiego i pod pewnymi względami także względem wszystkich pozostałych języków słowiańskich. Najważniejsze cechy fonetyczne to: realizacja prasłowiańskiego *"ě" w postaci szerokiej samogłoski; przejście "*TorT" &gt; "TorəT" lub "Tor°T" (prawdopodobnie także "*TroT"); przejście "*ТъrT" &gt; "ТъrъТ", "ТrъТ" lub "ТъrъТ" ; brak skutków drugiej i trzeciej palatalizacji spółgłosek tylnojęzykowych. W przypadku morfologii należy wskazać przede wszystkim wytworzenie się końcówki "-e" w mianowniku liczby pojedynczej rodzaju męskiego odmiany o-tematycznej.
W historii języka staronowogrodzkiego w epoce piśmiennej wyróżnia się dwa okresy, oddzielone procesem zanikiem jerów słabych – wczesnostaronowogrodzki (od XI do początku XIII wieku) i późnostaronowogrodzki (od połowy XIII do XV wieku). Zabytki języka staronowogrodzkiego powstawały w cyrylicy (napisy głagolickie również były spotykane w Nowogrodzie, ale są krótkie i nie zawierają charakterystycznych cech językowych). Język staronowogrodzki jest reprezentowany przez jedne z najstarszych tekstów słowiańskich (zaraz po języku staro-cerkiewno-słowiańskim).
Obszar użycia.
Język staronowogrodzki był używany w dawnym Nowogrodzie i na przyległych obszarach ziemi nowogrodzkiej. Powstał na obszarze leżącym w okolicy jeziora Ilmen, w dorzeczach rzek Wołchow i Szełoń, a także w dorzeczach dolnego i środkowego biegu rzek Msta i Łować. Szerszy zakres użycia obejmował także dorzecze rzeki Wielikaja i okolice Jeziora Pskowskiego. Znaczna część obszaru osadnictwa użytkowników języka staronowogrodzkiego była otoczona obszarami użycia języków i dialektów plemion ugrofińskich: Wotów, Iżorów, Wesi (na północy), Merii (na wschodzie), Estów (na północny zachód od Pskowa). Na południe od tego obszaru zamieszkiwało wschodniosłowiańskie plemię Kriwiczów, a na południowy zachód bałtyckie plemię Łatgalów. Od VIII wieku obszar języka starononowogrodzkiego zaczął się rozszerzać – znad Ilmenu jego użytkownicy przenieśli się na wschód do ujścia Oka do Wołgi.
Historia języka.
Pochodzenie.
Szereg zjawisk językowych odnotowanych w języku staronowogrodzkim pochodzi bezpośrednio z epoki języka prasłowiańskiego. Najprawdopodobniej język ziemi nowogrodzkiej opierał się na dialektach, które rozwinęły się i powstały niezależnie od reszty właściwego wschodniosłowiańskiego obszaru językowego. Już w początkowym okresie izolacji wschodniej gałęzi języka prasłowiańskiego (w VI-VII wieku) można przeciwstawić dialekt północno-wschodniosłowiański, na podstawie którego rozwinął się później język staronowogrodzki do dialektu południowo-wschodniosłowiańskiego, który jednoczył resztę wschodniosłowiańskiego obszaru słowiańskiego. Z tego powodu nie można uznać mowy Dawnego Nowogrodu za jeden z odłamów języka staroruskiego, który formował się od IX wieku. Najwidoczniej jednak miało miejsce późniejsze zbliżenie się języka staronowogrodzkiego z innymi dialektami wschodniosłowiańskimi, co było związane ze zjednoczeniem ich użytkowników w jednym państwie (z centrum w Kijowie).
Istnieją co najmniej dwie hipotezy tłumaczące izolację tego języka na wschodniosłowiańskim obszarze językowym. Według jednej z nich, cechy języka staronowogrodzkiego mogły się rozwinąć w ramach wschodniosłowiańskiej wspólnoty językowej – obszar staronowogrodzki był peryferiami właściwego wschodniosłowiańskiego obszaru językowego, powstawały na nim innowacje (często pod wpływem innych języków) oraz były zachowywane dawne, pochodzące z doby prasłowiańskiej archaizmy (co się niekiedy działo wspólnie z innymi dialektami wschodniosłowiańskimi), co wykształciło charakterystyczny język staronowogrodzki. W ramach tego stanowiska wielu badaczy zauważa jednak, że archaiczna nowogrodzka toponimia i dane leksykalno-statystyczne języka staronowogrodzkiego wskazują na oczywiste związki z obszarem zachodniosłowiańskim. Inna hipoteza zakłada, że dialekt prapółnocno-wschodniosłowiański uformował się przy ścisłych kontaktach językowych z dialektem pralechickim i prałużyckim. Być może język staronowogrodzki nie pochodził z grupy wschodniosłowiańskiej i początkowo był bardziej związany z obszarem językowym zachodniosłowiańskim niż wschodniosłowiańskim.
Kształtowanie się i rozwój cech dialektalnych.
W epoce przedpiśmiennej język staronowogrodzki charakteryzował się co do zasady cechami wschodniosłowiańskimi, które powstały lub ostatecznie ukształtowały się na przedziale od VIII do XI wieku. Były to m.in. pełnogłos, nagłosowe "ro-" i "lo-" (z prasłowiańskich "*orT", "*olT"), nagłosowe "o-" na miejscu prasłowiańskiego "*(j)e", podobny rozwój prasłowiańskich samogłosek nosowych, akcent ruchomy.
We wczesnym okresie rozwoju język staronowogrodzki charakteryzuje się takimi cechami jak cokanie, tj. przejście *č &gt; c (na całym obszarze), w dialektach zachodnich i pskowskich – przejście "*TorT" &gt; "TorəT" lub "Tor°T" (być może i "*TroT"); brak skutków drugiej i trzeciej palatalizacji (przede wszystkim dla "*x"); przejście "*ТъrT" &gt; "ТъrъТ", "ТrъТ" lub "ТъrъТ" ; realizacja prasłowiańskiego "*ě" jako samogłoski szerokiej; uformowanie się końcówki "-е" w mianowniku liczby pojedynczej rodzaju męskiego odmiany o-tematycznej. Głównie w strefie gwary pskowskiej, obserwuje się charakterystyczne kontynuanty prasłowiańskich "*tj", "*dj", "* sj", "*zj" w ogólnym przypadku i jako część kombinacji "* stj", "*zdj" oraz przejście grup "*tl", "*dl" w "kl", "gl". W strefie dialektu wschodnionowogrodzkiego procesy fonetyczne i morfologiczne rozwijały się podobnie jak w ponaddialektalnym języku staroruskim.
Izolacja ziemi nowogrodzkiej od reszty państwa staroruskiego w okresie rozbicia dzielnicowego przyczyniła się do integracji w jej granicach odmiennych dialektów zachodnionowogrodzkiego i wschodnionowogrodzkiego, a także umożliwiła zachowanie archaicznych staronowogrodzkich cech językowych i dalszego rozwoju języka.
Okres późnostaronowogrodzki rozpoczął się utratą jerów słabych.
W okresie do XIII wieku, tj. po zakończeniu procesu zaniku jerów słabych (XI-XII w.), któremu towarzyszył wzrost różnic dialektalnych na obszarze wschodniosłowiańskim, Chaburgajew wyróżnia pięć stref dialektowych: północno-zachodnią, północno-wschodnią, środkową, południowo-zachodnią i południową. Dialekty Nowogrodu i Pskowa, które tworzą obszar północno-zachodni, zachowały zwartą wymowę [g] (podobnie jak obszar północno-wschodni), podczas gdy szczelinowe [γ] rozwinęło się w pozostałych dialektach; zachowało się także charakterystyczne cokanie, które wśród dialektów staroruskich znane jest tylko w niektórych dialektach obszaru północno-wschodniego, a także szeregi spółgłosek tylnojęzykowych i palatalizowanych /x/:/x’/, /k/:/k’/, /g/:/g’/. W zachodniej części obszaru północno-zachodniego (dialekt pskowski) zachowane są grupy /gl/, /kl/, w przeciwieństwie do typowe na obszarze wschodniosłowiańskim /l/. Oprócz tego dla północno-zachodniej strefy gwarowej charakterystyczne były następujące cechy:
Język staronowogrodzki wychodzi z użycia po przyłączeniu ziemi nowogrodzkiej do Księstwa Moskiewskiego w 1478 roku (jednocześnie niektóre cechy zaczęły zanikać jeszcze wcześniej, na przykład końcówka "-e" w mianowniku liczby pojedynczej rodzaju męskiego).
Jednocześnie wzajemne oddziaływanie dialektów nowogrodzkich z dialektami typu rostowsko-suzdalskimi przyczyniło się do pojawienia się szeregu zjawisk pochodzenia nowogrodzkiego w języku centrum obszaru wielkoruskiego. Według Zalizniaka wpływ nowogrodzki znalazł odzwierciedlenie we współczesnym rosyjskim języku literackim w takich cechach, jak:
Źródła i literatura.
Język staronowogrodzki jest reprezentowany przez jedne z najstarszych tekstów pisanych powstałych w językach słowiańskich. Głównym źródłem do jego badań są gramoty na korze brzozowej znalezione w Nowogrodzie i innych miastach tego obszaru (Psków, Stara Russa, Torżok) i datowane na XI-XV w. Pierwsze gramoty znaleziono w 1951 roku. Teksty listów z kory brzozowej pisane są najczęściej czystym dialektem, tylko czasami z wpływem naddialektalnych norm staroruskich lub cerkiewnosłowiańskich. Ponadto na przedmiotach znajdują się inskrypcje (w szczególności na drewnianych „cylindrach” poborców podatków) oraz dopisy na marginesach ksiąg kościelnych z tego samego okresu. Dla rekonstrukcji języka staronowogrodzkiego pośrednie znaczenie mają dane toponimiczne i opisy współczesnych dialektów rosyjskich, powszechnych na terenie ziemi nowogrodzkiej, w tym na terenach późnej kolonizacji.
Charakterystyka języka.
Fonetyka i fonologia.
System fonologiczny języka staronowogrodzkiego wczesnego okresu jako całość nie różnił się istotnie od systemu fonologicznego języka staroruskiego. Główną cechą obszaru północno-wschodniosłowiańskiego było cokanie (zlanie się afrykat /c/ i /č/ w dźwięk /c’/), obecność fonemu /g/ (zwartego wobec obecnej na południu obszaru wschodniosłowiańskiego spółgłoski szczelinowej /γ/ w miejsce prasłowiańskiego *g), a także wytworzenie kontrastujących ze sobą par spółgłosek tylnojęzykowych i ich palatalizowanych odpowiedników, np. вьрьгу i нога wobec Гюрьгю могѧ
Obecność fonemu /g/ i cokania była charakterystyczna dla całego obszaru nowogrodzkiego. W szczególności nierozróżnianie fonemów /c/ i /č/ jest bogato poświadczona, począwszy od najwcześniejszego okresu, zarówno w listach korze brzozowej, jak i w pergaminowych rękopisach nowogrodzkich: хоцоу, отьчеви, цето.
Epoka przedpiśmienna.
Wspólne zjawiska wschodniosłowiańskie.
Zjawiska językowe wspólne dla wszystkich dialektów wschodniosłowiańskich, w tym staronowogrodzkich:
Zjawiska ściśle staronowogrodzkie.
Cały obszar staronowogrodzki, w tym dialekty wschodnionowogrodzkie, charakteryzował się dwoma zjawiskami, które odróżniały go od obszaru południowo-wschodniosłowiańskiego: cokaniem i zachowaniem zwartego [g].
Grupy "*TorT" ulegały pełnogłosowi na obszarze staronowogrodzkim niejednolicie. W przypadku dialektów wschodnionowogrodzkich (jak również dla reszty obszaru, na którym ukształtował się język rosyjski), zakłada się przejście "*TorT" &gt; "ToroT". W części dialektów zachodnionowogrodzkich i pskowskich (a także na obszarze powstawania języka białoruskiego i ukraińskiego) rozwinęły się najprawdopodobniej kombinacje typu "TorəT" lub "Tor°T" (wychodząc ze współczesnych dialektalnych form, takich jak балэ́нья, балы́нья „miejsce bagienne” z "*bolnьje" oraz grup олы, оры w północnorosyjskich słowach: по́лымя, го́лымя́ obok го́ло́мя́ „otwarte morze”, шо́лымя obok шо́ломя „wzgórze”, скорынью „policzek”). W niektórych dialektach zachodnionowogrodzkich mogły powstać charakterystyczne refleksy "*TorT" &gt; "*TroT", jak w języku polskim: w zabytkach – 2 срочька „dwie czterdziestki”, подрод(ье) „podatek pobierany od miast”, дрогое „drogie”, Вълос „Wołos”; w dialektach (zachodniorosyjskich, północnorosyjskich, syberyjskich) – мло́дому, мло́чная трава, на́влока, облока́ться, броздни́к, злота́вка, злоту́ха, крони́ться"; w toponimach – "Дрогини, Клодовище, Скроботово, Хлопово itd. Jednocześnie zapisy z ро, ло zamiast oро, oло spotykane są także w zabytkach staroruskich z innych regionów, co tłumaczy się kontaminacją form ruskich i cerkiewnosłowiańskich, a w źródłach zachodnio-ruskich – przez wpływy polskie. W dialektach możliwe są przypadki późnego zaniku samogłosek.
Szereg zjawisk nieobecnych w dialektach wschodnionowogrodzkich charakteryzuje przede wszystkim obszar zachodnionowogrodzki i pskowski:
Epoka pisana.
Do zjawisk fonetycznych, które miały miejsce w późniejszym okresie i są zaświadczone w zabytkach pisanych, należą:
Morfologia.
W morfologii najbardziej uderzającą cechą jest mianownik liczby pojedynczej w odmianie męskiej o-tematycznej -"e" zamiast -ъ: Иване ("Iwan"), старе „stary”, кето „kto”, por. staroruskie к-ъ-то; brak przy tym pierwszej palatalizacji: замъке „zamek”, a nie **замъче.
W dopełniaczu liczby pojedynczej odmiany żeńskiej na -a, -ja występowała końcówka -ѣ zamiast -ы (у женѣ zamiast у жены).

</doc>
<doc id="5316028" url="https://pl.wikipedia.org/wiki?curid=5316028" title="Zrzeszenie Przedsiębiorców Gorzelń Rolniczych">
Zrzeszenie Przedsiębiorców Gorzelń Rolniczych

Zrzeszenie Przedsiębiorców Gorzelń Rolniczych – przymusowe zrzeszenie przedsiębiorców gorzelń rolniczych istniejące w latach 1947–1950, mające na celu pełnienie nadzoru nad produkcją i dystrybucją produktów spirytusowych.
Powstanie Zrzeszenia.
Na podstawie dekretu z 1947 r. o utworzeniu przymusowego zrzeszenia przedsiębiorstw gorzelń rolniczych ustanowiono Zrzeszenie Przedsiębiorców Gorzelń Rolniczych.
Za gorzelnie rolnicze w rozumieniu dekretu uważano gorzelnie urządzone dla wyrobu spirytusu z ziemniaków i jęczmienia na słód jako surowca podstawowego. Zrzeszenie posiadało osobowość prawną.
Do Zrzeszenia należeli przymusowo wszyscy przedsiębiorcy gorzelń rolniczych.
Przedmiot działalności Zrzeszenia.
Przedmiotem działalności Zrzeszenia był:
Nadzór nad działalnością Zrzeszenia.
Nadzór nad działalnością Zrzeszenia sprawował Minister Skarbu oraz Minister Rolnictwa i Reform Rolnych za pośrednictwem swoich delegatów, których uprawnienia określał statut Zrzeszenia.
Majątek Zrzeszenia w przypadku jego rozwiązania przekazany był po pokryciu zobowiązań Zrzeszenia na cele związane z rozwojem gorzelnictwa rolniczego.
Zniesienie Zrzeszenia.
Na podstawie rozporządzenie Rady Ministrów z 1950 r. w sprawie rozwiązania Zrzeszenia Przedsiębiorców Gorzelń Rolniczych zniesiono Zrzeszenie Przedsiębiorców Gorzelń Rolniczych.

</doc>
<doc id="5316029" url="https://pl.wikipedia.org/wiki?curid=5316029" title="Mistrzostwa Świata w Lekkoatletyce 2019 – bieg na 200 m kobiet">
Mistrzostwa Świata w Lekkoatletyce 2019 – bieg na 200 m kobiet

Bieg na 200 metrów kobiet – jedna z konkurencji biegowych rozgrywanych podczas lekkoatletycznych mistrzostw świata na Stadionie Międzynarodowym Chalifa w Dosze.
Terminarz.
Źródło: "worldathletics.org".
Rekordy.
Tabela prezentuje rekord świata, rekord mistrzostw świata, rekordy kontynentów oraz najlepszy wynik na listach światowych w sezonie 2019 przed rozpoczęciem mistrzostw.
Rezultaty.
Eliminacje.
Awans: 3 najlepszych z każdego biegu (Q) oraz 6 z najlepszymi czasami wśród przegranych (q). Źródło: "worldathletics.org".
Półfinał.
Awans: 2 najlepszych z każdego biegu (Q) oraz 2 z najlepszymi czasami wśród przegranych (q). Źródło: "worldathletics.org".
Finał.
Źródło: "worldathletics.org".

</doc>
<doc id="5316034" url="https://pl.wikipedia.org/wiki?curid=5316034" title="Rajd Dunaju">
Rajd Dunaju



</doc>
<doc id="5316035" url="https://pl.wikipedia.org/wiki?curid=5316035" title="Kayla Barron">
Kayla Barron

Kayla Jane Barron (ur. 19 września 1987 w Pocatello w stanie Idaho) – amerykańska oficerka okrętu podwodnego, astronautka NASA.
Życiorys.
Wczesne lata i wykształcenie.
Urodziła się w Pocatello w Idaho, ale przeprowadziła się do Richland w stanie Waszyngton, które uznaje za rodzinne miasto.
W 2006 roku ukończyła Richland High School, a następnie udała się na studia do Akademii Marynarki Wojennej w Maryland. W 2010 ukończyła tę uczelnię zdobywając tytuł naukowy licencjatu z przedmiotu "systems engineering". Rok później ukończyła kierunek "nuclear engineering" jako "Gates Cambridge Scholar" na uczelni University of Cambridge w Anglii, zdobywając tam tytuł magistra. W ramach dyplomu badała modelowanie cyklu paliwowego w reaktorach jądrowych zasilanych torem.
Kariera wojskowa i zawodowa.
W 2010, zaraz po licencjacie, została powołana na oficerkę marynarki wojennej i kontynuowała edukację. Po przejściu szkolenia dla oficerów okrętów podwodnych została przydzielona na USS Maine (okręt podwodny typu Ohio). Barron jest jedną z pierwszych kobiet w gronie oficerów okrętów podwodnych. Podczas służby pełniła rolę "Flag Aide" dla "Superintendent at the Naval Academy".
W czerwcu 2017 została wybrana na kandydatkę na astronautkę w ramach "NASA Astronaut Group 22". W sierpniu rozpoczęła dwuletnie szkolenie. 10 stycznia 2020 odbyła się oficjalna ceremonia w Johnson Space Center, podczas której otrzymała uprawnienia astronauty w ramach programu Artemis. Jest również częścią zespołu Artemis, który ma polecieć na Księżyc i zbudować na nim pierwszą bazę kosmiczną w 2024 roku.
W latach 2021-2022 wzięła udział w 66. i 67. ekspedycji na Międzynarodową Stację Kosmiczną. Pełniła tam funkcję inżyniera pokładowego. W trakcie misji wykonała dwa spacery kosmiczne (EVA).
Pobyt w kosmosie.
Spacery kosmiczne.
2 grudnia 2021 wzięła udział w swoim pierwszym spacerze kosmicznym. Jej partnerem był Thomas Marshburn. Trwał on 6 godzin 32 minuty. Wymienili popsutą antenę do komunikacji.
15 marca 2022 wzięła udział w drugim spacerze kosmicznym. Jej partnerem był wówczas Raja Chari. Trwał on 6 godzin 54 minuty. Zainstalowali wsporniki i rozpórki wspierające przyszłą instalację ISS Roll-Out Solar Array (iROSA).
Życie prywatne.
Żona Toma Barrona z Nowego Jorku. Jej rodzice, Scott i Lauri Sax mieszkają w Richland. Jej hobby to: hiking, bieganie i czytanie książek.

</doc>
<doc id="5316036" url="https://pl.wikipedia.org/wiki?curid=5316036" title="Andrea Cambiaso">
Andrea Cambiaso

Andrea Cambiaso (ur. 20 lutego 2000 w Genui) – włoski piłkarz występujący na pozycji obrońcy we włoskim klubie Bologna oraz w reprezentacji Włoch do lat 21. Wychowanek Genoi, w trakcie swojej kariery grał także w takich zespołach, jak Albissole 1909, Savona, Alessandria, Empoli oraz Juventus.

</doc>
<doc id="5316051" url="https://pl.wikipedia.org/wiki?curid=5316051" title="Rajd d'Antibes 1974">
Rajd d'Antibes 1974

Rajd Antibes 1974 (9. Rallye d'Antibes) – 9. edycja rajdu samochodowego Rajd Antibes rozgrywanego we Francji. Rozgrywany był od 14 do 16 czerwca 1974 roku. Była to dwunasta runda Rajdowych Mistrzostw Europy w roku 1974.

</doc>
<doc id="5316052" url="https://pl.wikipedia.org/wiki?curid=5316052" title="Porsche 911 Carrera 2.7">
Porsche 911 Carrera 2.7



</doc>
<doc id="5316053" url="https://pl.wikipedia.org/wiki?curid=5316053" title="Opel Commodore GS/E">
Opel Commodore GS/E



</doc>
<doc id="5316056" url="https://pl.wikipedia.org/wiki?curid=5316056" title="Rajd Antibes 1974">
Rajd Antibes 1974



</doc>
<doc id="5316057" url="https://pl.wikipedia.org/wiki?curid=5316057" title="Herb gminy Czarnia">
Herb gminy Czarnia

Herb gminy Czarnia wyobraża w polu złotym sosnę bartną zieloną z dziuplą czarną, z lewej strony z wspinającym się niedźwiedziem czarnym, z prawej z dwiema pszczołami naturalnymi, latającymi, jedna w dół w skos, nad drugą w skos lewy.
Symbolika.
Herb gminy Czarnia to próba heraldyzacji dotychczas używanego logo gminy. Herb symbolizuje tradycje bartnicze gminy oraz nawiązuje do sosen bartnych w miejscowym rezerwacie. 
Herb opracowali Kamil Wójcikowski i Robert Fidura, zaś przyjęty został Uchwałą Nr XXXVII/282/2022 Rady Gminy Czarnia z dnia 31 maja 2022 w sprawie ustanowienia herbu, flagi, flagi stolikowej, banera, pieczęci, sztandaru i łańcuchów oraz zasad ich stosowania.

</doc>
<doc id="5316059" url="https://pl.wikipedia.org/wiki?curid=5316059" title="Dawid Dulski">
Dawid Dulski

Dawid Dulski (ur. 1 listopada 2002 w Poznaniu) – polski siatkarz, reprezentant Polski juniorów i U-22, grający na pozycji atakującego. 
Waży 87 kg. Jego zasięg w ataku wynosi 352 cm.
Był uczniem Zespołu Szkół z Oddziałami Sportowymi nr 1 w Poznaniu.
Sukcesy klubowe.
młodzieżowe.
Ogólnopolska Olimpiada Młodzieży:
Mistrzostwa Polski juniorów: 
Sukcesy reprezentacyjne.
Mistrzostwa Świata Juniorów:
Mistrzostwa Europy U-22:

</doc>
<doc id="5316060" url="https://pl.wikipedia.org/wiki?curid=5316060" title="Małotyń">
Małotyń

Małotyń (; , "Mołotyń"; ros. hist. Молотия, "Mołotija") – wieś na Białorusi, w obwodzie witebskim, w rejonie orszańskim, w sielsowiecie Mieżawa.
Historia.
W Rzeczypospolitej Obojga Narodów miejscowość leżała w województwie witebskim, w powiecie orszańskim. 17 stycznia 1719 wojski mścisławski Stanisław Kazimierz Enoinski i jego żona Konstancia Barbara Enoinska zapisali okoliczne dobra, wraz ze wsią występującą w testamencie pod nazwą "Mołotycz", jezuickiemu kolegium mścisławskiemu.
W XIX i w początkach XX w. Mołotija położona była w Rosji, w guberni mohylewskiej, w powiecie orszańskim. Następnie w granicach Związku Sowieckiego. Od 1991 w niepodległej Białorusi.

</doc>
<doc id="5316082" url="https://pl.wikipedia.org/wiki?curid=5316082" title="Zygmunt Żytkowski">
Zygmunt Żytkowski

Zygmunt Żytkowski (ur. 2 lutego 1912 w Krakowie, zm. 1969) – polski nauczyciel.
Życiorys.
W Krakowie ukończył gimnazjum oraz Wydział Filozoficzny Uniwersytetu Jagiellońskiego, gdzie uzyskał tytuł magistra. Podczas studiów lub tuż po nich uczył w Szkole Podchorążych i otrzymał tytuł podchorążego. W 1937 roku został nauczycielem w Prywatnym Koedukacyjnym Gimnazjum i Liceum w Kolbuszowej, gdzie uczył języka łacińskiego, greckiego i niemieckiego oraz przysposobienia wojskowego.
W sierpniu 1939 roku został powołany do wojska. Podczas kampanii wrześniowej brał udział w działaniach wojennych na Kielecczyźnie. Po kapitulacji powrócił do Kolbuszowej. Pod koniec 1939 roku został zatrudniony w kolbuszowskiej szkole zawodowej jako nauczyciel materiałoznawstwa i towaroznawstwa. Od 1940 roku nauczał na prywatnych kursach języka niemieckiego. Od września 1941 do lipca 1944 roku prowadził tajne nauczanie Należał do AK.
We wrześniu i październiku 1944 roku uczył w Gimnazjum i Liceum w Kolbuszowej. Zagrożony był wówczas aresztowaniem przez UB W tymże roku wyjechał do Lublina, gdzie wstąpił do ludowego Wojska Polskiego. Walczył w jednym z pułków 6 Pomorskiej Dywizji Piechoty o Wał Pomorski. Podczas działań wojennych został awansowany na porucznika.
Po demobilizacji w 1945 roku wyjechał do Wrocławia, gdzie pracował jako nauczyciel w I Liceum Ogólnokształcącym. W 1946 roku przeniesiono go na stanowisko wicedyrektora Państwowego Koedukacyjnego Gimnazjum i Liceum im. Jana Kasprowicza w Świdnicy. 1 września tegoż roku został dyrektorem placówki, którym był do 1950 roku. W tymże roku został przeniesiony na stanowisko dyrektora do I Liceum Ogólnokształcącego w Jeleniej Górze. Był nim do 1953 roku, kiedy w wyniku ingerencji władz oświatowych odszedł z piastowanego stanowiska.
Zmarł w 1969 roku. Został pochowany w Bielsku-Białej.
Życie prywatne.
Był pierwszym dzieckiem Stanisława i Józefy z domu Plicht. Miał młodszego brata Stanisława. Był żonaty, rodzina miała jedno dziecko. Zmarł z powodu nowotworu gardła.
Publikacje.
"Tajne nauczanie gimnazjalno-licealne w Kolbuszowej w latach 1941–1944", Biblioteka Publiczna Miasta i Gminy, Kolbuszowa 1998, .
Upamiętnienie.
Jego imieniem została nazwana ulica w Kolbuszowej.
W 2018 roku w budynku I Liceum Ogólnokształcącego im. Jana Kasprowicza w Świdnicy otwarto Izbę Pamięci Szkoły im. dyrektora Zygmunta Żytkowskiego.

</doc>
<doc id="5316086" url="https://pl.wikipedia.org/wiki?curid=5316086" title="Jan Dąmbski">
Jan Dąmbski



</doc>
<doc id="5316087" url="https://pl.wikipedia.org/wiki?curid=5316087" title="Henryk Narkiewicz-Jodko">
Henryk Narkiewicz-Jodko

Henryk Narkiewicz-Jodko (ur. 15 września 1896 w Szczerbinowie, zm. 12 maja 1920 w Browarach) – porucznik artylerii Wojska Polskiego, kawaler Orderu Virtuti Militari.
Życiorys.
Urodził się 15 września 1896 w Szczerbinowie, w powiecie nowogródzkim, w rodzinie Jana.
Student Studium Rolniczego w Krakowie. W czasie wojny z bolszewikami, w stopniu porucznika, walczył w szeregach 1 pułku artylerii polowej Legionów. 12 maja 1920 w czasie boju o Browary „prowadził do ostatniej chwili z największym poświęceniem ogień 3-ciej baterii, pozostając na punkcie obserwacyjnym aż do zajęcia przez oddziały nieprzyjacielskie. Ranny śmiertelnie kulą karabinową i pocięty szablami przez Baszkirów, tego samego dnia zakończył życie w szpitalu. Za dzielność i bohaterskie męstwo odznaczony został Krzyżem Srebrnym Virtuti Militari, który doręczono rodzinie.

</doc>
<doc id="5316098" url="https://pl.wikipedia.org/wiki?curid=5316098" title="Rajd YU">
Rajd YU



</doc>
<doc id="5316100" url="https://pl.wikipedia.org/wiki?curid=5316100" title="Lindon Selahi">
Lindon Selahi

Lindon Selahi (ur. 26 lutego 1999 w Namur) – albańsko-belgijski piłkarz, grający na pozycji środkowego pomocnika w HNK Rijeka i reprezentacji Albanii.
Klub.
Początki.
Zaczynał karierę w UR Namur. Następnie przeszedł do Standardu Liége, gdzie grał do 2014 roku. Następnie, przez dwa lata grał w RSC Anderlecht. W 2016 roku wrócił do Standardu.
Standard Liége.
W seniorskim zespole klubu z Liége Selahi zadebiutował 10 maja 2018 roku w meczu przeciwko RSC Anderlecht (1:3 dla Standardu). Reprezentant Albani grał przez całą pierwszą połowę. To był jego jedyny występ w tym klubie.
FC Twente.
1 lipca 2019 roku trafił do FC Twente. W holenderskim klubie zadebiutował 3 sierpnia 2019 roku w meczu przeciwko PSV Eindhoven (1:1). Selahi na boisku spędził 66 minut. Pierwszego gola strzelił 25 października w meczu przeciwko FC Emmen (4:1 dla Twente). Do siatki trafił w 42. minucie. Pierwszą asystę zaliczył 1 grudnia 2019 roku w meczu przeciwko Ajaxowi Amstedam (2:5 dla Ajaxu). Asystował przy golu, który strzelił Aitor Cantalapiedra w 19. minucie. Łącznie zagrał 30 meczów, strzelił 2 gole i zaliczył asystę.
Willem II Tilburg.
15 stycznia 2021 roku został wypożyczony do Willem II Tilburg. W tym klubie zadebiutował 2 dni później w meczu przeciwko RKC Waalwijk (1:1). Selahi wszedł na boisko w 70. minucie, zastąpił Derricka Köhna. Łącznie zagrał 16 spotkań.
HNK Rijeka.
29 lipca 2021 roku został zawodnikiem HNK Rijeka. W chorwackim klubie zadebiutował 1 sierpnia 2021 roku w meczu przeciwko Dinamowi Zagrzeb (3:3). Na boisko wszedł w 79. minucie, zastąpił Adriana Libera. Pierwszą bramkę strzelił 26 września 2021 roku w meczu przeciwko HNK Gorica (3:4 dla Rijeki). Do siatki trafił w 46. minucie. Łącznie do 14 lipca 2022 roku zagrał 30 meczów i strzelił 2 gole.
Reprezentacja.
Zagrał dwa mecze w reprezentacji Belgii U-16.
Zagrał 5 spotkań w reprezentacji Albanii U-21.
W seniorskiej reprezentacji Albanii zadebiutował 14 października 2019 roku w meczu przeciwko Mołdawii (0:4 dla Albanii). Wszedł na ostatnią minutę meczu. Łącznie do 14 lipca 2022 roku zagrał 4 mecze.

</doc>
<doc id="5316104" url="https://pl.wikipedia.org/wiki?curid=5316104" title="Ignacy Zyśk">
Ignacy Zyśk

Ignacy Zyśk (ur. 9 marca 1919 w Dąbrowach, zm. 14 września 2013 tamże) – kurpiowski muzyk ludowy, skrzypek, żołnierz Armii Krajowej. 
Biografia.
Syn Franciszka i Rozalii z Golonów. Od dzieciństwa pomagał rodzicom w prowadzeniu gospodarstwa rolnego, które następnie prowadził wspólnie z żoną Władysławą.
W okresie okupacji niemieckiej był żołnierzem AK ps. Wróbel, za co został odznaczony Krzyżem Armii Krajowej. 
Od młodości grywał na skrzypcach na zabawach wiejskich, weselach i uroczystościach rodzinnych w Dąbrowach oraz okolicznych miejscowościach. Stale współpracował ze znaną śpiewaczką kurpiowską Walerią Żarnoch. 
Uczestniczył w wielu konkursach instrumentalistów ludowych, zdobywając liczne nagrody i wyróżnienia. Wielokrotnie brał udział w Regionalnym Przeglądzie Harmonistów i Skrzypków Ludowych w Lelisie oraz Jarmarku Kurpiowskim w Myszyńcu, zajmując w tych konkursach czołowe miejsca. W 1981 r. wystąpił na Festiwalu Folklorystycznym w Kazimierzu Dolnym. Dwukrotnie (w 1994 i 1999 r.) zajął I miejsce w kategorii skrzypiec na Jarmarku Kurpiowskim w Myszyńcu. W 2010 r. był gościem Letniej Szkoły Muzyki Ludowej na Kurpiach organizowanej przez Mazowiecką Szkołę Muzyki Ludowej i Stowarzyszenie Twórców Ludowych. Zajęcia odbyły się w Zagrodzie Kurpiowskiej w Kadzidle. 
Aktywność muzyczną podejmował do końca życia. W wieku 90 lat wziął udział w XII Przeglądzie Harmonistów i Skrzypków Ludowych „Kurpiowskie granie”, zdobywając drugie miejsce w kategorii skrzypiec. 

</doc>
<doc id="5316105" url="https://pl.wikipedia.org/wiki?curid=5316105" title="Bitwa pod Żelazną Rządową">
Bitwa pod Żelazną Rządową

Bitwa pod Żelazną Rządową – bitwa stoczona 6 listopada 1863 w czasie powstania styczniowego.
Bitwa.
Po wygranej bitwie pod Czarnią 29 października 1863 oddział powstańczy majora Konstantego Rynarzewskiego, złożony praktycznie z samych strzelców kurpiowskich, szkolił się w Wolkowych. Przeciwko nim ruszyły dwie kolumny carskiego wojska dowodzone przez kapitana barona Arnshofena i podpułkownika Dewela. Rynarzewski postanowił wycofać oddział w kierunku Czarnotrzewia. Ostatecznie dotarł pod Żelazną, gdzie spotkał się z oddziałem kapitana Lenartowicza. 
6 listopada 1863 pod Żelazną Rządową doszło do bitwy między powstańcami a przeważającymi siłami carskimi. Po stronie polskiej walczyło kilka oddziałów powstańczych, m.in.: 
Łącznie siły powstańcze liczyły około 900 osób. 
Rankiem ludzie Lenartowicza zostali zaatakowani przez szpicę objeszczyków. Major Rynarzewski ruszył im z pomocą. Oddział Lenartowicza zajął Rzodkiewnicę i podprowadził wroga pod ostrzał powstańczy. Ci, mimo że słabiej wyszkoleni od carskiego wojska, przez kilka godzin prowadzili skuteczny opór. Około południa sytuacja zaczęła się zmieniać na niekorzyść powstańców: Rosjanie otaczali wieś Rzodkiewnicę. Major Rynarzewski został ciężko ranny i musiał wycofać się z pola bitwy, ale zrobił to dopiero po kilku godzinach. Ranni zostali adiutanci Józef Bogucki i Nieciewkiewicz. Dowodzenie objął kapitan Ostaszewski, który zdecydował o wycofaniu się do wsi Długie. Kapitan Lenartowicz na czele jazdy przasnyskiej zaatakował północne skrzydło Rosjan, uprzednio zostawiając w Rzodkiewnicy piechotę pod dowództwem kapitana Kurowskiego. To spowodowało oskrzydlenie piechoty rosyjskiej. W kontrataku jazda rosyjska zepchnęła powstańców do Krukowa, odcinając jazdę od piechoty. Major Rynarzewski zdołał wycofać oddziały z pola walki, chroniąc je przed całkowitym rozbiciem. Powstańcy przeprawili się przez rzekę Omulew i udali się na nocleg do Zdunka, po drodze mijając wsie Długie i Surowe. 
Bitwa uznana została za nierozstrzygniętą. W oczach powstańców była wygrana, na co wskazuje fragment listu uczestnika walk, który pisał o "zwycięzkiem spotkaniu się we wsi Żelazna na pograniczu powiatu przasnyskiego". 
Straty.
Obie strony poniosły znaczne straty. Po stronie rosyjskiej było to ponad 50 rannych i zabitych, w tym 4 oficerów. Powstańcy zdobyli na wrogu m.in. 3 konie z kulbakami, 1 dubeltówkę oraz 5 pistoletów. Strona polska zakończyła starcie z 15 zabitymi, spośród których znani z imienia i nazwiska są m.in. Antoni Łozowski, który był studentem Szkoły Głównej, oraz przybyły z Poznańskiego Oskar Wolski. Wśród powstańców było 17 rannych. Mieszkańcy okolicy pośpieszyli im z pomocą, ponieważ w oddziale nie było lekarzy ani nawet felczerów, którzy mogliby udzielić fachowego wsparcia potrzebującym. 
Podczas bitwy ciężkie rany odniósł i w ich następstwie zmarł major Konstanty Rynarzewski. Jego śmierć była największą stratą bitwy"." Zbigniew Chądzyński pisał: "Gdyby nie śmierć Rynarzewskiego walka na Kurpiach długi czas byłaby jeszcze prowadzona...". 
W rezultacie zryw niepodległościowy na Kurpiach wygasał. Po bitwie pod Żelazną Rządową nie prowadzono poważniejszych starć z wojskami carskimi. Do potyczek doszło pod Chorzelami oraz Łączkami. Były to ostatnie starcia w województwie płockim. 
Uczestnicy zrywu zapłacili za udział w walkach wysoką cenę. Była to: utrata życia, wieloletnie więzienie, zsyłka na Syberię lub konfiskata majątku. 
Upamiętnienie.
W roku 150. rocznicy powstania styczniowego, 10 listopada 2013, obok remizy OSP w Żelaznej Rządowej odsłonięto pomnik będący hołdem dla powstańców styczniowych poległych 6 listopada 1863 w bitwie pod Żelazną. Z inicjatywą budowy pomnika wyszedł historyk Zbigniew Lorenc, członek Stowarzyszenia „Przyjaciele Ziemi Jednorożeckiej”. Ostateczna decyzja zapadła w 2012 w trakcie zebrania zarządu OSP w Żelaznej Rządowej. Na uroczystość przybyli przedstawiciele władz wojewódzkich i powiatowych oraz przedstawiciele organizacji pozarządowych, a poczty sztandarowe wystawiły: Ochotnicza Straż Pożarna w Żelaznej Rządowej, Publiczna Szkoła Podstawowa w Żelaznej Rządowej i Grupa Rekonstrukcji Historycznej 14. Pułk Strzelców Syberyjskich z Przasnysza w strojach z epoki. Wydarzenie zostało objęte honorowym patronatem Adama Struzika, marszałka województwa mazowieckiego. Proboszcz parafii Parciaki, ks. Dariusz Narewski, poświęcił pomnik. Delegacje złożyły kwiaty, a Zbigniew Lorenc wygłosił prelekcję historyczną pt. "Powstanie Styczniowe na Ziemi Kurpiowskiej". Uroczystość zakończono w budynku remizy OSP w Żelaznej Rządowej. Uczniowie i uczennice szkoły podstawowej przedstawili akademię słowno-muzyczną na temat wydarzeń sprzed 150 lat, a kobiety z Koła Gospodyń Wiejskich z Żelaznej Rządowej zaśpiewały kilka pieśni patriotycznych. 
Pomnik powstańca został wyrzeźbiony przez Piotra Grabowskiego, artystę pochodzącego z Małowidza. Autorem koncepcji rzeźby jest historyk Wojciech Łukaszewski. Tablica informacyjna obok pomnika została opracowana przez Zbigniewa Lorenca i Rafała Szewczaka. 
Bitwa pod Żelazną została upamiętniona w wierszu Mateusza Lorenca "Bitwa pod Żelazną": Szukając wsparcia, by zwyciężyć Moskwę, 
major Rynarzewski aż do Puszczy poszedł. 
Kurpie, to lud bitny, wolność miłujący, 
w walce za ojczyznę krwi nie żałujący. 
Gdy pod Czarnią z Kurpikami wroga zwyciężyli, 
dwie kolumny wojsk carskich za nimi ruszyły. 
Spod Myszyńca, przez Wydmusy, a potem Czarnotrzew, 
do Żelaznej dzielny major ze swą partią doszedł. 
Tam powstańczy wsparł ich oddział, męstwem obdarzony, 
z kosynierów, jeźdźców i strzelców został połączony. 
Partia dobrze wyszkolona, chociaż ochotnicza, 
dowodzona przez kapitana imć Lenartowicza. 
Pierwsze strzały padły, gdy świtało, z rana, 
szpica objeszczyków dopadła kapitana. 
Chociaż wróg wciąż napiera, nie straszna mu trwoga, 
gdyż walczył z powstańcami za Polskę, za Boga. 
Dopiero gdy Rosjanie ranili majora, 
na odwrót pod ostrzałem nastała mu pora. 
Widząc to, zawezwał Lenartowicz i jazdę przasnyską, 
i w północne skrzydło wroga z całą siłą cisnął. 
Oskrzydlił Moskali zadając im straty, 
wielu z nich wysyłając w piekielne zaświaty. 
Lecz jakby grom z jasnego nieba! Niczym błyskawica 
pojawia się, zadając cios ostateczny, moskiewska konnica. 
Jednak manewr kapitana powiódł się na tyle, 
że powstańcy wycofali się za rzekę Omulew. 
Piętnastu życie oddało – ojców, synów, braci. 
Pamięci o tych bohaterach nie wolno nam zatracić! 
Jeszcze kilku od ran zmarło, co w boju odnieśli, 
a wśród nich nasz dowódca – Konstanty Rynarzewski. 
Zapłacili cenę najwyższą za swój patriotyzm. 
Niech będzie wzorem dla potomnych ogromny ich heroizm!.

</doc>
<doc id="5316110" url="https://pl.wikipedia.org/wiki?curid=5316110" title="Czesława Kaczyńska">
Czesława Kaczyńska

Czesława Kaczyńska (ur. 15 sierpnia 1943 w Strzałkach) – polska twórczyni ludowa z Puszczy Zielonej, wycinankarka, hafciarka. Jest nazywana "Ambasadorką Kurpiowszczyzny".
Życiorys.
Przyszła na świat w rodzinie Staśkiewiczów jako córka Franciszka i Stanisławy z Porębów. Po wyjściu za mąż za Stanisława Kaczyńskiego (1964) zamieszkała w domu męża w Dylewie. Wychowali dwie córki. 
Zamiłowanie do tradycji i sztuki ludowej wyniosła z domu rodzinnego. Pochodzi z rodziny o bogatych tradycjach rękodzielniczych. Uczyła się od babci Antoniny Staśkiewicz i matki Stanisławy Staśkiewicz. Jako czternastoletnia dziewczyna została doceniona za swoje umiejętności rękodzielnicze za wycinankę i byśki przez Adama Chętnika w konkursie ogłoszonym przez Muzeum w Łomży w 1957. Wykonuje wycinanki, hafty, koronkowe wstawki do fartuszków, wyroby plastyki obrzędowej (byśki, nowe latka), pisanki, kierce, kwiaty z bibuły. Kultywuje kurpiowskie tradycje kulinarne, śpiewa i mówi w gwarze kurpiowskiej.
Jest wiceprezeską Stowarzyszenia Twórców Ludowych w Lublinie, prezeską Oddziału Kurpiowskiego Stowarzyszenia Twórców Ludowych w Ostrołęce, członkinią Stowarzyszenia Artystów Kurpiowskich (czasowo była jego prezeską, zainicjowała jego powstanie), członkinią Rady Muzeum Kultury Kurpiowskiej w Ostrołęce. To inicjatorka warsztatów etnograficznych „Ginące zawody” odbywających się w Zagrodzie Kurpiowskiej w Kadzidle od 2001. Jest działaczka społeczną na rzecz lokalnej społeczności i regionu. Reaktywowała i przez wiele lat przewodniczyła Kołu Gospodyń Wiejskich „Dylezionki” w Dylewie (1978–2019). Była członkinią Rady Programowej przy Gminnym Ośrodku Kultury, Sportu i Rekreacji w Kadzidle oraz radną Rady Gminy Kadzidło. Od 1958 przez wiele lat była członkinią Zespołu „Kurpianka” w Kadzidle. Od 1996 jest członkinią Związku Kurpiów, zasiada w jego władzach (komisja rewizyjna).
W 2002 otrzymała nagrodę Prezesa Związku Kurpiów Kurpik, a w 2005 Nagrodę im. Oskara Kolberga. W 2013 była laureatką konkursu „Kobieta sukcesu”. Dostała wiele nagród, medali, odznaczeń, m.in. w 2001 Krzyż Kawalerski Orderu Odrodzenia Polski, Medal Pamiątkowy „Pro Masovia”, Medal „Zasłużony Kulturze Gloria Artis” (2006 – Brązowy, 2014 – Srebrny, 2022 – Złoty), dyplomy uznania Ministra Kultury i Sztuki, nagrody Starosty Ostrołęckiego (2002) i Marszałka Województwa Mazowieckiego (2000), Gwiozdę Łowicką, Odznaką „Zasłużony Działacz Kultury”, Srebrnym Krzyżem Zasługi, Odznaką „Zasłużony dla Cepelii” i Odznaką Honorową „Za zasługi dla kultury polskiej” (2010), Medalem 60-lecia Cepelii, dorocznej nagrody Ministra Kultury i Dziedzictwa Narodowego (2017), Medalem X-lecia Związku Kurpiów „Za zasługi dla regionu kurpiowskiego”.
Twórczość Czesławy Kaczyńskiej była prezentowana na wystawach m.in. w Muzeum Północno-Mazowieckim w Łomży, Muzeum Kultury Kurpiowskiej w Ostrołęce, w Centrum Kultury w Tłuszczu, Muzeum Wycinanki Polskiej (w organizacji) podległym pod Konstanciński Dom Kultury. Jej wyroby można też oglądać w zbiorach muzealnych w Muzeum Lubelskim, Muzeum Etnograficznym w Krakowie, Państwowym Muzeum Etnograficznym w Warszawie, Muzeum w Seulu i Bibliotece Kongresu w Waszyngtonie. Umiejętności rękodzielnicze prezentowała podczas wielu kiermaszów, festynów i targów turystycznych w kraju i za granicą (m.in. w Wielkiej Brytanii, Belgii, Danii, Hiszpanii, Szwecji, Włoszech, kilka razy w Niemczech, USA i Tunezji oraz na wystawie EXPO 2000 w Hanowerze). Swoje umiejętności i doświadczenia twórcze przekazuje następnym pokoleniom, prowadząc warsztaty i pokazy rękodzielnicze oraz projekty takie jak „Akademia wycinanki kurpiowskiej” (2018). W 1999 w swoim domu stworzyła tradycyjną izbę kurpiowską, w której prezentuje międzywojenne eksponaty związane z regionem oraz swoje prace. Motywy z jej wycinanek umieszczono na witrażach w kościele w Dylewie.
Upamiętnienie.
Przy budynku Urzędu Gminy w Kadzidle stworzono skwer ze słupem, na którym zamieszczono tabliczki z imionami i nazwiskami twórców i twórczyń ludowych z gminy Kadzidło, w tym Czesławy Kaczyńskiej.
W 2018 w Muzeum Kultury Kurpiowskiej w Ostrołęce przygotowano czasową wystawę monograficzną „Gwiazda kurpiowska, czyli działalność i twórczość Czesławy Kaczyńskiej”. 
W 2020 była jedną z bohaterek wystawy pt. "Wycinanka kurpiowska z Puszczy Zielonej" przygotowanej przez Muzeum Kultury Kurpiowskiej w Ostrołęce.
W 2022, na 65-lecie jej pracy twórczej, Związek Kurpiów wydał książkę Iwony Zyśk pt. "Kaczyńska Czesława. Życie i twórczość".

</doc>
<doc id="5316111" url="https://pl.wikipedia.org/wiki?curid=5316111" title="YU Rally">
YU Rally



</doc>
<doc id="5316116" url="https://pl.wikipedia.org/wiki?curid=5316116" title="Niemira herbu Gozdawa">
Niemira herbu Gozdawa



</doc>
<doc id="5316123" url="https://pl.wikipedia.org/wiki?curid=5316123" title="Kemi Badenoch">
Kemi Badenoch

Kemi Badenoch (nazwisko panieńskie Adegoke, ur. 2 stycznia 1980 w Londynie) − brytyjska polityk nigeryjskiego pochodzenia, członek Partii Konserwatywnej. Od 2017 poseł do Izby Gmin z okręgu Saffron Walden.
Życiorys.
Urodziła się w Wimbledonie. Jej rodzice byli lekarzami, matka również wykładowcą uniwersyteckim. Dzieciństwo spędziła w Nigerii oraz w USA, gdzie jej matka była wykładowcą fizjologii. Powróciła do Wielkiej Brytanii w wieku 16 lat.
Ukończyła Phoenix College, a następnie kontynuowała naukę w college'u w Morden w Londynie, pracując jednocześnie w restauracji McDonald’s. Uzyskała tytuł magistra inżyniera w zakresie inżynierii systemów komputerowych na Uniwersytecie Sussex a następnie ukończyła studia prawnicze na Birkbeck College.
Do Partii Konserwatywnej zapisała się w 2005 roku. W 2010 roku bez powodzenia kandydowała do Izby Gmin z okręgu Dulwich and West Norwood. W 2012 roku bez powodzenia startowała w wyborach do rady miejskiej Londynu. W 2015 roku, w związku z wyborem radnej z jej okręgu, Victorii Borwick, do Izby Gmin i związaną z tym jej rezygnacją z mandatu radnego, została radną Londynu. W 2017 roku została wybrana posłem do Izby Gmin z okręgu wyborczego Saffron Walden. Uzyskała reelekcję w 2019 roku.
W okresie od 14 lutego 2020 do 6 lipca 2022 pełniła funkcję ministra równouprawnienia. W lipcu 2022 w związku z ogłoszeniem przez Borisa Johnsona rezygnacji z funkcji premiera Wielkiej Brytanii oraz lidera Partii Konserwatywnej zgłosiła swoją kandydaturę na lidera partii. Kandydatura została odrzucona w czwartej turze głosowania.

</doc>
<doc id="5316126" url="https://pl.wikipedia.org/wiki?curid=5316126" title="Arinagour">
Arinagour

Arinagour (gaelicki: Àirigh nan Gobhar) – największa miejscowość i portowe na wyspie Coll, w Szkocji, w Argyll and Bute, w civil parish Coll. Leży 22 km od Scarinish. W 1961 miejscowość liczyła 54 mieszkańców.

</doc>
<doc id="5316133" url="https://pl.wikipedia.org/wiki?curid=5316133" title="Michał Harciarek">
Michał Harciarek

Michał Harciarek (ur. 1980) – polski psycholog, profesor nauk społecznych, od 2022 dziekan Wydziału Nauk Społecznych Uniwersytetu Gdańskiego.
Życiorys.
W 2004 ukończył studia psychologiczne na Uniwersytecie Gdańskim. Doktorat obronił w 2008, a habilitację w 2012. Odbył liczne szkolenia i staże naukowe w kraju i zagranicą. W 2006, za swoją działalność naukową, otrzymał Nagrodę Tygodnika Polityka w ramach akcji "Zostańcie z nami" (w kategorii psychologia, pedagogika). W 2009 otrzymał Nagrodę Miasta Gdańska im. Jana Uphagena. W 2013 otrzymał Medal Komisji Edukacji Narodowej. Pełni funkcję przewodniczącego Komitetu Psychologii Polskiej Akademii Nauk. W lutym 2022 otrzymał nagrodę za znaczące osiągnięcia w zakresie działalności naukowej. W tym samym roku, po śmierci Tadeusza Dmochowskiego, został wybrany dziekanem Wydziału Nauk Społecznych Uniwersytetu Gdańskiego. W 2023 uzyskał tytuł profesora nauk społecznych.

</doc>
<doc id="5316136" url="https://pl.wikipedia.org/wiki?curid=5316136" title="Atak rakietowy na Winnicę">
Atak rakietowy na Winnicę

Atak rakietowy na Winnicę – atak przeprowadzony przez wojska rosyjskie 14 lipca 2022 roku o godzinie 10:00 czasu lokalnego podczas inwazji Rosji na Ukrainę. W wyniku ataku zginęło 27 osób (w tym troje dzieci), a ponad 100 zostało rannych Atak został nazwany przez prezydenta Zełenskiego „jawnym aktem terroryzmu”.
Przebieg wydarzeń.
14 lipca 2022 r. około godziny 10:10 w mieście zabrzmiał alarm. Około 10:42 zaczęły pojawiać się doniesienia o trzech eksplozjach. Przedtem mieszkańcy zauważyli pociski lecące nad sąsiednim Berszadem i nad Winnicą. Według raportu rządu ukraińskiego Siły Zbrojne Federacji Rosyjskiej wystrzeliły 4 pociski typu Kalibr z okrętu podwodnego stacjonującego na Morzu Czarnym. Dwa z pocisków zostały zestrzelone, a pozostałe dwa uderzyły w budynki cywilne, w których znajdowały się centrum medyczne, biura, sklepy i mieszkania. Pociski typu Kalibr mają wbudowane samonaprowadzanie radarowe, co służby lokalne wskazały jako dowód na umyślny wybór celu cywilnego przez siły rosyjskie.
Reakcje.
15 lipca w Winnicy i obwodzie winnickim ogłoszono dzień żałoby po zmarłych.
Prezydent Ukrainy Wołodymyr Zełenski napisał w oświadczeniu na kanale Telegramu: "Winnica. Rakieta uderzyła w centrum miasta. Są ranni i zabici, a wśród nich małe dziecko. Rosja każdego dnia niszczy ludność cywilną, zabija ukraińskie dzieci, kieruje rakiety na obiekty cywilne, gdzie nie ma żadnych celów wojskowych. Co to jest, jeśli nie jawny akt terroryzmu? Nieludzkie. Kraj zabójców. Kraj terrorystów".

</doc>
<doc id="5316137" url="https://pl.wikipedia.org/wiki?curid=5316137" title="Jagodna (góra)">
Jagodna (góra)



</doc>
<doc id="5316138" url="https://pl.wikipedia.org/wiki?curid=5316138" title="Sangaste (stacja kolejowa)">
Sangaste (stacja kolejowa)

Sangaste – stacja kolejowa w miejscowości Tsirguliina, w prowincji Valga, w Estonii. Położona jest na linii Tartu - Valga.
Historia.
Stacja powstała w czasach carskich.

</doc>
<doc id="5316146" url="https://pl.wikipedia.org/wiki?curid=5316146" title="Miękka zgnilizna">
Miękka zgnilizna

Miękka zgnilizna – grupa bakteryjnych chorób roślin, u których dominującym objawem chorobowym jest mokra zgnilizna. Jest to taki rodzaj zgnilizny, podczas której tkanki opanowane przez patogeny ulegają rozkładowi i stają się miękkie. Główną bakterią wywołująca ten rodzaj zgnilizn jest "Pectobacterium carotovorum" subsp. "carotovorum", ale u niektórych roślin wykryto też inne towarzyszące jej gatunki bakterii, a niektóre miękkie zgnilizny wywołane są przez inne bakterie.
Bakterie są endobiontami żyjącymi wewnątrz organizmu rośliny. Po wniknięciu do niego bakterie zakłócają funkcjonowanie błony komórkowej, powodując wyciek z komórek wody, kationów i związków organicznych do przestrzeni międzykomórkowej. Powstaje w ten sposób mikrośrodowisko umożliwiające im pobieranie substancji pokarmowych i rozmnażanie się. Rozmnażają się przez podział w postępie geometrycznym. W wyniku tego po pewnym czasie następuje rozkład komórek rośliny, a ich treść zamienia się w śluzowatą, wodnistą masę o zmienionej barwie z nagromadzoną w niej dużą ilością metabolitów. W błonie komórkowej niektórych bakterii (np. "Pseudomonas syringae", "Pseudomonas viridiflava") są specyficzne białka będące ośrodkiem krystalizacji lodu. Powodują one, że woda na powierzchni rośliny lub w jej przestrzeniach międzykomórkowych zamarza w temperaturze wyższej niż normalnie. Powstające przy tym kryształki lodu powodują macerację komórek rośliny, dzięki czemu mogą one być przez bakterie szybciej zasiedlone.
Wśród roślin uprawianych w Polsce wyróżnia się następujące miękkie zgnilizny (w nawiasie wywołujące je patogeny):

</doc>
<doc id="5316151" url="https://pl.wikipedia.org/wiki?curid=5316151" title="Tarnobrzeskie Zagłębie Siarkowe">
Tarnobrzeskie Zagłębie Siarkowe

Tarnobrzeskie Zagłębie Siarkowe – obszar występowania złóż siarki rodzimej, znajdujący się na pograniczu województwa świętokrzyskiego i podkarpackiego, głównie w powiecie tarnobrzeskim i staszowskim. Złoża znajdują się w Kotlinie Sandomierskiej. Większość kopalni siarki na terenie zagłębia zaprzestała jej wydobycia.
Historia.
Złoża siarki rodzimej znajdujące się na terenie Tarnobrzeskiego Zagłębia Siarkowego zostały odkryte w 1953 roku przez Stanisława Pawłowskiego. Zawartość czystej siarki w rudzie na terenie Zagłębia wynosi powyżej 20%. Centrum zagłębia było miasto Tarnobrzeg, na którego terenie znajdowały się zakłady zajmujące się przetwarzaniem wydobytej siarki oraz kopalnia Machów. Eksploatacja złóż odbywała się dwiema metodami: odkrywkową i otworową. Pierwszy otwór poszukiwawczy, w którym natrafiono na siarkę, wykonano w zagłębiu 29 września 1953 roku w Mokrzyszowie. Złoża były duże – pod koniec lat 80. XX wieku Polska zajmowała trzecie miejsce na świecie w wydobyciu siarki, pozyskiwanie i przetwarzanie siarki stanowiło ważną, dochodową gałąź polskiego przemysłu. 
Na terenie Zagłębia funkcjonowały: kopalnia odkrywkowa w Machowie (obecnie część Tarnobrzega; wydobycia zaprzestano w 1992 roku, wyrobisko pokopalniane zostało zapełnione wodą, znajduje się tam Jezioro Tarnobrzeskie), kopalnia otworowa w Jeziórku (wydobycia zaprzestano w 2001 roku), kopalnia otworowa w Grzybowie (wydobycia zaprzestano w 1996 roku) oraz kopalnia odkrywkowa w Piasecznie (wydobycia zaprzestano w 1971 roku, wyrobisko pokopalniane zalano wodą, utworzono sztuczny zbiornik wodny). 
Na terenie Tarnobrzeskiego Zagłębia Siarkowego siarkę wydobywa wyłącznie kopalnia otworowa w Osieku. Oprócz tego zajmujące się przetwórstwem siarki zakłady "Siarkopol" działają w Grzybowie i w Tarnobrzegu. 
Z terenów kopalni odkrywkowych w Machowie i Piasecznie wydobyto ok. 82 miliony ton rudy siarkowej, z czego uzyskano ok. 15 milionów ton siarki rafinowanej. Wydobycia w kopalniach zaprzestano z powodu gwałtownego spadku cen siarki. Część siarki znajdującej się w zagłębiu nie została wydobyta (m.in. siarka znajdująca się w pobliżu Baranowa Sandomierskiego, nie wydobywano jej z powodu znajdującego się niedaleko zamku). 
Z ziemi wydobytej w kopalni w Machowie powstała tzw. Zwałka Dąbrowicka. Na terenie Jeziórka zlikwidowano ponad pięć tysięcy otworów eksploatacyjnych; część terenu została zalesiona.

</doc>
<doc id="5316159" url="https://pl.wikipedia.org/wiki?curid=5316159" title="Mistrzostwa Świata w Narciarstwie Alpejskim 1982 – kombinacja kobiet">
Mistrzostwa Świata w Narciarstwie Alpejskim 1982 – kombinacja kobiet

Kombinacja kobiet na 27. Mistrzostwach Świata w Narciarstwie Alpejskim została rozegrana w dniach 28 - 31 stycznia 1982 roku, na trasach WM-Abfahrt (zjazd) i Ennsling (slalom). Tytułu sprzed dwóch lat nie obroniła Hanni Wenzel z Liechtensteinu. Nową mistrzynią świata została Erika Hess ze Szwajcarii, drugie miejsce zajęła Francuzka Perrine Pelen, a brązowy medal zdobyła Christin Cooper z USA.
W zawodach wystartowało 55 zawodniczek, z których 35 ukończyło rywalizację.
Wyniki.
"Lista niepełna."

</doc>
<doc id="5316161" url="https://pl.wikipedia.org/wiki?curid=5316161" title="Flaga powiatu brzezińskiego">
Flaga powiatu brzezińskiego



</doc>
<doc id="5316163" url="https://pl.wikipedia.org/wiki?curid=5316163" title="Flaga powiatu łęczyckiego">
Flaga powiatu łęczyckiego



</doc>
<doc id="5316164" url="https://pl.wikipedia.org/wiki?curid=5316164" title="Flaga powiatu łowickiego">
Flaga powiatu łowickiego



</doc>
<doc id="5316165" url="https://pl.wikipedia.org/wiki?curid=5316165" title="Flaga powiatu łódzkiego wschodniego">
Flaga powiatu łódzkiego wschodniego



</doc>
<doc id="5316166" url="https://pl.wikipedia.org/wiki?curid=5316166" title="Flaga powiatu opoczyńskiego">
Flaga powiatu opoczyńskiego



</doc>
<doc id="5316167" url="https://pl.wikipedia.org/wiki?curid=5316167" title="Flaga powiatu pabianickiego">
Flaga powiatu pabianickiego



</doc>
<doc id="5316168" url="https://pl.wikipedia.org/wiki?curid=5316168" title="Flaga powiatu pajęczańskiego">
Flaga powiatu pajęczańskiego



</doc>
<doc id="5316169" url="https://pl.wikipedia.org/wiki?curid=5316169" title="Flaga powiatu piotrkowskiego">
Flaga powiatu piotrkowskiego



</doc>
<doc id="5316170" url="https://pl.wikipedia.org/wiki?curid=5316170" title="Flaga powiatu rawskiego">
Flaga powiatu rawskiego



</doc>
<doc id="5316171" url="https://pl.wikipedia.org/wiki?curid=5316171" title="Flaga powiatu sieradzkiego">
Flaga powiatu sieradzkiego



</doc>
<doc id="5316172" url="https://pl.wikipedia.org/wiki?curid=5316172" title="Flaga powiatu tomaszowskiego (łódzkiego)">
Flaga powiatu tomaszowskiego (łódzkiego)



</doc>
<doc id="5316173" url="https://pl.wikipedia.org/wiki?curid=5316173" title="Flaga powiatu wieruszowskiego">
Flaga powiatu wieruszowskiego



</doc>
<doc id="5316174" url="https://pl.wikipedia.org/wiki?curid=5316174" title="Aurel Plasari">
Aurel Plasari

Aurel Plasari (ur. 16 września 1955 w Tiranie) – albański pisarz, tłumacz, krytyk literacki i publicysta, pochodzenia arumuńskiego.
Życiorys.
Pochodzi z rodziny prześladowanej politycznie w okresie komunizmu. W 1989 ukończył studia z zakresu języka i literatury albańskiej na Uniwersytecie Tirańskim. Studia podyplomowe odbył w 1991 na Uniwersytecie Alcala w Madrycie.
Kariera zawodowa.
W latach 1983-1992 pracował na stanowisku redaktora w czasopiśmie kulturalnym "Nentori" (Listopad). Od roku 1990 prowadził wykłady z literatury albańskiej dla studentów Uniwersytetu Tirańskiego, a także dla studentów Instytutu Pedagogicznego w Elbasanie. W latach 1993-1997 kierował czasopismem "Hylli i Dritës". W 1998 został mianowany dyrektorem Biblioteki Narodowej w Tiranie. W 2011 uzyskał tytuł profesora. W lipcu 2014 został odwołany z funkcji dyrektora Biblioteki Narodowej i przeniesiony na stanowisko dyrektora Centrum Studiów Albanologicznych. W 2020 był jednym z sygnatariuszy protestu artystów przeciwko zburzeniu Teatru Narodowego w Tiranie.
Twórczość.
Aurel Plasari jest autorem prac poświęconych współczesnej kulturze albańskiej, a także tożsamości współczesnych Albańczyków. W eseju "Vija e Teodosit rishfaqet" (Linia Teodozjusza odkryta na nowo), który ukazał się w roku 1992 autor poszukiwał w czasach cesarza Teodozjusza I Wielkiego źródeł podziałów, istniejących do dziś w społeczeństwie albańskim. Duchownym katolickim przypisywał szczególną rolę w procesie europeizacji Albanii, wyrażając zarazem obawy przed orientalizacją Albanii, czego przejawem miały być zarówno rządy Envera Hodży, jak też współczesne działania islamskich fundamentalistów.
Plasari pisał także szkice krytyczne poświęcone twórczości Antona Harapiego, Mitrusha Kuteliego i Gjergji Fishty. W jego dorobku są także tłumaczenia literatury hiszpańskojęzycznej (Gabriel García Márquez), rosyjskiej (Fiodor Dostojewski) i rumuńskiej (Marin Sorescu). W roku 1980 był jednym z tłumaczy "Wierszy i powieści poetyckich" (Vjersha dhe poema të zgjedhura) Adama Mickiewicza na język albański.
Odznaczenia i wyróżnienia.
W 2014 został odznaczony orderem Nderi i Kombit, a w lipcu 2022 z rąk prezydenta Ilira Metę otrzymał Orderem Skanderbega.

</doc>
<doc id="5316183" url="https://pl.wikipedia.org/wiki?curid=5316183" title="Hans Skopowny">
Hans Skopowny

Hans Skopowny (Johan) (ur. ok. 1525) – tiun (władca) Żmudzi w 1567.
Biografia.
Hans był synem Stanisława Skopa (Skopowa) i księżny Heleny Andrejewny Sanguszko (1494-1561). Stanisław Skop - w latach 1527-1529 służył jako sekretarz królewski, (tiun, władca) Skerstomonski i Tendziagilski (ziemie żmudzkie, okręg tauroski). Stanisław Skop był wnukiem Skopa (zmarł przed 1500 r.) ze starego książęcego rodu Dowsprunków.
Dla księżny Heleny Andrejewny Sanguszko było to drugie małżeństwo. Jej pierwszym mężem był książę Piotr Timofiejewicz Massalski. Rodzicami księżny Heleny Andrejewny byli książę Andrzej Aleksandrowicz Sanguszko (1454-1534, herb Pogoń Litewska) i księżna Ksenia-Maria Iwanowna Ostrogska (ur. 1458).
Córką Hansa była Anna Skopowna, która wraz z mężem Bolesławem (herb Ostoja) byli podczaszymi smoleńskimi na początku do połowy XVII wieku. Posiadali majątki Porzecki, Stankovo, Korenkovo oraz folwark Kowalew pod Smoleńskiem.

</doc>
<doc id="5316193" url="https://pl.wikipedia.org/wiki?curid=5316193" title="Mistrzostwa Świata w Narciarstwie Alpejskim 1982 – zjazd kobiet">
Mistrzostwa Świata w Narciarstwie Alpejskim 1982 – zjazd kobiet

Zjazd kobiet na 27. Mistrzostwach Świata w Narciarstwie Alpejskim został rozegrany 4 lutego 1982 roku, na trasie WM Abfahrt. Tytułu sprzed dwóch lat nie obroniła Austriaczka Annemarie Moser-Pröll, która wcześniej zakończyła karierę. Nową mistrzynią świata została Kanadyjka Gerry Sorensen, drugie miejsce zajęła Cindy Nelson z USA, a brązowy medal zdobyła kolejna reprezentantka Kanady - Laurie Graham.
W zawodach wystartowało 39 zawodniczek, wszystkie ukończyły rywalizację.

</doc>
<doc id="5316194" url="https://pl.wikipedia.org/wiki?curid=5316194" title="Young God Records">
Young God Records

Young God Records – amerykańska, niezależna wytwórnia płytowa, założona w 1990 roku w Nowym Jorku przez Michaela Girę, lidera zespołu Swans.
Historia.
Young God Records założył Michael Gira w 1990 roku, aby ułatwić wydawanie muzyki Swans. Powodem podjęcia takiej decyzji stała się słaba sprzedaż albumu "The Burning World", w następstwie czego wytwórnia MCA Records rozwiązała kontrakt z zespołem. Pierwszym wydawnictwem Young God Records był siódmy album studyjny Swans, "White Light from the Mouth of Infinity". W 1995 Gira wydał za pośrednictwem Young God Records również swój pierwszy solowy album, "Drainland". Aby zmniejszyć koszty produkcji płyt, zaczął niektóre jej elementy, takie jak: pakowanie, numerowanie i podpisywanie, robić ręcznie, choć było to zajęcie czasochłonne. Pod koniec lat 90. wytwórnia poszerzyła swoją ofertę wydawniczą o muzykę innych artystów, w tym zespołu Angels of Light, założonego przez Girę, a później Devendrę Banharta i Akron / Family. Po 2010 roku ze względu na zmieniający się klimat na rynku muzycznym i decyzję Giry o reaktywowaniu Swans, zdecydował się on ograniczyć plany wytwórni do wydawania wyłącznie muzyki zespołu i swojej własnej. Jak stwierdził w 2012 roku w wywiadzie dla magazynu Pitchfork, przyczyną był brak czasu na prowadzenie zespołu i wytwórni oraz spadające zyski ze sprzedaży płyt. 
Artyści.
Lista na podstawie strony wytwórni w Discogs 

</doc>
<doc id="5316196" url="https://pl.wikipedia.org/wiki?curid=5316196" title="Jadwiga Mydło">
Jadwiga Mydło

Jadwiga Mydło (ur. 26 czerwca 1937 w Baranowie) – nauczycielka, regionalistka z Kurpi Zielonych, harcerka.
Życiorys.
Od 1955 roku nauczycielka w szkołach podstawowych w Czarnotrzewiu i Baranowie w powiecie ostrołęckim na Kurpiach Zielonych. Od 1949 roku aktywna uczestniczka ruchu harcerskiego, drużynowa i członkini Komendy Hufca ZHP w Przasnyszu. Aktywna działaczka Towarzystwa Przyjaciół Dzieci na szczeblu gminnym, powiatowym i wojewódzkim. W latach siedemdziesiątych i osiemdziesiątych XX wieku w szkole podstawowej w Baranowie prowadziła zespół regionalny „Wesołe Kurpiki”.

</doc>
<doc id="5316199" url="https://pl.wikipedia.org/wiki?curid=5316199" title="Antwerp Tower">
Antwerp Tower

Antwerp Tower – modernistyczny wieżowiec, znajdujący się w Antwerpii, przy ulicy De Keyserlei, obok Opery Flamandzkiej (niderl. "Vlaamse Opera"). Został oddany do użytku w 1974 roku i miał wówczas całkowitą wysokość wynoszącą 87 m. W trakcie renowacji z lat 2017–2021 jego wysokość zwiększyła się do 100,70 m, dzięki czemu stał się drugim najwyższym obiektem budowlanym w Antwerpii. Jest ponadto 20. (stan na 2022 rok).
Historia.
Budynek został zbudowany w stylu modernistycznym w 1974 roku według projektu architektów Guya Peetersa i Jozefa Fuyena na miejscu zniszczonego w czasie II wojny światowej, powstałego w latach 1900–1901 Grand Hotelu Weber, bogatego w detale architektoniczne budynku z okresu belle époque. W momencie otwarcia, które nastąpiło 9 maja 1974 roku, przeznaczony do celów biurowych budynek miał 87 m całkowitej wysokości. Jego powstanie od samego początku budziło kontrowersje z powodu lokalizacji w pobliżu historycznego centrum Antwerpii, tuż obok ikonicznej Opery Flamandzkiej (niderl. "Vlaamse Opera"). Później wieżowiec trafiał także na różne listy „najbrzydszych budynków w Europie”.
W latach 90. XX wieku wśród najemców pomieszczeń w budynku znajdowały się kontrolowane przez przestępców pochodzących z Izraela i krajów byłego ZSRR podmioty, którymi po latach zajmowały się antwerpskie organy ścigania oraz sądownictwo.
W 2012 roku firma Wilma Project Development, będąca częścią Matexi Group, wykupiła udziały w różnych przedsiębiorstwach, które były właścicielami poszczególnych części wieżowca. Nowy właściciel budynku zapowiedział wówczas podjęcie „szeregu działań” mających na celu „zwiększenie jego atrakcyjności”.
W latach 2017–2021 budynek poddano renowacji, za której projekt odpowiadały biura architektoniczne ELD Architects i Wiel Arets Architect &amp; Associates. W jej trakcie, w 2019 roku zyskał nową całkowitą wysokość wynoszącą 100,70 m, za sprawą której przejął po Boerentoren miano drugiego pod względem wysokości obiektu budowlanego w mieście, za katedrą Najświętszej Marii Panny. Podczas prac renowacyjnych budynek dostał ponadto zupełnie nową elewację z balkonami, nieobecnymi w oryginale. Zmianie uległa również jego funkcja – stał się obiektem mieszkalno-handlowo-biurowym. Część mieszkalna rozciąga się na 26. kondygnacjach i składa się z 241 apartamentów oraz penthouse’ów. Taki stan rzeczy w połączeniu z wysokością czyni z Antwerp Tower najwyższy budynek mieszkalny w Antwerpii. Na parterze znalazło się natomiast 4000 m² powierzchni handlowej i 4600 m² powierzchni biurowej. Na dachu obiektu ulokowano panele słoneczne i ogród, z kolei w jego podziemiach urządzono parking na 250 samochodów oraz 700 rowerów.

</doc>
<doc id="5316204" url="https://pl.wikipedia.org/wiki?curid=5316204" title="Tom Tugendhat">
Tom Tugendhat

Tom Tugendhat (właściwie: Thomas Georg John Tugendhat, ur. 27 czerwca 1973 w Londynie) − brytyjski polityk, członek Partii Konserwatywnej. Od 2017 poseł do Izby Gmin z okręgu Tonbridge and Malling. 
Życiorys.
Urodził się w Londynie jako syn sędziego Michaela Tugendhata i jego francuskiej żony, Blandine de Loisne. Ukończył St Paul's School w Londynie a następnie teologię na Uniwersytecie Bristolskim i islamistykę na Gonville and Caius College. Nauczył się języka arabskiego podczas pobytu w Jemenie
W 2003 roku podjął służbę wojskową. Między innymi brał udział w wojnie w Iraku i Afganistanie. Służył też w wywiadzie wojskowym (Intelligence Corps). Uzyskał promocję na stopień lieutenant colonel (bezpośrednio wyższy od majora) w lipcu 2013 roku. Pracował także w Bejrucie jako dziennikarz, założył również pierwszą firmę Public Relations w tym mieście.
W 2015 roku został wybrany posłem do Izby Gmin z okręgu Tonbridge and Malling. Uzyskał reelekcję w 2017 i 2019 roku. Jest kawalerem Orderu Imperium Brytyjskiego.
W lipcu 2022 w związku z ogłoszeniem przez Borisa Johnsona rezygnacji z funkcji premiera Wielkiej Brytanii oraz lidera Partii Konserwatywnej zgłosił swoją kandydaturę na lidera partii. Kandydatura została odrzucona w trzeciej turze głosowania.
Życie prywatne.
Ma podwójne obywatelstwo, brytyjskie i francuskie. Jest katolikiem.

</doc>
<doc id="5316219" url="https://pl.wikipedia.org/wiki?curid=5316219" title="Reprezentacja Argentyny na żużlu">
Reprezentacja Argentyny na żużlu

Reprezentacja Argentyny na żużlu – drużyna żużlowa reprezentująca Republikę Argentyńską w sportowych imprezach międzynarodowych. Za jej funkcjonowanie odpowiedzialna jest Confederación Argentina de Motociclismo Deportivo (CAMOD).
Kadra.
Następujący żużlowcy zostali nominowani do reprezentowania Argentyny w zawodach FIM w sezonie 2022:
Seniorzy:
U-21:

</doc>
<doc id="5316221" url="https://pl.wikipedia.org/wiki?curid=5316221" title="Piotr Bajor">
Piotr Bajor



</doc>
<doc id="5316232" url="https://pl.wikipedia.org/wiki?curid=5316232" title="Reprezentacja Estonii na żużlu">
Reprezentacja Estonii na żużlu

Reprezentacja Estonii na żużlu – drużyna żużlowa reprezentująca Republikę Estońską w sportowych imprezach międzynarodowych. Za jej funkcjonowanie odpowiedzialna jest Eesti Mootorrattaspordi Föderatsioon (EMF).
Kadra.
Następujący żużlowcy zostali nominowani do reprezentowania Estonii w zawodach FIM i FIM Europe w sezonie 2022::
U-21:
250cc:

</doc>
<doc id="5316236" url="https://pl.wikipedia.org/wiki?curid=5316236" title="Ocean Heights 2">
Ocean Heights 2



</doc>
<doc id="5316239" url="https://pl.wikipedia.org/wiki?curid=5316239" title="Bułanicha I">
Bułanicha I

Bułanicha I – dawny zaścianek. Tereny, na których leżała, znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim, w gminie Szarkowszczyzna.
Według Powszechnego Spisu Ludności z 1921 roku zamieszkiwały tu 21 osób, wszystkie były wyznania prawosławnego i zadeklarowały białoruską przynależność narodową. Były tu 3 budynki mieszkalne. W 1931 w 2 domach zamieszkiwało 14 osób.
Wierni należeli do parafii prawosławnej w Szarkowszczyźnie. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Szarkowszczyźnie.

</doc>
<doc id="5316240" url="https://pl.wikipedia.org/wiki?curid=5316240" title="Park Skarbków w Grodzisku Mazowieckim">
Park Skarbków w Grodzisku Mazowieckim



</doc>
<doc id="5316245" url="https://pl.wikipedia.org/wiki?curid=5316245" title="Bułanicha II">
Bułanicha II

Bułanicha II – dawny zaścianek. Tereny, na których leżała, znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim, w gminie Szarkowszczyzna.
Według Powszechnego Spisu Ludności z 1921 roku zamieszkiwało tu 10 osób, 9 były wyznania prawosławnego a 1 staroobrzędowego. Jednocześnie wszyscy mieszkańcy zadeklarowali białoruską przynależność narodową. Był tu 1 budynek mieszkalny. W 1931 w 1 domach zamieszkiwało 10 osób.
Wierni należeli do parafii prawosławnej w Szarkowszczyźnie. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Szarkowszczyźnie.

</doc>
<doc id="5316248" url="https://pl.wikipedia.org/wiki?curid=5316248" title="Bułanicha III">
Bułanicha III

Bułanicha III – dawny zaścianek. Tereny, na których leżała, znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Bildziugi.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim, w gminie Szarkowszczyzna.
Powszechny Spis Ludności z 1921 roku nie podał danych dotyczących miejscowości. W 1931 w 1 domu zamieszkiwało 7 osób.
Wierni należeli do parafii prawosławnej w Szarkowszczyźnie. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Szarkowszczyźnie.

</doc>
<doc id="5316255" url="https://pl.wikipedia.org/wiki?curid=5316255" title="Begaj">
Begaj



</doc>
<doc id="5316257" url="https://pl.wikipedia.org/wiki?curid=5316257" title="Bujki (sielsowiet Jody)">
Bujki (sielsowiet Jody)

Bujki – dawny zaścianek. Tereny, na których leżała, znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Historia.
W czasach zaborów w gminie Ihumenowo, w powiecie dzisieńskim, w guberni wileńskiej Imperium Rosyjskiego. Pod koniec XIX wieku należała do dóbr Chiny.
W latach 1921–1945 zaścianek leżał w Polsce, w województwie wileńskim, w powiecie dziśnieńskim, w gminie Szarkowszczyzna.
Powszechny Spis Ludności z 1921 roku nie podał danych dotyczących miejscowości. W 1931 w 2 domach zamieszkiwało 10 osób.
Wierni należeli do parafii rzymskokatolickiej i prawosławnej w Szarkowszczyźnie. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Szarkowszczyźnie.

</doc>
<doc id="5316264" url="https://pl.wikipedia.org/wiki?curid=5316264" title="Curri">
Curri



</doc>
<doc id="5316276" url="https://pl.wikipedia.org/wiki?curid=5316276" title="Bolesław Krajewski">
Bolesław Krajewski

Bolesław Krajewski (ur. 13 grudnia 1895 w Książu Wielkopolskim, zm. 26 czerwca 1944 w Poznaniu) – rotmistrz Wojska Polskiego, kawaler Orderu Virtuti Militari.
Życiorys.
Urodził się 13 grudnia 1895 w Książu Wielkopolskim, w powiecie śremskim, w rodzinie Marcina i Antoniny z Ratajskich.
W czasie wojny z bolszewikami walczył w szeregach 15 pułku ułanów.
Był absolwentem Oficerskiej Szkoły Jazdy w Grudziądzu. 14 września 1923 prezydent RP mianował go podporucznikiem z dniem 1 września 1923 i 11. lokatą w korpusie oficerów jazdy, a minister spraw wojskowych wcielił do 25 pułku ułanów w Prużanie. 21 grudnia 1925 prezydent RP nadał mu stopień porucznika z dniem 1 września 1925 w korpusie oficerów kawalerii i 8. lokatą. W listopadzie 1931 został przeniesiony z macierzystego pułku do 6 szwadronu pionierów w Stanisławowie na stanowisko pełniącego obowiązki dowódcy szwadronu. 12 marca 1933 prezydent RP nadał mu stopień rotmistrza z dniem 1 stycznia 1933 i 34. lokatą w korpusie oficerów kawalerii. W czerwcu 1933 został zatwierdzony na stanowisku dowódcy szwadronu. Na czele tego pododdziału walczył w kampanii wrześniowej 1939. Został ranny w obronie Warszawy.
W czasie okupacji niemieckiej mieszkał w Warszawie przy ul. Żurawiej. W kwietniu 1943 został zatrzymany i osadzony w Forcie VII w Poznaniu. Skazany w procesie na karę śmierci. Wyrok został wykonany 26 czerwca 1944 w więzieniu przy ul. Młyńskiej Poznaniu.
Został upamiętniony tabliczką przy Pomniku Polskiego Państwa Podziemnego w Poznaniu.
Ordery i odznaczenia.
21 czerwca 1938 Komitet Krzyża i Medalu Niepodległości odrzucił wniosek o nadanie mu tego odznaczenia.

</doc>
<doc id="5316281" url="https://pl.wikipedia.org/wiki?curid=5316281" title="Chiny (rejon szarkowszczyński)">
Chiny (rejon szarkowszczyński)

Chiny – dawny majątek. Tereny, na których leżał, znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Stanisławowo.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark a następnie majątek leżał w Polsce, w województwie wileńskim, w powiecie dziśnieńskim, w gminie Szarkowszczyzna.
Według Powszechnego Spisu Ludności z 1921 roku zamieszkiwały tu 32 osoby, 7 było wyznania rzymskokatolickiego, 2 prawosławnego a 23 mojżeszowego. Jednocześnie 7 mieszkańców zadeklarowało polską, 2 białoruską a 23 żydowską przynależność narodową. Było tu 5 budynków mieszkalnych. W 1931 w 3 domach zamieszkiwało 30 osób.
Wierni należeli do parafii rzymskokatolickiej i prawosławnej w Szarkowszczyźnie. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Szarkowszczyźnie.

</doc>
<doc id="5316282" url="https://pl.wikipedia.org/wiki?curid=5316282" title="FC Barcelona B">
FC Barcelona B



</doc>
<doc id="5316297" url="https://pl.wikipedia.org/wiki?curid=5316297" title="Powiat Zalaegerszeg">
Powiat Zalaegerszeg

Powiat Zalaegerszeg () – jeden z sześciu powiatów komitatu Zala na Węgrzech. Siedzibą władz jest miasto Zalaegerszeg.

</doc>
<doc id="5316314" url="https://pl.wikipedia.org/wiki?curid=5316314" title="Chwastowo">
Chwastowo

Chwastowo (; ) – chutor na Białorusi, w obwodzie witebskim, w rejonie szarkowszczyńskim, w sielsowiecie Radziuki.
Historia.
W czasach zaborów dwór w gminie Ihumenowo, w powiecie dzisieńskim, w guberni wileńskiej Imperium Rosyjskiego. Pod koniec XIX wieku należała do Bagińskich, wcześniej do hrabiów Brzostowskich i Sokołowskich.
W latach 1921–1945 folwark a następnie majątek leżał w Polsce, w województwie wileńskim, w powiecie dziśnieńskim, w gminie Zalesie a następnie w gminie Szarkowszczyzna.
Według Powszechnego Spisu Ludności z 1921 roku zamieszkiwało tu 55 osób, 26 było wyznania rzymskokatolickiego, 29 prawosławnego. Jednocześnie 26 mieszkańców zadeklarowało polską, 29 białoruską przynależność narodową. Było tu 7 budynków mieszkalnych. W 1931 w 6 domach zamieszkiwały 42 osoby.
Wierni należeli do parafii rzymskokatolickiej i prawosławnej w Szarkowszczyźnie. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Szarkowszczyźnie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5316318" url="https://pl.wikipedia.org/wiki?curid=5316318" title="Kościół Podwyższenia Krzyża Świętego w Łopusznie">
Kościół Podwyższenia Krzyża Świętego w Łopusznie

Kościół Podwyższenia Krzyża Świętego w Łopusznie – rzymskokatolicki kościół parafialny należący do parafii pod tym samym wezwaniem (dekanat łopuszański diecezji kieleckiej).
Budowa świątyni rozpoczęła się wiosną 1926 roku z inicjatywy i pod kierownictwem księdza proboszcza Aleksandra Jankowskiego. W 1927 roku w czasie uroczystości Podwyższenia Krzyża Świętego biskup Augustyn Łosiński poświęcił fundamenty nowego kościoła. W 1928 roku świątynia została wzniesiona do wysokości bocznych naw, rok później prace zostały doprowadzone do wysokości nawy głównej. W roku następnym zostały wykonane szczyty i dach, który został pokryty dachówką z Grudziądza. W 1931 roku została zbudowana wieża i pokryto ją blachą miedzianą. Później, w 1932 roku zostało wykonane pokrycie kaplicy i rozpoczęto prace przy sklepieniach oraz tynkach. W 1933 roku zostały zakończone zewnętrzne prace budowlane i świątynia została poświęcona. W kolejnych latach były prowadzone prace wewnątrz kościoła. W 1936 roku Stanisław Jagodziński z Radomia wykonał organy. Ołtarze i stacje Drogi Krzyżowej są dziełem artysty Wojciecha Durka (realizacja 1938 rok). Uroczyście kościół został konsekrowany przez księdza biskupa Franciszka Sonika w 1948 roku.

</doc>
<doc id="5316327" url="https://pl.wikipedia.org/wiki?curid=5316327" title="Nokia NGage">
Nokia NGage



</doc>
<doc id="5316346" url="https://pl.wikipedia.org/wiki?curid=5316346" title="Rumbleverse">
Rumbleverse

Rumbleverse – gra komputerowa typu brawler battle royale opracowana przez Iron Galaxy i opublikowana przez Epic Games Publishing. Gra została wydana dla systemu Windows za pośrednictwem Epic Games Store, PlayStation 4, PlayStation 5, Xbox One i Xbox Series X/S w sierpniu 2022 roku.
Rozgrywka.
Rumbleverse to gra typu battle royale rozgrywana z perspektywy trzeciej osoby. 40 graczy zostanie wrzuconych do miasta "Grapitalne" gdzie będą musieli walczyć ze sobą, aby zostać ostatnim ocalałym. W przeciwieństwie do podobnych gier na rynku, Rumbleverse koncentruje się na walce wręcz, a gracze nie mają dostępu do żadnej broni palnej. Gracze mają kilka podstawowych ataków, w tym ciosy, kopnięcia i uderzenia łokciem. Podstawowe ataki można blokować, natomiast silniejsze ataki są nie do zablokowania i należy ich unikać. Na początku meczu gracze muszą eksplorować miasto i zbierać łupy ukryte w skrzynkach, które mogą nauczyć graczy specjalnych ruchów i obaleń. Można zdobyć także mikstury zwiększające statystyki gracza, takie jak zdrowie, wytrzymałość i siła. W meczu można użyć maksymalnie 10 mikstur. Broń do walki w zwarciu, taka jakkije baseballowe i krzesła, może zostać podniesiona i użyta jako broń przeciwko innym przeciwnikom. Na każdy budynek w grze można się wspinać, co pozwala graczom szybko poruszać się po mieście lub osiągać strategiczne pozycje. Podobnie jak w innych grach typu Battle Royale, gracze muszą pozostać w kurczącym się kręgu. Gdy gracz znajdzie się poza okręgiem, licznik zacznie odliczać od 10. Gracze zostaną zdyskwalifikowani, gdy licznik osiągnie zera. Iron Galaxy oszacował, że każdy mecz potrwa około 12-15 minut. Rumbleverse wykorzystuje model przepustki bojowej. Wraz z ilością rozegranych meczy i osiąganiu postępów w grze, gracze otrzymają nagrody w postaci przedmiotów kosmetycznych. Poza przepustką bojową, Rumbleverse oferuje graczom sklep, w którym za pomocą wirtualnej waluty (Brawlla Bills) można kupić przedmioty kosmetyczne.
Rozwój.
Grę opracowało Iron Galaxy. Studio, tworząc Rumbleverse, czerpało z doświadczenia w pracy nad grami sieciowymi rozgrywanymi na żywo, ponieważ brało udział w przenoszeniu Fortnite i The Elder Scrolls Online na konsole. Pomysł na stworzenie profesjonalnej gry wrestlingowej narodził się po raz pierwszy od współdyrektora generalnego Iron Galaxy, Chelsea Blasko w październiku 2017 roku. Gra Rumbleverse pochodzi od wydawcy gry Fortnite, przez co możemy zaobserwować podobieństwo grafiki oraz niektórych funkcji.
Rumbleverse zostało po raz pierwszy ogłoszone podczas The Game Awards 2021 przez Iron Galaxy i Epic Games Publishing. Początkowo planowana do wydania 15 lutego 2022 roku gra została opóźniona , aby zespół programistów mógł dodać więcej treści i naprawić błędy. Rumbleverse ukaże się na PC za pośrednictwem Epic Games Store, PlayStation 4, PlayStation 5, Xbox One oraz Xbox Series X i Series S 11 sierpnia 2022r. Odbyło się kilka sesji testów rozgrywki online.
Linki zewnętrzne.
Strona oficjalna

</doc>
<doc id="5316348" url="https://pl.wikipedia.org/wiki?curid=5316348" title="Hiperborejczyk">
Hiperborejczyk



</doc>
<doc id="5316349" url="https://pl.wikipedia.org/wiki?curid=5316349" title="Archipelag Kodiak">
Archipelag Kodiak



</doc>
<doc id="5316350" url="https://pl.wikipedia.org/wiki?curid=5316350" title="Agata Sikora">
Agata Sikora

Agata Sikora (ur. 1983) – polska kulturoznawczyni, krytyczka literacka i eseistka.
Doktor nauk humanistycznych (2014) - obrona na Wydziale Polonistyki Uniwersytetu Warszawskiego na podstawie pracy "Źródła i rozwój szczerości jako kategorii kulturowej w świetle polskiej praktyki epistolograficznej przełomu XVIII i XIX wieku w kontekście przemian europejskich". Praca ta została wyróżniona w konkursie Narodowego Centrum Kultury na najlepsza rozprawę z zakresu nauk o kulturze oraz wydana w formie książki pt. "Szczerość. O wyłanianiu się nowoczesnego porządku komunikacyjnego" (Wydawnictwa Uniwersytetu Warszawskiego, Warszawa 2020). Za książkę "Wolność, równość, przemoc. Czego nie chcemy sobie powiedzieć" (Karakter, Kraków 2019) została nominowana do Nagrody Literackiej Gdynia 2020 w kategorii esej. Współpracowniczka dwutygodnika.com, publikowała m.in. w "Gazecie Wyborczej", "Krytyce Politycznej" i "Przekroju". Mieszka w Londynie.

</doc>
<doc id="5316351" url="https://pl.wikipedia.org/wiki?curid=5316351" title="Tensei ōjo to tensai reijō no mahō kakumei">
Tensei ōjo to tensai reijō no mahō kakumei

 – seria light novel napisana przez Piero Karasu i zilustrowana przez Yuri Kisaragi. Była publikowana online od lutego 2019 do sierpnia 2021 w serwisie Shōsetsuka ni narō. Później została przejęta przez wydawnictwo Fujimi Shobō, które wydaje ją od stycznia 2020 pod imprintem Fujimi Fantasia Bunko. 
Na jej podstawie powstała manga zilustrowana przez Harutsugu Nadakę, która ukazuje się od lipca 2020 w magazynie „Dengeki Maoh” wydawnictwa ASCII Media Works. Seria doczekała się również adaptacji anime, za produkcję której odpowiadało studio Diomedéa. Serial był emitowany od stycznia do marca 2023. 
Fabuła.
Anisphia, księżniczka, która przypomniała sobie wspomnienia ze swojego poprzedniego życia, wykazuje intensywne zamiłowanie do magii poskutkowane jej dawnym ja. Pewnego dnia staje się świadkiem magicznego incydentu, w wyniku którego jej brat Algard zerwał zaręczyny ze swoją narzeczoną, Euphyllią. Jako, że Euphyllia została pozbawiona tytułu następnej monarchini królestwa, Anisphia proponuje jej, by zamieszkała z nią i wspólnie badały magię, planując jednocześnie sposób na odzyskanie jej dobrego imienia.
Light novel.
Seria autorstwa Piero Karasu pierwotnie ukazywała się online między lutym 2019 a sierpniem 2021 w serwisie Shōsetsuka ni narō. Później została przejęta przez wydawnictwo Fujimi Shobō i wydana jako light novel z ilustracjami Yuri Kisaragi pod imprintem Fujimi Fantasia Bunko. Premiera pierwszego tomu odbyła się 18 stycznia 2020.
Manga.
Adaptacja w formie mangi z ilustracjami Harutsugu Nadaki ukazuje się od 27 lipca 2020 w magazynie „Dengeki Maoh” wydawnictwa ASCII Media Works.
Anime.
W sierpniu 2022 ogłoszono, że na podstawie powieści powstanie telewizyjny serial anime. Za jego produkcję odpowiadało studio Diomedéa, za reżyserię Shingo Tamaki, scenariusz napisał Wataru Watari, a postacie zaprojektowała Naomi Ide. Muzykę do serialu skomponowała Moe Hyūga. Seria była emitowana od 4 stycznia do 22 marca 2023 w AT-X i innych stacjach. Motywem otwierającym jest „Arcane Shell” autorstwa Hanatan, zaś końcowym „Only for You” w wykonaniu Sayaki Senbongi i Manaki Iwami.

</doc>
<doc id="5316352" url="https://pl.wikipedia.org/wiki?curid=5316352" title="Virgil Ghiță">
Virgil Ghiță

Virgil Eugen Ghiță (ur. 4 czerwca 1998 w Piteștim) – rumuński piłkarz występujący na pozycji środkowego obrońcy w polskim klubie Cracovia. Wychowanek LPS Pitești, Argeșu Pitești i Akademii Gheorghe’a Hagiego. W swojej karierze grał także w Viitorulu Konstanca, a następnie w Farulu Konstanca, po fuzji tychże. Od 2022 roku reprezentant Rumunii.

</doc>
<doc id="5316353" url="https://pl.wikipedia.org/wiki?curid=5316353" title="Język bajava">
Język bajava



</doc>
<doc id="5316359" url="https://pl.wikipedia.org/wiki?curid=5316359" title="Filip Balaj">
Filip Balaj

Filip Balaj (ur. 2 sierpnia 1997 w Zlatych Moravcach) – słowacki piłkarz, występujący na pozycji napastnika w czeskim klubie Fastav Zlín, na wypożyczeniu z Cracovii. 
Kariera klubowa.
Wychowanek TJ AC NOVAN Nová Ves nad Žitavou i FC Nitra. W swojej karierze grał także w FC Nitra, MŠK Žilina i ViOn Zlaté Moravce, z którego w 2021 trafił do polskiej Cracovii. 13 stycznia 2023 został wypożyczony na pół roku do czeskiego klubu Fastav Zlín.
Kariera reprezentacyjna.
Młodzieżowy reprezentant Słowacji.

</doc>
<doc id="5316363" url="https://pl.wikipedia.org/wiki?curid=5316363" title="Liga Konferencji Europy UEFA (2022/2023)/Faza kwalifikacyjna (ścieżka mistrzowska)">
Liga Konferencji Europy UEFA (2022/2023)/Faza kwalifikacyjna (ścieżka mistrzowska)

Artykuł prezentuje szczegółowe dane dotyczące rozegranych meczów, które miały na celu wyłonienie 5 drużyn piłkarskich, które wezmą udział w fazie grupowej Ligi Konferencji Europy UEFA 2022/2023. Faza kwalifikacyjna trwała od 21 lipca do 25 sierpnia 2022.
Terminarz.
Losowania każdej rundy będą odbywały się w siedzibie UEFA w Nyonie, w Szwajcarii.
II runda kwalifikacyjna.
Do startu w II rundzie kwalifikacyjnej uprawnionych było 16 drużyn (13 z I rundy kwalifikacji Ligi Mistrzów i 3 z rundy wstępnej kwalifikacji Ligi Mistrzów), z czego 13 było rozstawionych.
Podział na koszyki.
Zespoły podzielono na 3 koszyki. Za rozstawione drużyny uznano zespoły, które odpadły w I rundzie kwalifikacyjnej Ligi Mistrzów UEFA, natomiast za nierozstawione uznano zespoły, które odpadły w Rundzie wstępnej kwalifikacji Ligi Mistrzów UEFA.
III runda kwalifikacyjna.
Do startu w III rundzie kwalifikacyjnej w ścieżce mistrzowskiej uprawnionych było 10 drużyn (8 z poprzedniej rundy i 2 z I rundy kwalifikacji Ligi Mistrzów, które otrzymały wolny los w poprzedniej rundzie).
Podział na koszyki.
Zespoły podzielono na 2 koszyki, bez rozstawień. Dwie drużyny, które otrzymały wolny los w poprzedniej rundzie, znalazły się w oddzielnych koszykach.
Oznaczenia:
Runda play-off.
Do startu w rundzie play-off w ścieżce mistrzowskiej uprawnionych było 10 drużyn (5 z poprzedniej rundy oraz 5 z III rundy kwalifikacji Ligi Europy w ścieżce mistrzowskiej), z czego 5 było rozstawionych.
Podział na koszyki.
Za rozstawione drużyny uznano zespoły, które odpadły w III rundzie kwalifikacyjnej Ligi Europy UEFA, natomiast za nierozstawione uznano zespoły, które wygrały w poprzedniej rundzie.

</doc>
<doc id="5316364" url="https://pl.wikipedia.org/wiki?curid=5316364" title="Wyspa Czirikowa">
Wyspa Czirikowa

Wyspa Czirikowa () – niezamieszkana wyspa na Zatoce Alaska (Ocean Spokojny), w archipelagu Kodiak, położona około 150 km na południowy zachód od wyspy Kodiak. Wyspa należy do okręgu administracyjnego Kodiak Island, w stanie Alaska (Stany Zjednoczone). Liczy około 18 km długości.
Wyspa zamieszkana była przez człowieka od około 300 roku p.n.e. W 1741 roku odkryta została przez uczestników rosyjskiej wyprawy badawczej pod przewodnictwem Vitusa Beringa i Aleksieja Czirikowa. Nazwę upamiętniającą tego ostatniego nadał wyspie w 1794 roku George Vancouver. W XIX wieku na wyspie znajdowała się osada zamieszkana przez rosyjskich i europejskich osadników oraz ludność rdzenną (Alutiiq, Tlingit), łącznie około 60–100 osób. Trudnili się m.in. polowaniem na wydry morskie, z których pozyskiwano futra. Wyspa przeszła w posiadanie Stanów Zjednoczonych w wyniku zakupu Alaski w 1867 roku. W 1887 roku podjęto hodowlę lisów polarnych, zaintrodukowano stanowiące ich pokarm nornice. Również w XIX wieku na wyspie rozpoczęto hodowlę bydła, prowadzoną do końca XX wieku. W 1980 roku wyspa została włączona do rezerwatu przyrody Alaska Maritime National Wildlife Refuge. Opuszczona przez człowieka, współcześnie zamieszkana jest przez zdziczałe stada bydła (około 725 osobników w 2003 roku, 2024 osobników w 2014 roku). Na początku XXI wieku agencja rządowa U.S. Fish and Wildlife Service podjęła działania na rzecz usunięcia bydła z wyspy w celu odtworzenia jej pierwotnego ekosystemu; wstrzymane one zostały w 2016 roku.

</doc>
<doc id="5316370" url="https://pl.wikipedia.org/wiki?curid=5316370" title="Takuto Oshima">
Takuto Oshima

Takuto Oshima (, ur. 1 czerwca 1998 w Hirakacie) – japoński piłkarz występujący na pozycji środkowego pomocnika w polskim klubie Cracovia. Wychowanek Rissho University Shonan High School i Uniwersytetu Fukuoka. W swojej karierze grał także w FC Osace, FC AWJ, Družstevníku Župčany i Zemplínie Michalovce.

</doc>
<doc id="5316373" url="https://pl.wikipedia.org/wiki?curid=5316373" title="Tommy Quinn">
Tommy Quinn

Thomas Andrew Quinn (ur. 4 grudnia 1989 w Ballymena) – irlandzki zawodnik mieszanych sztuk walki, mistrz MMA Total Combat w wadze średniej z 2019 roku, w przeszłości walczył także dla Bellator MMA czy Cage Warriors, aktualnie związany z polską federacją KSW. 
Kariera MMA.
Pierwsze walki, Cage Warriors i Bellator MMA.
Pierwsze kroki w zawodowej karierze stawiał w 2008 roku na lokalnych brytyjskich galach. Po czterech zwycięstwach związał się z organizacją Cage Warriors, dla której w latach 2012-2017 stoczył cztery pojedynki. W 2019 roku związał się z amerykańską federacją Bellator MMA, a jego debiut dla tej organizacji miał miejsce 9 lutego 2019 roku na gali w Newcastle, gdzie wygrał w pierwszej rundzie z Martinem Hudsonem.
KSW.
W 2022 roku podpisał kontrakt z polską organizacją Konfrontacją Sztuk Walki i finalnie zadebiutował 19 marca na gali KSW 68 w starciu z Albertem Odzimkowskim. Walka początkowo zakończyła się zwycięstwem Polaka przez TKO w pierwszej rundzie, po tym jak Odzimkowski trafił uklękniętego Quinna mocnym kolanem w głowę, a następnie dobił ciosami w parterze upadającego Irlandczyka. Po przeanalizowaniu kontrowersyjnej sytuacji werdykt pojedynku został zmieniony na nieodbyty (no contest) w związku z zaistniałą sytuacją. Do rewanżu zawodników doszło kilka miesięcy później, podczas gali KSW 70. Tym razem Quinn przegrał przez kontuzję ręki w pierwszej rundzie.

</doc>
<doc id="5316374" url="https://pl.wikipedia.org/wiki?curid=5316374" title="Chirikof Island">
Chirikof Island



</doc>
<doc id="5316378" url="https://pl.wikipedia.org/wiki?curid=5316378" title="Benjamin Källman">
Benjamin Källman

Benjamin Källman (ur. 17 czerwca 1998 w Tammisaari) – fiński piłkarz występujący na pozycji napastnika w polskim klubie Cracovia oraz w reprezentacji Finlandii.
Kariera klubowa.
Grę w piłkę nożną rozpoczął w klubie Ekenäs IF. Następnie występował w Interze Turku, Dundee FC, Vendsyssel FF, Viking FK i FK Haugesund. Latem 2022 roku został graczem Cracovii.
Życie prywatne.
Ma trójkę rodzeństwa. Jego ojciec Mikael Källman jest 117-krotnym reprezentantem Finlandii w piłce ręcznej (1982–1997) i 14 razy wybrany został najlepszym zawodnikiem w kraju.

</doc>
<doc id="5316379" url="https://pl.wikipedia.org/wiki?curid=5316379" title="Michał Rakoczy">
Michał Rakoczy

Michał Rakoczy (ur. 30 marca 2002 w Jaśle) – polski piłkarz występujący na pozycji ofensywnego pomocnika w polskim klubie Cracovia. Wychowanek Uczniowskiego Klubu Sportowego 6 Jasło oraz Cracovii, w swojej karierze grał także w Puszczy Niepołomice. Młodzieżowy reprezentant Polski, w kategoriach wiekowych do lat 16., 17., 19. i 20.

</doc>
<doc id="5316380" url="https://pl.wikipedia.org/wiki?curid=5316380" title="Galle Face Green">
Galle Face Green

Galle Face Green – park miejski w Sri Lance w mieście Kolombo. Znajduje się nad oceanem i obejmuje 5 ha. Rozciąga się na 500 metrów wzdłuż wybrzeża.
Promenada została początkowo ułożona w 1859 roku przez gubernatora Sir Henry'ego George'a Warda, chociaż pierwotnie park rozciągał się na znacznie większym obszarze niż obecnie. Początkowo był wykorzystywany do wyścigów konnych i jako pole golfowe, a także do krykieta, polo, piłki nożnej, tenisa i rugby.
Historia.
Galle Face Green pierwotnie rozciągał się na znacznie większym obszarze niż istnieje obecnie. Początkowo został wytyczony przez Holendrów, jako środek umożliwiający ich armatom strategiczną linię ognia przeciwko Portugalczykom.

</doc>
<doc id="5316381" url="https://pl.wikipedia.org/wiki?curid=5316381" title="Strwiążyk">
Strwiążyk



</doc>
<doc id="5316382" url="https://pl.wikipedia.org/wiki?curid=5316382" title="Dimitrios Stavropoulos">
Dimitrios Stavropoulos



</doc>
<doc id="5316383" url="https://pl.wikipedia.org/wiki?curid=5316383" title="Stratos Svarnas">
Stratos Svarnas



</doc>
<doc id="5316384" url="https://pl.wikipedia.org/wiki?curid=5316384" title="Kazimierz Wójs">
Kazimierz Wójs

Kazimierz Stanisław Wójs (ur. 1947, zm. 15 sierpnia 2021) – polski specjalista w zakresie mechaniki, budowy i eksploatacji maszyn, prof. dr hab. inż.
Życiorys.
Obronił pracę doktorską, 26 września 1994 habilitował się na podstawie pracy zatytułowanej "Przepływ rozcieńczonych roztworów wielkocząsteczkowych polimerów w przewodach gładkich i chropowatych". 14 czerwca 2005 nadano mu tytuł profesora w zakresie nauk technicznych. Został zatrudniony na stanowisku profesora w Katedrze Mechaniki, Maszyn, Urządzeń i Procesów Energetycznych na Wydziale Mechanicznym i Energetycznym Politechniki Wrocławskiej.
Awansował na stanowisko profesora nadzwyczajnego i kierownika w Zakładzie Mechaniki i Systemów Energetycznych na Wydziale Mechanicznym i Energetycznym Politechniki Wrocławskiej.
Był członkiem Komitetu Termodynamiki i Spalania na IV Wydziale – Nauk Technicznych Polskiej Akademii Nauk, Interdyscyplinarnego Zespołu do spraw Czystych Technologii Węglowych (Zespoły Specjalistyczne, Interdyscyplinarne, Doradcze i Zadaniowe Ministra) Ministerstwa Nauki i Szkolnictwa Wyższego, Rady Dyscypliny Naukowej - Inżynierii Środowiska, Górnictwa i Energetyki Politechniki Wrocławskiej, a także Komitetu Problemów Energetyki Prezydium PAN.
Zmarł 15 sierpnia 2021.

</doc>
<doc id="5316385" url="https://pl.wikipedia.org/wiki?curid=5316385" title="Borys Paszkiewicz">
Borys Paszkiewicz

Borys Paszkiewicz (ur. 1959) – polski numizmatyk, profesor Uniwersytetu Wrocławskiego specjalizujący się w numizmatyce średniowiecza i nowożytnej, doktor habilitowany.
Przedmiotem badań są monety średniowieczne i nowożytne Polski, Czech, Prus, Litwy, Rusi. Opublikował kilkaset prac dotyczących przede wszystkim XIII i XIV wieku, w tym monografie mennictwa Władysława I Łokietka oraz pieniądza górnośląskiego, a także katalog śląskich monet zastępczych, a jako współautor – zarys historii mennictwa europejskiego w XIX w. Uczestniczył w opracowaniach wielu skarbów od starożytności do XVIII wieku. Odkrył m.in. monety polskiej księżnej Heleny (1194/95 –1198) i księstwa gniewkowskiego na Kujawach oraz najstarsze monety książąt kujawskich i mazowieckich.
Uczestniczył w międzynarodowym zespole przygotowującycm cykl podręczników "Medieval European Coinage" w Fitzwilliam Museum w Cambridge.
Pracował m.in. na Zamku Królewskim w Warszawie oraz na Uniwersytecie Marii Curie-Skłodowskiej w Lublinie. W 2005 r. został profesorem nadzywczajnym na Uniwersytecie Wrocławskim.
Bibliografia.
Informacja o pracownikach Uniwersytetu Wrocławskiego

</doc>
<doc id="5316386" url="https://pl.wikipedia.org/wiki?curid=5316386" title="Krzysztof Kubiak (1956–2020)">
Krzysztof Kubiak (1956–2020)

Krzysztof Ryszard Kubiak (ur. 30 stycznia 1956 w Rzeszowie, zm. w styczniu 2020) – polski specjalista w zakresie inżynierii materiałowej, dr. hab. inż.
Życiorys.
Studiował na Wydziale Metali Nieżelaznych Akademii Górniczo-Hutniczej w Krakowie, 27 marca 1996 obronił pracę doktorską "Wpływ lokalnych warunków odkształcenia na mikrostrukturę i wytrzymałość zmęczeniową stopów tytanu", 31 maja 2004 habilitował się na podstawie pracy zatytułowanej "Technologiczna plastyczność dwufazowych stopów tytanu odkształcanych na gorąco".
Został zatrudniony na stanowisku profesora nadzwyczajnego w Katedrze Nauki o Materiałach, oraz dziekana na Wydziale Budowy Maszyn i Lotnictwa Politechniki Rzeszowskiej im. Ignacego Łukasiewicza.
Był członkiem Polskiego Towarzystwa Mikroskopii, a także Komisji Inżynierii Powierzchni Oddziału Polskiej Akademii Nauk w Poznaniu.
Zmarł w styczniu 2020.

</doc>
<doc id="5316387" url="https://pl.wikipedia.org/wiki?curid=5316387" title="Kamionki (województwo podkarpackie)">
Kamionki (województwo podkarpackie)

Kamionki – dawna wieś, leżąca na obszarze obecnego województwa podkarpackiego, w powiecie bieszczadzkim, w gminie Zagórz. Leżała u podnóży pasma Wysokiego Działu, po północno-wschodniej stronie szczytu Dział, w głębokiej dolinie między Działem a Suliłą.
Po dawnej wsi zachowało się miejsce po cerkwi, pojedyncze kamienie dawnego cmentarza przycerkiewnego, zarośnięte piwnice domostw oraz kamienny cokół na którym do II wojny znajdował się krzyż, ustawiony w miejscu, gdzie w roku 1928 wilki pożarły leśniczego, wracającego tędy z Turzańska do Kalnicy.
Historia.
Wieś lokowano na prawie wołoskim przed 1552 w dobrach Tarnawskich. W II Rzeczypospolitej w woj. lwowskim (powiat leski, gmina Łukowe). Tam 17 września 1934 weszły w skład gromady o nazwie "Kamionki" w gminie Dobromil, składającej się z samej wsi Kamionki.
Podczas II wojny światowej gromadę Kamionki włączono do Generalnego Gubernatorstwa (dystrykt krakowski, Landkreis Sanok). Kamionki w 1943 roku liczyły 256 mieszkańców. Zostały zniszczone i wysiedlone podczas II wojny światowej i tuż po jej zakończeniu. Zniszczona została cała zabudowa miejscowości wraz z cerkwią z 1854 roku.
Po wojnie ponownie w gminie Łukowe w powiecie przemyskim w nowo utworzonym województwie rzeszowskim. 1 lipca 1952 Kamionki stanowiły jedną z 13 gromad gminy Łukowe. 
W związku z reformą znoszącą gminy jesienią 1954 roku, Kamionki włączono do nowo utworzonej gromady Baligród.
1 stycznia 1973 obręb ewidencyjny Kamionki wszedł w skład nowo utworzonej gminy Tarnawa Górna, a 1 lutego 1977 do nowo utworzonej gminy Zagórz.
W latach 1975–1998 należała administracyjnie do województwa krośnieńskiego.

</doc>
<doc id="5316390" url="https://pl.wikipedia.org/wiki?curid=5316390" title="Rabe ad Baligród">
Rabe ad Baligród



</doc>
<doc id="5316391" url="https://pl.wikipedia.org/wiki?curid=5316391" title="Rabe ad Ustrzyki Dolne">
Rabe ad Ustrzyki Dolne



</doc>
<doc id="5316393" url="https://pl.wikipedia.org/wiki?curid=5316393" title="Phimodera flori">
Phimodera flori

Phimodera flori – gatunek pluskwiaka z podrzędu różnoskrzydłych i rodziny żółwinkowatych. Zamieszkuje palearktyczną Eurazję od Francji po Syberię i Mongolię.
Taksonomia.
Gatunek ten opisany został po raz pierwszy w 1863 roku przez Franza Xavera Fiebera. Jako miejsce typowe wskazano Elgavkrasti na Łotwie. Epitet gatunkowy nadano na cześć Gustava Flora.
Morfologia.
Pluskwiak o krótkim i stosunkowo szerokim ciele długości od 4,9 do 7,2 mm. Ubarwienie ma zmienne; zwykle wierzch ciała jest szarobrązowy z czarnym wzorem, ale może być też niemal całkiem czarny z nielicznymi jaśniejszymi plamkami i smugami. Oskórek pokryty jest gęstym punktowaniem oraz słabo zaznaczonym, krótkim, szarym owłosieniem. Głowa ma obrys czworokątny z silnie wystającymi ku bokom, umieszczonymi na szypułkach oczami złożonymi. Szerokość oka złożonego jest nie mniejsza niż odległość między nim a przyoczkiem oraz od 4 do 5 razy mniejsza niż odległość między nim a drugim okiem złożonym. Policzki są krótsze od nadustka i mają wierzchołki w widoku bocznym niewystające poza górny zarys głowy. Przedplecze ma brzegi tylno-boczne lekko wcięte, wskutek czego jego boczne naroża są słabo wystające. Tarczka zakrywa niemal cały odwłok. Listewki brzeżne odwłoka mają w tylno-bocznych narożach segmentów widoczne z góry, odstające guzki. Odnóża wszystkich par cechują się krętarzami pozbawionymi guzków i wyrostków.
Ekologia i występowanie.
Owad ten zasiedla tereny piaszczyste, chętnie śródlądowe wydmy. Pędzi skryty tryb życia. Bytuje u podstawy traw z rodzaju szczotlicha, najczęściej szczotlichy siwej. Zwykle przebywa płytko zagrzebany w piasku, tylko przy wysokich temperaturach wychodząc na powierzchnię. Żeruje na korzeniach i opadłych na glebę nasionach. Stadium zimującym są postacie dorosłe. Kopulacje odbywają się w maju i czerwcu na powierzchni gleby.
Gatunek palearktyczny. W Europie znany jest z Francji, Niemiec, Włoch, Danii, Łotwy, Polski, Czech, Węgier, Grecji oraz europejskiej części Rosji. W Azji stwierdzono jego występowanie w Gruzji, Kazachstanie, Mongolii i na Syberii.
W Polsce jest owadem bardzo rzadko spotykanym; wszystkie jego rekordy pochodzą z XX wieku, większość z Doliny Wisły. Na „Czerwonej liście gatunków zagrożonych Republiki Czeskiej” umieszczony jest jako gatunek krytycznie zagrożony wymarciem (CR).

</doc>
<doc id="5316395" url="https://pl.wikipedia.org/wiki?curid=5316395" title="Obwodnica Wałcza (S10)">
Obwodnica Wałcza (S10)

Obwodnica Wałcza (S10) - 17,8 kilometrowa trasa ekspresowa omijająca Wałcz i Witankowo od północy i wschodu. 
Historia drogi.
15 lipca 2010 Generalna Dyrekcja Dróg Krajowych i Autostrad złożyła wniosek o utrzymanie decyzji środowiskowej dla obwodnicy Wałcza, a 21 stycznia 2011 roku powyższy wniosek uzupełniła. 30 sierpnia 2011 wojewoda zachodniopomorski udzielił pozytywnej decyzji, co umożliwiło dalsze prace przygotowawcze, aby 28 sierpnia 2014 ogłosić przetarg na budowę trasy. Przetarg wygrała firma Energepol Szczecin. Umowę na budowę drogi o wartości 430 mln zł podpisano 18 listopada 2015 roku. Umowa zakładała budowę trasy głównej wraz z wiaduktami, czterema węzłami i dwoma estakadami do końca czerwca 2018 roku. Ze względu na złe warunki atmosferyczne termin został przedłużony do końca czerwca 2019. Niestety firmie Energepol nie udało się zbudować drogi - w lipcu 2019 złożyła wniosek o upadłość, a 14 października 2019 Generalna Dyrekcja Dróg Krajowych i Autostrad zerwała umowę. Po kilku tygodniach GDDKiA ogłosiła przetarg na dokończenie trasy S10. Na początku 2020 roku umowy zostały podpisane z firmami Porr, Budimex SA oraz Pol-Dróg Czaplinek. Termin mijał w grudniu 2020. Po licznych zawirowaniach dot. daty otwarcia, 19 grudnia 2020 odbyła się uroczysta ceremonia otwarcia trasy. Uczestniczyli w niej m.in. wicewojewoda zachodniopomorski Marek Subocz, poseł Czesław Hoc, były poseł Paweł Suski, starosta wałecki Bogdan Wańkiewicz, wójtowie i burmistrzowie wszystkich gmin oraz miast w powiecie, dyrektor szczecińskiego oddziału GDDKiA Łukasz Lender, proboszcz parafii pw. Św. Mikołaja Antoni Badura oraz przedstawiciele firm budowlanych.
Budowa drogi.
Projekt trasy zakładał budowę dwujezdniowe drogi ekspresowej, o dwóch pasach ruchu, 13 wiaduktów, 14 przepustów ekologicznych, 4 węzłów, 2 mostów i 2 estakad, pierwszej (E-1) o długości 278 m, oraz drugiej (E-2) o długości 764 m. Ostatnia jest jedną z najdłuższych estakad w Polsce.

</doc>
<doc id="5316396" url="https://pl.wikipedia.org/wiki?curid=5316396" title="Sabrina Mockenhaupt">
Sabrina Mockenhaupt

Sabrina Mockenhaupt-Gregor, z domu Mockenhaupt (ur. 6 grudnia 1980 w Siegen) – niemiecka lekkoatletka specjalizująca się w biegach długodystansowych, medalistka halowych mistrzostw Europy w 2005, trzykrotna olimpijka.
Osiągnięcia sportowe.
Zajęła 4. miejsce w biegu na 5000 metrów i 8 miejsce w biegu na 3000 metrów na mistrzostwach Europy juniorów w 1999 w Rydze.
Zdobyła brązowy medal w biegu na 10 000 metrów oraz zajęła 10. miejsce w biegu na 5000 metrów na młodzieżowych mistrzostwach Europy w 2001 w Amsterdamie. Na halowych mistrzostwach Europy w 2002 w Wiedniu zajęła 8. miejsce w biegu na 3000 metrów, a na mistrzostwach Europy w 2002 w Monachium 10. miejsce w biegu na 10 000 metrów. Zajęła 3. miejsce w biegu na 3000 metrów w zawodach Superligi Pucharu Europy w 2003 we Florencji. Nie ukończyła biegu na 10 000 metrów na mistrzostwach świata w 2003 w Paryżu. Zajęła 7. miejsce w biegu na 3000 metrów na halowych mistrzostwach świata w 2004 w Budapeszcie oraz 3. miejsce w biegu na 5000 metrów w zawodach Superligi Pucharu Europy w 2004 w Bydgoszczy. Na igrzyskach olimpijskich w 2004 w Atenach zajęła 15. miejsce w biegu na 10 000 metrów.
Zdobyła brązowy medal w biegu na 3000 metrów na halowych mistrzostwach Europy w 2005 w Madrycie, za Lidią Chojecką z Polski i Susanne Pumper z Austrii (Tezeta Desalegn-Dengersa z Turcji, która pierwotnie zajęła 2. miejsce, została zdyskwalifikowana z powodu dopingu). Zajęła 17. miejsce w biegu na 10 000 metrów na mistrzostwach świata w 2005 w Helsinkach. Na mistrzostwach Europy w 2006 w Göteborgu zajęła 6. miejsce w biegu na 5000 metrów i 8. miejsce w biegu na 10 000 metrów, a na halowych mistrzostwach Europy w 2007 w Birmingham 4. miejsce w biegu na 3000 metrów. Zajęła 11. miejsce w 10 000 metrów na igrzyskach olimpijskich w 2008 w Pekinie.
Zajęła 16. miejsce w biegu maratońskim na mistrzostwach świata w 2009 w Berlinie oraz 4. miejsce w biegu na 10 000 metrów na mistrzostwach Europy w 2010 w Barcelonie i 5. miejsce w tej konkurencji na mistrzostwach Europy w 2012 w Helsinkach. Na igrzyskach olimpijskich w 2012 w Londynie zajęła 17. miejsce w biegu na 10 000 metrów. Zajęła 11. miejsce na mistrzostwach świata w półmaratonie w 2012 w Kawarnie. Nie ukończyła biegu na 10 000 metrów na mistrzostwach świata w 2013 w Moskwie, a na mistrzostwach Europy w 2014 w Zurychu zajęła 6. miejsce w biegu na 10 000 metrów i nie ukończyła maratonu.
Odnosiła wiele sukcesów biegach ulicznych. W 2007 i 2009 zwyciężyła w maratonie w Kolonii, a w 2008 w maratonie we Frankfurcie nad Menem
45 razy zdobywała mistrzostwo Niemiec w różnych konkurencjach, w tym w biegu na 5000 metrów w latach 2001–2005 i 2007–2014, w biegu na 10 000 metrów w latach 2003–2005, 2007, 2009–2012, 2016 i 2017, w biegu na 10 kilometrów w latach 2011–2014 i 2017, w półmaratonie w 2011, 2016 i 2017 oraz w biegu przełajowym w latach 2003–2005, 2007–2001 i 2004, oraz w hali w biegu na 3000 metrów w 2004, 2005, 2007, 2009 i 2010.
Rekordy życiowe.
Rekordy życiowe Mockenhaupt:

</doc>
<doc id="5316398" url="https://pl.wikipedia.org/wiki?curid=5316398" title="Rajd Jämt 1974">
Rajd Jämt 1974

Jämt Rallyt 1974 – rajd samochodowy rozgrywany w Szwecji. Rozgrywany był od 14 do 16 czerwca 1974 roku. Była to trzynasta runda Rajdowych Mistrzostw Europy w roku 1974.

</doc>
<doc id="5316400" url="https://pl.wikipedia.org/wiki?curid=5316400" title="Mistrzostwa Europy w Łucznictwie Polowym 2005">
Mistrzostwa Europy w Łucznictwie Polowym 2005

16. Mistrzostwa Europy w łucznictwie polowym odbyły się w dniach 11 - 17 września 2005 w Rogla w Słowenii. Zawodniczki i zawodnicy startowali w konkurencji łuków dowolnych, gołych oraz bloczkowych.
Polacy nie startowali.

</doc>
<doc id="5316401" url="https://pl.wikipedia.org/wiki?curid=5316401" title="Hanna Klein">
Hanna Klein

Imię i nazwisko Hanna Klein nosiły lub noszą m.in.:

</doc>
<doc id="5316417" url="https://pl.wikipedia.org/wiki?curid=5316417" title="Mistrzostwa Europy w Łucznictwie Polowym 2007">
Mistrzostwa Europy w Łucznictwie Polowym 2007

17. Mistrzostwa Europy w łucznictwie polowym odbyły się w dniach 6 - 11 sierpnia w Bjelovarze w Chorwacji. Zawodniczki i zawodnicy startowali w konkurencji łuków dowolnych, gołych oraz bloczkowych.
Polacy nie startowali.

</doc>
<doc id="5316425" url="https://pl.wikipedia.org/wiki?curid=5316425" title="Mistrzostwa Europy w Łucznictwie Polowym 2009">
Mistrzostwa Europy w Łucznictwie Polowym 2009

18. Mistrzostwa Europy w łucznictwie polowym odbyły się w dniach 18 - 23 sierpnia w Champagnac we Francji. Zawodniczki i zawodnicy startowali w konkurencji łuków dowolnych, gołych oraz bloczkowych.
Polacy nie startowali.

</doc>
<doc id="5316426" url="https://pl.wikipedia.org/wiki?curid=5316426" title="Hanna Klein (lekkoatletka)">
Hanna Klein (lekkoatletka)

Hanna Klein (ur. 6 kwietnia 1993 w Landau in der Pfalz) – niemiecka lekkoatletka specjalizująca się w biegach średnio- i biegach długodystansowych, złota medallistka halowych mistrzostw Europy w 2023, olimpijka.
Osiągnięcia sportowe.
Zajęła 7. miejsce w biegu na 1000 metrów na igrzyskach olimpijskich młodzieży w 2010 w Singapurze i 8. miejsce w biegu na 800 metrów na mistrzostwach Europy juniorów w 2011 w Tallinnie. Na młodzieżowych mistrzostwach Europy w 2015 w Tallinnie zajęła 8. miejsce w biegu na 1500 metrów. Zajęła 9. miejsce w biegu na 3000 metrów na halowych mistrzostwach Europy w 2017 w Belgradzie oraz 11. miejsce w biegu na 1500 metrów na mistrzostwach świata w 2017 w Londynie.
Zwyciężyła w biegu na 5000 metrów na uniwersjadzie w 2017 w Tajpej. Odpadła w eliminacjach biegu na 1500 metrów na halowych mistrzostwach świata w 2018 w Birmingham. Nie ukończyła biegu na 5000 metrów na mistrzostwach Europy w 2018 w Berlinie, a na mistrzostwach świata w 2019 w Dosze odpadła w eliminacjach tej konkurencji.
Zdobyła brązowy medal w biegu na 1500 metrów na halowych mistrzostwach Europy w 2021 w Toruniu, przegrywając jedynie z Elise Vanderelst z Belgii i Holly Archer z Wielkiej Brytanii. Odpadła w eliminacjach tej konkurencji na igrzyskach olimpijskich w 2020 w Tokio. Zajęła 11. miejsce w biegu na 3000 metrów na halowych mistrzostwach świata w 2022 w Belgradzie. Odpadła w półfinale biegu na 1500 metrów na mistrzostwach świata w 2022 w Eugene.
Zdobyła złoty medal w biegu na 3000 metrów na halowych mistrzostwach Europy w 2023 w Stambule, wyprzedzając swą rodaczkę Konstanze Klosterhalfen i Melissę Courtney-Bryant z Wielkiej Brytanii.
Zdobyła mistrzostwo Niemiec w biegu na 1500 metrów w latach 2020–2022, w biegu na 5000 metrów w 2018 i w biegu na 10 kilometrów w 2021, wicemistrzostwo w biegu na 5000 metrów w 2017 i brązowy medal w biegu na 1500 metrów w 2015. W hali była mistrzynią Niemiec w biegu na 1500 metrów w 2019 i 2010 oraz w biegu na 3000 metrów w latach 2020–2022.
Rekordy życiowe.
Rekordy życiowe Klein:

</doc>
<doc id="5316429" url="https://pl.wikipedia.org/wiki?curid=5316429" title="UST Growling Tigers">
UST Growling Tigers

UST Growling Tigers – akademickie zespoły sportowe reprezentujące University of Santo Tomas, stowarzyszony w University Athletic Association of the Philippines. „Tygrysy” w roku 2022 sięgnęły 5 raz z rzędu po mistrzostwo klasyfikacji generalnej. UST tym samym poszerzyli swój dorobek do łącznej liczby 66 mistrzostw generalnych seniorów oraz juniorów UAAP. Dzięki tym osiągnięciom zajmują pierwsze miejsce w klasyfikacji generalnej ligi UAAP, do której dołączyli w roku 1938. University of Santo Tomas jest jedną z czterech uczelni członkowskich, które biorą udział we wszystkich 15 dyscyplinach sportowych ligi.
Historia barw oraz maskotki.
Ze względu na katolicki charakter uczelni, na wzór flagi Watykanu założyciele University of Santo Tomas przyjęli żółto-białe barwy. Męska drużyna Uniwersytetu Santo Tomas była kiedyś nazywana „Glowing Goldies”. Do zmiany doszło dopiero w roku 1992, ze względu na zły odbiór społeczny. Podczas ceremonii otwarcia sezonu 54 (1991–92), gospodarz widowiska nie wiedział, jak zaprezentować „Glowing Goldies”. Ponieważ UST jest instytutem dominikańskim, zdecydowano się wybrać na maskotkę karykaturę zakonnika. W związku z zakłopotaniem zespołu zdecydowano się na zmianę maskotki. Felicitas Francisco, dyrektorka wydziału wychowania fizycznego, zasugerowała tygrysa jako nową maskotkę ze względu na kolorystykę podobną do barw uczelni. Kiedy UST został gospodarzem rozgrywek w sezonie 55 (1992–93), nowa maskotka warczącego tygrysa pojawiła się na ceremonii otwarcia. Drużyna chłopców z liceum poszła w ich ślady, zmieniając nazwę z „Golden Nuggets” na „Tiger Cubs”.

</doc>
<doc id="5316431" url="https://pl.wikipedia.org/wiki?curid=5316431" title="Góry Alańskie">
Góry Alańskie



</doc>
<doc id="5316432" url="https://pl.wikipedia.org/wiki?curid=5316432" title="Fabrizio Costantini">
Fabrizio Costantini

Fabrizio Costantini (ur. 3 czerwca 1968 w San Marino) – sanmaryński trener piłkarski, który obecnie jest selekcjonerem reprezentacji San Marino.
Kariera piłkarska.
Podczas swojej kariery Costantini grał w klubach z San Marino takich jak: Juvenes/Dogana, Tre Penne, Cosmos i San Giovanni.
Kariera trenerska.
W San Marino Costantini trenował kluby: Fiorentino, Juvenes/Dogana i Murata. Poprowadził Juvenes/Doganę do finału Campionato Sammarinese di Calcio 2014-15. W listopadzie 2021 roku, po odejściu Franco Varrelli, Costantini został mianowany selekcjonerem reprezentacji San Marino, opuszczając kadrę U-21.
Statystyki trenerskie.
Reprezentację San Marino poprowadził w sześciu meczach (stan na 12 czerwca 2022). Bilans meczów: 0-0-6. Bilans bramkowy: 1:10.

</doc>
<doc id="5316434" url="https://pl.wikipedia.org/wiki?curid=5316434" title="Łuk pełny">
Łuk pełny

Łuk pełny, "łuk półkolisty" (łuk w kształcie półkola, którego strzałka jest połową rozpiętości łuku) – łuk sklepienny, element konstrukcyjny w kształcie łuku wsparty na obu końcach na filarach. Stosowany w architekturze jako sklepienia, do przykrywania wszelkiego typu otworów, w budownictwie jako przęsła mostów, wiaduktów itp. Jego zadaniem jest przeniesienie na podpory boczne ciężaru własnego i dźwiganego. Występuje w architekturze nowożytnej czasami w okresie baroku i rokoka.
Łuk pełny jest połową koła, składa się z dwóch ramion, które rozdziela kliniec szczytowy – zwornik. Dolna płaszczyzna każdego ramienia zakryta w głębi muru, nosi nazwę nasady, powierzchnie boczne są zwane czołami, powierzchnia górna – grzbietem, dolna podłuczem. Naroże między grzbietem a pionową ścianą nazywa się pachą. Odległość mierzona w poziomie pomiędzy punktami podparcia nazywa się rozpiętością łuku, a wysokość mierzona od linii łączącej podpory do najwyższego punktu na łuku nazywa się strzałką łuku.

</doc>
<doc id="5316450" url="https://pl.wikipedia.org/wiki?curid=5316450" title="Pavel Bittner">
Pavel Bittner

Pavel Bittner (ur. 29 października 2002 w Ołomuńcu) – czeski kolarz szosowy.
Osiągnięcia.
Opracowano na podstawie:

</doc>
<doc id="5316456" url="https://pl.wikipedia.org/wiki?curid=5316456" title="Zrzeszenie Producentów Spirytusu">
Zrzeszenie Producentów Spirytusu

Zrzeszenie Producentów Spirytusu – przymusowe zrzeszenie przedsiębiorców gorzelń rolniczych istniejące w latach 1932–1947, mające na celu pełnienie nadzoru nad produkcją i dystrybucją produktów spirytusowych.
Powołanie Zrzeszenia.
Na podstawie rozporządzenia Rady Ministrów z 1932 r. o utworzeniu przymusowego zrzeszenia producentów spirytusu ustanowiono Zrzeszenie Producentów Spirytusu. Zrzeszenie posiadało osobowość prawną.
Przynależność do Zrzeszenia.
Do Zrzeczenia należeli:
Ponadto do Zrzeszenia mogły należeć przedsiębiorstwa, organizacje i instytucje, na udział których w Zrzeszeniu wyraził zgodę Minister Skarbu w porozumieniu z Ministrem Rolnictwa i Reform Rolnych.
Zakres działania Zrzeszenia.
Do zakresu działania Zrzeszenia należy:
Ponadto Zrzeszenie brało udział w odrębnych organizacjach, powołanych do rozszerzania zbytu spirytusu niekonsumpcyjnego oraz w przypadku, gdyby zostały zawarte odpowiednie umowy z Państwowym Monopolem Spirytusowym, zajmować się będzie w ramach tych umów sprzedażą spirytusu na cele niekonsumpcyjne.
Nadzór na Zrzeszeniem.
Nadzór nad Zrzeszeniem sprawował Minister Skarbu za pośrednictwem komisarza rządowego powołanego w porozumieniu z Ministrem Rolnictwa i Reform Rolnych oraz z Ministrem Przemysłu i Handlu.
Zniesienie Zrzeszenia.
Na podstawie dekretu z 1947 r. o utworzeniu przymusowego zrzeszenia przedsiębiorstw gorzelń rolniczych rozwiązano Zrzeszenie Producentów Spirytusu a jego likwidację powierzono Zrzeszenie Przedsiębiorców Gorzelń Rolniczych.

</doc>
<doc id="5316460" url="https://pl.wikipedia.org/wiki?curid=5316460" title="Abedin Shehu">
Abedin Shehu

Abedin Shehu (ur. 2 stycznia 1918 w Bicaju, zm. 1988 w Tiranie) - albański przedsiębiorca, minister robót publicznych Albanii w latach 1948-1950 i jednocześnie minister przemysłu Albanii w latach 1949-1950.
Życiorys.
W latach 1941-1942 służył w armii włoskiej, gdzie dosłużył się stopnia porucznika; w tym czasie stacjonował na Sardynii. Wykorzystując swoje doświadczenie wojskowe, w czerwcu 1942 przeszedł na stronę komunistycznych partyzantów.
Po II wojnie światowej był deputowanym do albańskiego parlamentu w latach 1946-1950 oraz członkiem Komitetu Centralnego Albańskiej Partii Pracy w latach 1948-1950. Jednocześnie pełnił funkcję ministra robót publicznych od 23 listopada 1948 do 8 marca 1950 i ministra przemysłu od 29 kwietnia 1949 do 8 marca 1950. Został oskarżony o wspieranie burżuazji i 8 marca 1950 roku wydalono go z partii i pozbawiono wszystkich stanowisk politycznych. Pracował następnie w różnych albańskich przedsiębiorstwach.

</doc>
<doc id="5316462" url="https://pl.wikipedia.org/wiki?curid=5316462" title="Al Habtoor City">
Al Habtoor City

Al Habtoor City – trzy wieżowce znajdujące się w Dubaju w Zjednoczonych Emiratach Arabskich. Kompleks otwarto w 2018 roku. Mieści się on przy głównej aleiShejka Zayeda, przy moście przechodzącym nad Dubai Water Canal. Budynki zaprojektowali architekci: Khatib and Alami (część hotelowa) oraz WS Atkins (część mieszkalna).
Opis.
Jest to kompleks trzech wieżowców-dwóch wysokich na 306 m wysokości (Amna Tower i Noora Tower) i jednego niższego (Meera Tower). Na cały Al Habtoor City składa się 1000 apartamentów. Łączna powierzchnia użytkowa wynosi 390 000 m². Wśród udogodnień znajdują się takie atrakcje jak: 
Hotele.
Kompleks składa się z 3 hoteli:

</doc>
<doc id="5316464" url="https://pl.wikipedia.org/wiki?curid=5316464" title="Gieorgij Iwanowicz Pietrow">
Gieorgij Iwanowicz Pietrow



</doc>
<doc id="5316465" url="https://pl.wikipedia.org/wiki?curid=5316465" title="Gieorgij Pietrow">
Gieorgij Pietrow



</doc>
<doc id="5316466" url="https://pl.wikipedia.org/wiki?curid=5316466" title="Peggy Gou">
Peggy Gou

Peggy Gou (ur. 3 lipca 1991 w Inczon) – południowokoreańska DJ-ka i producentka muzyczna. Właścicielka niezależnej wytwórni płytowej Gudu Records.
Biografia.
Peggy Gou urodziła się jako Kim Min-ji w mieście Incheon w Korei Południowej, 3 lipca 1991 roku. Jej ojciec, Kim Chang-yong, jest byłym dziennikarzem, profesorem komunikacji masowej na Uniwersytecie Inje i komisarzem Koreańskiej Komisji Komunikacji. W wieku 14 lat została wysłana przez rodziców do Londynu na naukę angielskiego. Wróciła do Korei, gdy miała 18 lat, lecz sześć miesięcy później powróciła do Londynu, aby studiować modę w Londyńskiej Szkole Mody. Po ukończeniu studiów pracowała jako redaktor dla Harper’s Bazaar Korea, a następnie przeniosła się do Berlina, gdzie rozpoczęła swoją karierę muzyczną.
Kariera.
Gou pierwsze kroki w muzyce stawiała dzięki swojej przyjaciółce z Korei. Swój pierwszy koncert miała w Cirque Le Soir w Soho, a później występowała co tydzień w The Book Club we wschodnim Londynie. W 2013 roku nauczyła się korzystać z programu Ableton Live i zaczęła tworzyć swoje własne utwory. Jej pierwszy utwór, "Hungboo", został ukończony w 2014 roku". Hungboo" został nazwany na cześć bohatera koreańskiej bajki. Po raz pierwszy zagrała ten utwór w Korei na gali otwarcia Style Icon Awards w 2016 roku, z udziałem nagradzanego aktora Yoo Ah-in.
Pierwsze nagrania Peggy Gou zadebiutowały w styczniu 2016 roku dzięki wytwórni Radio Slave Rekids. Następnie wydała cztery EP’ki, w tym "Seek for Maktoop", z przebojowym utworem "It Makes You Forget (Itgehane)". "Nazwa Maktoop" pochodzi od arabskiego słowa „maktoob”, co jest odpowiednikiem słowa „napisane” lub „przeznaczenie”. Następnie pojawiły się dwa nowe albumy muzyczne "Once" and "Han Jan" w 2018 r. oraz "Moment" w kwietniu 2019 r., na których Peggy pierwszy raz zaśpiewała swoim głosem.
Gou wyruszyła w swoją pierwszą trasę po Ameryce Północnej i zadebiutowała w Boiler Roomie w Nowym Jorku w 2017 roku. Została pierwszą koreańską DJ-ką, która zagrała w berlińskim klubie nocnym Berghain. Artystka daje ponad sto koncertów w ciągu roku i występuje u boku takich artystów jak Moodymann, Blessed Madonna i DJ Koze. Od tego czasu ma na swoim koncie występy na festiwalach takich jak Coachella, Glastonbury, Sonus, Dekmantel w Amsterdamie, londyńskim Printworks, Amsterdam Dance Event, Primavera Sound w Portugalii, Sónar w Barcelonie, a także na pokazie mody Virgil Abloh’a. W wywiadzie dla "Vice" stwierdziła, że woli trzymać się z dala od polityki i po prostu występować dla ludzi, którzy chcą słuchać jej muzyki.
Gou wydała swoją muzykę w wytwórniach Ninja Tune i Phonica w 2018 roku. W tym samym roku "It Makes You Forget (Itgehane)" zdobył nagrodę dla najlepszego utworu na rozdaniu AIM Independent Music Awards. Piosenka "It Makes You Forget (Itgehane)" znalazła się również na playliście gry FIFA 2019.
W 2019 roku czasopismo Forbes nazwało Gou jednym z azjatyckich liderów, pionierów i przedsiębiorców poniżej 30 roku życia. W lutym założyła własną wytwórnię modową KIRIN („żyrafa” po koreańsku), która wspierana była przez Virgila Abloha, w ramach New Guards Group, a następnie własną niezależną wytwórnię płytową Gudu Records. Producentka stwierdziła, że stworzyła Gudu Records, aby dać artystom zaczynającym karierę muzyczną, lepsze możliwości i traktowanie, bazując na swoich doświadczeniach z początków jej kariery.
W lipcu Gou wydała swój pierwszy teledysk do przeboju z 2019 roku, "Starry Night", wyłącznie w serwisie Apple Music, który wyreżyserowany został przez Jonasa Lindstroema, gdzie poraz kolejny wystąpiła z Yoo Ah-in, głównym aktorem z nagradzanego południowokoreańskiego filmu "Burning". Teledysk został wydany na całym świecie na platformie YouTube we wrześniu 2019 r.
W grudniu 2020 r. Gou dołączyła "do" sylwestrowych "DJ Mixes" w serwisie Apple Music wraz z 21 innymi artystami elektronicznymi. Następnie wydała swój siódmy singiel "Nabi" w czerwcu 2021 r., z udziałem Oh Hyuk, członkiem koreańskiego zespołu indie rockowego Hyukoh, który był hołdem złożonym jej nastoletnim czasom, kawałek "I Go," nazwała „Moją własną wyobraźnią dźwięków, które kochałam gdy dorastałam”.

</doc>
<doc id="5316470" url="https://pl.wikipedia.org/wiki?curid=5316470" title="Ian Garry">
Ian Garry

Ian Garry (ur. 17 listopada 1997 w Portmarnock) – irlandzki zawodnik mieszanych sztuk walki. Były mistrz organizacji Cage Warriors w wadze półśredniej, aktualnie zawodnik Ultimate Fighting Championship.
Kariera MMA.
Zadebiutował w walkach amatorskich w listopadzie 2017 roku i zakończył karierę amatorską rok później 2018 roku, zdobywając rekord sześciu zwycięstw i jednej porażki. 
Zawodowo zadebiutował w lutym 2019 roku na gali Cage Warriors 101, gdzie wygrał z Jamesem Sheehanem przez jednogłośną decyzję. Garry na galach Cage Warriors występował jeszcze pięciokrotnie, wszystkie walki zwyciężając przed upływem regulaminowego czasu. W czerwcu 2021 roku, na gali Cage Warriors 125 zmierzył się z Jackiem Grantem w walce o mistrzostwo organizacji. Walkę zwyciężył przez jednogłośną decyzję.
W lipcu 2021 roku panujący mistrz wagi półśredniej Cage Warriors ogłosił, że podpisał kontrakt z UFC. Data jego debiutu przypadła na 6 listopada 2021 roku, a rywalem został Jordan Williams. Garry odniósł zwycięstwo w pierwszej rundzie na gali UFC 268. W następnym pojedynku dla amerykańskiej organizacji Garry zmierzył się z Darianem Weeksem w kwietniu 2022 roku na gali UFC 273. Wygrał walkę jednogłośną decyzją. Do kolejnej walki Garrego w UFC doszło 2 lipca 2022 roku na gali UFC 276. Wówczas Garry pokonał przez jednogłośną decyzję Gabriela Greena.

</doc>
<doc id="5316471" url="https://pl.wikipedia.org/wiki?curid=5316471" title="Ahmed Waseem Razeek">
Ahmed Waseem Razeek

Ahmed Waseem Razeek (ur. 13 września 1994 w Berlinie) – niemiecki piłkarz lankijskiego pochodzenia grający na pozycji skrzydłowego w klubie Gokulam Kerala FC.
Kariera juniorska.
Razeek grał jako junior w Neuköllner FC Rot-Weiß, SV Tasmanii Berlin (do 2009) i Tennis Borussia Berlin (2009–2011). 1 lipca 2011 trafił on do młodzieżowej drużyny Unionu Berlin, gdzie grał do 2012 roku.
Kariera seniorska.
Union Berlin II.
Razeek zadebiutował w rezerwach Unionu Berlin 14 września 2012 roku w meczu z FC Carl Zeiss Jena (przeg. 0:1). Pierwszą bramkę zawodnik ten zdobył 10 kwietnia 2013 w wygranym 1:2 spotkaniu przeciwko 1. FC Magdeburgowi. Łącznie dla rezerw Unionu Berlin Lankijczyk rozegrał 34 mecze strzelając 9 goli.
Union Berlin.
Razeek zaliczył debiut dla Unionu Berlin 19 kwietnia 2014 roku w starciu z Karlsruher SC (przeg. 3:2). Było to jego jedyne spotkanie w barwach tego zespołu.
1. FC Magdeburg.
Razeek przeszedł do 1. FC Magdeburg 1 lipca 2015. Zadebiutował on dla tego klubu 24 lipca 2015 w meczu z FC Rot-Weiß Erfurt (wyg. 2:1), notując wtedy również asystę. Pierwszą bramkę zawodnik ten zdobył 28 listopada 2015 w zremisowanym 2:2 spotkaniu przeciwko rezerwom VfB Stuttgart zaliczając dublet. Łącznie dla 1. FC Magdeburg Lankijczyk rozegrał 40 meczów, strzelając 4 gole.
FC Rot-Weiß Erfurt.
Razeek przeniósł się do FC Rot-Weiß Erfurt 1 lipca 2017. Debiut dla tego zespołu zaliczył on 22 lipca 2017 w zremisowanym 1:1 spotkaniu przeciwko Preußen Münster. Pierwszego gola piłkarz ten strzelił 26 sierpnia 2017 w meczu z VfR Aalen (1:1). Ostatecznie w barwach FC Rot-Weiß Erfurt Lankijczyk wystąpił 32 razy, zdobywając 4 bramki.
Berliner AK 07.
Razeek trafił do Berliner AK 07 25 lipca 2019. Zadebiutował on dla tego klubu trzy dni później w meczu z Bischofswerdaer FV 08 (wyg. 4:2). Pierwszą bramkę zawodnik ten zdobył 19 października 2019 w wygranym 1:4 spotkaniu przeciwko ZFC Meuselwitz. Łącznie dla Berliner AK 07 Lankijczyk rozegrał 13 meczów, strzelając 2 gole.
Up Country Lions SC.
Razeek przeszedł do Up Country Lions SC 1 stycznia 2021. W barwach tego klubu Lankijczyk wystąpił 8 razy, zdobywając 6 bramek.
Gokulam Kerala FC.
Razeek przeniósł się do Gokulam Kerala FC 31 stycznia 2022. Zadebiutował on dla tego klubu 9 kwietnia 2022 w starciu z Indian Arrows (wyg. 5:0), zdobywając swoją pierwszą bramkę i notując asystę.
Kariera reprezentacyjna.
Sri Lanka.
Razeek zadebiutował w drużynie narodowej Sri Lanki 19 listopada 2019 w meczu z reprezentacją Turkmenistanu (przeg. 2:0). Pierwszą bramkę zawodnik ten zdobył 5 czerwca 2021 w przegranym 3:2 spotkaniu przeciwko Libanowi notując dublet.
Sukcesy.
Sukcesy w karierze klubowej:

</doc>
<doc id="5316479" url="https://pl.wikipedia.org/wiki?curid=5316479" title="Perswazje (film 2022)">
Perswazje (film 2022)

Perswazje (ang. "Persuasion") – amerykański film fabularny z 2022 roku. Adaptacja powieści "Perswazje" autorstwa Jane Austen.
Fabuła.
Anna Elliot została przekonana przez swoją rodzinę do rezygnacji z wyjścia za mąż za Fryderyka Wentwortha. 8 lat po tym zdarzeniu kapitan Wentworth ponownie zjawia się w życiu Anny, żyjącej ze snobistyczną rodziną na skraju bankructwa.

</doc>
<doc id="5316481" url="https://pl.wikipedia.org/wiki?curid=5316481" title="Polskie Drogi Wodne">
Polskie Drogi Wodne

Polskie Drogi Wodne – przedsiębiorstwo państwowe istniejące a latach 1946–1947, mające na celu podejmowanie inwestycji, eksploatacji i konserwacji szlaków wodnych.
Powołanie przedsiębiorstwa.
Na podstawie dekretu z 1946 r. o utworzeniu przedsiębiorstwa państwowego "Polskie Drogi Wodne" ustanowiono nowe przedsiębiorstwo.
Zadania przedsiębiorstwa.
Do zadań przedsiębiorstwa należało:
Statut przedsiębiorstwa.
Przedsiębiorstwo miało osobowość prawną i było prowadzone według zasad handlowych z uwzględnieniem potrzeb Państwa oraz interesów życia społecznego.  
Nadzór nad przedsiębiorstwem.
Zwierzchni nadzór nad przedsiębiorstwem sprawował Minister Komunikacji, który działał w porozumieniu z Ministrem Skarbu oraz Ministrem Przemysłu. Bezpośredni nadzór nad przedsiębiorstwem sprawowała rada nadzorcza, którą powoływał i zwalniał Minister Komunikacji. Rada nadzorcza składała się z przewodniczącego i 6 członków.
Zniesienie przedsiębiorstwa.
Na podstawie dekretu z 1947 r. o uchyleniu dekretu z dnia 5 kwietnia 1946 r. o utworzeniu przedsiębiorstwa państwowego "Polskie Drogi Wodne" zniesiono przedsiębiorstwo.

</doc>
<doc id="5316485" url="https://pl.wikipedia.org/wiki?curid=5316485" title="Zaroślak popielaty">
Zaroślak popielaty

Zaroślak popielaty ("Atlapetes canigenis") – endemiczny gatunek małego ptaka z rodziny pasówek (Passerellidae). Znany jest tylko z niewielkiego obszaru w południowym Peru w zasadzie pokrywającego się z regionem Cuzco. Uznawany za gatunek najmniejszej troski.
Systematyka.
Gatunek po raz pierwszy zgodnie z zasadami nazewnictwa binominalnego opisał Frank Michler Chapman, nadając mu nazwę "Atlapetes canigenis". Opis ukazał się w 1919 roku w "Bulletin of the American Museum of Natural History". Autor jako miejsce typowe wskazał Torontoy w dolinie rzeki Urubamba w regionie Cuzco w Peru. IOC nie wyróżnia podgatunków. Dawniej uważany był za podgatunek zaroślaka ciemnego ("A. schistaceus"). Dane molekularne sugerują, że zaroślak popielaty jest genetycznie najbliżej spokrewniony z zaroślakiem czarnobrodym ("A. melanolaemus") i zaroślakiem czarnookim ("A. forbesi").
Zasięg występowania.
Zaroślak popielaty jest spotykany tylko na niewielkim obszarze w Andach, w południowo-środkowym Peru. Zasięg jego występowania pokrywa się prawie całkowicie z granicami regionu Cuzco. Najdalej na północ wysunięte stanowiska znajdują się w San Fernando w dolinie rzeki Apurímac i San Luis w dorzeczu Urubamba. Najdalej na południe wysunięte stanowiska to Torontoy w dorzeczu Urubamba i Bosque Ccasapta w dorzeczu Apurímac. Występuje na wysokości od 2400 do 3000 m n.p.m.
Ekologia.
Zaroślak popielaty jest gatunkiem endemicznym. Jego głównym habitatem są obrzeża wilgotnych lasów górskich w dolinach rzek w Andach. Brak jest szczegółowych informacji o jego diecie. Prawdopodobnie jest gatunkiem wszystkożernym, zjadającym bezkręgowce, nasiona i być może drobne owoce.
Rozmnażanie.
Brak szczegółowych informacji o rozmnażaniu, gniazdach i jajach.
Status.
Zaroślak popielaty wpisany jest do Czerwonej księgi gatunków zagrożonych IUCN jako gatunek najmniejszej troski ("Least Concern"). Jego zasięg występowania według szacunków organizacji BirdLife International obejmuje około 47,1 tys. km². Liczebność populacji nie jest oszacowana, ale gatunek jest uznawany za dosyć pospolity. BirdLife International uznaje trend liczebności populacji za spadkowy z powodu utraty siedlisk.

</doc>
<doc id="5316486" url="https://pl.wikipedia.org/wiki?curid=5316486" title="Lankijska odmiana języka angielskiego">
Lankijska odmiana języka angielskiego

Lankijska odmiana języka angielskiego (, ang. skrót SLE) – terytorialna odmiana języka angielskiego używana na Sri Lance. Termin "Singlish" od "Sri Lankan English" notowany jest w literaturze przedmiotu od 1972 roku. Klasyfikowanie jej jako oddzielnej odmiany dialektalnej języka angielskiego uznawane jest za kontrowersyjne. 
Choć językiem angielskim posługuje się na Sri Lance zaledwie 23.8% społeczeństwa (według danych z 2012 roku), jest on często używany w celach oficjalnych oraz komercyjnych. SLE jest językiem ojczystym dla co najwyżej 5400 osób. Lankijska odmiana języka angielskiego używana jest także w literaturze.
Historia.
Języki syngaleski oraz tamilski miały wpływ na angielszczyznę od 1681 roku. Gdy w 1948 roku Sri Lanka stała się niepodległa, angielski stracił status języka urzędowego, choć w późniejszych latach używanie go w oficjalnych sytuacjach stawało się coraz częstsze.
Zapożyczenia w angielskim z języków Sri Lanki.
Zapożyczenia z języków Sri Lanki dotyczą głównie nazw miejscowej fauny i flory (np. "wanderoo", czyli słowo oznaczające makaka lwiego). Część z nich (anakonda, betel, ratan) za pośrednictwem angielszczyzny trafiła do języka polskiego.

</doc>
<doc id="5316493" url="https://pl.wikipedia.org/wiki?curid=5316493" title="Andrzej Tęczyński (podstoli)">
Andrzej Tęczyński (podstoli)



</doc>
<doc id="5316497" url="https://pl.wikipedia.org/wiki?curid=5316497" title="Rally Zlatni Piassatzi 1974">
Rally Zlatni Piassatzi 1974

Rajd Złote Piaski 1974 (5. Rally Zlatni Piassatzi) – 5 edycja rajdu samochodowego Rajd Bułgarii rozgrywanego w Bułgarii. Rozgrywany był od 20 do 23 czerwca 1974 roku. Była to czternasta runda Rajdowych Mistrzostw Europy w roku 1974 oraz druga runda Rajdowego Pucharu Pokoju i Przyjaźni w roku 1974.

</doc>
<doc id="5316498" url="https://pl.wikipedia.org/wiki?curid=5316498" title="Porsche 911 T">
Porsche 911 T



</doc>
<doc id="5316499" url="https://pl.wikipedia.org/wiki?curid=5316499" title="Polski Fiat 125p 1600 Monte Carlo">
Polski Fiat 125p 1600 Monte Carlo



</doc>
<doc id="5316501" url="https://pl.wikipedia.org/wiki?curid=5316501" title="Moskvich 412">
Moskvich 412



</doc>
<doc id="5316504" url="https://pl.wikipedia.org/wiki?curid=5316504" title="Rajd Zlatni Piassatzi 1974">
Rajd Zlatni Piassatzi 1974



</doc>
<doc id="5316505" url="https://pl.wikipedia.org/wiki?curid=5316505" title="Robert Razakowski">
Robert Razakowski

Robert Razakowski (ur. 22 listopada 1968 w Częstochowie) – polski piłkarz występujący na pozycji obrońcy lub pomocnika.
Życiorys.
Był juniorem GKS Katowice. W 1986 roku został włączony do pierwszego składu GKS. Zawodnikiem katowickiego klubu był do 1994 roku, z przerwą na grę w Śląsku Wrocław (1990/1991) i Zagłębiu Sosnowiec (1992/1993). W 1991 roku zdobył z GKS Superpuchar Polski, a w sezonie 1987/1988 wziął udział w wygranym przez GKS meczu ze Sportulem Studențesc Bukareszt w ramach Pucharu UEFA. Ogółem wystąpił w 59 meczach I ligi, zdobywając jednego gola. W 1994 roku został zawodnikiem KS Myszków, dla którego występował do 2001 roku, z wyłączeniem sezonu 1998/1999, kiedy to był zawodnikiem Polonii/Szombierek Bytom. Po 2001 roku występował w klubach niższych lig, okazjonalnie łącząc grę z pracą w Wielkiej Brytanii. Karierę zawodniczą zakończył w 2008 roku. W 2012 roku został trenerem CKS Czeladź, z którym to klubem uzyskał awans do klasy A.

</doc>
<doc id="5316507" url="https://pl.wikipedia.org/wiki?curid=5316507" title="Rajd Złote Piaski 1974">
Rajd Złote Piaski 1974



</doc>
<doc id="5316508" url="https://pl.wikipedia.org/wiki?curid=5316508" title="Rajd Bułgarii 1974">
Rajd Bułgarii 1974



</doc>
<doc id="5316509" url="https://pl.wikipedia.org/wiki?curid=5316509" title="Paweł Jasieński">
Paweł Jasieński



</doc>
<doc id="5316521" url="https://pl.wikipedia.org/wiki?curid=5316521" title="Badulla (dystrykt)">
Badulla (dystrykt)

Badulla (syng. බදුල්ල දිස්ත්‍රික්කය "badūlla distrikkaya," tamil. பதுளை மாவட்டம் "Patuḷai māvaṭṭam") – dystrykt Sri Lanki znajdujący się w Prowincji Uwa.
Jego powierzchnia wynosi 2 861 km², w 2011 zamieszkany był przez 886 000 osób.

</doc>
<doc id="5316524" url="https://pl.wikipedia.org/wiki?curid=5316524" title="Start Wola Mielecka">
Start Wola Mielecka



</doc>
<doc id="5316527" url="https://pl.wikipedia.org/wiki?curid=5316527" title="Tadeusz Lipiński">
Tadeusz Lipiński



</doc>
<doc id="5316530" url="https://pl.wikipedia.org/wiki?curid=5316530" title="Teheran (ujednoznacznienie)">
Teheran (ujednoznacznienie)



</doc>
<doc id="5316536" url="https://pl.wikipedia.org/wiki?curid=5316536" title="Fábio Carvalho">
Fábio Carvalho

Fábio Leandro Freitas Gouveia Carvalho (ur. 30 sierpnia 2002 w Torres Vedras) – portugalski piłkarz angielskiego pochodzenia występujący na pozycji pomocnika w angielskim klubie Liverpool oraz w reprezentacji Portugalii do lat 21. Wychowanek Benfiki, w trakcie swojej kariery grał także w Fulham. Młodzieżowy reprezentant Anglii.

</doc>
<doc id="5316537" url="https://pl.wikipedia.org/wiki?curid=5316537" title="Rally Piancavallo">
Rally Piancavallo



</doc>
<doc id="5316539" url="https://pl.wikipedia.org/wiki?curid=5316539" title="Tadeusz Lipiński (porucznik)">
Tadeusz Lipiński (porucznik)

Tadeusz Lipiński (ur. 12 października 1897 w Nowym Brzesku, zm. 1940 w ZSRR) – porucznik saperów Wojska Polskiego, ofiara zbrodni katyńskiej. 
Życiorys.
Urodził się 12 października 1897 w Nowym Brzesku, w rodzinie Joachima i Marii z Massalskich. W 1916 wstąpił do Polskiej Organizacji Wojskowej. Od 1918 roku w szeregach 2 Pułku Szwoleżerów Rokitniańskich, brał udział w walkach z oddziałami czeskimi na Śląsku Cieszyńskim, za co otrzymał Krzyż Walecznych. 
W lipcu 1919 r. skierowany do Szkoły Podchorążych Piechoty w Komorowie, skąd przeszedł następnie do Szkoły Podchorążych Saperów w Warszawie. Wziął udział w wojnie polsko-bolszewickiej.
1 czerwca 1921 pełnił służbę w Grupie Inżynieryjnej nr 5, a jego oddziałem macierzystym był 5 pułk saperów. Później służył w 10 pułku saperów. W 1923 został awansowany do stopnia porucznika ze starszeństwem z dniem 1 grudnia 1921 w korpusie oficerów inżynierii i saperów. Z dniem 30 września 1928 został przeniesiony do rezerwy w następstwie „stwierdzonej przez komisję superrewizyjną utraty zdolności fizycznych”. W 1934 jako oficer rezerwy pozostawał w ewidencji Powiatowej Komendy Uzupełnień Ostrowiec. Posiadał przydział w rezerwie do 2 batalionu saperów w Puławach.
Skorzystał z możliwości zamieszkania na Wołyniu w ramach osadnictwa wojskowego, wspieranego przez państwo polskie na Kresach Wschodnich i w lipcu 1938 przeniósł się do miejscowości Deraźne w powiecie rówieńskim.
Zmobilizowany, wziął udział w walkach podczas kampanii wrześniowej. 8 kwietnia 1940 r. został aresztowany przez NKWD w Tuczynie i osadzony w więzieniu w Równem. 31 maja 1940 r. został wywieziony do więzienia NKWD w Kijowie. Jego nazwisko znajduje się na tzw. Ukraińskiej Liście Katyńskiej, na liście dyspozycyjnej 66/1-90. Ofiary tej części zbrodni katyńskiej zostały pochowane na otwartym w 2012 Polskim Cmentarzu Wojennym w Kijowie-Bykowni.
Jego dokumenty, w tym książeczka wojskowa, ukryte na terenie szkoły w Tuczynie, zostały odnalezione latem 2008 r.

</doc>
<doc id="5316541" url="https://pl.wikipedia.org/wiki?curid=5316541" title="Cetno i licho">
Cetno i licho

Cetno i licho – prosta gra losowa o pochodzeniu staroeuropejskim.
Historia.
Grecy znali tę grę pod nazwą "artiazein", a Rzymianie – "ludere" "par impar". Gracze mieli za zadanie zgadnąć, czy liczba przedmiotów, o które się gra, jest parzysta ("czetno," "cetno""," "cet", "cot" lub "čet"), czy nieparzysta ("licho" lub "liszka"). Dawniej słowo "cetno" oznaczało równą liczbę. Licho oznacza tu coś nie do pary, nieszczęście albo diabła. Grano m.in. o białe i czarne pionki lub za pomocą linii narysowanych w popiele czy piasku. Gra miała wówczas podtekst religijny i odnosiła się do przywoływania rodzanic.
Grano z użyciem małych przedmiotów: kamyków, orzechów, ziaren. Wykorzystywano również pieniądze. Gra mogła przyjąć formę zakładu lub wróżby: cetno przepowiadało pomyślność, licho niepowodzenie.
Gra była powszechna do XX wieku. Współcześnie występuje w regionie kurpiowskiej Puszczy Zielonej i Białej. Gra się w nią za pomocą fafernuchów chowanych w dłoniach. Gdy współzawodnik udzielił błędnej odpowiedzi, musiał oddać swoje ciastka.
W tekstach kultury.
Nazwę gry wykorzystano w tytułach książek. Odwołanie do gry pojawia się w wypowiedzi czarodzieja Istredda w opowiadaniu "Okruch lodu" w tomie "Miecz przeznaczenia" autorstwa Andrzeja Sapkowskiego. Wspomina ją również Maria Dąbrowska w opowiadaniach "Boże Narodzenie" oraz "Uśmiech dzieciństwa".

</doc>
<doc id="5316545" url="https://pl.wikipedia.org/wiki?curid=5316545" title="Katedra świętego Wawrzyńca w Trogirze">
Katedra świętego Wawrzyńca w Trogirze

Katedra świętego Wawrzyńca w Trogirze – rzymskokatolicki kościół znajdujący się w Trogirze. Jest to romańsko-gotycka trójnawowa bazylika na terenie dzisiejszej Chorwacji. Jest ona wpisana na listę UNESCO jako część historycznego miasta Trogir.
Historia.
Budowa katedry rozpoczęła się w 1213 roku, za czasów panowania węgierskiego i zakończyła w XVII wieku. Była ona zbudowana w miejscu poprzedniego kościoła, który został zburzony w czasie najazdu saracenów w 1123 r. W katedrze pochowany jest św. Jan z Trogiru, patron miasta. Jan był biskupem Trogiru, który brał udział w misji dyplomatycznej pokojowego przekazania miast dalmackich królowi Kolomanowi, po jego skutecznym podboju Chorwacji. Katedra została w większości ukończona już w XIII wieku, dlatego jej dominującym stylem jest styl romański.
Architektura.
Kościół ten jest przykładem przenikania się stylów architektonicznych od romańskiego po renesansowy.
Romańską częścią świątyni jest jej bryła zewnętrzna wraz z jednym z arcydzieł chorwackiej sztuki: portalem mistrza Radovana. Jest on podzielony na dwie części tematyczne, górną oraz dolną. Górna ukazuje rzeźby oparte na historiach ewangelicznych. Centralna scena górnej części znajduje się na lunecie nad wejściem, jest to scena narodzin Chrystusa. Na łuku pośrodku scena ta jest kontynuowana, można zobaczyć anioły patrzące z radością na narodziny. Na najbardziej zewnętrznym łuku znajdują się sceny z życia Chrystusa od zwiastowania do zmartwychwstania. Z kolei w dolnej części od wewnętrznej strony pojawiają się sceny związane z codziennym życiem mieszkańców miasta, dalej wyrzeźbione są wizerunki świętych. Z zewnątrz po obu stronach znajdują się rzeźby dwóch lwów, depczących węże. Na lwach stoją Adam i Ewa. Mistrz Radovan w górnej części wyrył swoje imię oraz datę skończenia portalu.
Gotycką częścią świątyni jest sklepienie kolebkowe nawy głównej oraz rozety znajdujące się w fasadzie Katedry. Ważnym obiektem jest gotycka dzwonnica z okiennicami drugiego piętra wzorowanymi na gotyku weneckim. Na początku XV wieku dobudowano także późnorenesansową kaplicę świętego Wawrzyńca. W 1331 r. powstało cyborium na planie kwadratu osadzone na czterech kolumnach, z podwójnym baldachimem na planie ośmiokąta zdobione przez akroterion przedstawiający scenę zwiastowania. Zostało one wykonane przez anonimowego mistrza Maura.
Najlepszym przykładem renesansowego stylu w katedrze jest kaplica św. Jana z Trogiru. Została ona wykonana w latach 1468–1482 przez Niccolò di Giovanni Fiorentino oraz Andrea Alessiego. Kaplica ta jest wzorowana na świątyni Jowisza z Pałacu Dioklecjana w Splicie i cechuje się harmonią architektoniczno-rzeźbiarską. Posiada ona kolebkowe kasetonowe sklepienie, które zostało zbudowane bez użycia podpór i przęseł. W kasetonach znajdują się rzeźby głów aniołów. Pośrodku sklepienia wyrzeźbiona jest postać Boga Ojca trzymającego kulę ziemską. Po bokach we wnękach znajdują się figury 12 apostołów. Na środku w kaplicy stoi nagrobek świętego Jana, wokół nagrobka znajdują się rzeźby dwóch aniołów. Z tego okresu pochodzi także baptysterium zaprojektowane przez Andrea Alessiego. Łączy ono sztukę gotycką oraz renesansową, szczególnie ciekawe jest kasetonowe sklepienie oparte o ostrołuk sklepienny. Artysta na ścianach stosuje pilastry zainspirowane porządkiem korynckim.

</doc>
<doc id="5316547" url="https://pl.wikipedia.org/wiki?curid=5316547" title="Karolina Wójcik">
Karolina Wójcik



</doc>
<doc id="5316549" url="https://pl.wikipedia.org/wiki?curid=5316549" title="Suella Braverman">
Suella Braverman

Suella Braverman, właśc. Sue-Ellen Cassiana Braverman, nazwisko panieńskie Fernandes (ur. 3 kwietnia 1980 w Londynie) – brytyjska prawniczka (barrister) i polityk pochodzenia hinduskiego, członek Partii Konserwatywnej, poseł do Izby Gmin z okręgu Fareham. W okresie od 13 lutego 2020 do 2 marca 2021 oraz od 10 września 2021 prokurator generalny Anglii i Walii. Od 6 września 2022 do 19 października 2022 i ponownie od 25 października 2022 minister spraw wewnętrznych w gabinecie Liz Truss oraz w gabinecie Rishiego Sunaka.
Życiorys.
Jej obydwoje rodzice wyemigrowali do Wielkiej Brytanii z Afryki – ojciec z Kenii, a matka z Mauritiusu w latach 60. XX wieku. Urodziła się w Londynie. Ukończyła studia prawnicze na Queens’ College oraz prawo europejskie i francuskie na Université Panthéon-Sorbonne.
W 2005 roku kandydowała na posła do Izby Gmin z okręgu Leicester East, przegrywając z kandydatem Partii Pracy, Keithem Vazem. W 2015 została wybrana posłem do Izby Gmin z okręgu Fareham. Uzyskała reelekcję w 2017 i 2019 roku.
13 lutego 2020 została powołana na stanowisko prokuratora generalnego Anglii i Walii, w okresie od 2 marca do 10 września 2021 w związku z jej ciążą stanowisko to zajmował tymczasowo Michael Ellis.
W lipcu 2022 w związku z ogłoszeniem przez Borisa Johnsona rezygnacji z funkcji premiera Wielkiej Brytanii oraz lidera Partii Konserwatywnej zgłosiła swoją kandydaturę na lidera partii. Jej kandydaturę odrzucono w drugiej turze głosowania.
6 września 2022 została powołana na stanowisko ministra spraw wewnętrznych. Ustąpiła 19 października 2022 z powodu użycia prywatnej skrzynki e-mail do wysłania oficjalnego, państwowego dokumentu. 25 października 2022 została ponownie powołana na stanowisko ministra spraw wewnętrznych w gabinecie Rishiego Sunaka.

</doc>
<doc id="5316558" url="https://pl.wikipedia.org/wiki?curid=5316558" title="Calvin Ramsay">
Calvin Ramsay

Calvin William Ramsay (ur. 31 lipca 2003 w Aberdeen) – szkocki piłkarz występujący na pozycji obrońcy w angielskim klubie Liverpool oraz w reprezentacji Szkocji do lat 21. Wychowanek Aberdeen.

</doc>
<doc id="5316565" url="https://pl.wikipedia.org/wiki?curid=5316565" title="Mistrzostwa Europy w Łucznictwie Polowym 2011">
Mistrzostwa Europy w Łucznictwie Polowym 2011

19. Mistrzostwa Europy w łucznictwie polowym odbyły się w dniach 12 - 18 września w Montevarchi we Włoszech. Zawodniczki i zawodnicy startowali w konkurencji łuków dowolnych, gołych oraz bloczkowych. Po raz pierwszy rozegrano zawody drużynowe juniorów.
Polacy nie startowali.

</doc>
<doc id="5316578" url="https://pl.wikipedia.org/wiki?curid=5316578" title="FJAAK">
FJAAK

FJAAK – berliński zespół muzyczny tworzący muzykę techno, głównie live act, założony przez Felixa Wagnera i Aarona Röbiga.
Historia.
Projekt FJAAK założony został w 2009 roku przez Felixa Wagnera, jego brata Johannesa Wagnera, Aarona Röbiga i Kevina Kozickiego w dzielnicy berlina, Spandau. Cała grupa była muzykami, grając na takich instrumentach jak fortepian czy gitara. Program Ableton Live, pozwolił im eksperymentować z muzyką i jej tworzeniem. Jednak produkcja muzyki za pomocą samplerów i automatów perkusyjnych spowodowała największe zaangażowanie w tworzenie muzyki, stając się ich głównymi narzędziami, dzięki którym są rozpoznawalni.
Pierwsze koncerty grali głównie na prywatnych imprezach lub niezapowiedzianych wydarzeniach, organizowanych w Spandau i okolicach. Ze względu na okres maturalny, jeden z braci Johannes Wagner, opuścił grupę.
Po zakończeniu edukacji grupa FJAAK po raz pierwszy zaczęła dystrybuować swoją muzykę. Pierwsze utwory pojawiły się dzięki wytwórni "Baalsaal Music", która w tym czasie należała do Fritza Kalkbennera. Pierwsze studio nagraniowe stworzyli w Berlinie, w dzielnicy Prenzlauer Berg. W tym samym czasie Felix i Aaron rozpoczęli studia na kierunku inżynierii dźwięku. W 2013 roku klub Berghain zaproponował im współpracę, co zapoczątkowało ich karierę międzynarodową. Rok później zatrudnieni zostali przez wytwórnię berlińskiego duetu techno "Modeselektor". W 2017 roku zadebiutował ich pierwszy album FJAAK, wydany przez Modeselektor Monkeytown. W styczniu 2019 roku zespół ogłosił, że Kevin Kozicki nie jest już częścią zespołu, który do dziś funkcjonuje jako duet.
W 2019 roku FJAAK założył własną wytwórnię, "Spandau20" i zaczął wydawać następne single. Po wybuchu pandemii w 2020 i 2021 roku FJAAK rozpoczął publikacje albumów charytatywnych "SYS=Support Your Scene", które pomagają wesprzeć finansowo wybrane kluby na świecie.
Dyskografia.
Albumy.
Źródło: Discogs.
Single.
Źródło: Discogs.

</doc>
<doc id="5316586" url="https://pl.wikipedia.org/wiki?curid=5316586" title="Keeni (stacja kolejowa)">
Keeni (stacja kolejowa)

Keeni – stacja kolejowa w miejscowości Keeni, w prowincji Valga, w Estonii. Położona jest na linii Tartu - Valga.

</doc>
<doc id="5316587" url="https://pl.wikipedia.org/wiki?curid=5316587" title="SpaceX CRS-26">
SpaceX CRS-26

SpaceX CRS-26 – bezzałogowa misja zaopatrzeniowa statku Dragon 2 firmy SpaceX do Międzynarodowej Stacji Kosmicznej. Start rakiety miał miejsce w listopadzie 2022. Kapsuła SpaceX Dragon-2 dotarła do ISS dzień później i zadokowała do modułu Harmony.

</doc>
<doc id="5316588" url="https://pl.wikipedia.org/wiki?curid=5316588" title="Słownictwo mormońskie">
Słownictwo mormońskie

Słownictwo mormońskie – słowa i wyrażenia typowe dla wyznań przynależnych do ruchu świętych w dniach ostatnich.
Święci w dniach ostatnich, potocznie określani jako mormoni, dzielą liczne elementy swego językowego dziedzictwa z innymi grupami wyrosłymi z tradycji żydowskiej, jak również z szeregiem kościołów chrześcijańskich. Niemniej, wiele używanych przez mormonów słów i wyrażeń ma swe własne, typowe tylko dla tej tradycji znaczenie.
Z uznawanego przez wyznania należące do tej tradycji kanonu pism świętych wywodzą się słowa takie jak: anioł, apostoł, zadośćuczynienie, chrzest, przymierze, potępienie, diakon, wywyższenie, upadek, chwała, Bóg, niebiosa, piekło, Izraelita, osąd, Mesjasz, patriarcha, kapłaństwo, prorok, odkupienie, pokuta, zmartwychwstanie, sakrament, święty, zbawienie, urim i tummim czy też Syjon. Mimo że słowa te wywieźć można zazwyczaj od wspólnego żydowsko-chrześcijańskiego dziedzictwa, w typowo mormońskim kontekście niosą one ze zupełnie odmienne, swoiste skojarzenia i konotacje.
W mormońskiej myśli, tradycji i kulturze nie występują słowa powszechne w wielu innych gałęziach chrześcijaństwa. Święci w dniach ostatnich nie wykorzystują chociażby takich słów i wyrażeń jak: opat, arcybiskup, beatyfikacja, kardynał, katechizm, wyznanie wiary, diecezja, eucharystia, hostia, parafia, pastor, kaznodzieja, czyściec czy Trójca.
W mormońskiej kulturze przyjęło się by, członkowie Kościoła zwracali się do siebie, szczególnie w sytuacjach o charakterze formalnym, wykorzystując zwroty brat i siostra. Zastępują one słowa takie jak pan czy też pani, pozostające w powszechnym użyciu w świeckim, niezwiązanym z religią kontekście. Używane są też w miejsce tytułów zawodowych czy też naukowych, takich jak doktor czy profesor. Nazwy poszczególnych urzędów w kapłaństwie Aarona i Melchizedeka, takie jak diakon czy kapłan, nie są z reguły wykorzystywanie jako tytuł w odniesieniu do osób ustanowionych na te urzędy. Wyjątek stanowią tutaj urzędy biskupa i starszego, przynależne kolejno do kapłaństwa Aarona i kapłaństwa Melchizedeka. Tytuł starszego można w zasadzie odnieść do każdego dorosłego mężczyzny, który otrzymał kapłaństwo Melchizedeka. W praktyce jednakże jest od zastrzeżony dla mężczyzn pełniących służbę misyjną oraz dla członków władz Kościoła (w tym jego władz naczelnych), członków Kworum Dwunastu Apostołów oraz poszczególnych Kworów Siedemdziesięciu. Jedynym innym powszechnie używanym tytułem jest tytuł prezydenta, odnoszący się do mężczyzn oraz kobiet powołanych do przewodniczenia rozmaitym jednostkom administracyjnym Kościoła.
Na imiona oraz nazwy własne nadawane wśród świętych w dniach ostatnich znaczny wpływ ma Księga Mormona. Imiona takie jak Abinadi, Ammon, Eter, Korihor, Laman, Lehi, Nefi, Moroni czy Zoram wywodzą się wprost z tejże właśnie księgi. Dodatkowo, imię Alma, w krajach angielskojęzycznych i hiszpańskojęzycznych nadawane głównie kobietom, w mormońskiej kulturze uznawane jest za imię męskie, szczególnie w rodzinach od dawna związanych z mormonizmem. Istnieje także odrębna grupa słów typowo mormońskich związana nie tylko z samą Księgą Mormona, ale też z poszczególnymi aspektami doktrynalnymi, jak choćby Kolob, Liahona, deseret czy telestialny. Jeszcze inna, węższa grupa odnosi się bezpośrednio do pojęć związanych z praktykowanym przez świętych w dniach ostatnich kultem świątynnym, jak choćby pokój celestialny, pieczętowanie, rekomendacja świątynna, obdarowanie czy bielizna świątynna.
Z uwagi na pierwotnie głównie anglojęzyczny charakter mormonizmu napotkać można liczne problemy w tłumaczeniu mormońskiej terminologii na inne języki. Specyficzne uwarunkowania mormońskiego dyskursu teologicznego wymusiły na pracujących dla Kościoła tłumaczach wykorzystanie rozmaitych strategii, od stworzenia nowego słowa dla precyzyjnego oddania sensu oryginalnego terminu aż do wykorzystania starszego, rzadziej wykorzystywanego słowa w języku docelowym. W procesie tłumaczenia mormońskich materiałów zdarzają się również przypadki bezpośredniego wykorzystania pożyczek językowych z języka angielskiego.
Na język używany przez świętych w dniach ostatnich znaczący wpływ ma rozległa działalność misyjna podejmowana zwłaszcza przez Kościół Jezusa Chrystusa Świętych w Dniach Ostatnich, największą denominację mormońską. Dar języków jest w mormońskiej kulturze powszechnie łączony ze zdolnością do szybkiego opanowania języka obcego przez działających w imieniu Kościoła misjonarzy. Jednocześnie, występujące wśród niektórych świętych w dniach ostatnich przekonanie o skuteczności kościelnego programu nauki języków obcych może wzmagać postawy ksenofobiczne, na przykład wobec przybywających do Stanów Zjednoczonych imigrantów.
Naukową analizą języka używanego przez świętych w dniach ostatnich zajmuje się między innymi powołane w 1973 Deseret Language and Linguistics Society. Specyficzne mormońskie słownictwo zostało twórczo przetworzone w humorystycznym słowniku "Saintspeak: The Mormon Dictionary" pióra Orsona Scotta Carda (1981).

</doc>
<doc id="5316589" url="https://pl.wikipedia.org/wiki?curid=5316589" title="Mägiste (przystanek kolejowy)">
Mägiste (przystanek kolejowy)

Mägiste – przystanek kolejowy w miejscowości Mägiste, w prowincji Valga, w Estonii. Położony jest na linii Tartu - Valga.

</doc>
<doc id="5316592" url="https://pl.wikipedia.org/wiki?curid=5316592" title="Hugo Ekitike">
Hugo Ekitike

Hugo Ekitike (ur. 20 czerwca 2002 w Reims) – francuski piłkarz kameruńskiego pochodzenia występujący na pozycji napastnika we francuskim klubie Paris Saint-Germain, do którego jest wypożyczony z Reims oraz w reprezentacji Francji do lat 20.
Kariera klubowa.
12 lipca 2020 roku Ekitike podpisał swój pierwszy profesjonalny kontrakt z Reims. Zadebiutował w seniorskiej drużynie w przegranej 3-1 Ligue 1 z Lorient 17 października 2020 r.. 29 stycznia 2021 r. Ekitike dołączył do duńskiego klubu Vejle BK na wypożyczenie na resztę sezonu.
26 września 2021 roku Ekitike strzelił drugą i trzecią bramkę Reims w wygranym 3:1 meczu z Nantes, wchodząc jako rezerwowy. W oknie transferowym ze stycznia 2022 r. Ekitike odrzucił potencjalny transfer do Newcastle United. Prezydent Reims Jean-Pierre Caillot przyznał, że klub otrzymał „bardzo dobre oferty” dla Ekitike, ale powtórzył, że „jest jeszcze kawałek historii do wspólnego napisania”.

</doc>
<doc id="5316593" url="https://pl.wikipedia.org/wiki?curid=5316593" title="Arda Güler">
Arda Güler

Arda Güler (ur. 25 lutego 2005 w Ankarze) – turecki piłkarz, występujący na pozycji pomocnika w tureckim klubie Fenerbahçe SK oraz w reprezentacji Turcji U-17.
Kariera klubowa.
Güler rozpoczął karierę młodzieżową w klubie Gençlerbirliği w 2014 roku. Do sektora młodzieżowego Fenerbahçe dołączył w 2019 roku. Güler podpisał dwuipółletni kontrakt zawodowy z Fenerbahçe 13 stycznia 2021 roku. Güler zadebiutował w pierwszej drużynie jako rezerwowy przeciwko fińskiemu klubowi HJK w meczu rundy play-off Ligi Europy UEFA 2021–22. Odbyła się na stadionie Şükrü Saracoğlu, 19 sierpnia 2021, zakończyła się wynikiem 1:0 dla Fenerbahçe. W swoim pierwszym meczu Süper Lig, 22 sierpnia 2021 r., asystował Miha Zajcowi, który w 89. minucie strzelił na 1:0.
Zaczął dostawać więcej czasu na grę w miarę postępu sezonu 2021-2022. W marcu 2022 roku Güler został najmłodszym strzelcem w historii Süper Lig, mając zaledwie 17 lat trzy tygodnie wcześniej. Do maja 2022 roku Güler strzelił 3 gole i zaliczył 3 asysty w ciągu zaledwie 255 minut gry.

</doc>
<doc id="5316596" url="https://pl.wikipedia.org/wiki?curid=5316596" title="Puka (stacja kolejowa)">
Puka (stacja kolejowa)

Puka – stacja kolejowa w miejscowości Puka, w prowincji Valga, w Estonii. Położona jest na linii Tartu - Valga.

</doc>
<doc id="5316604" url="https://pl.wikipedia.org/wiki?curid=5316604" title="Flagi powiatów w województwie małopolskim">
Flagi powiatów w województwie małopolskim

Flagi powiatów w województwie małopolskim – lista symboli powiatowych w postaci flagi, obowiązujących w województwie małopolskim.
Zgodnie z definicją, flaga to płat tkaniny określonego kształtu, barwy i znaczenia, przymocowywany do drzewca lub masztu. Może on również zawierać herb lub godło danej jednostki administracyjnej. W Polsce jednostki terytorialne (rady gmin, miast i powiatów) mogą ustanawiać flagi zgodnie z „Ustawą z dnia 21 grudnia 1978 o odznakach i mundurach”. W pierwotnej wersji pozwalała ona jednostkom terytorialnym jedynie na ustanawianie herbów. Dopiero „Ustawa z dnia 29 grudnia 1998 o zmianie niektórych ustaw w związku z wdrożeniem reformy ustrojowej państwa” oficjalnie potwierdziła prawo województw, powiatów i gmin do ustanawiania tego symbolu jednostki terytorialnej. Z tej zmiany skorzystały powiaty, przywrócone w 1999.
Od 2002 w województwie małopolskim swoją flagę posiada wszystkie 19 powiatów oraz wszystkie 3 miasta na prawach powiatu. Symbol ten, od 1999, ma ustanowione samo województwo.

</doc>
<doc id="5316605" url="https://pl.wikipedia.org/wiki?curid=5316605" title="Flaga Tarnowa">
Flaga Tarnowa



</doc>
<doc id="5316606" url="https://pl.wikipedia.org/wiki?curid=5316606" title="Flaga powiatu bocheńskiego">
Flaga powiatu bocheńskiego



</doc>
<doc id="5316608" url="https://pl.wikipedia.org/wiki?curid=5316608" title="Ogólnokształcąca Szkoła Baletowa im. Olgi Sławskiej-Lipczyńskiej w Poznaniu">
Ogólnokształcąca Szkoła Baletowa im. Olgi Sławskiej-Lipczyńskiej w Poznaniu

Ogólnokształcąca Szkoła Baletowa im. Olgi Sławskiej-Lipczyńskiej w Poznaniu – państwowa szkoła baletowa położona przy ulicy Gołębiej na terenie Starego Miasta w Poznaniu.
Historia szkoły.
Szkoła, powstała w 1951 roku jako Państwowa Podstawowa Szkoła Choreograficzna, została przekształcona w 1952 roku w Państwową Średnią Szkołę Baletową o 9-letnim cyklu kształcenia. Początkowo mieściła się w Odwachu w Poznaniu. Pierwszym dyrektorem artystycznym była Olga Sławska-Lipczyńska. W 1961 roku szkoła zajęła cały kompleks budynków przy ulicy Gołębiej 8 (wykorzystywany od 1957 roku), a w 1966 roku otrzymała nazwę Państwowej Szkoły Baletowej. W latach 70. XX wieku dyrektorem artystycznym był Conrad Drzewiecki. W latach 1973–2021 w szkole miał swoją siedzibę stworzony przez niego Polski Teatr Tańca.
Od 1991 roku patronką szkoły jest Olga Sławska-Lipczyńska; nazwę Ogólnokształcąca Szkoła Baletowa im. Olgi Sławskiej-Lipczyńskiej wprowadzono w 1999 roku. W 1976, 1991 i 2012 roku, z okazji 25-lecia, 40-lecia i 60-lecia istnienia szkoły, odbyły się zjazdy absolwentów i koncerty w Teatrze Wielkim w Poznaniu. W 2022 roku, w czasie obchodów jubileuszu 70-lecia szkoły, zorganizowano koncert z udziałem uczniów i absolwentów w Auli Artis Collegium Da Vinci.
Szkoła współpracuje z wieloma ośrodkami operowymi i teatralnymi w Polsce i za granicą. W 2016 roku nabyła od archidiecezji poznańskiej budynek szkoły, wcześniej pozostający własnością Kościoła. W 2022 roku uczęszczało do niej ok. 160 uczniów. Od 2001 roku przy szkole działa Towarzystwo Przyjaciół Szkoły Baletowej w Poznaniu, wpisane do rejestru stowarzyszeń.
Budynek.
Szkoła mieści się w barokowym budynku stanowiącym część kompleksu pojezuickiego na Starym Mieście w Poznaniu (wraz z Bazyliką Matki Bożej Nieustającej Pomocy, św. Marii Magdaleny i św. Stanisława Biskupa i dawnym Kolegium Jezuickim, obecną siedzibą Urzędu Miejskiego). Gmach, posiadający trzy elewacje wychodzące na ulice Świętosławską, Gołębią i Klasztorną, powstał w XVIII wieku i jest wpisany do rejestru zabytków.
Do XVIII wieku w tym miejscu przy ul. Gołębiej istniało tzw. Stare Kolegium, szkoła jezuicka uruchomiona w XVI wieku przez biskupa Adama Konarskiego, jeden z ważniejszych ośrodków życia umysłowego i kulturalnego I Rzeczypospolitej, o ambicjach szkoły wyższej. Po 1735 roku, gdy wzniesiono nowy gmach kolegium jezuickiego, zachowany do dzisiaj jako siedziba Urzędu Miejskiego, budynek Starego Kolegium został wyburzony, po czym na jego miejscu przy ul. Gołębiej wzniesiono istniejącą obecnie budowlę, w której również działała szkoła jezuicka.
W 1773 roku, po kasacie zakonu, budynek przejęła Komisja Edukacji Narodowej i przeznaczyła na Wojewódzką Szkołę Narodową. W okresie Księstwa Warszawskiego w gmachu mieściła się Szkoła Departamentowa, po 1815 roku przekształcona w gimnazjum. W późniejszym okresie, do 1858 roku, budynek stanowił siedzibę Gimnazjum św. Marii Magdaleny w Poznaniu. W latach 1923–1933 zajmowała go szkoła sztuk zdobniczych.
Od 2008 roku na wewnętrznym dziedzińcu szkoły stoi rzeźba „Tancerka” autorstwa Małgorzaty Kopczyńskiej.
Program kształcenia.
Nauka w szkole trwa dziewięć lat, łącząc program klas IV–VIII szkoły podstawowej i liceum ogólnokształcącego z przedmiotami artystycznymi przygotowującymi do pracy w zawodzie tancerza. Absolwenci uzyskują świadectwo maturalne i dyplom ukończenia szkoły. W szkole prowadzi się następujące obowiązkowe zajęcia z przedmiotów artystycznych:
Zajęcia dodatkowe obejmują taniec jazzowy, step i hip-hop. W szkole prowadzona jest również nauka gry na fortepianie.
Nauczyciele i absolwenci.
Na stronie szkoły opublikowano alfabetyczny spis nauczycieli (aktualnych i historycznych) oraz listę absolwentów od 1960 roku podzieloną na roczniki. Szkołę ukończyli m.in.:

</doc>
<doc id="5316609" url="https://pl.wikipedia.org/wiki?curid=5316609" title="Flaga powiatu dąbrowskiego">
Flaga powiatu dąbrowskiego



</doc>
<doc id="5316610" url="https://pl.wikipedia.org/wiki?curid=5316610" title="Flaga powiatu nowotarskiego">
Flaga powiatu nowotarskiego



</doc>
<doc id="5316611" url="https://pl.wikipedia.org/wiki?curid=5316611" title="Flaga powiatu proszowickiego">
Flaga powiatu proszowickiego



</doc>
<doc id="5316612" url="https://pl.wikipedia.org/wiki?curid=5316612" title="Flaga powiatu tatrzańskiego">
Flaga powiatu tatrzańskiego



</doc>
<doc id="5316613" url="https://pl.wikipedia.org/wiki?curid=5316613" title="Bing Crosby and The Andrews Sisters">
Bing Crosby and The Andrews Sisters

Bing Crosby and The Andrews Sisters – minialbum muzyczny piosenkarza Binga Crosby’ego i grupy wokalnej The Andrews Sisters wydany w 1953 roku przez wytwórnię Decca Records. Dwa utwory przedstawione na tym albumie zostały nagrane w roku 1939, a dwa kolejne w 1945.

</doc>
<doc id="5316624" url="https://pl.wikipedia.org/wiki?curid=5316624" title="John Kotelawala">
John Kotelawala

John Lionel Kotelawala (syngaleski ජෝන් කොතලාවල, tamilski ஜோன் கொத்தலாவல; ur. 4 kwietnia 1897, zm. 2 października 1980 w Kolombo) – cejloński wojskowy (z honorowym stopniem generała) i polityk, premier kraju (i jednocześnie minister obrony i spraw zagranicznych) w latach 1953–1956; za jego urzędowania Cejlon przystąpił w 1955 do Organizacji Narodów Zjednoczonych. Był członkiem Tajnej Rady Wielkiej Brytanii. 
Ofiarowana państwu przez Kotelawalę w 1979 rezydencja premiera, Kandawala, po jego śmierci stała się siedzibą Akademii Obrony. 

</doc>
<doc id="5316627" url="https://pl.wikipedia.org/wiki?curid=5316627" title="Bing Crosby Sings Song Hits from The King and I">
Bing Crosby Sings Song Hits from The King and I

Bing Crosby Sings Song Hits from The King and I – minialbum muzyczny piosenkarza Binga Crosby’ego wydany przez wytwórnię Decca Records w 1953 roku. Dwa utwory zaprezentowane na tym albumie zostały nagrane w 1951 roku, a dwa kolejne w 1953.

</doc>
<doc id="5316633" url="https://pl.wikipedia.org/wiki?curid=5316633" title="Christmas Time (album EP)">
Christmas Time (album EP)

Christmas Time – minialbum muzyczny amerykańskiego piosenkarza Binga Crosby'ego wydany w 1957 roku przez wytwórnię Decca Records. Jeden utwór z tego albumu – "„Jingle Bells”", Crosby wykonał z grupą wokalną The Andrews Sisters.

</doc>
<doc id="5316643" url="https://pl.wikipedia.org/wiki?curid=5316643" title="Prototyp funkcji">
Prototyp funkcji



</doc>
<doc id="5316644" url="https://pl.wikipedia.org/wiki?curid=5316644" title="Diana Sujew">
Diana Sujew

Diana Sujew (ur. 2 listopada 1990 w Rydze) – niemiecka lekkoatletka specjalizująca się w biegach średniodystansowych, medalistka mistrzostw Europy w 2012, olimpijka.
Osiągnięcia sportowe.
Specjalizowała się w biegu na 1500 metrów, choć w początkach kariery startowała również w biegach z przeszkodami. Odpadłą w eliminacjach biegów na 1500 metrów i na 3000 metrów z przeszkodami na mistrzostwach świata juniorów w 2008 w Bydgoszczy. Zajęła 6. miejsce w biegu na 1500 metrów na mistrzostwach Europy juniorów w 2009 w Nowym Sadzie i 5. miejsce na tym dystansie na młodzieżowych mistrzostwach Europy w 2011 w Ostrawie.
Zdobyła srebrny medal w biegu na 1500 metrów na mistrzostwach Europy w 2012 w Helsinkach, za Nurią Fernández z Hiszpanii, a przed Terezą Čapkovą z Czech. Ukończyła bieg na 6. pozycji, jednak później pierwsze cztery zawodniczki zostały zdyskwalifikowane z powodu dopingu. Odpadła w eliminacjach tej konkurencji na halowych mistrzostwach Europy w 2013 w Göteborgu i na mistrzostwach świata w 2013 w Moskwie. Zajęła 8. miejsce na tym dystansie na mistrzostwach Europy w 2014 w Zurychu.
Odpadła w półfinale biegu na 1500 metrów na igrzyskach olimpijskich w 2016 w Rio de Janeiro oraz eliminacjach tej konkurencji na halowych mistrzostwach świata w 2018 w Birmingham i mistrzostwach Europy w 2018 w Berlinie.
Była mistrzynią Niemiec w biegu na 1500 metrów w 2010, wicemistrzynią na tym dystansie w 2014 i 2017 oraz brązową medalistką w 2012, 2013, 2016 i 2018, a w hali mistrzynią w tej konkurencji w 2018, wicemistrzynią w 2011 oraz brązową medalistką w 2010 i 2013.
Rekordy życiowe.
Rekordy życiowe Sujew:
Rodzina.
Jej siostra bliźniaczka Elina jest również byłą lekkoatletką startującą głownie na 1500 metrów, medalistką mistrzostw Europy juniorów w 2009.

</doc>
<doc id="5316647" url="https://pl.wikipedia.org/wiki?curid=5316647" title="Ꞵ">
Ꞵ

Ꞵ (minuskuła: ꞵ, znane także jako łacińskie beta) – litera rozszerzonego alfabetu łacińskiego oparta na greckiej literze Beta. Używana jest w wielu językach Gabonu (takich jak Pinzi, Benga, Barama, Galwa, Viya, Kande, Kaning'i, Lumbu, Myene, Ndumu, Ngom, Njebi, Vove, Punu, Sangu, Shira oraz Wumbu), a w latach 2013-2014 także w języku Ndaʼndaʼ w Kamerunie, lecz w 2014 roku zastąpiono ją literą P. Jest także jednym z symboli Międzynarodowego Alfabetu Fonetycznego, używa jej się do oznaczania spółgłoski szczelinowej dwuwargowej dźwięcznej.

</doc>
<doc id="5316648" url="https://pl.wikipedia.org/wiki?curid=5316648" title="Język staroczeski">
Język staroczeski

Język staroczeski (cz. "stará čeština", "staročeština") – początkowy okresu rozwoju i kształtowania się języka czeskiego, zaczynający się na etapie oddzielania się języka czeskiego od innych języków zachodniosłowiańskich, a kończący się umownie w roku 1500 (początek ery średnioczeskiej). W historii języka staroczeskiego wyróżnia dwie epoki: przedpiśmienną (przed powstaniem pierwszych zabytków pisanych) i późniejszą pisaną.
Na przełomie XIII i XIV wieku powstał czeski język literacki, który po trzech wiekach swojego rozwoju osiągnął swój szczyt w XVI wieku.
Język staroczeski był używany przede wszystkim na terytorium średniowiecznego państwa czeskiego, jednak miał wpływ także na kształtujący się wówczas język staropolski.
Epoka przedpiśmienna.
Początek etapu przedpiśmiennego w historii języka czeskiego jest wyznaczony przez moment oddzielenia się dialektów plemiona zachodniosłowiańskich na terenie Czech i Moraw od dialektów pozostałych plemion zachodniosłowiańskich i kształtowanie się na ich podstawie języka średniowiecznych Czechów. Cechy językowe języka staroczeskiego z tego okresu znajdują odbicie w zabytkach języka staro-cerkiewno-słowiańskiego redakcji czeskiej (z cechami zachodniosłowiańskimi lub czeskimi), takich jak Mszał kijowski z X wieku z takimi formami, jak "подазь, розьтво, просѧце, обѣцѣниѣ", wobec scs. "подаждь, рождьство, просѧще, обѣщаниѥ" czy tzw. Fragmenty praskie z XI wieku (z zachowaniem np. archaicznej zachodniosłowiańskiej grupy "dl" i czeskiej denazalizacji "*ǫ" w słowie "модлитвѫ") oraz zabytki łacińskie z czeskimi glossami. Pierwsze zapisane zdanie w języku czeskim znajduje się w akcie założenia kapituły litomierzyckiej z roku 1057. Jego treść i przekład filologiczny:
Już w pierwszym zdaniu czeskim widoczne są zmiany, które dokonały się w epoce przedpiśmiennej (praczeskiej), do których należą:
Epoka pisana.
Pierwsze dłuższe zabytki pisane w języku staroczeskim pochodzą z końca XIII wieku. W wieku XIV ukształtował się jednolity czeski język literacki. Epoka pisana znana jest z wielu zabytków staroczeskich, które są głównym źródłem badaczy historii języka staroczeskiego. Do tych zabytków zalicza się literaturę zarówno duchową, jak i świecką, reprezentowaną przez różne gatunki literackie.
Grafia zabytków staroczeskich charakteryzuje się stopniowym komplikowaniem i doskonaleniem systemu zapisu przez cały okres rozwoju. Zaczynając od prymitywnej ortografii, w której czeskie fonemy są oddawane za pomocą znaków alfabetu łacińskiego bez uwzględnienia ich dokładnej wymowy, system zapisu języka czeskiego zostaje rozwinięty poprzez dwuznaki i trójznaki, które oddają dźwięki nieobecne w łacinie. W późniejszym okresie rozwija się system zapisu używający dodatkowych znaków nad literami – znaków diakrytycznych.
Charakterystyka językowa.
Okres staroczeski cechuje się szeregiem zmian w fonetyce i morfologii, zarówno w epoce przedpiśmiennej (praczeskiej), jak i pisanej. Do procesów zachodzących w epoce pisanej należą:
Kontakty językowe.
Istotny wpływ na kształtowanie się języka czeskiego w okresie staroczeskim miał język niemiecki, co w dużej mierze związane jest z kontaktami językowymi spowodowanymi przez średniowieczną kolonizację niemiecką ziem czeskich (szczególnie intensywną w okresie od XIII wieku). Za wpływ niemiecki uznaje się przegłosy samogłosek oraz dyftongizację, a także depalatalizację spółgłosek. Oprócz tego wpływ języka niemieckiego wyrażał się w licznych zapożyczeniach leksykalnych, skutki kontaktów językowych widoczne są także w dziedzinie słowotwórstwa, frazeologii, w powstaniu szeregu form gramatycznych i konstrukcji składniowych i w wyrażaniu niektórych kategorii semantycznych. Wpływ ten był przy tym różny w przypadku dialeków czeskie, jak i języka literackiego.
Okres od XIII do XV wieku to okres pierwszych wpływów czeskich na język polski, który cechuje się zarówno bezpośrednimi bohemizmami, jak i pośrednictwem czeskim w zapożyczaniu słownictwa łacińskiego i niemieckiego.

</doc>
<doc id="5316650" url="https://pl.wikipedia.org/wiki?curid=5316650" title="Rząd Kai Kallas">
Rząd Kai Kallas



</doc>
<doc id="5316654" url="https://pl.wikipedia.org/wiki?curid=5316654" title="Once Over Lightly">
Once Over Lightly

Once Over Lightly – minialbum muzyczny amerykańskiego piosenkarza Binga Crosby'ego wydany w 1957 roku przez wytwórnię Decca Records. Wszystkie cztery utwory przedstawione na tym albumie pochodzą z albumu studyjnego "New Tricks" wydanego również w 1957 roku.

</doc>
<doc id="5316662" url="https://pl.wikipedia.org/wiki?curid=5316662" title="Bing And Connee">
Bing And Connee



</doc>
<doc id="5316663" url="https://pl.wikipedia.org/wiki?curid=5316663" title="Bing Crosby Sings Song Hits From The King And I">
Bing Crosby Sings Song Hits From The King And I



</doc>
<doc id="5316667" url="https://pl.wikipedia.org/wiki?curid=5316667" title="Shillelaghs And Shamrocks">
Shillelaghs And Shamrocks



</doc>
<doc id="5316670" url="https://pl.wikipedia.org/wiki?curid=5316670" title="Maria Müller (architekt)">
Maria Müller (architekt)

Maria Müller primo voto Ładzińska (ur. 2 lutego 1935 we Chorzowie, zm. 8 czerwca 2015 we Wrocławiu) – polska architekta i urbanistka, absolwentka Politechniki Wrocławskiej. Działała głównie na Dolnym Śląsku. Jej mężem był Stefan Müller, z którym opracowała wiele projektów. Członkini oddziału wrocławskiego SARP-u.
Została pochowana na cmentarzu św. Rodziny przy ul. Smętnej we Wrocławiu.

</doc>
<doc id="5316690" url="https://pl.wikipedia.org/wiki?curid=5316690" title="Kuternogowa">
Kuternogowa

Kuternogowa (956 m) – szczyt w Paśmie Lubania w Gorcach.
Kuternogowa znajduje się w południowym grzbiecie zachodniego wierzchołka Lubania. Grzbiet ten poprzez Kuternogową i przełęcz Drzyślawę biegnie do Wdżaru i oddziela doliny potoków Kluszkowianka (po zachodniej stronie) i Krośnica (po wschodniej stronie).
Kuternogowa jest całkowicie porośnięta lasem. Jej wschodnim stokami, w niedalekiej odległości od szczytu, biegnie szlak turystyczny na Lubań. Przez szczyt Kuternogowej biegnie granica między wsiami Krośnica i Klikuszowa w województwie małopolskim, w powiecie nowotarskim.

</doc>
<doc id="5316691" url="https://pl.wikipedia.org/wiki?curid=5316691" title="Home On The Range (album Binga Crosby’ego)">
Home On The Range (album Binga Crosby’ego)



</doc>
<doc id="5316695" url="https://pl.wikipedia.org/wiki?curid=5316695" title="Around The World With Bing!">
Around The World With Bing!



</doc>
<doc id="5316696" url="https://pl.wikipedia.org/wiki?curid=5316696" title="Around the World With Bing!">
Around the World With Bing!



</doc>
<doc id="5316698" url="https://pl.wikipedia.org/wiki?curid=5316698" title="Bing In Paris">
Bing In Paris



</doc>
<doc id="5316700" url="https://pl.wikipedia.org/wiki?curid=5316700" title="Męskie Granie 2021">
Męskie Granie 2021

Męskie Granie 2021 – dwunasta edycja polskiego festiwalu muzycznego Męskie Granie, organizowanego przez agencję eventową Live i sponsorowanego przez firmę Żywiec. Złożyło się na nią 8 koncertów w 4 miastach Polski, odbytych w sierpniu 2021. Hymn edycji, „I Ciebie też, bardzo”, został nagrany przez supergrupę Męskie Granie Orkiestra 2021, w której skład weszli Daria Zawiałow, Dawid Podsiadło i Vito Bambino. 3 grudnia 2021 odbyła się premiera dokumentującego trasę albumu koncertowego "Męskie Granie 2021".
Organizacja.
16 czerwca 2021 organizatorzy festiwalu ogłosili, że w tym roku Męskie Granie powróci do formuły trasy koncertowej po przerwie w 2020 spowodowanej pandemią COVID-19 w Polsce (edycja w 2020 objęła tylko jeden koncert bez udziału publiczności). Festiwal został zapowiedziany na wszystkie piątki i soboty sierpnia. Głównym wykonawcą piątkowych koncertów została ogłoszona Męskie Granie Orkiestra 2020, w skład której wchodzili Daria Zawiałow, Król i Igo, zaś Męskie Granie Orkiestra 2021 miała występować w soboty. Zgodnie z tradycją festiwalu, na ostatni koncert w Żywcu zaplanowana została transmisja na żywo w Internecie.
30 czerwca 2021 został ogłoszony skład Męskie Granie Orkiestry 2021, którą utworzyli Daria Zawiałow, Dawid Podsiadło i Vito Bambino. Równocześnie odbyła się premiera singla z nagranym przez nich hymnem trasy, „I Ciebie też, bardzo”, oraz towarzyszącego mu teledysku. Utwór dotarł do pierwszego miejsca cotygodniowej listy AirPlay – Top najczęściej odtwarzanych piosenek w polskich radiostacjach i trzeciego cotygodniowego zestawienia najczęściej słuchanych piosenek przez polskich użytkowników serwisu Spotify. Został certyfikowany przez Związek Producentów Audio-Video diamentową płytą. W plebiscycie Fryderyki 2022 został nagrodzony Fryderykiem w kategorii utwór roku, ponadto był nominowany w kategorii teledysk roku.
2 sierpnia 2021 organizatorzy Męskiego Grania ogłosili współpracę z Radiem 357. W jej ramach w każdym z czterech miast na terenie festiwalu zostały zorganizowane występy debiutujących wykonawców na dodatkowej, mniejszej Scenie 357.
Męskie Granie Orkiestra 2021.
Skład główny:
Muzycy akompaniujący:
Lista koncertów.
Występy są zapisane w kolejności odwrotnej do chronologicznej.
Album.
Album koncertowy "Męskie Granie 2021" został wydany 3 grudnia 2021 nakładem wytwórni Mystic Production, w dystrybucji Sony Music Entertainment Poland. Równocześnie ukazały się wydania z dwoma płytami CD i dwoma winylami (wydanie winylowe zawierało tylko zawartość pierwszej płyty CD), ponadto album pojawił się w sprzedaży cyfrowej i serwisach strumieniowych. Na pierwszej płycie znalazły się nagrania Męskie Granie Orkiestry 2021, zaś na drugiej innych wykonawców występujących podczas festiwalu.
Album dotarł do pierwszego miejsca ogólnopolskiej listy sprzedaży OLiS. 22 grudnia 2021 Związek Producentów Audio-Video przyznał mu certyfikat złotej płyty za przekroczenie progu 15 tysięcy sprzedanych egzemplarzy, 12 stycznia 2022 platynowej za 30 tysięcy, zaś 8 marca 2023 podwójnie platynowej za 60 tysięcy.
Album był promowany dwoma singlami w wykonaniu Męskie Granie Orkiestry 2021, wydanych w formatach cyfrowych (digital download i streaming): „Nikt tak pięknie nie mówił, że się boi miłości” (wydany 24 listopada 2021) i „Małgośka” (wydany 30 grudnia 2021).
Lista utworów.
Lista utworów na wydaniu winylowym obejmuje tylko utwory z pierwszej płyty.

</doc>
<doc id="5316702" url="https://pl.wikipedia.org/wiki?curid=5316702" title="Bing’s Buddies And Beaus">
Bing’s Buddies And Beaus



</doc>
<doc id="5316708" url="https://pl.wikipedia.org/wiki?curid=5316708" title="Wolfdietrich Eichler">
Wolfdietrich Eichler

Wolfdietrich Eichler (ur. 22 grudnia 1912 w Ravensburgu, zm. 7 lutego 1994 w Berlinie) – niemiecki zoolog, entomolog i parazytolog. 
Życiorys.
W latach 1931–1936 odbył studia zoologiczne w Monachium i Getyndze. Doktoryzował się w 1938 z entomologii w Berlinie. Jego praca doktorska nosiła tytuł "Lebensraum und Lebensgeschichte der Dahlemer Palmenhausheuschrecke Phlugiola dahlemica nov. spec. (Orthopt. Tettigoniid.)". W latach 1940–1945 brał udział w II wojnie światowej po stronie III Rzeszy i jako entomolog zwalczał malarię w południowo-wschodniej Europie. W 1945 habilitował się z parazytologii w Berlinie (praca "Phylogenetischer Parallelismus zwischen Parasit und Wirt, im besonderen bei Mallophagen"). Od 1949 do 1954 był profesorem na Wydziale Medycyny Weterynaryjnej Uniwersytetu w Lipsku, a w latach 1969–1978 profesorem parazytologii na Uniwersytecie Humboldtów w Berlinie. W 1967 uzyskał status profesora wizytującego na Uniwersytecie w Bagdadzie. 
W 1946 był zatrudniony przez Bawarski Związek Rybołówstwa w bawarskim Ministerstwie Żywności w Monachium. Był też urzędnikiem tego ministerstwa. W 1947 był pracownikiem naukowym w "Biologischen Zentralanstalt für Land- und Forstwirtschaft" w Aschersleben.
W 1955 powołał do życia czasopismo "Parasitologische Schriftenreiche", a w 1960 kwartalnik "Angewandte Parasitologie". Był do emerytury redaktorem naczelnym tego drugiego. Do czasu zjednoczenia Niemiec organizował raz na pół roku w Berlinie "Berlińskie Kolokwia Parazytologiczne". Bywał prawie corocznie w Polsce, uczestnicząc m.in. w zjazdach Polskiego Towarzystwa Parazytologicznego.
Jego działalność naukowa została szczegółowo opisana w specjalnym zeszycie czasopisma "Angewandte Parasitologie" (1978). 
Zainteresowania naukowe.
Do jego najważniejszych zainteresowań naukowych należały:

</doc>
<doc id="5316712" url="https://pl.wikipedia.org/wiki?curid=5316712" title="Songs Of Christmas (album)">
Songs Of Christmas (album)



</doc>
<doc id="5316713" url="https://pl.wikipedia.org/wiki?curid=5316713" title="Bing Crosby And The Columbus Boychoir Sing Family Christmas Favorites">
Bing Crosby And The Columbus Boychoir Sing Family Christmas Favorites



</doc>
<doc id="5316714" url="https://pl.wikipedia.org/wiki?curid=5316714" title="Pałac w Katowicach-Załężu">
Pałac w Katowicach-Załężu



</doc>
<doc id="5316715" url="https://pl.wikipedia.org/wiki?curid=5316715" title="Drzyślawa (szczyt)">
Drzyślawa (szczyt)

Drzyślawa (792 m) – szczyt w Paśmie Lubania w Gorcach.
Drzyślawa wraz z Dudową Górą tworzy grzbiet oddzielający doliny potoków Mikowiec (po zachodniej stronie) i potoku Kluszkowianka (po wschodniej stronie). Jest całkowicie porośnięta lasem i nie prowadzi nią żaden szlak turystyczny. Znajduje się w obrębie wsi Kluszkowce w województwie małopolskim, w powiecie nowotarskim.
W Paśmie Lubania jest jeszcze przełęcz o nazwie Drzyślawa.

</doc>
<doc id="5316720" url="https://pl.wikipedia.org/wiki?curid=5316720" title="Rhythm On The Range (album Binga Crosby’ego)">
Rhythm On The Range (album Binga Crosby’ego)



</doc>
<doc id="5316726" url="https://pl.wikipedia.org/wiki?curid=5316726" title="Dudowa Góra">
Dudowa Góra

Dudowa Góra (753 m) – szczyt w Paśmie Lubania w Gorcach.
Dudowa Góra wraz z Drzyślawą tworzą grzbiet oddzielający doliny potoków Mikowiec (po zachodniej stronie) i potoku Kluszkowianka (po wschodniej stronie). Jest całkowicie porośnięta lasem i nie prowadzi nią żaden szlak turystyczny. Znajduje się w obrębie wsi Klikuszowa w województwie małopolskim, w powiecie nowotarskim.

</doc>
<doc id="5316727" url="https://pl.wikipedia.org/wiki?curid=5316727" title="I’ll Sing You A Song Of The Islands">
I’ll Sing You A Song Of The Islands



</doc>
<doc id="5316735" url="https://pl.wikipedia.org/wiki?curid=5316735" title="Mikowiec">
Mikowiec

Mikowiec – potok, prawy i największy dopływ Kluszkowianki w Paśmie Lubania w Gorcach. Wypływa w lesie na wysokości około 750 m i spływa w kierunku południowym. Jego orograficznie lewe zbocza tworzy grzbiet ze szczytami Drzyślawa i Dudowa Góra, prawe południowy grzbiet Stodolisk.
Górny bieg Mikowca znajduje się w porośniętych lasem stokach Pasma Lubania, dolny na polach uprawnych Klikuszowej. Potok przepływa przez zabudowany obszar tej miejscowości popod ulicą Kamieniarską i uchodzi do Klikuszówki na wysokości około 590 m. Ma długość około 2 km.
Cała zlewnia Mikowca znajduje się w obrębie wsi Kluszkowce w województwie małopolskim, w powiecie nowotarskim, w gminie Czorsztyn. .

</doc>
<doc id="5316743" url="https://pl.wikipedia.org/wiki?curid=5316743" title="Czeronka (rejon głębocki)">
Czeronka (rejon głębocki)

Czeronka (; ) – wieś na Białorusi, w obwodzie witebskim, w rejonie głębockim, w sielsowiecie Urzecze.
Dawnije używana nazwa – Czeronka Stukańska.
Historia.
W czasach zaborów w gminie Ihumenowo, w powiecie dzisieńskim, w guberni wileńskiej Imperium Rosyjskiego. Pod koniec XIX wieku należała do dóbr Iwańsk.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Szarkowszczyzna, a następnie w gminie Zalesie.
Według Powszechnego Spisu Ludności z 1921 roku zamieszkiwały tu 218 osób, 14 były wyznania rzymskokatolickiego, 204 prawosławnego. Jednocześnie wszyscy mieszkańcy zadeklarowali polską przynależność narodową. Było tu 37 budynków mieszkalnych. W 1931 w 39 domach zamieszkiwały 224 osoby.
Wierni należeli do parafii rzymskokatolickiej w Zalesiu i prawosławnej w Szarkowszczyźnie. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Zalesiu Dziśnieńskim.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5316749" url="https://pl.wikipedia.org/wiki?curid=5316749" title="Janalif">
Janalif

Janalif (tatarski: jaꞑa əlifba/yaña älifba → jaꞑalif/yañalif, [], cyrylica: яңалиф, dosłownie: „nowy alfabet”) – alfabet wykorzystywany dla latynizacji języków mniejszościowych w ZSRR w latach 1921–1938, dopóki nie rozpoczął się proces cyrylizacji. Pierwotnie był projektowany, jako alternatywa grafiki arabskiej w językach turkijskich (stąd turkijska nazwa), aczkolwiek był również wykorzystywany dla zapisu języków uralskich, tunguskich, indoirańskich, kaukaskich i innych języków mniejszości ZSRR-u. Później na ten alfabet miał też być przełożony język rosyjski.
Stosowanie.
Janalif był stosowany, zgodnie z sowiecką polityką językową, dla zapisu następujących języków:
Przy cyrylizacji nastąpiwszej po 1938 r. z janalifu zostały zapożyczone oznaczenia głosek, będących odpowiednikami niemieckich Ä, Ö i Ü, czyli Ә, Ө i Ү.
Współczesne alfabety łacińskie.
Obecnie cyrylica jest jedynym dozwolonym pismem dla języków mniejszości etnicznych w Rosji. Różne alfabety łacińskie są natomiast wykorzystywane w innych państwach byłego ZSRS dla zapisu języka azerbejdżańskiego, turkmeńskiego, uzbeckiego i karakałpackiego. W tym momencie alfabet łaciński wprowadza się do zapisu języka kazachskiego.

</doc>
<doc id="5316752" url="https://pl.wikipedia.org/wiki?curid=5316752" title="Czerwona Górka (rejon szarkowszczyński)">
Czerwona Górka (rejon szarkowszczyński)

Czerwona Górka – dawna kolonia. Tereny, na których leżała, znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Bildziugi.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 kolonia leżała w Polsce, w województwie wileńskim, w powiecie dziśnieńskim, w gminie Szarkowszczyzna.
Powszechny Spis Ludności z 1921 roku nie podał danych dotyczących miejscowości. W 1931 w 1 domu zamieszkiwały 4 osoby.
Wierni należeli do parafii rzymskokatolickiej i prawosławnej w Szarkowszczyźnie. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Szarkowszczyźnie.

</doc>
<doc id="5316763" url="https://pl.wikipedia.org/wiki?curid=5316763" title="Język średniobułgarski">
Język średniobułgarski

Język średniobułgarski – określenie języka literackiego Drugiego państwa bułgarskiego, który był używany na ziemiach bułgarskich do XVII wieku, a także jako język urzędowy pod władzą osmańską oraz w księstwach Wołoszczyzny i Mołdawii.
Określenie to, choć może mylnie oznaczać wcześniejszy etap rozwoju języka bułgarskiego, oznacza raczej odmianę języka staro-cerkiewno-słowiańskiego, poddaną wpływowi miejscowych gwar słowiańskich.
Historia.
Rozwój bułgarskiego języka literackiego obejmuje w przybliżeniu cały okres istnienia Drugiego państwa bułgarskiego – od przywrócenia państwa bułgarskiego, aż do jego podboju osmańskiego (XII-XV wiek).
W okresie od XVI do XIX wieku na bazie języka średniobułgarskiego stopniowo kształtował się język nowobułgarski.
Ważnymi zabytkami świeckimi okresu średniobułgarskiego i przejścia do nowobułgarskiego są liczne gramoty wołosko-bułgarskie od czasów ostatnich carów bułgarskich przed podbojem osmańskim, aż do początków bułgarskiego odrodzenia narodowego, sporządzone przez wojewodów wołoskich i mołdawskich od XIV do XVII wieku i zapisane cyrylicą.
Cechy języka.
Zmiany w morfologii, które miały miejsce w dobie średniobułgarskiej:
Zmiany, które miały miejsce w okresie średniobułgarskim w fonetyce:

</doc>
<doc id="5316767" url="https://pl.wikipedia.org/wiki?curid=5316767" title="Zamach w kościele w Jolo">
Zamach w kościele w Jolo



</doc>
<doc id="5316771" url="https://pl.wikipedia.org/wiki?curid=5316771" title="Czerwony Dwór (rejon szarkowszczyński)">
Czerwony Dwór (rejon szarkowszczyński)

Czerwony Dwór – dawniej majątek. Obecnie część Szarkowszczyzny na Białorusi, w obwodzie witebskim, w rejonie szarkowszczyńskim.
Historia.
W czasach zaborów w gminie Ihumenowo, w powiecie dzisieńskim, w guberni wileńskiej Imperium Rosyjskiego. Pod koniec XIX wieku należała do Jana Szewicza, wcześniej biskupa Massalskiego.
W latach 1921–1945 folwark a następnie majątek leżał w Polsce, w województwie wileńskim, w powiecie dziśnieńskim, w gminie Szarkowszczyzna.
Według Powszechnego Spisu Ludności z 1921 roku zamieszkiwały tu 17 osób, 13 były wyznania rzymskokatolickiego, 4 prawosławnego. Jednocześnie 13 mieszkańców zadeklarowało polską, 4 białoruską przynależność narodową. Były tu 4 budynki mieszkalne. W 1931 w 3 domach zamieszkiwało 41 osób.
Wierni należeli do parafii rzymskokatolickiej w Zalesiu i prawosławnej w Szarkowszczyźnie. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Szarkowszczyźnie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5316772" url="https://pl.wikipedia.org/wiki?curid=5316772" title="Stanisław Flank">
Stanisław Flank

Stanisław Flank (ur. 14 grudnia 1897 w Piaskach Wielkich, zm. po 1937) – działacz niepodległościowy, urzędnik.
Życiorys.
Urodził się 14 grudnia 1897 w Piaskach Wielkich, w ówczesnym powiecie wielickim Królestwa Galicji i Lodomerii, w rodzinie Franciszka i Franciszki z Chachlowskich. Absolwent III Gimnazjum w Krakowie, student. 
10 sierpnia 1914 wstąpił do oddziałów strzeleckich. 10 września 1914 został przydzielony do 3. kompanii II baonu 1 pułku piechoty Legionów Polskich. Później służył jako sekcyjny w tejże kompanii i baonie w składzie 5 pułku piechoty. Pozostawał w polu do 23 maja 1916. 9 kwietnia 1917 odnotowany w Domu Rekonwalescentów w Kamieńsku i przedstawiony do odznaczenia austriackim Krzyżem Wojskowym Karola. 13 października 1917 superarbitrowany w Krakowie, uznany za zdolnego do służby pomocniczej.
W czasie wojny z bolszewikami walczył w szeregach 201 pułku piechoty, w stopniu podchorążego.
21 maja 1921 w Dzienniku Personalnym Ministerstwa Spraw Wojskowych ogłoszono awizo o treści „z aresztu załogowego w Częstochowie zbiegł w dniu 11 kwietnia 1921 rzekomy podchor. Flank Stanisław (...) obwiniony o cały szereg przestępstw”.
Mieszkał w Kielcach przy ul. Chęcińskiego 6.
Ordery i odznaczenia.
Był przedstawiony do odznaczenia Orderem Virtuti Militari.

</doc>
<doc id="5316773" url="https://pl.wikipedia.org/wiki?curid=5316773" title="Damayanthi Dharsha">
Damayanthi Dharsha

Kobala Vithanage Damayanthi Dharsha (ur. 13 lutego 1975 w Panadurze) – lankijska lekkoatletka, sprinterka. Sześciokrotna mistrzyni Azji, dwukrotna złota medalistka igrzysk azjatyckich, wielokrotna uczestniczka mistrzostw świata na stadionie i w hali, trzykrotna olimpijka (Barcelona, Sydney, Ateny).
Przebieg kariery.
W 1992 wystąpiła na igrzyskach olimpijskich, na których wystartowała w dwóch konkurencjach. W konkurencji biegu na 100 m uzyskała w eliminacjach czas 11,88 i zajęła 7. pozycję, nie awansując do dalszej fazy; w konkurencji biegu na dwukrotnie większym dystansie odpadła w ćwierćfinale, zajmując w tejże fazie 7. pozycję z czasem 23,89.
W 1993 została wicemistrzynią Azji w konkurencji biegu na 200 m, rok później w tej samej konkurencji wywalczyła brązowy medal igrzysk azjatyckich. W 1995 zadebiutowała na mistrzostwach świata, jednak swe starty zakończyła na dalekich miejscach – w konkurencji biegu na 100 m zajęła w eliminacjach 6. pozycję, w konkurencji biegu na 200 m zaś także odpadła w eliminacjach, zajmując w tej fazie 7. pozycję.
W 1998 wywalczyła złoty medal mistrzostw Azji w konkurencji biegu na 400 m, a także została dwukrotną złotą medalistką igrzysk azjatyckich w konkurencjach biegowych na dystansie 200 i 400 m. Na mistrzostwach Azji rozgrywanych w Dżakarcie zdobyła trzy złote medale – w konkurencjach 200, 400 oraz 4 × 100 m (w konkurencji biegu na 400 m ustanowiła czasem 51,05 nowy rekord Sri Lanki).
W czasie rozgrywanych w Sydney igrzysk olimpijskich wystąpiła w dwóch konkurencjach. W konkurencji biegu na 400 m odpadła ćwierćfinale, zajmując w tejże fazie 6. pozycję z czasem 52,35, natomiast w rywalizacji sztafet 4 × 100 m lankijska ekipa z jej udziałem odpadła w eliminacjach, zajmując 5. pozycję z czasem 44,51. Cztery lata później, w ramach igrzysk w Atenach, wystartowała w konkurencji biegu na 400 m – zajęła w eliminacjach 7. pozycję z czasem 54,58.
Po raz ostatni w zawodach międzynarodowych wystąpiła podczas igrzysk Wspólnoty Narodów w Melbourne, wówczas wystąpiła ona w zawodach w konkurencji biegu na 200 m, gdzie zajęła 8. pozycję w fazie półfinałowej.
W swej karierze zdobyła trzynaście medali igrzysk Azji Południowej, w tym osiem złotych, w latach 1991-1999. Z kolei w latach 1998-2005 wywalczyła sześć tytułów mistrzyni kraju.
Rekordy życiowe.
Źródło: 

</doc>
<doc id="5316778" url="https://pl.wikipedia.org/wiki?curid=5316778" title="Hasani">
Hasani



</doc>
<doc id="5316780" url="https://pl.wikipedia.org/wiki?curid=5316780" title="Powiat Zalaszentgrót">
Powiat Zalaszentgrót

Powiat Zalaszentgrót () – jeden z sześciu powiatów komitatu Zala na Węgrzech. Siedzibą władz jest miasto Zalaszentgrót.

</doc>
<doc id="5316783" url="https://pl.wikipedia.org/wiki?curid=5316783" title="Rohan Pradeep Kumara">
Rohan Pradeep Kumara

Rohan Handunpurage Pradeep Kumara (ur. 10 marca 1975) – lankijski lekkoatleta, sprinter. Trzykrotny mistrz Azji, trzykrotny medalista igrzysk azjatyckich, dwukrotny olimpijczyk (Sydney. Ateny).
Przebieg kariery.
W 1998 wystąpił w mistrzostwach Azji, na których został zdobywcą brązowego medalu w konkurencji 4 × 400 m. W 2000 ponownie wystartował w imprezie sportowej tejże rangi, tym razem zdobył złoty medal w konkurencji sztafety 4 × 400 m, a w konkurencji biegu na 400 m zajął w finale 4. pozycję. Uczestniczył w igrzyskach olimpijskich w Sydney, gdzie rywalizował z oponentami w dwóch konkurencjach. W konkurencji biegu na 400 m odpadł w fazie eliminacji, gdzie zajął 4. pozycję z rezultatem czasowym 46:00 a w konkurencji sztafety 4 × 400 m lankijski zespół (z udziałem Kumary) odpadł w półfinale, zajmując w tejże fazie 6. pozycję z czasem 3:02,89.
W 2001 po raz pierwszy w karierze wystartował w mistrzostwach świata – zarówno na stadionie, jak i w hali, jednak nie osiągnął żadnych sukcesów. Rok później po raz drugi został mistrzem Azji w konkurencji biegu sztafet 4 × 400 m, ponadto został dwukrotnym brązowym medalistą igrzysk azjatyckich w Pusan. W 2003 wywalczył trzeci tytuł mistrza Azji w tej samej konkurencji – biegu sztafet 4 × 400 m.
W drugim i ostatnim występie olimpijskim, który miał miejsce w Atenach, wystąpił jedynie w konkurencji biegu na 400 m – odpadł w eliminacjach, gdzie w tej fazie zajął 5. pozycję z czasem 46,20.
W 2005 na mistrzostwach Azji zdobył dwa medale, srebrny w sztafecie 4 × 400 m i brązowy w konkurencji biegu na 400 m.
W swej karierze zdobył dziewięć medali igrzysk Azji Południowej, w tym osiem złotych, w latach 1999-2010. Jest też mistrzem kraju, tytuły te wywalczył podczas czempionatów w 2000 i 2001 roku, oba w konkurencji biegu na 400 m.
Rekordy życiowe.
Źródło: 

</doc>
<doc id="5316784" url="https://pl.wikipedia.org/wiki?curid=5316784" title="Czerwony Dwór (osada młyńska)">
Czerwony Dwór (osada młyńska)

Czerwony Dwór – dawna osada młyńska. Tereny, na których leżała, znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Bildziugi.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 osada młyńska leżała w Polsce, w województwie wileńskim, w powiecie dziśnieńskim, w gminie Szarkowszczyzna.
Powszechny Spis Ludności z 1921 roku nie podał danych dotyczących miejscowości. W 1931 w 2 domach zamieszkiwało 17 osób.
Wierni należeli do parafii rzymskokatolickiej i prawosławnej w Szarkowszczyźnie. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Szarkowszczyźnie.

</doc>
<doc id="5316792" url="https://pl.wikipedia.org/wiki?curid=5316792" title="Czesławowo (rejon szarkowszczyński)">
Czesławowo (rejon szarkowszczyński)

Czesławowo – dawny folwark. Tereny, na których leżał, znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Stanisławowo.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark leżał w Polsce, w województwie wileńskim, w powiecie dziśnieńskim, w gminie Szarkowszczyzna.
Według Powszechnego Spisu Ludności z 1921 roku zamieszkiwało tu 15 osób, wszystkie były wyznania prawosławnego i zadeklarowały polską przynależność narodową. Były tu 3 budynki mieszkalne. 
Wierni należeli do parafii rzymskokatolickiej i prawosławnej w Szarkowszczyźnie. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Szarkowszczyźnie.

</doc>
<doc id="5316803" url="https://pl.wikipedia.org/wiki?curid=5316803" title="Mistrzostwa Świata w Lekkoatletyce 2022 – rzut młotem mężczyzn">
Mistrzostwa Świata w Lekkoatletyce 2022 – rzut młotem mężczyzn

Rzut młotem mężczyzn – jedna z konkurencji technicznych rozgrywanych podczas lekkoatletycznych mistrzostw świata na Hayward Field w Eugene.
Tytuł mistrzowski z 2019 obronił Paweł Fajdek.
Rekordy.
Tabela prezentuje rekord świata, rekord mistrzostw świata, rekordy kontynentów oraz najlepszy wynik na listach światowych w sezonie 2022 przed rozpoczęciem mistrzostw.
Rezultaty.
Kwalifikacje.
Awans: 77,50 (Q) lub 12 najlepszych rezultatów (q). Źródło: "worldathletics.org".
Finał.
Źródło: "worldathletics.org"

</doc>
<doc id="5316807" url="https://pl.wikipedia.org/wiki?curid=5316807" title="Alfabet mołdawski (cyrylicki)">
Alfabet mołdawski (cyrylicki)

Alfabet mołdawski – odmiana cyrylicy utworzona dla zapisu języka rumuńskiego/mołdawskiego w ZSRR. Oficjalny w latach 1924–1934 oraz 1938–1989. W nieuznawanej Naddniestrzańskiej Republice Mołdawskiej jest używany do dziś.
Historia.
Język rumuński pod wpływem prawosławia był zapisywany cyrylicą aż do drugiej połowy XIX wieku, kiedy zdecydowano się zastąpić go bardziej naturalnym dla języków romańskich (w tym rumuńskiego) alfabetem łacińskim. Robiono to stopniowo, poprzez tzw. alfabet transferowy, w którym część liter pochodziła ze starej cyrylicy, a druga część – z nowszego alfabetu łacińskiego. Okres ten trwał przez 2 lata.
Współczesna cyrylica mołdawska powstała w latach dwudziestych XX wieku na podstawie prostszego alfabetu rosyjskiego i była używany najpierw w Mołdawskiej ASRR, a po aneksji Besarabii w Mołdawskiej SRR. Według niektórych źródeł jej wprowadzenie miało stworzyć oddzielną mołdawską tożsamość, lojalniejszą wobec centrum w Moskwie oraz legitymizującą podległość Besarabii.
Według postanowień Rady Najwyższej Mołdawskiej SRR od 31 września 1989 r. język mołdawski powrócił do pisma łacińskiego identycznego do alfabetu rumuńskiego.

</doc>
<doc id="5316813" url="https://pl.wikipedia.org/wiki?curid=5316813" title="Friedrich Sadebeck">
Friedrich Sadebeck

Friedrich Sadebeck (ur. 24 października 1741 w Dzierżoniowie, zm. 1 grudnia 1819 tamże) – niemiecki kupiec i fabrykant.
Ojcem Friedricha był dzierżoniowski białoskórnik, po przedwczesnej śmierci którego rodziny nie było stać na rozpoczęcie edukacji dziesięcioletniego wówczas Friedricha i chłopiec praktykował białoskórnictwo w rodzinnym warsztacie, jednocześnie zajmując się na własną rękę drobnym handlem. Ponieważ w tym ostatnim odnosił sukcesy, to stopniowo odszedł od garbarstwa i zaczął się utrzymywać z handlu wełną owczą i skórami. Od 1770 zaczął sprowadzać do rodzinnego miasta bawełnę i tworzyć fabrykę tkanin bawełnianych, którą rozbudował tak, że w okresie prosperity stał się głównym pracodawcą w mieście, mając 10 tys. pracowników. Pogarszająca się koniunktura gospodarcza i wzrastająca konkurencja w przemyśle tkackim spowodowały w początkowych latach XIX w. rosnące problemy fabryki i ostatecznie jej zamknięcie.
Był ojcem m.in. geodety i kartografa Moritza Sadebecka.

</doc>
<doc id="5316828" url="https://pl.wikipedia.org/wiki?curid=5316828" title="Klara i słońce">
Klara i słońce

Klara i słońce (tyt. oryginału "Klara and the Sun") – powieść z 2021 roku autorstwa Kazuo Ishigury, pierwsza po otrzymaniu przezeń Nagrody Nobla w 2017; po polsku wydana w 2021 nakładem wydawnictwa Albatros (tłum. Andrzej Szulc). Nominowana do Nagrody Bookera (długa lista).
Akcja powieści rozgrywa się w dystopijnym świecie, w którym dzieci są poddawane zabiegowi korekcji genetycznej w celu zwiększenia ich zdolności umysłowych. Te, które zabiegu nie przeszły, mają nikłą szansę na otrzymanie formalnego wykształcenia. W lepiej sytuowanych rodzinach dzieci mają do towarzystwa humanoidy określane mianem Sztucznych Przyjaciół.
Treść.
Narratorką książki jest Sztuczna Przyjaciółka o imieniu Klara, która okazuje się nie tylko bardzo spostrzegawczym i zdolnym do wyciągania wniosków humanoidem, ale również posiada umiejętność empatii. Obserwuje świat ludzi z witryny sklepu, w którym wraz z innymi humanoidami czeka nabywcę. Ze względu na swój niezwykły zmysł obserwacji jest faworyzowana przez Kierowniczkę sklepu. 
Humanoidy zasilane są energią słoneczną; Klara darzy słońce wielką czcią i wierzy, że również ludzie są zależni od jego życiodajnych własności. Dlatego nienawidzi remontującej ulicę Maszyny Cootingsa, która powoduje zanieczyszczenie powietrza blokujące promienie słoneczne. 
Klara jako humanoid starszego typu przez dłuższy czas nie znajduje nabywcy, tym bardziej, że Kierowniczka robi wszystko, by zachować ją dla bladej i chudej dziewczynki o imieniu Josie, która kilkakrotnie oglądała Klarę na wystawie i zapewniała, że po nią wróci. Ale czas mija, a dziewczynka nie pojawia się. Kiedy wydaje się pewne, że zmieniła zamiar, co często zdarza się ludziom, jak tłumaczy Klarze Kierowniczka, do sklepu wchodzi Josie z matką. Kupują Klarę, choć matka próbuje przekonać córkę do kupna Sztucznej Przyjaciółki nowszego typu. 
Klara przebywa teraz w domu Josie. Pilnie obserwuje domowników, czyli Josie, jej matkę i gosposię, poznaje ich zwyczaje. Czternastoletnia Josie jest uczuciowo związana z mieszkającym po sąsiedzku Rickiem, z którym przyjaźni się od wczesnego dzieciństwa. Niestety Rick nie należy do dzieci „skorygowanych”. Jego nieco ekscentryczna matka bardzo ubolewa nad tym, że jej syn, choć bardzo zdolny, nie ma prawa studiować. 
Josie często zapada na zdrowiu. Choroba Josie jest przypuszczalnie skutkiem nieudanej korekcji genetycznej; jej siostra zmarła na podobną chorobę jeszcze przed jej urodzeniem. Gdy stan Josie ulega pogorszeniu, Klara postanawia zwrócić się do życiodajnego Słońca o pomoc. W tym celu udaje się (z pomocą Ricka, bo nie jest przystosowana do chodzenia po nierównym gruncie) do stodoły na odległym polu, w której, jak wynika z jej obserwacji, Słońce udaje się na nocny spoczynek. Tam składa obietnicę, że zniszczy maszynę zanieczyszczającą powietrze. 
Matka od czasu do czasu zawozi Josie do pracowni pewnego Artysty, by córka pozowała mu do portretu. Tym razem towarzyszy im mieszkający w mieście ojciec Josie, który nie kryje swego wrogiego stosunku do Artysty i jego działań. Klara odkrywa, że liczne fotografie, które Artysta wykonuje nieświadomej niczego Josie, mają posłużyć mu do dokładnego odwzorowania jej ciała. Obiecał on Matce, że jeśli Josie umrze, to upodobni do niej Klarę, tak, by Matka mogła mieć złudzenie, że jej córka nadal żyje. 
Przy następnej wizycie w mieście Klara podejmuje próbę zniszczenia Maszyny Cootingsa. Wymaga to pobrania z jej głowy substancji o nazwie P-E-G 9 (w czym pomaga jej ojciec Josie), choć grozi to zaburzeniami w jej funkcjonowaniu. Jest zdruzgotana, gdy odkrywa, że Maszyn Cootingsa jest wiele, a ta, którą zniszczyła, należała do stosunkowo mało szkodliwych.
Tymczasem stan zdrowia Josie ulega dalszemu pogorszeniu. Klara wraca do stodoły, by ponownie prosić Słońce o uratowanie dziewczynki. Powołuje się na miłość łączącą Josie z Rickiem. Kilka dni później, kiedy bliska śmierci Josie śpi w zaciemnionym pokoju, Klara z niezwykłą u humanoidów stanowczością domaga się, by odsłonięto tam okna. Do pokoju wpadają promienie słoneczne, prosto na twarz dziewczynki. Josie budzi się i od tego momentu stan jej zdrowia poprawia się. 
Zdrowa Josie spędza coraz więcej czasu z rówieśnicami, stopniowo oddalając się od Ricka, co martwi Klarę. Rick jednak przekonuje ją, że część tej miłości, jaką czuli do siebie z Josie, zostanie z nimi na zawsze. Pożegnawszy się z Klarą, Josie wyjeżdża na studia. Klara nie jest już w tym domu nikomu potrzebna.
Ostatecznie Klara trafia na złomowisko starych, zepsutych humanoidów. Nie będąc w stanie chodzić, z daleka tylko obserwuje otoczenie. Któregoś dnia trafia tam na nią Kierowniczka. Twierdzi, że często o niej myślała. Klara opowiada jej o swoim pobycie w domu Josie i o tym, jak Słońce uratowało Josie od śmierci.

</doc>
<doc id="5316829" url="https://pl.wikipedia.org/wiki?curid=5316829" title="Rexhepi">
Rexhepi



</doc>
<doc id="5316837" url="https://pl.wikipedia.org/wiki?curid=5316837" title="Malżonkawa">
Malżonkawa

Malżonkawa (; , "Malżonkowo") – wieś na Białorusi, w obwodzie witebskim, w rejonie orszańskim, w sielsowiecie Mieżawa.

</doc>
<doc id="5316838" url="https://pl.wikipedia.org/wiki?curid=5316838" title="Mońkawa">
Mońkawa

Mońkawa (; , "Mońkowo") – wieś na Białorusi, w obwodzie witebskim, w rejonie orszańskim, w sielsowiecie Mieżawa, nad rzeką Adrou.

</doc>
<doc id="5316840" url="https://pl.wikipedia.org/wiki?curid=5316840" title="Miadzwiedniki">
Miadzwiedniki

Miadzwiedniki (; , "Miedwiedniki") – wieś na Białorusi, w obwodzie witebskim, w rejonie orszańskim, w sielsowiecie Mieżawa.

</doc>
<doc id="5316841" url="https://pl.wikipedia.org/wiki?curid=5316841" title="Nowaje Siało (rejon orszański)">
Nowaje Siało (rejon orszański)

Nowaje Siało (; , "Nowoje Sieło"; pol. hist. Nowesioło) – wieś na Białorusi, w obwodzie witebskim, w rejonie orszańskim, w sielsowiecie Mieżawa.
Historia.
W XIX i w początkach XX w. położone było w Rosji, w guberni mohylewskiej, w powiecie orszańskim, w gminie Moszkowo. Następnie w granicach Związku Sowieckiego. Od 1991 w niepodległej Białorusi.

</doc>
<doc id="5316842" url="https://pl.wikipedia.org/wiki?curid=5316842" title="Nowesioło (rejon orszański)">
Nowesioło (rejon orszański)



</doc>
<doc id="5316844" url="https://pl.wikipedia.org/wiki?curid=5316844" title="Rubaszyna">
Rubaszyna

Rubaszyna (; , "Rubaszyno") – wieś na Białorusi, w obwodzie witebskim, w rejonie orszańskim, w sielsowiecie Mieżawa.

</doc>
<doc id="5316845" url="https://pl.wikipedia.org/wiki?curid=5316845" title="Murowane (rejon pustomycki)">
Murowane (rejon pustomycki)



</doc>
<doc id="5316846" url="https://pl.wikipedia.org/wiki?curid=5316846" title="Murowane (rejon starosamborski)">
Murowane (rejon starosamborski)



</doc>
<doc id="5316847" url="https://pl.wikipedia.org/wiki?curid=5316847" title="Murowane (rejon sokalski)">
Murowane (rejon sokalski)



</doc>
<doc id="5316848" url="https://pl.wikipedia.org/wiki?curid=5316848" title="Szachruddin Magomiedalijew">
Szachruddin Magomiedalijew



</doc>
<doc id="5316856" url="https://pl.wikipedia.org/wiki?curid=5316856" title="Cmentarz w Pruszkowie">
Cmentarz w Pruszkowie



</doc>
<doc id="5316857" url="https://pl.wikipedia.org/wiki?curid=5316857" title="Ostrzał budynku administracji obwodowej w Mikołajowie">
Ostrzał budynku administracji obwodowej w Mikołajowie



</doc>
<doc id="5316858" url="https://pl.wikipedia.org/wiki?curid=5316858" title="Atak rakietowy budynku administracji obwodowej w Mikołajowie">
Atak rakietowy budynku administracji obwodowej w Mikołajowie



</doc>
<doc id="5316861" url="https://pl.wikipedia.org/wiki?curid=5316861" title="Cmentarz parafialny w Pruszkowie">
Cmentarz parafialny w Pruszkowie

Cmentarz parafialny Pruszkowie, cmentarz w Pruszkowie, cmentarz pruszkowski; właśc. cmentarz parafii św. Kazimierza w Pruszkowie – cmentarz rzymskokatolicki znajdujący się w mieście Pruszków (aglomeracja warszawska), w województwie mazowieckim.
Ziemie pod cmentarz zakupił proboszcz ks. Wincenty Burakowski. Cmentarz powstał w 1914 roku. 5 września 1988 roku nekropolia wraz ze starodrzewiem zostały wpisane do rejestru zabytków. Obiekt ujęty jest także w gminnej ewidencji zabytków.
Na cmentarzu znajduje się wspólna wydzielona kwatera wojenna żołnierzy Wojska Polskiego poległych we wrześniu 1939 r., żołnierzy Armii Krajowej poległych podczas powstania warszawskiego oraz cywilnych ofiar zbrodni hitlerowskich z okresu okupacji niemieckiej. 

</doc>
<doc id="5316865" url="https://pl.wikipedia.org/wiki?curid=5316865" title="Alina Dobrzańska">
Alina Dobrzańska

Alina Dobrzańska (ur. 1927, zm. 23 lipca 2016) – polska pediatra, wykładowca akademicki, prof. dr hab. n.med. 
Życiorys.
Obroniła pracę doktorską, następnie uzyskała stopień doktora habilitowanego. Została zatrudniona w Katedrze Podstaw Pedagogiki na Wydziale Nauk Pedagogicznych Akademii Pedagogiki Specjalnej im. Marii Grzegorzewskiej, oraz w Instytucie Matki i Dziecka w Warszawie.
Pracowała w Akademii Medycznej w Lublinie.
Zmarła 23 lipca 2016. 
Jest pochowana na cmentarzu na Powązkach Wojskowych w Warszawie (kwatera B 20, rząd 8 grób 5)

</doc>
<doc id="5316867" url="https://pl.wikipedia.org/wiki?curid=5316867" title="Stusy">
Stusy

Stusy (ok. 1130 m) – szczyt w Gorcach.
Stusy znajdują się w południowym grzbiecie szczytu Trzy Kopce opadającym do Knurowskiej Przełęczy. Grzbiet ten oddziela dolinę Chłapkowego Potoku (po zachodniej stronie) od doliny Furcówki (po wschodniej stronie). Od góry w dół kolejno znajdują się w nim szczyty: Trzy Kopce, Kiczora, Stusy i Czerteż.
Stusy są w większości porośnięte lasem. Na łagodniejszych, wschodnich, opadających do Furcówki stokach jest kilka polan: Fiedorówka i Solnisko, całkowicie już zarośnięta polana Stusy i silnie zarastająca polana Za Bartoszówką. Po północnej stronie Stusów jest zarastająca polana Rąbaniska, a na zachodnich, opadających do Chłapkowego Potoku stoku polana Podwyszowiańska. Przez szczyt Stusów prowadzi czerwony Główny Szlak Beskidzki.
Przez szczyt i grzbietem Stusów biegnie granica między wsiami Łopuszna i Ochotnica Górna w powiecie nowotarskim w województwie małopolskim.

</doc>
<doc id="5316871" url="https://pl.wikipedia.org/wiki?curid=5316871" title="Ryjówka syberyjska">
Ryjówka syberyjska

Ryjówka syberyjska ("Sorex daphaenodon") – gatunek ssaka z rodziny ryjówkowatych. Ubarwienie dwubarwne. Żyje w Azji. Wyróżnia się 4 podgatunki. Nie zagraża mu wyginięcie.
Genetyka.
Diploidalna liczba chromosomów zależy od miejsca. W Kraju Krasnojarskim wynosi 26 bądź 27 chromosomów, podczas gdy w Mongolii, w okolicach jeziora Bajkał i na Dalekim Wschodzie wynosi 28 lub 29. Liczba fundamentalna wynosi niezmiennie 46. Chromosomów jest więc więcej niż u blisko spokrewnionych ryjówek. Wśród autosomów obserwuje się 8-9 par metacentrycznych oraz 4-5 par akrocentrycznych. Występują 3 chromosomy płciowe, podobnie jak u ryjówki aksamitnej, iberyjskiej, kaukaskiej czy alpejskiej. Dużemu, metacentrycznemu chromosomowi X towarzyszą dwa akrocentryczne chromosomy Y, przy czym Y1 jest mały, a Y2 osiąga średnie rozmiary, podobnie jak u ryjówki zwieńczonej, kaukaskiej czy alpejskiej.
Budowa.
Długość głowy i tułowia wynosi od 5,4 do 7,8 cm. Ogon mierzy od 2,5 do 3,9 cm. Jest on względnie krótki, rzadko przekraczając połowę długości głowy i tułowia. Długość tylnej stopy zawiera się w przedziale między 1 a 1,3 cm. Masa ciała zawiera się w przedziale od 6 do 10,3 g.
Ubarwienie ryjówki syberyjskiej jest dwubarwne, zależy też od wieku zwierzęcia. Grzbiet młodych osobników jest brązowy czy ciemnobrązowy, u dorosłych zaś jeszcze ciemniejszy, od czarnobrązowego do czarnego. Nieco jaśniejsze są odeń boki zwierzęcia, odróżniające się od grzbietu. Brzuch jest ciemnoszary, odróżniający się od boków ciała. Podstawa ogona jest dwukolorowa, podczas gdy bardziej dystalna jego część już raczej jednolicie ciemna.
Systematyka.
Gatunek opisał Thomas w 1907. Jako miejsce typowe podał Dariné, 25 mil na północny zachód od Korsakoff, Saghalien. Miał na myśli miejsca nazywane dziś Korsakow i wyspą Sachalin na terenach pod władaniem Rosji.
Ryjówka syberyjska zalicza się do ryjówkowatych (Soricidae) – rodziny dzielonej na trzy podrodziny: ryjówki (Soricinae), zębiełki (Crocidurinae) oraz myszoryjki (Myosoricinae). Podrodzina Soricinae dzieli się dalej na sześć plemion, wśród których wymienia się krecikówki (Anourosoricini), blarynki (Blarinellini), blariny (Blarinini), wodoryjki (Nectogalini), sorki (Notiosoricini) i ryjówki (Soricini). To ostatnie plemię obejmuje pojedynczy rodzaj "Sorex", czyli ryjówkę, zasobny w 86 gatunków. Gatunki te dzieli się na dwie grupy tworzące odrębne podrodzaje "Sorex (Sorex)" i "Sorex (otisorex)", pozostawiając niektóre gatunki niezaliczone do żadnego. W obrębie licznego w gatunki podrodzaju "Sorex (Sorex)" wyróżnia się grupy bliżej spokrewnionych ze sobą gatunków. Przeprowadzone badania genetyczne uwzględniające nDNA i mtDNA wskazują na przynależność ryjówki zwieńczonej do grupy gatunkowej ryjówki aksamitnej, araneus "group". Grupa ta obejmuje także ryjówkę aksamitną, alpejską, iberyjską, kaukaską i zwieńczoną.
Wyróżnia się 4 podgatunki:
Tryb życia i cykl życiowy.
Ryjówka syberyjska rozmnaża się szybko, im bardziej na północ, tym szybciej. Wedle IUCN pokolenie trwa rok. W jednym roku ryjówka ta potrafi wydać na świat dwa bądź nawet trzy mioty, jak to potrafią i inne blisko spokrewnione gatunki, na przykład ryjówka aksamitna, wedle IUCN nawet cztery. Rozród odbywa się latem. Ciężarne samice spotykano w okresie od czerwca do sierpnia, samce z powiększonymi jądrami zaś od czerwca do połowy września. Pojedynczy miot obejmuje od 4 do 9 młodych, średnio 7, zależnie od miejsca 6,5 noworodka w środkowym biegu Leny, a 7,9 młodego w dorzeczu Omołonu, dopływu Kołymy. Niekiedy, acz rzadko, rozród następuje już w pierwszym roku życia, jak to zauważono w dorzeczu Omołonu, ale też w środkowej Jakucji, gdzie tegoroczne samce uczestniczą w zapładnianiu samic.
Osobniki młodociane widywano od pierwszej połowy czerwca, potwierdzają to autorzy badań czukockich i środowojakuckich. We wrześniu okres rozrodu kończy się. Długość życia wynosi między 14 a 16 miesięcy.
Nie ma danych dotyczących wzorca aktywności ryjówki syberyjskiej. Niemniej ryjówkowate zazwyczaj aktywne są i w dzień, i w nocy.
Rozmieszczenie geograficzne.
Ryjówka syberyjska żyje w Azji. Wedle "Handbook of the Mammals of the World" spotyka się ją na terenie Mongolii (na północy kraju), w Chinach (północny wschód państwa), w Rosji (na wschodzie) oraz w Korei Północnej (północny wschód). IUCN wymienia Rosję, Mongolię (dorzecza Selenge i Orhonu w górach Hangai, wzdłuż rzeki Herlen, na stepach Helh i Mongol Daguur oraz w Mongolii Wschodniej, a także w górach Ikh Hyangan), Kazachstan i Chiny (Heilongjiang, Mongolia Wewnętrzna, Jilin). Jako zachodnią granicę podaje Ural, jako wschodnią zaś wybrzeże Pacyfiku. Podgatunek nominatywny opisany z wyspy Sachalin, zajmuje Daleki Wschód, prócz wspomnianej wyspy występując również w obwodzie amurskim i Kraju Chabarowskim. "Sorex daphaenodon sanguinidens" także żyje w obwodzie amurskim na jego północy, sięgając z jednej strony Kamczatki i Czukotki, ale też żyjąc we wschodniej i środkowej Syberii. "S. d. scaloni" zamieszkuje zachodnią Syberię. "S. d. orii" zasiedla wyspę Paramuszyr.
Ekologia.
Siedliskiem gatunku są wilgotne łąki bądź tereny porosłe krzewami na równinach zalewowych. Ryjówka syberyjska unika natomiast łąk górskich bądź lasów. Spotykano ją co prawda w górach, jak w północnomongolskich wzgórzach Chentej czy też wzniesieniach transbajkalskich, ale i w ich obrębie ryjówki zamieszkiwały wilgotne łąki i tereny krzewiaste. IUCN podaje także lasy, mieszane, obejmujące iglaste i szerokolistne, ale też i gaje brzozowe.
Zwierzę występuje niezbyt obficie. Nie stanowi dominującego gatunku ryjówki na zasiedlanych przez siebie obszarach. Autorzy wymieniają niemniej nieliczne tereny, na których ryjówka syberyjska jest pospolita, a więc południowo-zachodniosyberyjskie stepy Baraba, deltę rzeki Selenga w zlewisku Bajkału, równinę zalewową Omołonu, średni bieg Leny, dolinę rzeki Epoo na zachodzie mongolskich gór Chentej oraz równinę Khankan. Na niektórych terenach jest najobfitszą z ryjówek, IUCN wymienia lasostepy Barabińska, okolice Selengi i Nizinę Chankajską. Występuje sympatrycznie z ryjówką aksamitną, ryjówką średnią i malutką.
W diecie ryjówki syberyjskiej autorzy "Handbook of the Mammals of the World" wymieniają przede wszystkim owady, konsumowane w większej ilości od dźdżownicowatych, wśród owadów zaś dominują chrząszcze. Niemniej dokładny skład pożywienia ryjówki syberyjskiej zależy od miejsca i pory roku, niekiedy zmieniając się nawet z miesiąca na miesiąc. Badania przeprowadzono choćby na obszarze Czukotki i obwodu magadańskiego, gdzie dżdżownicowate stanowiły zaledwie 11,1% zawartości żołądków w lipcu, a 35,5% w sierpniu. Z kolei w zimie nie zaliczają się do pokarmu ryjówki syberyjskiej wcale. Wtedy ssaki te konsumują zwłaszcza pluskwiaki równoskrzydłe i w ponad jednej czwartej kręgowce, których z kolei nie znaleziono w okresie od czerwca do września. W tym ostatnim miesiącu w diecie obecne są też duże nasiona, co wiąże się z cyklem rozwoju roślin. Z kolei badania jakuckie wskazały na obecność muchówek i gąsienic w lecie, czego z kolei nie wykazano w północno-wschodniej Azji. Natomiast w żadnym miejscu ryjówki syberyjskie nie konsumują dużo pajęczaków. Z kolei IUCN wśród jej zdobyczy wymienia dżdżownicowate, pająki, dwuparce i owady, wśród których podaje chrząszcze, motyle, prostoskrzydłe (w tym świerszcze) i muchówki.
Ryjówka syberyjska pada ofiarą ptaków polujących tak w nocy, jak i w dzień, jak i ssaków, wśród których wymienić można sobola tajgowego, łasicę syberyjską i gronostaja europejskiego.
Zagrożenia i ochrona.
IUCN przyznała jej status gatunku najmniejszej troski (tak samo traktowany jest w Rosji, w Chinach ma status braku danych DD). Wedle IUCN nie ma żadnego spadku jego liczebności, która jest duża. Nie ma żadnych oszacowań całkowitej liczebności populacji, IUCN powołuje się jednak na badania z Chonin Nuga, gdzie ryjówka syberyjska występuje mniej obficie niż ryjówka średnia. Zauważono pojedyncze miejsca na terenach zajętych przez Rosję, gdzie gatunek ten rzeczywiście występuje najobficiej z ryjówek, wymieniając lasostepy Barabińska, okolice Selengi i Nizinę Chankajską. Ogólnie jednak w Rosji nie jest to gatunek występujący pospolicie. Jednakże wedle innych autorów gatunek nie występuje pospolicie. Jego liczebność w zachodniej i środkowej Syberii zmniejszyła się w ciągu ostatniej dekady.
Wśród zagrożeń wymienia się niszczenie środowiska naturalnego związane z działalnością człowieka, w tym pożary. Gatunek zamieszkuje obszary chronione, w Mongolii stanowią one około 7% zasięgu jego występowania. Wymaga dalszych badań.

</doc>
<doc id="5316872" url="https://pl.wikipedia.org/wiki?curid=5316872" title="Karol Lanckoroński (1799–1863)">
Karol Lanckoroński (1799–1863)



</doc>
<doc id="5316873" url="https://pl.wikipedia.org/wiki?curid=5316873" title="Ulica Pośpiecha w Katowicach">
Ulica Pośpiecha w Katowicach



</doc>
<doc id="5316876" url="https://pl.wikipedia.org/wiki?curid=5316876" title="Karol Antoni Lanckoroński">
Karol Antoni Lanckoroński



</doc>
<doc id="5316879" url="https://pl.wikipedia.org/wiki?curid=5316879" title="Smyczyk obrzeżony">
Smyczyk obrzeżony

Smyczyk obrzeżony ("Megalotomus junceus") – gatunek pluskwiaka z podrzędu różnoskrzydłych i rodziny smyczykowatych. Zamieszkuje palearktyczną Eurazję od Europy Zachodniej po Daleki Wschód.
Taksonomia.
Gatunek ten opisany został po raz pierwszy w 1763 roku przez Giovanniego Antonia Scopoliego pod nazwą "Cimex junceus". Jako lokalizację typową wskazano Lublanę w Słowenii. W rodzaju "Megalotomus" umieszczony został w 1860 roku przez Franza Xavera Fiebera, a jego gatunkiem typowym, pod synonimiczną nazwą "Alydus limbatus", wyznaczony został w 1912 roku przez Wasilija Oszanina.
Morfologia.
Pluskwiak o wydłużonym, wąskim i pośrodku przewężonym ciele długości od 11 do 12 mm. Ciało porasta krótkie i odstające owłosienie. Głowa jest brązowoczarna, szeroka, trójkątna w zarysie, zaopatrzona w wyłupiaste oczy złożone i czerwonawe przyoczka. Czułki są czarne, bardzo długie, zbudowane z czterech walcowatych członów, spośród których pierwszy jest dłuższy od jednakowo długich drugiego i trzeciego, a czwarty jest najdłuższy, dłuższy niż drugi i trzeci razem wzięte i lekko ku dołowi zakrzywiony. Przedplecze jest brązowoczarne, o kątach tylno-bocznych zaopatrzonych w wyraźne kolce. Tarczka jest trójkątna, barwy przedplecza z zażółconym wierzchołkiem. Półpokrywy są brązowe do czarnobrązowych z żółto rozjaśnionymi zewnętrznymi krawędziami przykrywek. Listewka brzeżna odwłoka jest wąska, ubarwiona czarno z jasnymi, żółtawymi plamkami. Odnóża są bardzo długie, o walcowatych udach tylnej pary wyposażonych w kilka kolców na odsiebnych odcinkach tylnych krawędzi. Golenie są zwykle czerwonobrązowe z czarnymi szczytami, pozostałe części odnóży zaś czarne.
Ekologia i występowanie.
Owad ten zasiedla stanowiska otwarte, ciepłe i suche, zwłaszcza o podłożu wapiennym. Spotykany jest na murawach kserotermicznych, ugorach i przytorzach. Zarówno larwy jak i postacie dorosłe są fitofagami ssącymi soki roślinne. Do ich roślin pokarmowych należą: janowiec barwierski, komonica zwyczajna, koniczyny, szczodrzeńce, turzyca sztywna i żarnowiec miotlasty. Poza tym osobniki dorosłe ssą padlinę i odchody celem pozyskania substancji mineralnych.
Aktywne osobniki spotyka się od lipca do października, przy czym postacie dorosłe pojawiają się w sierpniu. Zimowanie odbywa się w stadium jaja.
Gatunek o rozmieszczeniu transpalearktycznym. W Europie znany jest z Francji, Niemiec, Szwajcarii, Austrii, Włoch, Polski, Czech, Słowacji, Węgier, Ukrainy, Rumunii, Bułgarii, Słowenii, Chorwacji, Bośni i Hercegowiny, Czarnogóry, Serbii, Macedonii Północnej oraz europejskiej części Rosji. W Azji zamieszkuje Syberię, Rosyjski Daleki Wschód, Kazachstan, Iran, Mongolię, Chiny i Koreę.
W Polsce jest owadem rzadko spotykanym, znanym z pojedynczych stanowisk w pasie wyżyn, głównie z południowego wschodu kraju. Na „Czerwonej liście gatunków zagrożonych Republiki Czeskiej” umieszczony jest jako gatunek krytycznie zagrożony wymarciem (CR).

</doc>
<doc id="5316881" url="https://pl.wikipedia.org/wiki?curid=5316881" title="Megalotomus junceus">
Megalotomus junceus



</doc>
<doc id="5316882" url="https://pl.wikipedia.org/wiki?curid=5316882" title="Cimex junceus">
Cimex junceus



</doc>
<doc id="5316884" url="https://pl.wikipedia.org/wiki?curid=5316884" title="Alydus limbatus">
Alydus limbatus



</doc>
<doc id="5316885" url="https://pl.wikipedia.org/wiki?curid=5316885" title="Alydus pavidus">
Alydus pavidus



</doc>
<doc id="5316888" url="https://pl.wikipedia.org/wiki?curid=5316888" title="Maurycy Potocki">
Maurycy Potocki



</doc>
<doc id="5316893" url="https://pl.wikipedia.org/wiki?curid=5316893" title="Czerteż (szczyt w Gorcach)">
Czerteż (szczyt w Gorcach)

Czerteż (937 m) – szczyt w Gorcach.
Czerteż znajduje się w południowym grzbiecie szczytu Trzy Kopce opadającym do Knurowskiej Przełęczy. Grzbiet ten oddziela dolinę Potoku Knurowskiego (po południowo-zachodniej stronie) od doliny Furcówki (po północno-wschodniej stronie). Od góry w dół kolejno znajdują się w nim szczyty: Trzy Kopce, Kiczora, Stusy i Czerteż.
Czerteż to podrzędny szczyt, ale o dużym znaczeniu dla geodetów, znajduje się bowiem na nim znak graniczny. Jest całkowicie porośnięty lasem. Dawniej jednak na jego południowym stoku było kilka polan. Na mapie Geoportalu zaznaczone są polany: Kaszubowa, Miśkowska, Kowalowska, Cyrlica, Piekło, Wyzyskowa, obecnie już zarośnięte lasem.
Przez szczyt i grzbietem Stusów biegnie granica między wsiami Łopuszna i Ochotnica Górna w powiecie nowotarskim w województwie małopolskim, oraz Główny Szlak Beskidzki.

</doc>
<doc id="5316896" url="https://pl.wikipedia.org/wiki?curid=5316896" title="Smyczyk krzywonogi">
Smyczyk krzywonogi

Smyczyk krzywonogi ("Camptopus lateralis") – gatunek pluskwiaka z podrzędu różnoskrzydłych i rodziny smyczykowatych.
Taksonomia.
Gatunek ten opisany został po raz pierwszy w 1817 roku przez Ernsta Friedricha Germara pod nazwą "Alydus lateralis". Jako lokalizację typową wskazano Rab w Dalmacji. W 1843 roku Charles Jean-Baptiste Amyot i Jean Guillaume Audinet-Serville umieścili go w rodzaju "Camptopus", a w 1859 roku Jean Charles Chenu i Eugène Desmarest wyznaczyli go gatunkiem typowym tegoż rodzaju.
Morfologia.
Pluskwiak o w zarysie wydłużonym i lekko pośrodku przewężonym ciele długości od 12 do 15 mm. Owłosienie cała jest liczne i odstające. Głowa jego jest trójkątna, wąska, ciemnobrązowa z podłużnym jasnym paskiem przez środek grzbietowej powierzchni. Na bokach głowy umieszczone są wyłupiaste oczy złożone. Długie czułki budują walcowate człony, z których czwarty jest najdłuższy. Przedplecze jest nieco szersze od głowy, ciemnobrązowe z wąskim, jasnym obwiedzeniem. Tarczka jest trójkątna, ciemnobrązowa z jasną kropką na szczycie. Półpokrywy są ciemnobrązowe z jasnym obrzeżeniem przykrywek. Odnóża tylnej pary odznaczają się silnie pogrubionymi i zaopatrzonymi w szereg kolców udami oraz wyraźnie łukowato wykrzywionymi goleniami. Odwłok ma listewkę brzeżną naprzemiennie brunatno i biało zabarwioną.
Ekologia i występowanie.
Owad ten zasiedla łąki, murawy, polany, pobrzeża lasów, ugory, ogrody, winnice i przydroża. Zarówno larwy jak i postacie dorosłe są polifagicznymi fitofagami ssącymi soki roślin. Wśród ich roślin żywicielskich wymienia się: cieciorki, dąb skalny, jałowiec kolczasty, janowce, kolcolisty, komonice, koniczyny, lucerny, rozmaryn lekarski, traganki, wilczomlecz błękitnawy i wilżyny. Aktywne osobniki spotyka się od maja lub czerwca do września lub października. Zimowanie odbywa się w stadium jaja.
Gatunek ten zamieszkuje Palearktykę i skraje krainy orientalnej. W Europie znany jest z Portugalii, Hiszpanii, Andory, Francji, Belgii, Niemiec, Szwajcarii, Liechtensteinu, Austrii, Włoch, Malty, Czech, Słowacji, Węgier, Ukrainy, Mołdawii, Rumunii, Bułgarii, Słowenii, Chorwacji, Bośni i Hercegowiny, Czarnogóry, Serbii, Albanii, Macedonii Północnej, Grecji oraz europejskich części Rosji i Turcji. W Afryce podawany jest z Madery, Wysp Kanaryjskich, Maroka, Algierii, Tunezji, Libii i Egiptu. W Azji znany jest z Cypru, anatolijskiej części Turcji, Gruzji, Armenii, Azerbejdżanu, Syrii, Jordanii, Libanu, Izraela, Kazachstanu, Turkmenistanu, Uzbekistanu, Tadżykistanu, Kirgistanu, Iraku, Iranu, Afganistanu, Pakistanu, Indii i północno-zachodnich Chin.

</doc>
<doc id="5316898" url="https://pl.wikipedia.org/wiki?curid=5316898" title="Camptopus lateralis">
Camptopus lateralis



</doc>
<doc id="5316907" url="https://pl.wikipedia.org/wiki?curid=5316907" title="111 West 57th Street">
111 West 57th Street

111 West 57th Street – wieżowiec znajdujący się na Manhattanie w Nowym Jorku. Wysokość 1428 stóp (435 metrów). Budynek powstawał od 2013. Ze względu na stosunek szerokości do wysokości wynoszący 1:24 jest nazywany przez dewelopera „najwęższym wieżowcem na świecie”. Jest trzecim w kolejności najwyższym budynkiem w Nowym Jorku, po 1 World Trade Center oraz Central Park Tower. Został ukończony w kwietniu 2022 roku. Ma funkcje mieszkalną, ceny apartamentów sięgały od 66 milionów USD.

</doc>
<doc id="5316909" url="https://pl.wikipedia.org/wiki?curid=5316909" title="Rudolf Blum">
Rudolf Blum

Rudolf Jan Antoni Ludwik Blum (ur. 23 grudnia 1873 w Stryju, zm. 2 listopada 1922 w Równem) – pułkownik piechoty Wojska Polskiego.
Życiorys.
Urodził się 23 grudnia 1873 w Stryju, w rodzinie Fryderyka.
Jesienią 1894 rozpoczął zawodową służbę wojskową w cesarsko-królewskiej Obronie Krajowej. Został wcielony do 19 Pułku Piechoty Obrony Krajowej we Lwowie. W 1897 został przeniesiony do 21 Pułku Piechoty Obrony Krajowej w St. Pölten ale w następnym roku wrócił do pułku we Lwowie. W 1907 pełnił w nim funkcję adiutanta batalionu. W tym samym roku został przeniesiony do 5 Pułku Piechoty Obrony Krajowej w Poli i przydzielony do kadry batalionu zapasowego. W 1909 został przeniesiony do 33 Pułku Piechoty Obrony Krajowej w Stryju. W 1912 był przydzielony do kadry batalionu zapasowego. W szeregach tego pułku wziął udział w mobilizacji sił zbrojnych Monarchii Austro-Węgierskiej, wprowadzonej w związku z wojną na Bałkanach (1912–1913). W czasie I wojny światowej walczył w szeregach Pułku Strzelców Krajowych Nr I, który w 1917 został przemianowany na Pułk Strzelców Cesarskich Nr I. W czasie służby w c. k. Obronie Krajowej awansował na kolejne stopnie: porucznika ze starszeństwem z 1 listopada 1894, nadporucznika ze starszeństwem z 1 listopada 1897, kapitana ze starszeństwem z 1 listopada 1907, majora ze starszeństwem z 1 września 1915 i podpułkownika ze starszeństwem z 1 listopada 1917.
12 marca 1921 został przyjęty do Wojska Polskiego z zatwierdzeniem posiadanego stopnia podpułkownika piechoty, zaliczony do rezerwy armii, z jednoczesnym powołaniem do czynnej służby i przydzielony do dyspozycji Naczelnego Dowództwa. 1 czerwca 1921 pełnił służbę w Centrum Wyszkolenia Lwów, a jego oddziałem macierzystym był 40 Pułk Piechoty. 3 maja 1922 został zweryfikowany w stopniu pułkownika ze starszeństwem od 1 czerwca 1919 i 22. lokatą w korpusie oficerów piechoty, a jego oddziałem macierzystym był nadal 40 pp. Do śmierci pełnił służbę na stanowisku dowódcy piechoty dywizyjnej 13 Dywizji Piechoty. Przeziębił się na manewrach. Zmarł 2 listopada 1922 w Równem i tam dwa dni później został pochowany. Jego rodzina mieszkała we Włoszech.
Ordery i odznaczenia.
W czasie służby w c. k. Obronie Krajowej otrzymał:

</doc>
<doc id="5316912" url="https://pl.wikipedia.org/wiki?curid=5316912" title="Albert Brojka">
Albert Brojka

Albert Brojka (ur. 19 października 1958 w Tiranie) – minister przemysłu, transportu i handlu Albanii w latach 1994-1995, minister spraw publicznych i turystyki Albanii w 1996 roku, burmistrz Tirany w latach 1996-2000. Jest członkiem Demokratycznej Partii Albanii.
Życiorys.
Ukończył studia z zakresu geologii. Pełnił funkcję ministra przemysłu, transportu i handlu Albanii w latach 1994-1995 i ministra spraw publicznych i turystyki w 1996 roku.
W latach 1996-2000 był burmistrzem Tirany.

</doc>
<doc id="5316922" url="https://pl.wikipedia.org/wiki?curid=5316922" title="Edward Warchoł (inżynier)">
Edward Warchoł (inżynier)

Edward Warchoł (ur. 1933, zm. 9 maja 2022) – polski inżynier.
Życiorys.
Edward Warchoł urodził się w 1933. Był synem Józefa (1903-1989, policjant w okresie II RP) i Stefanii (1910-1995. Uczęszczał do I Państwowej Szkoły Męskiej Stopnia Podstawowego i Licealnego, w której zdał maturę w 1951 (w jego klasie był Roman Bańkowski). Ukończył studia na Wydziale Elektrycznym Wyższej Szkoły Inżynierskiej w Poznaniu, uzyskując dyplom inżyniera elektryka w 1955. 
Po studiach pracował w Elektrowni Cieplnej w Węglińcu, będąc tam inspektorem nadzoru, inżynierem BHP i dużurnym ruchu. Od 1 października 1960 był zatrudniony Elektrowni Myczkowce, gdzie po roku objął stanowisko kierownika. Po oddaniu do użytku pobliskiej Eletrowni Solina w 1968, był tam zatrudniony kolejno na stanowiskach kierownika działu ruchu, potem głównego inżyniera elektrowni, a od 1976 był kierownikiem i dyrektorem elektrowni. Zasiadł także w trzyosobowym zarządzie Zespołu Elektrowni Wodnych Solina-Myczkowce S.A.. W 1998 przeszedł na emeryturę.
Przygotował do publikacji monografię pt. "Monografia elektrowni wodnej im. Karola Pomianowskiego w Solinie".
Zmarł 9 maja 2022. Został pochowany w grobowcu rodzinnym na Cmentarzu Centralnym w Sanoku 11 maja 2022. Był żonaty, miał córki.

</doc>
<doc id="5316924" url="https://pl.wikipedia.org/wiki?curid=5316924" title="Edward Warchoł">
Edward Warchoł



</doc>
<doc id="5316930" url="https://pl.wikipedia.org/wiki?curid=5316930" title="Zaroślak ciemny">
Zaroślak ciemny

Zaroślak ciemny ("Atlapetes schistaceus") – gatunek małego ptaka z rodziny pasówek (Passerellidae). Występuje w północno-zachodniej części Ameryki Południowej, na stokach Andów Północnych. Uznawany jest za gatunek najmniejszej troski.
Systematyka.
Gatunek po raz pierwszy zgodnie z zasadami nazewnictwa binominalnego opisał Auguste Boissonneau, nadając mu nazwę "Tanagra schistaceus". Opis ukazał się w 1840 roku w "Revue zoologique". Autor jako miejsce typowe wskazał Santa Fe de Bogota w Kolumbii. IOC wyróżnia pięć podgatunków:
IUCN, "Handbook of the Birds of the World (HBW)" oraz autorzy listy opracowywanej we współpracy BirdLife International z autorami HBW (wersja z grudnia 2021 roku) uznają podgatunek "A. s. taczanowskii" za osobny gatunek "Atlapetes taczanowskii".
Zasięg występowania.
Zaroślak ciemny jest spotykany na dosyć dużym obszarze w północno-zachodniej części Ameryki Południowej, na stokach Andów Północnych. Zasięg jego występowania rozciąga się od Serranía de Perijá w północnej Kolumbii i zachodniej Wenezueli do środkowego Ekwadoru, osobna populacja zamieszkuje środkowe Peru. Występuje na wysokości od 2500 do 3800 m n.p.m., czasami od 1800 m n.p.m. w Kolumbii i od 2000 m n.p.m. w Wenezueli.
Poszczególne podgatunki występują w:
Ekologia.
Zaroślak ciemny jest gatunkiem osiadłym. Jego głównym habitatem są krzaczaste obrzeża wilgotnych lasów górskich i lasów mglistych, obszary zajęte przez rośliny z rodzaju "Espeletia" oraz wysokogórskie lasy "Polylepis". Brak jest szczegółowych informacji o jego diecie, ale wiadomo, że w jej skład wchodzą owady i owoce. Żeruje w pasie do pięciu metrów nad ziemią, częściej w powietrzu niż na ziemi.
Rozmnażanie.
Brak szczegółowych informacji o rozmnażaniu, gniazdach i jajach. Podloty obserwowano w Kolumbii w okresie od kwietnia do sierpnia w departamencie Cauca i w kwietniu w departamencie Cundinamarca. W Wenezueli podloty obserwowano w sierpniu, a dorosłe ptaki w kondycji rozrodczej w listopadzie. W północno-wschodnim Ekwadorze widziano podloty pod koniec grudnia.
Status.
W Czerwonej księdze gatunków zagrożonych IUCN zaroślak ciemny klasyfikowany jest jako gatunek najmniejszej troski ("Least Concern"). Jego zasięg występowania według szacunków organizacji BirdLife International obejmuje około 498 tys. km². Liczebność populacji nie jest oszacowana, ale gatunek jest uznawany za dosyć pospolity. BirdLife International uznaje trend liczebności populacji za stabilny ze względu na brak dowodów na spadki liczebności bądź istotne zagrożenia dla gatunku.
Od 2016 roku IUCN klasyfikuje zaroślaka Taczanowskiego ("A. s. taczanowskii") jako osobny gatunek i również zalicza go do kategorii najmniejszej troski. BirdLife International szacuje jego zasięg występowania na 21,7 tys. km², a trend liczebności populacji ocenia jako stabilny.

</doc>
<doc id="5316947" url="https://pl.wikipedia.org/wiki?curid=5316947" title="Penya Encarnada">
Penya Encarnada



</doc>
<doc id="5316948" url="https://pl.wikipedia.org/wiki?curid=5316948" title="Palupera (stacja kolejowa)">
Palupera (stacja kolejowa)

Palupera – stacja kolejowa w miejscowości Palupera, w prowincji Tartu, w Estonii. Położona jest na linii Tartu - Valga.

</doc>
<doc id="5316949" url="https://pl.wikipedia.org/wiki?curid=5316949" title="Simon Hart">
Simon Hart

Simon Anthony Hart (ur. 15 sierpnia 1963 w Wolverhampton) − brytyjski polityk, członek Partii Konserwatywnej, od 6 maja 2010 poseł do Izby Gmin z okręgu Carmarthen West and South Pembrokeshire (wybierany ponownie w 2015, 2017 i 2019 roku), w okresie 2019–2022 zajmował stanowisko ministra ds. Walii w drugim gabinecie Borisa Johnsona. Uczęszczał do Royal Agricultural College w Cirencester. Jest żonaty, ma dwoje dzieci.

</doc>
<doc id="5316950" url="https://pl.wikipedia.org/wiki?curid=5316950" title="José Vicente García">
José Vicente García



</doc>
<doc id="5316951" url="https://pl.wikipedia.org/wiki?curid=5316951" title="Cmentarz w Tworkach">
Cmentarz w Tworkach

Cmentarz przyszpitalny w Tworkach, cmentarz w Tworkach, cmentarz tworkowski; właściwie cmentarz przy Szpitalu dla Nerwowo i Psychicznie Chorych w Tworkach – cmentarz przyszpitalny znajdujący się w dzielnicy Tworki w mieście Pruszków (aglomeracja warszawska), w województwie mazowieckim.
Cmentarz został założony w 1924 roku przy Szpitalu dla Nerwowo i Psychicznie Chorych w Tworkach. W 1988 roku nekropolia wraz z drzewostanem została wpisana do rejestru zabytków. Obiekt od 1994 ujęty jest także w gminnej ewidencji zabytków.
Do czasu ekshumacji na cmentarzu pochowany był między innymi zmarły w 1943 roku psychiatra Witold Łuniewski (później zgodnie z jego wolą trumnę przewieziono do Warty i złożono w rodzinnym grobie Łuniewskich).
Na cmentarzu znajduje się pomnik z inskrypcją o treści "„Pamięci psychicznie chorych narodowości polskiej, niemieckiej, żydowskiej, którzy w latach 1939–1944 bezimiennie spoczęli na naszym cmentarzu bądź zostali wywiezieni i zamordowani. Tworki 1992”". Na cmentarzu mieści się także kwatera wojenna, w której chowano między innymi żołnierzy i cywilów zmarłych w pobliskim obozie Dulag 121 w trakcie powstania warszawskiego.

</doc>
<doc id="5316953" url="https://pl.wikipedia.org/wiki?curid=5316953" title="Chiński sen">
Chiński sen

Chiński sen – termin wprowadzony przez chińskiego przywódcę Xi Jinpinga. Stanowi element ideologii Komunistycznej Partii Chin.
Po raz pierwszy został użyty przez polityka w 2012. Termin jest wieloznaczny. Można go rozumieć m.in. jako osiągnięcie dobrobytu przez wszystkich mieszkańców Chin oraz zajęcie przez kraj wiodącego miejsca w globalnej polityce i gospodarce na przestrzeni kolejnych dekad XXI wieku. Termin stanowi nawiązanie do tzw. amerykańskiego snu.

</doc>
<doc id="5316956" url="https://pl.wikipedia.org/wiki?curid=5316956" title="Wyspa Mitkowa">
Wyspa Mitkowa

Wyspa Mitkowa () – wyspa na Oceanie Spokojnym, w Archipelagu Aleksandra, w południowo-wschodniej części stanu Alaska (Stany Zjednoczone), w okręgu administracyjnym Petersburg.
Wyspa jest górzysta, jej najwyższy szczyt, Crystal Mountain, wznosi się 1011 m n.p.m. Większa część wyspy znajduje się w obrębie lasu narodowego Tongass. Jedyną miejscowością jest Petersburg, położony w północnej części wyspy. W jego sąsiedztwie znajduje jest lotnisko.
Na zachodzie Wyspa Mitkowa oddzielona jest wąską cieśniną Wrangell Narrows od Wyspy Kuprejanowa i mniejszej Woewodski Island. Na południu cieśnina Sumner Strait oddziela ją od Wyspy Zaremby, a na wschodzie cieśnina Frederick Sound od kontynentu północnoamerykańskiego.
Nazwa wyspy upamiętnia rosyjskiego kapitana Prokofija Mitkowa, odnotowana została na rosyjskich mapach hydrograficznych z 1848 roku.

</doc>
<doc id="5316957" url="https://pl.wikipedia.org/wiki?curid=5316957" title="Mitkof Island">
Mitkof Island



</doc>
<doc id="5316962" url="https://pl.wikipedia.org/wiki?curid=5316962" title="Demokratyczna Partia Serbii">
Demokratyczna Partia Serbii



</doc>
<doc id="5316963" url="https://pl.wikipedia.org/wiki?curid=5316963" title="Karolowe">
Karolowe

Karolowe – polana w Gorcach znajdująca się na grzbiecie opadającym z Kiczory do Przełęczy Knurowskiej. Położona jest na wysokości około 840–860 m n.p.m. zaraz powyżej Przełęczy Knurowskiej.
Karolowe znajduje się w granicach wsi Knurów w województwie małopolskim, w powiecie nowotarskim, w gminie Nowy Targ. W 2004 r. na polanie Karolowe był dom i jeszcze uprawiane pola. W domu funkcjonowała prywatna stacja turystyczna z bufetem. W 2022 r. stacja ta rozbudowana została do dużego gospodarstwa agroturystycznego, wybudowano drugi dom, a pola uprawne zamienione zostały w łąki.
Skrajem polany Karolowe prowadzi Główny Szlak Beskidzki. Przy szlaku na skraju polany jest niewielka kapliczka z piaskowca, kryta gontami. W środku niej jest figurka Matki Boskiej Ludźmierskiej.

</doc>
<doc id="5316964" url="https://pl.wikipedia.org/wiki?curid=5316964" title="Duk (piłkarz)">
Duk (piłkarz)

Luís Henrique Barros Lopes (ur. 16 lutego 2000 w Lizbonie) – kabowerdyjsko-portugalski piłkarz, grający na pozycji środkowego napastnika w Aberdeen F.C. i reprezentacji Republiki Zielonego Przylądka.
Klub.
Początki.
Zaczynał karierę w Sporting CP. Następnie, w 2011 roku został graczem CF Montelavarenses. 3 lata później trafił do AD Oeiras, gdzie występował do 2015 roku. Wtedy zmienił barwy klubowe na B-SAD. W 2017 roku został zawodnikiem SL Benfica.
SL Benfica B.
Duk w SL Benfica B zadebiutował 16 lutego 2020 roku w meczu przeciwko CD Cova Pietade (2:0 dla Benfiki). Na boisko wszedł w 84. minucie, zastępując Daniela dos Anjosa. Pierwszego gola i asystę strzelił i zaliczył 19 września 2020 roku w meczu przeciwko Casa Pia AC (0:6). Asystował przy golu w 22. minucie, a sam do siatki trafił 7 minut później. Łącznie w rezerwach Benfiki zagrał 42 mecze, w których strzelił 11 goli i zaliczył jedną asystę.
Aberdeen F.C..
15 lipca 2022 roku został zawodnikiem Aberdeen F.C., podpisał trzyletni kontrakt.
Reprezentacja.
W reprezentacji Portugalii U-18 zagrał 5 meczów, strzelił 2 gole i zanotował jedną asystę.
W reprezentacji Portugalii U-19 zagrał 9 spotkań, w których strzelił dwie bramki.
W reprezentacji Republiki Zielonego Przylądka zadebiutował 12 czerwca 2022 roku w meczu przeciwko reprezentacji Ekwadoru (1:0 dla zespołu z Ameryki Południowej). Na boisku spędził 79 minut. Łącznie do 16 lipca 2022 zagrał jeden mecz.

</doc>
<doc id="5316965" url="https://pl.wikipedia.org/wiki?curid=5316965" title="Mannar (wyspa)">
Mannar (wyspa)

Mannar - wyspa na Oceanie Indyjskim w archipelagu Most Adama. Politycznie ten skrawek lądu należy do Sri Lanki.
Położenie.
Mannar leży w północno-zachodniej części Sri Lanki. Od głównej wyspy tego państwa – Cejlonu, dzieli go wąska i płytka cieśnina. Mannar jest pierwszą, licząc od Cejlonu, wyspą należącą do archipelagu Most Adama, który to ciągnie się ku południowo-wschodnim wybrzeżom Subkontynentu Indyjskiego. Wyspa otoczona jest wodami Zatoki Mannar, będącej częścią Oceanu Indyjskiego. Pod względem administracyjnym wyspa należy do dystryktu Mannar, obejmującego swym zasięgiem zarówno całą wyspę Mannar, jak i tereny na Cejlonie.
Warunki naturalne.
Wyspa wykształciła się na przełomie plejstocenu i holocenu. Zakrzywiony kształt wyspy jest wynikiem działania monsunów wiejących, w zależności od pory roku, z północnego-wschodu lub południowego-zachodu.
Średnia roczna temperatura na wyspie kształtuje się na poziomie 27°C. Wahania temperatur w ciągu roku są bardzo niewielkie i wynoszą one od 25°C do 29°C. Opady atmosferyczne w okresie 12 miesięcy wynoszą 700-1000mm. Prędkości wiatru wyższe są w miesiącach od maja do czerwca i sięgają do 22 km/h.
Mannar jest stosunkowo suchą i nieurodzajną wyspą. Stwierdzono na niej występowanie 67 gatunków roślin należących do 33 rodzin . Na wyspie znaleźć można znaleźć m.in. palmy i nieliczne baobaby, które sprowadzone zostały tutaj najprawdopodobniej kilka wieków temu przez arabskich kupców. Szacuje się, że 34 z 40 lankijskich baobabów znajduje się właśnie na wyspie Mannar.
Urbanizacja.
Najważniejszym ośrodkiem urbanistycznym na wyspie jest miasto Mannar zamieszkiwane przez ok. 25 000 ludzi. Znajduje się ono na południowo-wschodnim skraju wyspy i połączone jest z wyspą Cejlon, będącą zasadniczą częścią Sri Lanki, mostami drogowym oraz kolejowym. Innymi ważnymi miejscowościami na mapie wyspy są Erukkalampiddy, Pesalai i Vayittiyankudiyiruppu.
Wydobycie piasku.
Na wyspie intensywnie działała australijska firma wiertnicza Titanium Sands, która w planach miała wydobycie piasku z zasobów wyspy bez odpowiednich zezwoleń i zgody środowiskowej. Firma, mimo braku odpowiednich dokumentów, wywierciła na wyspie ponad 4000 otworów, dochodzących do głębokości 12 metrów. Działo się to bez zgody prywatnych właścicieli ziemskich, których areały były miejscem przeprowadzania badań. Według ocen ekspertów wydobycie piasku na Mannarze może doprowadzić do niekorzystnych zmian środowiskowych na wyspie.

</doc>
<doc id="5316966" url="https://pl.wikipedia.org/wiki?curid=5316966" title="Luís Henrique Barros Lopes">
Luís Henrique Barros Lopes



</doc>
<doc id="5316967" url="https://pl.wikipedia.org/wiki?curid=5316967" title="Kijowska Wyższa Szkoła Oficerów Politycznych Marynarki Wojennej">
Kijowska Wyższa Szkoła Oficerów Politycznych Marynarki Wojennej

Kijowska Wyższa Szkoła Oficerów Politycznych Marynarki Wojennej (, ) – wyższa uczelnia wojskowa Sił Zbrojnych ZSRR. 
Była jedyną w ZSRR uczelnią przygotowującą oficerów politycznych na potrzeby floty i oddziałów Marynarki Wojennej ZSRR. W latach 1948 — 1957 funkcjonowała jako 2 Średnia Politechniczna Szkoła Marynarki Wojennej. Znajdowała się w Kijowie pod adresem Kontraktowaja płoszczadʹ 14, w budynku dawnej Kijowskiej Akademii Teologicznej. W czasie II wojny światowej w siedzibie szkoły mieścił się sztab Dnieprowskiej Flotylli Wojskowej.

</doc>
<doc id="5316970" url="https://pl.wikipedia.org/wiki?curid=5316970" title="Elvin Cafarquliyev">
Elvin Cafarquliyev



</doc>
<doc id="5316972" url="https://pl.wikipedia.org/wiki?curid=5316972" title="Matyas Biro">
Matyas Biro



</doc>
<doc id="5316973" url="https://pl.wikipedia.org/wiki?curid=5316973" title="Maciej Devay">
Maciej Devay



</doc>
<doc id="5316974" url="https://pl.wikipedia.org/wiki?curid=5316974" title="Węgierski Marcin Luter">
Węgierski Marcin Luter



</doc>
<doc id="5316975" url="https://pl.wikipedia.org/wiki?curid=5316975" title="Węgierski Luter">
Węgierski Luter



</doc>
<doc id="5316978" url="https://pl.wikipedia.org/wiki?curid=5316978" title="Kumar">
Kumar



</doc>
<doc id="5316981" url="https://pl.wikipedia.org/wiki?curid=5316981" title="Dinesh Kumar">
Dinesh Kumar



</doc>
<doc id="5316985" url="https://pl.wikipedia.org/wiki?curid=5316985" title="Walter Erbì">
Walter Erbì

Walter Erbì (ur. 8 stycznia 1968 w Turynie) – włoski duchowny katolicki, arcybiskup, nuncjusz apostolski w Liberii i Sierra Leone.
Życiorys.
10 maja 1992 otrzymał święcenia kapłańskie i został inkardynowany do diecezji Iglesias. W 1999 rozpoczął przygotowanie do służby dyplomatycznej na Papieskiej Akademii Kościelnej. W 2001 rozpoczął pracę w nuncjaturze apostolskiej na Filipinach. W 2004 został pracownikiem sekcji II Sekretariatu Stanu Stolicy Apostolskiej. Następnie był radcą nuncjatur we Włoszech (2012–2015), w Stanch Zjednoczonych (2015–2020) i w Turcji (2020–2022). 
Episkopat.
16 lipca 2022 papież Franciszek mianował go nuncjuszem apostolskim w Liberii oraz arcybiskupem tytularnym "Nepeta". 20 lipca mianowany dodatkowo nuncjuszem apostolskim w Sierra Leone. Sakry biskupiej udzielił mu 3 września 2022 Sekretarz Stanu kardynał Pietro Parolin.
Od 30 listopada 2022 akredytowany również w Gambii.

</doc>
<doc id="5316988" url="https://pl.wikipedia.org/wiki?curid=5316988" title="Biastofilia">
Biastofilia

Biastofilia – zaburzenie preferencji seksualnych, w którym pobudzającym bodźcem jest opór partnera seksualnego. Jest to forma sadyzmu.

</doc>
<doc id="5316992" url="https://pl.wikipedia.org/wiki?curid=5316992" title="Hadja Lahbib">
Hadja Lahbib

Hadja Lahbib (ur. 21 czerwca 1970 w Boussu) – belgijska i walońska dziennikarka oraz polityk algierskiego pochodzenia, od 2022 minister spraw zagranicznych.
Życiorys.
Absolwentka dziennikarstwa i komunikacji na Université Libre de Bruxelles, przez dwa lata pracowała na tej uczelni. Od 1997 była zatrudniona w RTBF, francuskojęzycznym publicznym nadawcy radiowo-telewizyjnym. Była prezenterką wiadomości telewizyjnych, prowadziła programy kulturalne, realizowała też reportaże (m.in. z Afganistanu i Bliskiego Wschodu) oraz filmy dokumentalne (m.in. "Patience, patience t'iras au Paradis!"). W 2019 odeszła ze stanowiska prezenterki, w następnym roku objęła w RTBF stanowisko menedżerskie.
W lipcu 2022 dołączyła do rządu Alexandra De Croo, z rekomendacji Ruchu Reformatorskiego została w nim powołana na urząd ministra spraw zagranicznych, europejskich i handlu zagranicznego oraz ds. federalnych instytucji kultury; zastąpiła na tej funkcji Sophie Wilmès. W tym samym miesiącu krytykę wzbudził jej wyjazd z 2021 na zaanektowany przez Rosję Krym. Przypomniano, że Hadja Lahbib na podstawie rosyjskiej wizy udała się tam przez Rosję na festiwal kulturalny współorganizowany przez córkę Władimira Putina, a w przygotowanym z wyjazdu reportażu pominięto problem aneksji tego terytorium.

</doc>
<doc id="5316994" url="https://pl.wikipedia.org/wiki?curid=5316994" title="Brooke Norton-Cuffy">
Brooke Norton-Cuffy

Brooke Dion Nelson Norton-Cuffy (ur. 12 stycznia 2004 w Londynie) – angielski piłkarz występujący na pozycji obrońcy w angielskim klubie Coventry City oraz w reprezentacji Anglii do lat 19. Wychowanek Chelsea, w trakcie swojej kariery grał także w takich zespołach, jak Arsenal oraz Lincoln City.

</doc>
<doc id="5316995" url="https://pl.wikipedia.org/wiki?curid=5316995" title="Bartosch Gaul">
Bartosch Gaul

Bartosch Gaul (ur. 5 października 1987 w Bytowie) – niemiecki trener piłkarski pochodzenia polskiego, w latach 2008–2015 trener młodzieżowych zespołów FC Schalke 04, w latach 2015–2018 młodzieżowych zespołów 1. FSV Mainz 05, w latach 2018–2022 rezerw tegoż zespołu, w latach 2022–2023 Górnika Zabrze.
Kariera trenerska.
W latach 2008–2018 był szkoleniowcem młodzieżowych drużyn FC Schalke 04 i 1. FSV Mainz 05. 6 czerwca 2018 został trenerem rezerw 1. FSV Mainz 05, występujących w Regionallidze. 
23 czerwca 2022 został trenerem występującego w Ekstraklasie Górnika Zabrze, zastępując na tym stanowisku Jana Urbana. 28 czerwca poprowadził zespół w pierwszym meczu towarzyskim, w którym Górnik zremisował 2:2 z Tatranem Liptowski Mikułasz. W swoim ligowym debiucie, prowadzony przez niego Górnik przegrał 0:2 z Cracovią. Zwolniony 18 marca 2023, zastąpiony przez Jana Urbana, czyli trenera, który prowadził klub bezpośrednio przed Gaulem. 
Statystyki kariery.
Trenerskie.
"Aktualne na 18 marca 2023""."

</doc>
<doc id="5317002" url="https://pl.wikipedia.org/wiki?curid=5317002" title="Łuk w ośli grzbiet">
Łuk w ośli grzbiet

Łuk w ośli grzbiet (łuk stępkowy) – łuk, którego nazwa wywodzi się od kształtu grzbietu osła, nazywany również "łukiem stępkowym", ponieważ jego krawędź wygląda jak profil leżącego na plecach statku stępkowego, a także "łukiem siodłowym". Ma swoje początki w Indiach, gdzie był stosowany od III w. p.n.e., a w Europie szerzej dopiero od 13./14. w. w okresie późnego gotyku, szczególnie pod koniec XIII w. w Anglii, we Francji i w neogotyku. W Polsce ośli grzbiet występuje m.in. w Starym Ratuszu w Olsztynie.
Jest jednym z łuków ostrych, charakterystycznym dzięki esowatemu kształtowi ramion i wysmukłemu profilowi szczytowej części. Ośli grzbiet nie ma przewagi konstrukcyjnej nad innymi łukami. Jest od wielu z nich słabszy, ale zdobył swoją popularność dzięki walorom dekoracyjnym.

</doc>
<doc id="5317003" url="https://pl.wikipedia.org/wiki?curid=5317003" title="Władysława Habicht">
Władysława Habicht

Władysława Habicht (ur. 1 czerwca 1867 w Odporyszowie, zm. 2 kwietnia 1963) – polska działaczka społeczna, pionierka spółdzielczości mieszkaniowej, emancypantka.
Życiorys.
Córka pochodzącego z niemieckiego Księstwa Anhalt Wilhelma (1833-1898, powstaniec styczniowy, zarządca dóbr ziemskich hrabstwa Tarnowskiego) i Wandy z domu Fihauser. Miała brata Kazimierza (1868-1943, generał Wojska Polskiego) i Ernesta (1874-195, prawnik, dyplomata). Ukończyła szkołę przyklasztorną przy opactwie sióstr benedyktynek w Staniątkach. Następnie wraz z ojcem i rodzeństwem zamieszkała w Krakowie, gdzie przystąpiła do Towarzystwa Szkoły Ludowej, Związku Niewiast Katolickich, Obrony Narodowej i Kresów Zachodnich. W latach 1901–1931 pracowała jako telegrafistka i cesarsko–królewska manipulantka na Poczcie Głównej. W 1905 założyła Stowarzyszenie Urzędniczek Pocztowych Galicyjskich, w ramach którego udzielano pomocy ekonomicznej i reprezentowano interesy zawodowe jego członkiń. W 1913 uzyskano parcelę przy ulicy Sołtyka 4 w celu wybudowania domu mieszkalnego dla członkiń stowarzyszenia (przemianowanego na Towarzystwo Budowlane Urzędniczek Pocztowych), zyskano też prawo do urlopów, lepsze warunki płacowe, zaliczenie do emerytury stażów w prywatnych towarzystwach telegraficznych.
Działała również aktywnie dla przyznania praw wyborczych kobietom - po ich uzyskaniu kandydowała bezskutecznie do Sejmu. Po odzyskaniu przez Polskę niepodległości prowadziła dla pracownic poczty akcje uświadamiające politycznie, prowadziła zbiórki pieniędzy na cele legionowe, obronne i plebiscytowe. W 1934 doprowadziła do budowy drugiego domu spółdzielczego przy ulicy Syrokomli 19B.
Pochowana w grobowcu rodzinnym na Cmentarzu Rakowickim (kwatera: N, rząd: zach., miejsce: 3).

</doc>
<doc id="5317008" url="https://pl.wikipedia.org/wiki?curid=5317008" title="Wyspa Zaremby">
Wyspa Zaremby

Wyspa Zaremby () – wyspa na Oceanie Spokojnym, w Archipelagu Aleksandra, w południowo-wschodniej części stanu Alaska (Stany Zjednoczone), w okręgu administracyjnym Wrangell.
Wyspa ma kształt zbliżony do pięciokąta foremnego, o szerokości około 25 km. W całości znajduje się w granicach lasu narodowego Tongass. Na zachodzie cieśnina Clarence Strait oddziela ją od Wyspy Księcia Walii, na północy cieśnina Sumner Strait od Wysp Mitkowa i Kuprejanowa, a na wschodzie cieśnina Stikine Strait od wysp Etolin i Woronkofski Island.
Wyspa nazwana została na cześć Dionizego Zaremby, polskiego żeglarza w służbie rosyjskiej, który badał te okolice w latach 30. XIX wieku.

</doc>
<doc id="5317010" url="https://pl.wikipedia.org/wiki?curid=5317010" title="Zarembo Island">
Zarembo Island



</doc>
<doc id="5317015" url="https://pl.wikipedia.org/wiki?curid=5317015" title="Karol Lanckoroński (ujednoznacznienie)">
Karol Lanckoroński (ujednoznacznienie)



</doc>
<doc id="5317016" url="https://pl.wikipedia.org/wiki?curid=5317016" title="Jean Baptiste Loeillet of London">
Jean Baptiste Loeillet of London

Jean Baptiste Loeillet, znany też jako John Loeillet of London (ochrzczony 18 listopada 1680 w Gandawie, zm. 19 lipca 1730 w Londynie) – flamandzki kompozytor, oboista, flecista, klarnecista i skrzypek.
Życiorys.
Studiował w Gandawie i Paryżu. Około 1705 roku wyjechał do Londynu, gdzie początkowo występował w Theatre Royal przy Drury Lane, a następnie od 1709 roku w Queen’s Theatre. Od około 1710 roku organizował w swoim domu cotygodniowe koncerty, w trakcie jednego z nich po raz pierwszy zaprezentowano w Anglii "Concerti grossi" op. 6 Arcangelo Corellego. Udzielał lekcji gry na klawesynie, przez współczesnych ceniony był także jako organista. Spopularyzował w Anglii grę na niemieckim flecie poprzecznym.
Tworzył suity i sonaty na różne instrumenty, a także utwory klawesynowe o przeznaczeniu pedagogicznym. W swojej muzyce nawiązywał do wzorców włoskich.

</doc>
<doc id="5317024" url="https://pl.wikipedia.org/wiki?curid=5317024" title="Jean Baptiste Loeillet de Gant">
Jean Baptiste Loeillet de Gant

Jean Baptiste Loeillet, znany jako Loeillet de Gant (ochrzczony 6 lipca 1688 w Gandawie, zm. około 1720 w Lyonie) – flamandzki kompozytor.
Życiorys.
Kuzyn Jeana Baptiste’a Loeillet of London. O jego życiu wiadomo niewiele, przypuszczalnie działał głównie we Francji. Służył w Lyonie na dworze arcybiskupa Paula-François de Neufville de Villeroy.
Opublikował 4 zbiory sonat na flet prosty (ok. 1710, 1714, 1715, 1716) oraz zbiór sonat triowych (1717). Jego kompozycje, utrzymane w stylu sonaty da chiesa, nawiązują do twórczości Arcangelo Corellego.

</doc>
<doc id="5317028" url="https://pl.wikipedia.org/wiki?curid=5317028" title="Jacques Loeillet">
Jacques Loeillet

Jacques Loeillet, także Jacob (ochrzczony 7 lipca 1685 w Gandawie, zm. 28 listopada 1748 tamże) – flamandzki kompozytor i oboista.
Życiorys.
Młodszy brat Jeana Baptiste’a Loeillet of London. Początkowo był oboistą na dworze księcia elektora bawarskiego Maksymiliana II Emanuela w Monachium. W 1727 roku wyjechał do Paryża, gdzie działał w orkiestrze króla Ludwika XV w pałacu wersalskim. W 1746 roku wrócił do rodzinnej Gandawy.
Opublikował 6 sonat na 2 flety lub skrzypce (Paryż 1728) i 6 sonat na flet lub skrzypce i basso continuo (Paryż 1728). Przypisuje się mu także autorstwo dwóch koncertów obojowych.

</doc>
<doc id="5317029" url="https://pl.wikipedia.org/wiki?curid=5317029" title="Cmentarz pruszkowski">
Cmentarz pruszkowski



</doc>
<doc id="5317030" url="https://pl.wikipedia.org/wiki?curid=5317030" title="Cmentarz parafii św. Kazimierza w Pruszkowie">
Cmentarz parafii św. Kazimierza w Pruszkowie



</doc>
<doc id="5317031" url="https://pl.wikipedia.org/wiki?curid=5317031" title="Cmentarz przyszpitalny w Tworkach">
Cmentarz przyszpitalny w Tworkach



</doc>
<doc id="5317032" url="https://pl.wikipedia.org/wiki?curid=5317032" title="Cmentarz szpitalny w Tworkach">
Cmentarz szpitalny w Tworkach



</doc>
<doc id="5317033" url="https://pl.wikipedia.org/wiki?curid=5317033" title="Cmentarz tworkowski">
Cmentarz tworkowski



</doc>
<doc id="5317034" url="https://pl.wikipedia.org/wiki?curid=5317034" title="HNK Zadar">
HNK Zadar

HNK Zadar (chorw. HNK Zadar) – chorwacki klub piłkarski, mający siedzibę w mieście Zadar, na zachodzie kraju, grający od sezonu 2021/22 w 3. HNL - Jug.
Historia.
Chronologia nazw:
Klub piłkarski HNK Zadar został założony w Zadarze 15 listopada 2019 roku jako następca NK Zadar. 16 grudnia 2019 został oficjalnie zarejestrowany. Prezesem klubu został Damir Knežević, były prezes NK Zadar. W sezonie 1920/21 zespół debiutował na czwartym poziomie rozgrywek chorwackiej piłki nożnej, wygrywając 1. ŽNL Zadarska. W następnym sezonie 2021/22 drużyna startowała w rozgrywkach grupy "Jug" 3. HNL, w których zajęła czwarte miejsce.
Barwy klubowe, strój, herb, hymn.
Klub ma barwy niebiesko-białe. Piłkarze swoje domowe spotkania zazwyczaj grają w niebieskich koszulkach, niebieskich spodenkach oraz niebieskich getrach.
Sukcesy.
Trofea międzynarodowe.
Do chwili obecnej klub jeszcze nigdy nie zakwalifikował się do rozgrywek europejskich.
Poszczególne sezony.
Rozgrywki międzynarodowe.
Europejskie puchary.
Nie uczestniczył w rozgrywkach europejskich.
Struktura klubu.
Stadion.
Klub piłkarski rozgrywa swoje mecze domowe na stadionie Stanovi w Zadarze, który może pomieścić 5.860 widzów.

</doc>
<doc id="5317035" url="https://pl.wikipedia.org/wiki?curid=5317035" title="Cmentarz przy Szpitalu dla Nerwowo i Psychicznie Chorych w Tworkach">
Cmentarz przy Szpitalu dla Nerwowo i Psychicznie Chorych w Tworkach



</doc>
<doc id="5317036" url="https://pl.wikipedia.org/wiki?curid=5317036" title="III liga Chorwacji w piłce nożnej mężczyzn">
III liga Chorwacji w piłce nożnej mężczyzn



</doc>
<doc id="5317037" url="https://pl.wikipedia.org/wiki?curid=5317037" title="Thérèse Coffey">
Thérèse Coffey

Thérèse Coffey (ur. 18 listopada 1971 w Billinge) – brytyjska polityk, członek Partii Konserwatywnej, poseł do Izby Gmin z okręgu Suffolk Coastal. Od 8 września 2019 zajmuje stanowisko ministra zabezpieczenia socjalnego w drugim gabinecie Borisa Johnsona.
Życiorys.
Uzyskała stopień naukowy doktora w dziedzinie chemii na University College London. Pracowała jako dyrektor finansowy Mars Drinks UK, należącej do Mars Incorporated, oraz jako menadżer dla BBC.
Bez powodzenia startowała w 2005 roku wyborach do Izby Gmin z okręgu Wrexham. W wyborach do Parlamentu Europejskiego w 2009 roku kandydowała z okręgu South East. Nie została wybrana, zajmując piąte miejsce wśród kandydatów Partii Konserwatywnej, która w tym okręgu zdobyła cztery mandaty.
W 2010 roku została wybrana posłem do Izby Gmin z okręgu Suffolk Coastal. Uzyskała reelekcję w 2015, 2017 i 2019 roku.
8 września 2019, po rezygnacji poprzedniczki na tym stanowisku, Amber Rudd, została nominowana na stanowisko ministra zabezpieczenia społecznego.

</doc>
<doc id="5317043" url="https://pl.wikipedia.org/wiki?curid=5317043" title="Antrea">
Antrea



</doc>
<doc id="5317047" url="https://pl.wikipedia.org/wiki?curid=5317047" title="Obszar metropolitalny Atlanty">
Obszar metropolitalny Atlanty

Obszar metropolitalny Atlanty (, nazywany także Atlanta–Sandy Springs–Alpharetta) – najbardziej zaludniony obszar miejski w amerykańskim stanie Georgia i ósmy co do wielkości obszar metropolitalny w Stanach Zjednoczonych. 
W latach 1990–2020 populacja metropolii podwoiła się, co sprawia, że jest czwartym najszybciej rozwijającym się obszarem miejskim w kraju. Według spisu powszechnego w 2020 roku liczy 6,1 mln mieszkańców. 
Atlanta przyciąga nowych mieszkańców dobrymi perspektywami pracy, silnym wzrostem gospodarczym, bujnymi terenami zielonymi, zróżnicowaną kulturą, umiarkowanym klimatem, oraz wysoko notowaną scenerią kulinarną. Na obszarze metropolii znajdują się 343 parki miejskie. 
Podział.
Metropolitalny obszar statystyczny Atlanty (MSA) obejmuje 29 hrabstw: Barrow, Bartow, Butts, Carroll, Cherokee, Clayton, Cobb, Coweta, Dawson, DeKalb, Douglas, Fayette, Forsyth, Fulton, Gwinnett, Haralson, Heard, Henry, Jasper, Lamar, Meriwether, Morgan, Newton, Paulding, Pickens, Pike, Rockdale, Spalding i Walton.
Większe miasta.
Źródło: 
Gospodarka.
Metro Atlanta jest jednym z najważniejszych ośrodków logistycznych w kraju i słynie z błyskawicznie rozwijającego się sektora technologicznego. Region stał się również jednym z największych w kraju miejsc do produkcji filmów. Przemysł filmowy Atlanty przyniósł 90 tys. miejsc pracy, co doprowadziło do tego, że coraz częściej nazywane jest „nowym Hollywood”.
Branże takie jak opieka zdrowotna i technologie napędzają znaczną część wzrostu gospodarczego, szczególnie wokół małych firm i start-upów. Dzięki licznym zasobom i firmom zajmującym się łańcuchem dostaw, produkcją i motoryzacją, Atlanta jest centrum przemysłu na południowym wschodzie Stanów Zjednoczonych. Jest to także ważne centrum biznesowe i handlowe. Atlanta słynie ze scen muzycznych i filmowych, mnóstwa restauracji, barów i profesjonalnych drużyn sportowych.
Metro Atlanta ma trzecią (za Nowym Jorkiem i Houston) co do wielkości koncentrację firm z listy Fortune 500 w kraju, w tym The Coca-Cola Company, Delta Air Lines, Home Depot, United Parcel Service i Chick-fil-A. W 2014 roku "Business Facilities Magazine" umieścił Atlantę na pierwszym miejscu wśród miast o najniższych kosztach prowadzenia działalności gospodarczej.
Międzynarodowy port lotniczy Hartsfield położony 16 km na południowy zachód od centrum Atlanty, jest najbardziej ruchliwym lotniskiem na świecie. Ważny węzeł komunikacyjny tworzą także rozległe sieci linii kolejowych, oraz autostrady międzystanowe.
Edukacja.
Z uwagi na to, że w Atlancie znajduje się ponad 50 instytucji szkolnictwa wyższego, jest ona postrzegana jako jeden z największych w kraju ośrodków dla kolegiów i uniwersytetów. W 2017 roku "NerdWallet" umieścił Atlantę jako jedno z 10 najlepszych miast dla absolwentów szkół wyższych, odnotowując stosunkowo niskie koszty utrzymania i obfitość miejsc pracy w branżach zaawansowanych technologii.
Według rankingów "US News and World Report" Georgia Institute of Technology znajduje się w pierwszej dziesiątce najlepszych publicznych uniwersytetów w Stanach Zjednoczonych od 1999 roku. Uczelnia ta, jest przede wszystkim uniwersytetem inżynieryjnym i badawczym, oraz odpowiada za rosnącą scenę start-upową w Atlancie.
Do innych ważniejszych uczelni należą: Georgia State University – flagowy uniwersytet stanu, a także Morehouse College, "Spelman College", Emory University i "Agnes Scott College". 
Demografia.
Według danych z 2019 roku metropolię zamieszkiwało 6 018 744 mieszkańców, z czego 52,2% stanowiła ludność biała (45,9% nie licząc Latynosów), 34,7% czarnoskórzy Amerykanie lub Afroamerykanie, 6,1% Azjaci, 2,8% osoby rasy mieszanej, 0,5% to rdzenni Amerykanie a 0,07% Hawajczycy i mieszkańcy innych wysp Pacyfiku. Latynosi stanowili 11% ludności aglomeracji.
Obszar metropolitalny Atlanty zyskał więcej Afroamerykanów od 1990 roku niż jakikolwiek inny obszar metropolitalny w USA, co sprawia, że jest drugim pod względem liczebności, po Nowym Jorku, skupiskiem ludności afroamerykańskiej. Spośród wszystkich amerykańskich obszarów miejskich Atlanta ma też czwartą co do wielkości populację czarnych imigrantów, około 190 tys. osób w 2019 roku. Podczas gdy do „historycznie czarnych” hrabstw z większością Afroamerykan należą Clayton, DeKalb i południowa część hrabstwa Fulton, w latach 2010–2020 w hrabstwach Douglas, Newton i Rockdale ich populacja potroiła się osiągając prawie połowę mieszkańców.
Wśród osób deklarujących białe pochodzenie do najliczniejszych grup należą osoby pochodzenia „amerykańskiego” (8,4%), angielskiego (7,6%), niemieckiego (6,5%), irlandzkiego (6,5%) i meksykańskiego (5,6%). Aglomerację zamieszkiwało także 73,4 tys. osób polskiego pochodzenia (1,2%). Największą społeczność azjatycką tworzą Hindusi (2,3%).
Mimo migracji na oddalonych przedmieściach, a także w przedmieściach na północ od centrum Atlanty wciąż przeważają białe społeczności nielatynoskie. Północne przedmieścia Atlanty w hrabstwach Forsyth, Fulton i Gwinnett mają też najliczniejsze społeczności azjatyckie. Ponad jedną czwartą mieszkańców miasta Duluth stanowią Azjaci. 
Obszar ten jest także zróżnicowany pod względem językowym, 81,4% populacji w wieku powyżej 5 lat mówi w domu po angielsku, 9,3% po hiszpańsku, 1,12% posługuje się różnorodnymi językami afrykańskimi, 0,93% wietnamskim, 0,74% chińskim, 0,65% koreańskim, 0,57% hindi i 0,53% francuskim. Inne języki nie miały więcej użytkujących jak 0,5% populacji.
Religia.
Badanie Pew Research Center z 2014 roku obejmujące 17 największych aglomeracji USA wykazało, że obszar metropolitalny Atlanty ma najwyższy odsetek osób (63%) identyfikujących się jako protestanci i najmniejszy katolików (11%), oraz najmniejszy wyznających religie niechrześcijańskie (3%). Około 20% nie identyfikuje się z żadnym związkiem wyznaniowym. 
Atlanta, miejsce narodzin Martina Luthera Kinga, jest domem dla szczególnie dużej części członków historycznie czarnej tradycji protestanckiej.
Do największych grup wyznaniowych, według danych z 2010 roku należały:

</doc>
<doc id="5317050" url="https://pl.wikipedia.org/wiki?curid=5317050" title="Rafał Wolski">
Rafał Wolski



</doc>
<doc id="5317070" url="https://pl.wikipedia.org/wiki?curid=5317070" title="L'Arc de Triomphe, Wrapped">
L'Arc de Triomphe, Wrapped

L'Arc de Triomphe, Wrapped (pol. "Łuk Triumfalny, Opakowany") – tymczasowa instalacja artystyczna Christo i Jeanne-Claude, w której Łuk Triumfalny w Paryżu został na dwa tygodnie całkowicie opakowany w srebrno-niebieski materiał w 2021 roku.
Historia.
Pierwotnie budowla miała zostać opakowana w kwietniu 2020, ale ze względu na pandemię COVID-19 data została przesunięta o ponad rok. Instalację pomiędzy 18 września a 3 października zobaczyło 6 milionów osób. Artysta razem ze swoją żoną Jeanne-Claude pracował nad projektem od 1961. Oboje nie dożyli momentu realizacji.

</doc>
<doc id="5317071" url="https://pl.wikipedia.org/wiki?curid=5317071" title="Kacper Sztuba">
Kacper Sztuba

Kacper Sztuba (ur. 25 stycznia 1999 w Lubaniu) – polski kajakarz, reprezentant kadry narodowej w kajakarstwie slalomowym, w kategorii C-1 (kanadyjka) od 2014 roku. Mistrz świata juniorów, wicemistrz świata U-23, srebrny medalista mistrzostw Europy U-23. Pięciokrotny mistrz Polski seniorów w latach 2018–2022. Reprezentuje klub AZS-AWF Kraków.
Życiorys.
W wieku 4 lat po raz pierwszy wsiadł do kajaka na rzece Kwisa w rodzinnym mieście, Leśna. Wychowanek leśniańskiego klubu LUKS Kwisa Leśna.. W 2012 roku rozpoczął naukę w Szkole Mistrzostwa Sportowego w Krakowie, co wiązało się z przeprowadzką do internatu w wieku 13 lat. Od tego samego roku zawodnik klubu AZS-AWF Kraków.
Od 2014 reprezentant kadry narodowej. W tym samym roku zajął 12. miejsce podczas Mistrzostw Europy Juniorów w Skopje. W 2015 roku został Vicemistrzem Świata juniorów w brazylijskim Foz do Iguaçu. W 2016 roku wywalczył brąz na Mistrzostwach Świata juniorów w Krakowie i srebro na Mistrzostwach Europy juniorów w słoweńskim Solkan. W 2017 roku został Mistrzem Świata Juniorów w Bratysławie. W 2019 reprezentował Polskę w dwóch kategoriach wiekowych, U-23 oraz seniorskiej. W 2020, w Mistrzostwach Europy, w Krakowie wywalczył tytuł wicemistrza, w kategorii U-23. W 2021 roku na Mistrzostwach Świata Seniorów w Bratysławie zajął 4. miejsce. W 2022 po raz ostatni reprezentował kraj w kategorii U-23 na najważniejszych imprezach sportowych i dwukrotnie osiągnął tytuł wicemistrza Europy w Czeskich Budziejowicach, zarówno w starcie indywidualnym, jak i w zespole C1x3.

</doc>
<doc id="5317072" url="https://pl.wikipedia.org/wiki?curid=5317072" title="Długogłowie">
Długogłowie



</doc>
<doc id="5317073" url="https://pl.wikipedia.org/wiki?curid=5317073" title="Długogłowość">
Długogłowość



</doc>
<doc id="5317075" url="https://pl.wikipedia.org/wiki?curid=5317075" title="Harald Szeemann">
Harald Szeemann

Harald Szeemann (ur. 11 czerwca 1933 w Bernie, zm. 18 lutego 2005) – szwajcarski kurator i historyk sztuki. 
Życiorys.
Harald Szeemann urodził się w Bernie w 1933 roku. Ukończył studia na kierunkach związanych z historią sztuki, archeologii i dziennikarstwem. Otrzymał doktorat z historii sztuki na Sorbonie. 
W latach 50. pracował w teatrze jako aktor oraz inspicjent i scenograf. 
Pierwsze wystawy zaczął organizować w 1957. Cztery lata później został dyrektorem Kunsthalle Bern. Pierwszą kontrowersyjną decyzją, która spotkała się ze sporym poruszeniem w świecie sztuki była organizacja wystawy „When Attitudes Become Form: Works – Concepts – Processes – Situations – Information: Live In Your Head” w 1969. Otrzymując wolną rękę zaprosił artystów różnych dziedzin i technik artystycznych (z zakresu konceptualizmu, land artu, environment, happeningów i instalacji). Byli to przedstawiciele młodego pokolenia m.in.: Robert Morris, Richard Serra, Bruce Nauman, Eva Hesse, Joseph Beuys, Michael Heizer. Od tego czasu rada zarządzająca stanowiskami Kunsthalle oraz władze miejskie Brna naciskały, aby Szeemann ustąpił ze stanowiska. Uczynił to w 1971 roku. 
W 1972 był kierownikiem artystycznym wystawy documenta 5. Edycja została skrytykowana przez niemiecką prasę, jednakże odniosła sukces, przyciągając więcej zwiedzających niż poprzednie wystawy. 
W 1999 oraz 2001 był kuratorem dwóch kolejnych edycji Biennale w Wenecji. W 2000 był kuratorem wystawy "Uważaj wychodząc z własnych snów. Możesz się znaleźć w cudzych", zorganizowanej w Zachęcie z okazji 100-lecia instytucji. W swojej karierze był kuratorem ponad 200 wystaw. 
Zmarł 18 lutego 2005. 

</doc>
<doc id="5317078" url="https://pl.wikipedia.org/wiki?curid=5317078" title="Subash Madushan">
Subash Madushan

Subash Madushan Ponweera Archchilage Don (ur. 31 maja 1990 w Hiripitiya) – lankijski piłkarz grający na pozycji obrońcy w klubie Navy Sea Hawks FC.
Kariera klubowa.
Navy Sea Hawks FC.
Madushan od 2014 roku gra w Navy SC, które w 2018 zmieniło nazwę na Navy Sea Hawks FC. W sezonie 2021/2022 w Dialog Champions League piłkarz ten rozegrał 8 meczów i strzelił 3 gole. Sezony 2014/2015 i 2018/2019 Navy Sea Hawks FC z Madushanem w składzie kończyło na czwartym miejscu. W sezonie 2021/2022 wraz ze swoją drużyną Lankijczyk zdobył wicemistrzostwo kraju.
Kariera reprezentacyjna.
Sri Lanka.
Madushan zadebiutował w seniorskiej reprezentacji Sri Lanki 26 sierpnia 2014 w wygranym 1:2 spotkaniu przeciwko Seszelom. Został powołany na mecze towarzyskie z Bangladeszem rozgrywane 24 i 27 października 2014. Znalazł się w kadrze na mecze pierwszej rundy eliminacji do Mistrzostw Świata 2018 przeciwko reprezentacji Bhutanu. Rozegrał oba spotkania (w drugim z nich strzelił swojego premierowego gola), każde z nich zakończyło się porażką Lankijczyków z najniżej sklasyfikowaną wówczas drużyną w rankingu FIFA. Madushana powołano także na Mistrzostwa SAFF 2015. Sri Lanka zakończyła swoje zmagania w półfinale, przegrywając wtedy z Afganistanem 0:5. Madushan wystąpił w każdym z meczów na turnieju. W 2016 wraz ze swoją drużyną narodową pojechał na pierwszą edycję Pucharu Solidarności AFC. Zaliczył jeden występ (spotkanie z Mongolią, przegrane 0:2). Znalazł się w kadrze na Mistrzostwa SAFF 2018 rozgrywane w Dhace. Został wówczas kapitanem drużyny na ten turniej. Rozegrał tam jednak tylko jeden mecz – przeciwko Indiom, przegrany 0:2.
Sukcesy.
Sukcesy w karierze klubowej:
Navy Sea Hawks FC.
Sukcesy w karierze reprezentacyjnej:

</doc>
<doc id="5317080" url="https://pl.wikipedia.org/wiki?curid=5317080" title="Wiktor Długosz">
Wiktor Długosz

Wiktor Długosz (ur. 1 lipca 2000 w Kielcach) – polski piłkarz grający na pozycji pomocnika w Rakowie Częstochowa.
Kariera klubowa.
Korona Kielce.
Jest wychowankiem Korony Kielce. W 2018 roku dołączył do seniorskiej drużyny Korony. Zadebiutował w ostatniej kolejce sezonu 2017/18 w meczu z Zagłębiem Lubin. Na następną szansę na grę w Ekstraklasie w barwach ekipy z Kielc musiał czekać do 32. kolejki sezonu 2019/20, kiedy to dostał 7 minut w meczu z Rakowem Częstochowa.
Raków Częstochowa.
4 lutego 2021 roku Raków Częstochowa poinformował o pozyskaniu Wiktora Długosza.
Sukcesy.
Raków Częstochowa:

</doc>
<doc id="5317082" url="https://pl.wikipedia.org/wiki?curid=5317082" title="Drewno iglaste">
Drewno iglaste

Drewno iglaste, drewno drzew iglastych – drewno uzyskiwane z drzew iglastych – jedna z dwóch grup rodzajowych drewna, obok drewna liściastego. Drewno iglaste ma zwykle wysokie walory techniczne – jest lekkie, elastyczne i trwałe. Charakterystyczna jest częsta zawartość żywicy (brak przewodów żywicznych u jodły, cisa i jałowca). W porównaniu do drewna drzew liściastych jego budowa jest prostsza i bardziej równomierna. Drewno to składa się w 90% z cewek – brak naczyń i włókien drzewnych, a promienie rdzeniowe są zwykle niewidoczne. U drzew strefy umiarkowanej wyraźnie zaznaczone są słoje roczne z jasnym drewnem wczesnym i ciemnym drewnem późnym.

</doc>
<doc id="5317083" url="https://pl.wikipedia.org/wiki?curid=5317083" title="Droga odruchowa">
Droga odruchowa



</doc>
<doc id="5317088" url="https://pl.wikipedia.org/wiki?curid=5317088" title="Angels of Light">
Angels of Light

Angels of Light – amerykański zespół rockowy, założony w 1997 roku w Nowym Jorku przez Michaela Girę, który był jego liderem i jedynym stałym członkiem. Przez zespół przewinęło się kilkudziesięciu muzyków, z których kilku wcześniej było członkami zespołu Swans, rozwiązanego przez Girę w 1997 roku. W 2009 roku Gira zawiesił działalność zespołu.
Historia zespołu.
W 1997 roku, po zakończonej trasie koncertowej Michael Gira rozwiązał zespół Swans. Bezpośrednio po tym powołał do życia zespoli Angels of Light, ugrupowanie muzyków, z których wielu współpracowało przedtem ze Swans. Byli wśród nich tacy muzycy jak: Bill Rieflin, Phil Puleo, Larry Mullins i Kurt Ralske. Pierwszy album Angels of Light, "New Mother", z 1999 roku, łączył elementy muzyki folkowej z upodobaniem do ballad o tematyce kryminalnej i mrocznych krajobrazów dźwiękowych. Album spotkał się z dużym uznaniem, a wkrótce potem zespół udał się w trasę koncertową, w której wzięło udział prawie dziesięć osób. Drugi album zespołu, "How I Loved You", okazał się jednym ze szczytowych osiągnięć w karierze Giry. Po serii koncertów Angels of Light wydali w 2002 roku album koncertowy "We Were Alive!", a w 2003 roku album studyjny "Everything Is Good Here/Please Come Home". Do najważniejszych pozycji w dyskografii Young God Records należy również wydany w 2005 roku wspolny album Angels of Light i Akron / Family, "Akron/Family &amp; Angels of Light". W 2009 roku Gira zawiesił działalność Angels of Light, czując się znużony pracą nad tym projektem. W styczniu 2010 roku reaktywował zespół Swans.
Dyskografia.
Zestawienie na podstawie Discogs:
Albumy.
Wszystkie albumy wydała wytwórnia Young God Records.

</doc>
<doc id="5317091" url="https://pl.wikipedia.org/wiki?curid=5317091" title="Męskie Granie 2022">
Męskie Granie 2022

Męskie Granie 2022 – trzynasta edycja polskiego festiwalu muzycznego Męskie Granie, organizowanego przez agencję eventową Live i sponsorowanego przez firmę Żywiec. Złożyło się na nią 16 koncertów w 8 miastach Polski, odbytych latem 2022. Hymn edycji, „Jest tylko teraz”, został nagrany przez supergrupę Męskie Granie Orkiestra 2022, w której skład weszli Bedoes, Krzysztof Zalewski i Kwiat Jabłoni. 25 listopada 2022 odbyła się premiera dokumentującego trasę albumu koncertowego "Męskie Granie 2022".
Organizacja.
5 maja 2022 organizatorzy festiwalu ogłosili, że w tym roku Męskie Granie obejmie 8 miast. Zgodnie z konwencją zapoczątkowaną na trasie Męskie Granie 2021, dla każdego miasta zostały zapowiedziane dwa koncerty: piątkowy i sobotni. Organizatorzy zapowiedzieli, że każdy festiwal piątkowy zostanie zwieńczony występem projektu przygotowanego specjalnie na Męskie Granie, zaś sobotni występem dorocznej Męskie Granie Orkiestry. 12 maja 2022 został ogłoszony szczegółowy rozkład wykonawców z podziałem na dwie sceny: Scenę Główną i mniejszą Scenę Ż.
31 maja 2022 organizatorzy ogłosili skład Męskie Granie Orkiestry 2022, którą utworzyli Bedoes, Krzysztof Zalewski i duet Kwiat Jabłoni. Równocześnie odbyła się premiera singla z nagranym przez nich hymnem trasy, „Jest tylko teraz”, oraz towarzyszącego mu teledysku. Utwór dotarł do 10. miejsca cotygodniowej listy AirPlay – Top najczęściej odtwarzanych piosenek w polskich radiostacjach, 39. cotygodniowego zestawienia najczęściej słuchanych piosenek przez polskich użytkowników serwisu Spotify i pierwszego listy przebojów Radia 357.
Męskie Granie Orkiestra 2022.
Skład główny:
Muzycy akompaniujący:
Lista koncertów.
Źródło:
Album "Tribute to Krzysztof Krawczyk. Urbański Orkiestra i Goście".
30 września 2022 odbyła się premiera albumu "Tribute to Krzysztof Krawczyk. Urbański Orkiestra i Goście", zawierającego nagrania z koncertów "Tribute to Krzysztof Krawczyk" Urbański Orkiestry z udziałem gości.
Album "Męskie Granie 2022".
Album koncertowy "Męskie Granie 2022" został wydany 25 listopada 2022 nakładem wytwórni Mystic Production. Równocześnie ukazały się wydania z dwoma płytami CD i dwoma winylami (wydanie winylowe zawiera tylko zawartość pierwszej płyty CD), ponadto album pojawił się w sprzedaży cyfrowej i serwisach strumieniowych. Na pierwszej płycie znalazły się nagrania Męskie Granie Orkiestry 2022, zaś na drugiej innych wykonawców występujących podczas festiwalu. Album był promowany trzema singlami w wykonaniu Męskie Granie Orkiestry 2022, wydanych w formatach cyfrowych (digital download i streaming): „Orkiestra / Pani w obuwniczym” (z gościnnym udziałem WalusiaKraksyKryzysa, wydany 4 listopada 2022) i „Kawałek podłogi” (wydany 23 listopada 2022) i „Polskie tango” (wydany 20 stycznia 2023)
Album zadebiutował na drugich miejscach ogólnopolskich listy sprzedaży OLiS i OLiS winyl. 11 stycznia 2023 Związek Producentów Audio-Video przyznał mu certyfikat złotej płyty za przekroczenie progu 15 tysięcy sprzedanych egzemplarzy. Wydawnictwo otrzymało nominację w plebiscycie Bestsellery Empiku w kategorii Muzyka – pop i rock.
Lista utworów.
Lista utworów na wydaniu winylowym obejmuje tylko utwory z pierwszej płyty.

</doc>
<doc id="5317095" url="https://pl.wikipedia.org/wiki?curid=5317095" title="Turnice (Kiczora)">
Turnice (Kiczora)

Turnice – grupa skał w lesie na zachodnim stoku południowego ramienia szczytu Kiczora w Gorcach. Znajdują się w granicach wsi Łopuszna W gminie Nowy Targ, powiecie nowotarskim w województwie małopolskim.
Turnice to rzadko używana inna nazwa turni. Skały na grzbiecie Kiczory niewiele mają wspólnego z turniami. Są to niewielkie, piaskowcowe skałki rozrzucone na zapadlisku. Znajdują się na dzikim i trudno dostępnym terenie Gorczańskiego Parku Narodowego, na obszarze ochrony ścisłej.
W Turnicach jest wiele niewielkich jaskiń i schronisk: Dolny Tunelik, Dziura w Leju, Górny Tunelik, Jaskinia Goszczyńskiego, Jaskinia Kiczorska, Jaskinia Łopuszańska, Przepastna Jama, Schronisko pod Wantą, Schronisko za Wantą, Szczelina z Miskami, Szczelina za Płytą, Tęczowa Jama.

</doc>
<doc id="5317098" url="https://pl.wikipedia.org/wiki?curid=5317098" title="Turnice">
Turnice



</doc>
<doc id="5317108" url="https://pl.wikipedia.org/wiki?curid=5317108" title="Jeanne-Claude">
Jeanne-Claude

Jeanne-Claude (właśc. Jeanne-Claude Denat de Guillebon, ur. 13 czerwca 1935 w Casablance, zm. 18 listopada 2009 w Nowym Jorku) – francusko-amerykańska artystka, rzeźbiarka i fotografka.
Życiorys.
Jeanne-Claude urodziła się tego samego dnia co jej mąż Christo, którego poznała w październiku 1958 roku, kiedy został zaangażowany do malowania portretu jej matki, Précildy de Guillebon.
Potem wraz z mężem tworzyli projekty takie jak: Running Fence, zapakowanie w 1995 berlińskiego Reichstagu, czy Surrounded Islands, gdy 11 wysp w Zatoce Biscayne niedaleko Miami zostało otoczonych różowym materiałem.
Zmarła 18 listopada 2009 roku w Nowym Jorku.

</doc>
<doc id="5317109" url="https://pl.wikipedia.org/wiki?curid=5317109" title="James Cleverly">
James Cleverly

James Cleverly (ur. 4 września 1969 w Londynie) – brytyjski polityk, członek Partii Konserwatywnej, poseł do Izby Gmin z okręgu Braintree. Od 7 lipca 2022 do 6 września 2022 minister edukacji w drugim gabinecie Borisa Johnsona, od 6 września 2022 minister spraw zagranicznych w gabinecie Liz Truss.
Życiorys.
Jego ojciec jest Brytyjczykiem, matka, z zawodu położna, pochodzi z Sierra Leone. Urodził się w 1969 w londyńskiej dzielnicy Lewisham. Ukończył studia z zakresu hospitality management (szeroko rozumiane hotelarstwo) na Thames Valley University (obecnie University of West London). Ochotniczo służył w Army Reserve, dochodząc do stopnia lieutenant colonel (bezpośrednio wyższy od majora).
W 2008 roku został wybrany radnym Londynu z okręgu Bexley and Bromley, uzyskał reelekcję w 2012 roku. 
W 2015 został wybrany posłem do Izby Gmin z okręgu Braintree. Uzyskał reelekcję w 2017 i 2019 roku. W okresie od 24 lipca 2019 do 13 lutego 2020 był współprzewodniczącym Partii Konserwatywnej (drugim współprzewodniczącym był wówczas Ben Elliot). 7 lipca 2022 objął urząd ministra edukacji zaś 6 września 2022 został odwołany z tej funkcji z powodu objęcia funkcji ministra spraw zagranicznych.

</doc>
<doc id="5317110" url="https://pl.wikipedia.org/wiki?curid=5317110" title="Frank Leo">
Frank Leo

Frank Leo (ur. 30 czerwca 1971 w Montrealu) – kanadyjski duchowny katolicki, biskup pomocniczy Montrealu w latach 2022–2023, arcybiskup metropolita Toronto od 2023.
Życiorys.
Prezbiterat.
Święcenia kapłańskie przyjął 14 grudnia 1996 i został inkardynowany do archidiecezji Montrealu. W 2006 rozpoczął przygotowanie do służby dyplomatycznej na Papieskiej Akademii Kościelnej. W 2008 rozpoczął pracę w nuncjaturze apostolskiej w Australii. Następnie był pracownikiem misji dyplomatycznej w Hongkongu (2011–2012). W 2012 powrócił do Kanady i został wykładowcą w montrealskim seminarium. W 2013 założył Kanadyjskie Centrum Mariologiczne i został jego pierwszym dyrektorem. W latach 2015–2021 był sekretarzem generalnym kanadyjskiej Konferencji Episkopatu, a w kolejnych latach pełnił funkcje kanclerza kurii i wikariusza generalnego archidiecezji.
Episkopat.
16 lipca 2022 papież Franciszek mianował go biskupem pomocniczym archidiecezji Montrealu oraz biskupem tytularnym "Tamada". Sakry udzielił mu 12 września 2022 arcybiskup Christian Lépine.
11 lutego 2023 papież Franciszek przeniósł go na urząd arcybiskupa metropolity Toronto.

</doc>
<doc id="5317111" url="https://pl.wikipedia.org/wiki?curid=5317111" title="Ivan Maffeis">
Ivan Maffeis

Ivan Maffeis (ur. 18 listopada 1963 w Pinzolo) – włoski duchowny katolicki, arcybiskup Perugii-Città della Pieve od 2022.
Życiorys.
26 czerwca 1988 otrzymał święcenia kapłańskie i został inkardynowany do archidiecezji trydenckiej. Przez kilkanaście lat pracował duszpastersko, był też diecezjalnym asystentem Akcji Katolickiej, redaktorem naczelnym diecezjalnego miesięcznika oraz wykładowcą trydenckiego seminarium. W 2010 rozpczął pracę przy włoskiej Konferencji Episkopatu jako wicedyrektor wydziału ds. komunikacji społecznej, a pięć lat później objął kierownictwo w tym wydziale i został mianowany podsekretarzem Konferencji. W 2020 powrócił do Trydentu i objął probostwo w Rovereto, Trambileno, Vanza, Noriglio i Terragnolo.
16 lipca 2022 został mianowany przez papieża Franciszka ordynariuszem archidiecezji Perugia-Città della Pieve. Sakry udzielił mu 11 września 2022 kardynał Gualtiero Bassetti.

</doc>
<doc id="5317114" url="https://pl.wikipedia.org/wiki?curid=5317114" title="Ernesto Jesús Brotóns Tena">
Ernesto Jesús Brotóns Tena

Ernesto Jesús Brotóns Tena (ur. 20 lutego 1968 w Saragossie) – hiszpański duchowny katolicki, biskup Plasencii od 2022.
Życiorys.
Prezbiterat.
Święcenia kapłańskie otrzymał 20 października 1993 i został inkardynowany do archidiecezji Saragossy. Pracował głównie jako duszpasterz parafialny, był także wicedyrektorem i dyrektorem miejscowego ośrodka teologicznego.
Episkopat.
16 lipca 2022 papież Franciszek mianował go biskupem ordynariuszem diecezji Plasencia. Sakry udzielił mu 15 października 2022 kardynał Juan José Omella Omella.

</doc>
<doc id="5317128" url="https://pl.wikipedia.org/wiki?curid=5317128" title="Eloy Ricardo Domínguez Martínez">
Eloy Ricardo Domínguez Martínez

Eloy Ricardo Domínguez Martínez (ur. 4 stycznia 1977 w Hawanie) – kubański duchowny katolicki, biskup pomocniczy Hawany od 2022.
Życiorys.
Prezbiterat.
Święcenia kapłańskie przyjął 27 sierpnia 2011 i został inkardynowany do archidiecezji Hawana. Pracował jako duszpasterz parafialny. Od 2020 był rektorem sanktuarium w El Rincón.
Episkopat.
16 lipca 2022 papież Franciszek mianował go biskupem pomocniczym archidiecezji Hawana oraz biskupem tytularnym "Nisa in Lycia". Sakry udzielił mu 1 października 2022 kardynał Juan García Rodríguez.

</doc>
<doc id="5317136" url="https://pl.wikipedia.org/wiki?curid=5317136" title="Międzynarodowa Komisja Lekarska">
Międzynarodowa Komisja Lekarska

 
Międzynarodowa Komisja Lekarska (niem. "Internationale Ärztekommission") – grupa lekarzy z dwunastu krajów, którzy na zaproszenie ministra zdrowia Rzeszy Niemieckiej Leonarda Contiego pod koniec kwietnia 1943 roku, badali zwłoki polskich oficerów rozstrzelanych w lesie niedaleko rosyjskiej wsi Katyń. Komisja doszła do wniosku, że masowe egzekucje miały miejsce wiosną 1940 roku, co wskazywało, że za zbrodnię odpowiada sowiecka tajna policja polityczna NKWD.
Geneza.
W lutym 1943 roku żołnierze Wehrmachtu znaleźli masowe groby z kilkoma tysiącami ciał polskich oficerów w lesie niedaleko rosyjskiej wsi Katyń pod Smoleńskiem. Gdy minister propagandy i oświecenia publicznego Joseph Goebbels dowiedział się o tym na początku kwietnia, zaproponował powołanie komisji lekarskiej, która miała odegrać centralną rolę w zleconej przez niego propagandowej kampanii katyńskiej. Miało to na celu wbicie klina w sojusz między zachodnimi aliantami a Związkiem Radzieckim pod rządami Stalina. Zagraniczni lekarze zaproszeni przez ministra Contiego mieli potwierdzić, że sowiecka tajna policja NKWD popełniła masowe mordy.
Niemieckie ministerstwo spraw zagranicznych otrzymało zadanie skłonienia profesorów medycyny, głównie z państw neutralnych, do wyjazdu do Katynia. Jednak starania niemieckich ambasad w Sztokholmie, Lizbonie i Ankarze w tym zakresie nie powiodły się. Natomiast w Madrycie profesor medycyny Antonio Piga przyjął zaproszenie, ale po przybyciu do Berlina otrzymał od ambasady hiszpańskiej polecenie, aby nie kontynuować podróży. Jako powód odwołania podał niemieckim gospodarzom nagłą chorobę i wrócił do Hiszpanii. Minister spraw zagranicznych Rzeszy Joachim von Ribbentrop nie uwierzył w to i polecił ambasadzie niemieckiej w Madrycie wyrazić swoje zaniepokojenie hiszpańskiemu rządowi odejściem Pigi z delegacji. Zapytany przez amerykańskich dyplomatów w 1952 roku Piga był zdania, że ​​alianci wywarli na wiosnę 1943 roku presję na rząd hiszpański, aby wycofał go z komisji.
Członkowie Komisji.
Komisja, która początkowo została zakwaterowana w hotelu Adlon w Berlinie, liczyła dwunastu członków. Tylko jeden nie pochodził z państwa sojuszniczego lub okupowanego, a mianowicie ze Szwajcarii. Jedenastu z nich było profesorami, z których dziewięciu było specjalistami medycyny sądowej:
Francja Vichy wysłała w charakterze obserwatora głównego inspektora wojskowej służby medycznej, profesora medycyny André Costedoata. Wyjechał do Katynia z komisją lekarską, ale nie brał udziału w jej pracach. Premier Pierre Laval musiał osobiście nakazać mu podróż, ponieważ Costedoat początkowo się temu sprzeciwiał. Wcześniej Laval bezskutecznie prosił wybitnego koronera Charlesa Paula o udział w badaniach. Francuskie ministerstwo sprawiedliwości wysłało wiadomość do ambasady niemieckiej w Paryżu, że Paul odmówił bez podania przyczyny.
Prace Komisji.
Dwunastu ekspertów wybrało Węgra Ferenca Orsósa na swojego przewodniczącego, ponieważ nie tylko bardzo dobrze mówił po niemiecku, ale także po rosyjsku. W Smoleńsku, gdzie komisja przebywała od 28 do 30 kwietnia 1943 roku, opiekował się nią antynazista, podpułkownik Rudolf-Christoph von Gersdorff, oddelegowany tam z Grupy Armii Środek. W lesie katyńskim ekspert medycyny sądowej z Grupy Armii Środek, profesor Gerhard Buhtz wyjaśniał zagranicznym lekarzom przebieg ekshumacji. Poprosił każdego z lekarzy o wybranie zwłok do autopsji. Jednak Szwajcar Naville i Finn Saxén nie brali w nich udziału, a jedynie obserwowali śledztwo.
Naville i Bułgar Markow powiedzieli podpułkownikowi von Gersdorffowi, że nie mają żadnych wątpliwości co do sowieckiego sprawstwa. Słowak Šubík powiedział krakowskiemu biegłemu sądowemu Marianowi Wodzińskiemu, który kierował polską grupą ekspertów w Katyniu, że był dobrze poinformowany o niemieckich zbrodniach wojennych, ale w tym przypadku jest absolutnie pewny tego, że sprawcami są Sowieci.
Orsós użył również mikroskopu do zbadania próbek młodych sosen, które zostały posadzone nad masowymi grobami, aby je zakamuflować. Na podstawie pierścieni doszedł do wniosku, że mają pięć lat. Według Orsósa przebarwienie między drugim a trzecim słojem rocznym wykazało, że przeszczepiono je w 1940 roku.
Po zakończeniu śledztwa Duńczykowi Tramsenowi pozwolono zabrać czaszkę ofiary, którą zawiózł do Kopenhagi. Chorwat Miloslavić otrzymał również pozwolenie na dokładniejsze zbadanie czaszki z masowych grobów w swoim instytucie w Zagrzebiu.
Raport Komisji.
Raport końcowy komisji, napisany w Smoleńsku pod kierownictwem Ferenca Orsósa, nie zawierał bezpośredniego odniesienia do sprawców. Jako przyczynę śmierci podał tylko strzały w tył głowy. Stan rozkładu zwłok wskazywał, że znajdowały się one w ziemi co najmniej trzy lata, a zimowa odzież oraz brak ukąszeń komarów i larw owadów skłaniały do ​​wniosku, że masowe groby zostały wykopane w okresie zimowym. Wszystkie dokumenty znalezione przy zmarłych pochodziły z zimy 1939/1940, a zebrane dowody, że egzekucje miały miejsce wiosną 1940 roku.
Dwunastu członków komisji podpisało końcowy raport w Smoleńsku. Fotograf osobno sfotografował stronę z podpisami. Później każdy członek komisji otrzymał kopię raportu, do tekstu dołączono zdjęcie z podpisami. Członkowie delegacji zgodzili się nie komentować tego. Po powrocie do Berlina Orsós przekazał raport ministrowi zdrowia Rzeszy Contiemu 4 maja 1943 roku. Niemieckie ministerstwo spraw zagranicznych zasugerowało zorganizowanie konferencji prasowej z lekarzami, ale Goebbels interweniował i napisał w swoim dzienniku: „Nie sądzę, aby było celowe wykorzystywanie uznanych na arenie międzynarodowej uczonych jako eksponatów naszej propagandy”. W tym samym roku centralne wydawnictwo NSDAP wydało publikację pod tytułem „Niemiecki urzędowy materiał w sprawie masowego mordu w Katyniu” (niem. "Amtliches Material zum Massenmord von Katyn"), wydany także w Polsce przez Instytut Pamięci Narodowej w roku 2020.
W Stanach Zjednoczonych i Wielkiej Brytanii raport Międzynarodowej Komisji Lekarskiej został oficjalnie zignorowany. Eksperci brytyjskiego Foreign Office w Londynie wskazywali w wewnętrznych raportach (podsumowanych w memorandum Butlera przez oficjalnie mianowanego historyka Rohana D’Oliera Butlera), że Ferenc Orsós był proniemiecki, a także antysemicki, przez co nie był wiarygodny.

</doc>
<doc id="5317139" url="https://pl.wikipedia.org/wiki?curid=5317139" title="Masilo John Selemela">
Masilo John Selemela

 
Masilo John Selemela (ur. 13 stycznia 1972 w Magoebaskloof) – południowoafrykański duchowny rzymskokatolicki, biskup pomocniczy Pretorii od 2022.
Życiorys.
Święcenia kapłańskie otrzymał 12 czerwca 1999 i został inkardynowany do diecezji Tzaneen. Był m.in. diecezjalnym duszpasterzem młodzieży, wicedyrektorem komitetu finansowego, a także wychowawcą, wicerektorem i rektorem seminarium duchownego w Pretorii.
16 lipca 2022 papież Franciszek mianował go biskupem pomocniczym archidiecezji Pretorii oraz biskupem tytularnym "Nachingwea". Sakry udzielił mu 3 września 2022 arcybiskup Dabula Anthony Mpako.

</doc>
<doc id="5317141" url="https://pl.wikipedia.org/wiki?curid=5317141" title="Léo Borges">
Léo Borges

Leonardo Borges Da Silva (ur. 3 stycznia 2001 w Pelotas) – brazylijski piłkarz, grający na pozycji lewego obrońcy w Pogoni Szczecin.
Klub.
SC Internacional.
Zaczynał karierę w SC Internacional. W tym klubie zadebiutował 10 lutego 2021 roku w meczu przeciwko Sport Recife (1:2 dla rywali Internacionalu). Na boisko wszedł w 36. minucie, zastępując Bruno Paxedesa. Łącznie zagrał 14 ligowych spotkań.
FC Porto B.
21 lipca 2021 roku został wypożyczony do FC Porto B. W rezerwach portugalskiego klubu zadebiutował 14 sierpnia 2021 roku w meczu przeciwko Casa Pia AC (2:0 dla rywali Porto). Na boisko wszedł w 82. minucie, zastąpił João Mendesa. Pierwszą asystę zaliczył 12 września 2021 roku w meczu przeciwko CD Mafra (3:1 dla Porto). Asystował przy golu Peglowa w 92. minucie. Łącznie zagrał 19 spotkań, w których zaliczył 3 asysty.
Pogoń Szczecin.
10 lipca 2022 roku podpisał trzyletni kontrakt z Pogonią Szczecin. Zadebiutował w drużynie 31 sierpnia 2022 roku podczas ligowego meczu z Rakowem Częstchowa, wchodząc na boisko w 83. minucie meczu.

</doc>
<doc id="5317143" url="https://pl.wikipedia.org/wiki?curid=5317143" title="Leonardo Borges Da Silva">
Leonardo Borges Da Silva



</doc>
<doc id="5317144" url="https://pl.wikipedia.org/wiki?curid=5317144" title="Skoki narciarskie na Zimowym Olimpijskim Festiwalu Młodzieży Europy 2023">
Skoki narciarskie na Zimowym Olimpijskim Festiwalu Młodzieży Europy 2023

Skoki narciarskie na Zimowym Olimpijskim Festiwalu Młodzieży Europy 2023 – zawody, które odbyły się w dniach 23–27 stycznia 2023 roku na skoczni Srednja skakalnica w słoweńskiej Planicy.

</doc>
<doc id="5317146" url="https://pl.wikipedia.org/wiki?curid=5317146" title="Gniazdo pianowe (płazy)">
Gniazdo pianowe (płazy)

Gniazdo pianowe (ang. Foam nest) – typ gniazda budowany przez niektóre płazy bezogonowe umożliwiający uniezależnienie rozrodu od środowiska wodnego. Gniazdo to tworzone jest z wydzieliny białkowo-lipidowej produkowanej w tylnej części jajowodu – znanej jako "convoluta dilata". Wydzielina ta wydalana jest zazwyczaj przed złożeniem jaj, a następnie ubijana przednimi lub tylnymi kończynami jednego lub obojga rodziców, co prowadzi do powstania piany, która następnie unosi się na wodzie wraz ze złożonymi w niej jajami. Do funkcji piany należy ochrona potomstwa przed drapieżnikami i działaniem promieni słonecznych, poprawa dotlenienia; stanowić może również źródło pokarmu. Umiejętność budowy gniazda pianowego wyewoluowała niezależnie w sześciu rodzinach Anura – żółwinkowatych (Myobatrachidae), wąskopyskowatych (Microhylidae), rzekotkowatych (Hylidae), sitówkowatych (Hyperoliidae), świstkowatych (Leptodactylidae) i nogolotkowatych (Rhacophoridae). Gniazda te mogą być budowane na powierzchni wody, ale także w wykopanym przez rodziców basenie, na dnie lasu, w wodzie zgromadzonej w liściach bromelii, na drzewie, a także w podziemnym gnieździe.  

</doc>
<doc id="5317150" url="https://pl.wikipedia.org/wiki?curid=5317150" title="Franciszek Karczewski">
Franciszek Karczewski

Franciszek Karczewski (ur. 23 lutego 2006) – polski żużlowiec.
W 2020 r. zwyciężył w Indywidualnym Pucharze Polski 250 cm³ w miniżużlu. W 2021 r. zdobył w barwach Włókniarza Częstochowa srebrny medal młodzieżowych mistrzostw Polski par klubowych. W lipcu 2022 r. zdobył w Rydze (wspólnie z Oskarem Paluchem i Wiktorem Przyjemskim) złoty medal mistrzostw Europy par juniorów.
W sezonie 2022 reprezentant klubu Cellfast Wilki Krosno w rozgrywkach I ligi żużlowej.

</doc>
<doc id="5317153" url="https://pl.wikipedia.org/wiki?curid=5317153" title="Mistrzostwa Europy w Rugby 7 Mężczyzn 2022">
Mistrzostwa Europy w Rugby 7 Mężczyzn 2022

Mistrzostwa Europy w Rugby 7 Mężczyzn 2022 – dwudzieste mistrzostwa Europy w rugby 7 mężczyzn, oficjalne międzynarodowe zawody rugby 7 o randze mistrzostw kontynentu organizowane przez Rugby Europe mające na celu wyłonienie najlepszej męskiej reprezentacji narodowej w tej dyscyplinie sportu w Europie. Zostały rozegrane w formie sześciu turniejów w czterech hierarchicznie ułożonych dywizjach w okresie od 4 czerwca – 3 lipca 2022 roku. W walce o tytuł mistrzowski brało udział dziesięć zespołów, pozostałe europejskie drużyny, które przystąpiły do rozgrywek, występowały w niższych dywizjach, pomiędzy wszystkimi czterema istniał system awansów i spadków.
Najrówniejszą formę w cyklu zaprezentowali Hiszpanie, którzy jako jedyni zagrali w obu finałach – wygrywając jeden z nich – broniąc tym samym tytułu sprzed roku, kolejne miejsca na podium zajęli zaś ich finałowi rywale – Niemcy i Francuzi. Z niższych poziomów rozgrywkowych awans uzyskały Irlandia, Anglia, Walia i Rumunia, Szwajcaria i Mołdawia oraz Malta.
Wszystkie turnieje były transmitowane w Internecie. Wyróżniającymi się zawodnikami w mistrzowskich turniejach byli Jerry Surumi, Jack Hunt i Joris Simon, a na poziomie Trophy Jordan Conroy, Joe Browning i Cole Swannack.
Informacje ogólne.
Mistrzostwa zostały rozegrane w formie sześciu turniejów – dwóch w GPS oraz czterech w niższych dywizjach – ich harmonogram opublikowano na początku kwietnia 2022 roku, odebrane Rosji zawody zostały zorganizowane w Polsce.
Mistrzem Europy zostawała drużyna, która po rozegraniu dwóch turniejów na przełomie czerwca i lipca – w Lizbonie i Krakowie – zgromadziła najwięcej punktów, które były przyznawane za zajmowane w nich miejsca:
Reprezentacje w każdym z turniejów zostały podzielone na dwie pięciozespołowe grupy rywalizujące w pierwszej fazie w ramach grup systemem kołowym, po czym nastąpiła faza pucharowa – z awansem do półfinałów dla czołowej dwójki z każdej z grup bądź też z walką o poszczególne miejsca dla zespołów z tych samych pozycji. W fazie grupowej spotkania toczone były bez ewentualnej dogrywki, za zwycięstwo, remis i porażkę przysługiwały odpowiednio trzy, dwa i jeden punkt, brak punktów natomiast za nieprzystąpienie do meczu. W przypadku tej samej liczby punktów ich lokaty miały być ustalane kolejno na podstawie:
W przypadku remisu w fazie pucharowej organizowana była dogrywka składająca się z dwóch pięciominutowych części, z uwzględnieniem reguły "nagłej śmierci".
Przystępujące do turnieju reprezentacje mogły liczyć maksymalnie dwunastu zawodników. Rozstawienie w każdych zawodach następowało na podstawie wyników poprzedniego turnieju, a w przypadku pierwszych zawodów – na podstawie rankingu z poprzedniej edycji.
Pomiędzy dywizjami istniał system awansów i spadków – po zakończonym sezonie najsłabsza reprezentacja z Grand Prix Series oraz po dwie z kolejnych dwóch poziomów rozgrywek zostały relegowane do niższej klasy rozgrywkowej, a ich miejsce zajęli odpowiednio zwycięzca Trophy i finaliści Conference.
W tym sezonie stawką zawodów prócz medali mistrzostw kontynentu stawką był także awans do europejskiego turnieju kwalifikacyjnego do Pucharu Świata 2022, również dla zespołów z niższych poziomów rozgrywek. Prawo udziału w nim uzyskało dziewięć zespołów z GPS – prócz mającej zagwarantowany awans Francji – a także Irlandia i Walia oraz najlepsza reprezentacja spośród pozostałych niebrytyjskich drużyn z poziomu Trophy​.

</doc>
<doc id="5317155" url="https://pl.wikipedia.org/wiki?curid=5317155" title="Michelle Donelan">
Michelle Donelan

Michelle Donelan (ur. 8 kwietnia 1984 w Whitleyie) – brytyjska polityk, członek Partii Konserwatywnej, poseł do Izby Gmin z okręgu Chippenham. Od 5 do 7 lipca 2022 zajmowała stanowisko ministra edukacji w drugim gabinecie Borisa Johnsona.
Życiorys.
Ukończyła historię i politykę na University of York.
W 2010 bez powodzenia ubiegała się o mandat posła do Izby Gmin w okręgu Wentworth and Dearne. W kolejnych wyborach w 2015 roku została wybrana posłem w okręgu Chippenham. Uzyskała reelekcję w 2017 i 2019 roku.
Za rządów Borisa Johnsona pełniła kilka wyższych funkcji urzędniczych związanych ze szkolnictwem, m.in. była odpowiedzialna za uniwersytety. 5 lipca 2022 objęła urząd ministra edukacji, z którego zrezygnowała 2 dni później.

</doc>
<doc id="5317156" url="https://pl.wikipedia.org/wiki?curid=5317156" title="Guemesia">
Guemesia

Guemesia - rodzaj teropoda z rodziny abelizaurów. Został on nazwany na cześć Martína Miguela de Güemesa, którego dwustulecie śmierci przypadało w 2021 roku (rok przed opisaniem tego rodzaju). Jest to jeden z najmniejszych abelizaurów znanych nauce. Jedynym gatunkiem należącym do tego rodzaju jest "Guemesia ochoai."

</doc>
<doc id="5317162" url="https://pl.wikipedia.org/wiki?curid=5317162" title="Iberospinus">
Iberospinus

Iberospinus – wymarły rodzaj spinozaura, żyjącego na obszarze dzisiejszej Portugalii. 
Do tego rodzaju należał jeden gatunek - Iberospinus "natarioi."

</doc>
<doc id="5317164" url="https://pl.wikipedia.org/wiki?curid=5317164" title="Tomáš Malec">
Tomáš Malec

Tomáš Malec (ur. 5 stycznia 1993 w Trenczynie) – słowacki piłkarz, występujący na pozycji napastnika. 
Kariera klubowa.
Wychowanek TJ Melčice - Lieskové i AS Trenczyn. 
W swojej karierze grał także w AS Trenczynie, Tatranie Liptowski Mikułasz, Rosenborgu BK, Sigmie Ołomuniec, LASK-u Linz, Lillestrømie SK, DAC-u Dunajská Streda, Žalgirisie Wilno, FK RFS, Visie Pesaro i FK Senicy. W latach 2021–2023 występował w GKS Tychy, z którego odszedł 24 stycznia 2023 do czeskiego 1. SK Prostějov. 
Kariera reprezentacyjna.
Dwukrotny reprezentant Słowacji.

</doc>
<doc id="5317165" url="https://pl.wikipedia.org/wiki?curid=5317165" title="Władysław Bułhak (wojskowy)">
Władysław Bułhak (wojskowy)

Władysław Józef Bułhak (ur. 19 marca 1898 w Mickiewiczach, zm. ?) – porucznik kawalerii Wojska Polskiego.
Życiorys.
Urodził się 19 marca 1898 w Mickiewiczach, w ówczesnym powiecie słuckim guberni mińskiej, w rodzinie Witolda.
1 czerwca 1921, w stopniu podporucznika, pełnił służbę w Szpitalu Wojskowym w Chełmie, a jego oddziałem macierzystym był 2 pułk ułanów. 3 maja 1922 został zweryfikowany w stopniu podporucznika ze starszeństwem od 1 czerwca 1919 i 75. lokatą w korpusie oficerów jazdy (od 1924 – kawalerii), a jego oddziałem macierzystym był nadal 2 pułk ułanów w Suwałkach. 12 lutego 1923 prezydent RP awansował go z dniem 1 stycznia 1923 na porucznika ze starszeństwem z 1 września 1920 i 3. lokatą w korpusie oficerów jazdy. Później został przeniesiony do 13 pułku ułanów w Nowej Wilejce, a w listopadzie 1924 przydzielony do szwadron pionierów przy 1 Dywizji Kawalerii w Białymstoku. W styczniu 1926 wrócił do 13 pułku ułanów.
W czasie kampanii wrześniowej 1939 dostał się do niemieckiej niewoli. Przebywał w Oflagu VII A Murnau.

</doc>
<doc id="5317166" url="https://pl.wikipedia.org/wiki?curid=5317166" title="Władysław Bułhak">
Władysław Bułhak



</doc>
<doc id="5317171" url="https://pl.wikipedia.org/wiki?curid=5317171" title="Gábor Kósa">
Gábor Kósa

Gábor Kósa (ur. 31 stycznia 1971 w Budapeszcie) – węgierski historyk religii, profesor nadzwyczajny Uniwersytetu Loránda Eötvösa na Wydziale Studiów Chińskich. (Nazwa chińska: Kāng Gāobǎo; chiński tradycyjny: 康高寶; chiński uproszczony: 康高宝.)
Kariera.
Ukończył studia magisterskie z języka angielskiego (1995), chińskiego (1997) i religioznawstwa (2011). W 2006 roku obronił pracę doktorską pt. „Analiza terminologiczna tekstów chińskich związanych z manicheizmem” (po węgiersku): „A manicheizmussal kapcsolatos kínai nyelvű szövegek terminológiai elemzése”.
W latach 1999–2008 uczył w Kolegium Buddyjskim „Tan Kapuja”. Od 2009 roku pracuje na Uniwersytecie Loránda Eötvösa, obecnie jako profesor nadzwyczajny.
Kósa otrzymał stypendium podoktoranckie Japońskiego Towarzystwa Promocji Nauki (JSPS, 2008–2009) oraz tajwańskiej Chiang Ching-kuo Foundation for International Scholarly Exchange (2010–2012). W latach 2014–2015 był stypendystą EURIAS w Centre for Research in the Arts, Social Sciences and Humanities (CRASSH), oraz Cambridge University. W latach 2020–2021 był członkiem Roger E. Covey, na wydziale East Asian Studies, w Institute of Advanced Study (IAS, Princeton).
Jest członkiem Silk Road Research Group na Uniwersytecie ELTE, jest partnerem badawczym w projekcie „"Australian Research Council „Manichaean Liturgical Texts and Practices from Egypt to China”". Jest jednym z redaktorów węgierskiego czasopisma „Távol-keleti Tanulmányok” (Studia wschodnioazjatyckie).
Od 2019 r. jest redaktorem naczelnym Acta Orientalia Academiae Scientiarum Hungaricae oraz członkiem Komitetu Orientalistyki Węgierskiej Akademii Nauk.
Obszar jego zainteresowań badawczych obejmuje mitologię chińską, starożytne chińskie praktyki szamanistyczne (wu) i chiński manicheizm.

</doc>
<doc id="5317173" url="https://pl.wikipedia.org/wiki?curid=5317173" title="Stonecrest">
Stonecrest

Stonecrest – amerykańskie miasto w hrabstwie DeKalb, w stanie Georgia. Według spisu w 2020 roku liczy 59,2 tys. mieszkańców. Jest częścią obszaru metropolitalnego Atlanty. 
Stonecrest jest miastem dopiero od 2017 roku, kiedy mieszkańcy dawnego niezarejestrowanego południowo-wschodniego obszaru hrabstwa DeKalb głosowali w listopadzie 2016 r. za oficjalnym staniem się miastem. 
Ponadprzeciętnie 90% mieszkańców to Afroamerykanie lub czarnoskórzy Amerykanie.

</doc>
<doc id="5317175" url="https://pl.wikipedia.org/wiki?curid=5317175" title="Šimon Kupec">
Šimon Kupec

Tomáš Malec (ur. 11 lutego 1996 w Żarze nad Hronem) – słowacki piłkarz występujący na pozycji lewego obrońcy w słowackim klubie TJ Rovinka. W swojej karierze grał także w Dukli Bańska Bystrzyca, ViOnie Zlaté Moravce, MFK Ružomberoku, GKS-ie Katowice, KFC Komárno, FC Petržalce i FC Stadlau. Były, młodzieżowy reprezentant Słowacji.

</doc>
<doc id="5317176" url="https://pl.wikipedia.org/wiki?curid=5317176" title="Melodia ta">
Melodia ta

„Melodia ta” – utwór polskiej piosenkarki Dody. Jest to trzeci singel promujący jej czwarty album studyjny pt. "Aquaria". Premiera piosenki odbyła się 7 lipca 2022 roku na antenie Radia ZET, tego dnia udostępniono również teledysk. Singiel dotarł do 7. miejsca listy "TOP 200" aplikacji Shazam. 19 października 2022 singel uzyskał certyfikat złotej płyty, zaś 23 listopada 2022 pokrył się platyną.
Angielska wersja – „My Melody”.
15 lipca 2022 Doda premierowo zaprezentowała angielską wersję singla podczas uroczystej gali Miss Supranational 2022, transmitowanej przed Polsat. Tego dnia utwór został udostępniony na serwisach streamingowych. Utwór został skomponowany przez „Hotel Torino”, Bryskę oraz Dodę.

</doc>
<doc id="5317179" url="https://pl.wikipedia.org/wiki?curid=5317179" title="Fafernuchy">
Fafernuchy

Fafernuchy – rodzaj ciasteczek charakterystycznych dla regionu kurpiowskiego Puszczy Zielonej i Białej, dawniej występujących także na Mazurach. 
Wygląd.
Kształt podłużny, przypominający kopytka, średnio mają około 3 cm długości. Z zewnątrz wybarwione na złocisto lub ciemnobrązowo, jaśniejsze w przekroju.
Historia.
Nazwa wypieku pochodzi z j. niemieckiego: "Pfeffer" (pieprz), "Nüsse" (orzechy), czyli „twarde jak orzech ciasteczka z pieprzem”.
Ciasto wyrabiano z mąki żytniej lub pszennej z dodatkiem utartej marchwi, miodu, pieprzu i soli. Z ciasta robiono wałki, które krojono na kawałki jak kopytka, następnie układano je na blasze, potem pieczono w piecu chlebowym. Dawniej fafernuchy pieczono bez cukru, a słodzikiem był odwar z buraka pastewnego lub pasternaku. Po wyjęciu z pieca były zanurzane w miodzie. W Puszczy Białej dodawano do fafernuchów cynamon. Maria Żywirska wspominała, że w Puszczy Białej do masy dodawano kilka całych jaj i wodę. Według tradycyjnej receptury fafernuchy przygotowywane są bez spulchniaczy i mogą być długo przechowywane jak pierniki. 
Ciastka są wypiekane zwyczajowo na święto Trzech Króli. Adam Chętnik nazywał ciastka nowolatkami, bo były pieczone na Nowy Rok. Przygotowuje się je często na różne uroczystości, jak festyny, kiermasze, wystawy lub targi. Są dostępne w ofercie kurpiowskich piekarni. 
Wypieki miały zastosowanie w grze zwanej cetno i licho. W zabawie brały udział dwie osoby. Jedna z nich chowała w dłoni trochę ciastek, druga zaś musiała odgadnąć, czy liczba fafernuchów jest parzysta (cetno) czy nieparzysta (licho). W przypadku błędnej odpowiedzi ciastka zabierał współzawodnik, prawidłowej – zgadujący. 
W 2010 fafernuchy zostały wpisane na listę produktów tradycyjnych Ministerstwa Rolnictwa i Rozwoju Wsi. 

</doc>
<doc id="5317180" url="https://pl.wikipedia.org/wiki?curid=5317180" title="Pierwsze Carstwo Bułgarskie">
Pierwsze Carstwo Bułgarskie



</doc>
<doc id="5317182" url="https://pl.wikipedia.org/wiki?curid=5317182" title="Norbert Wojtuszek">
Norbert Wojtuszek

Norbert Wojtuszek (ur. 5 października 2001 w Krakowie) – polski piłkarz występujący na pozycji środkowego lub prawego pomocnika w polskim klubie Górnik Zabrze. Wychowanek krakowskich klubów - Krakusa Nowa Huta, Progresu i Cracovii, w swojej karierze grał także w Pogoni Siedlce.

</doc>
<doc id="5317184" url="https://pl.wikipedia.org/wiki?curid=5317184" title="Kolombo (dystrykt)">
Kolombo (dystrykt)

Dystrykt Kolombo (syng. කොළඹ දිස්ත්‍රික්කය, tamil. கொழும்பு மாவட்டம்) – jeden z dystryktów Sri Lanki, jego stolicą jest miasto Kolombo. W 2016, spośród wszystkich dystryktów, w Kolombo zanotowano największy średni dochód na gospodarstwo domowe.
Geografia.
Dystrykt położony jest na południowym zachodzie Sri Lanki i jego powierzchnia wynosi 699 km².
Populacja.
W 2012 dystrykt zamieszkiwało 2 309 809 osób. Miał on największą populację i gęstość zaludnienia na Sri Lance. Większość populacji stanowią Syngalezi.

</doc>
<doc id="5317187" url="https://pl.wikipedia.org/wiki?curid=5317187" title="Paweł Olszewski (piłkarz)">
Paweł Olszewski (piłkarz)

Paweł Olszewski (ur. 7 czerwca 1999 we Wrocławiu) – polski piłkarz występujący na pozycji prawego obrońcy w polskim klubie Jagiellonia Białystok. Wychowanek FC Wrocław Academy, w swojej karierze grał także w Wigrach Suwałki i Stali Mielec.

</doc>
<doc id="5317188" url="https://pl.wikipedia.org/wiki?curid=5317188" title="Christian Ilić">
Christian Ilić

Christian Ilić (ur. 22 lipca 1996 w Friesach) – chorwacki piłkarz, grający na pozycji środkowego pomocnika. Od 1 lipca 2022 roku wolny zawodnik.
Klub.
Początki.
Zaczynał karierę w WSV St. Lambrecht, gdzie dołączył w 2001 roku. W 2010 roku zmienił barwy na SVU Murau. Jego pierwszym seniorskim klubem również był WSV, gdzie trafił ponownie po roku gry w Murau. W 2012 roku trafił w SC Weiz II, gdzie grał przez dwa lata.
TSV Hartberg.
1 września 2014 roku został zawodnikiem TSV Hartberg. W tym zespole zadebiutował 12 września 2014 roku w meczu przeciwko SKN St. Pölten (1:0 dla TSV). Wszedł na boisko w 86. minucie, zastąpił Miodraga Vukaljovicia. Pierwszą asystę zaliczył 6 kwietnia 2018 roku w meczu przeciwko Austrii Lustenau (0:4). Asystował przy golu Dario Tadicia w 91. minucie. Pierwszego gola strzelił 1 grudnia 2018 roku w meczu przeciwko LASK Linz (3:3). Do siatki rywali trafił w 32. minucie. Łącznie zagrał 39 spotkań, w których strzelił 2 gole i raz asystował.
Motherwell F.C..
12 lipca 2019 roku trafił do Motherwell F.C. W szkockim zespole zadebiutował 3 sierpnia 2019 roku w meczu przeciwko Livingston F.C. (0:0). Grał całą pierwszą połowę. Łącznie rozegrał 9 spotkań.
Łokomotiw Płowdiw.
21 sierpnia 2020 roku został zawodnikiem Łokomotiwu Płowdiw. W Bułgarii zadebiutował jeszcze tego samego dnia w meczu przeciwko Sławii Sofia (0:2 dla Płowidu). Na boisko wszedł w 75. minucie, zastępując Antego Aralicę. Pierwszego gola strzelił 4 października 2020 roku w meczu przeciwko Beroe Stara Zagora (1:3 dla Łokomotiwu). Do siatki trafił w 64. minucie. Pierwszą asystę zaliczył 12 marca 2021 roku w meczu przeciwko Beroe Stara Zagora (1:1). Asystował przy golu Parwizdżona Umarbajewa w 77. minucie. Łącznie rozegrał 26 spotkań, w których strzelił 4 gole i miał 2 asysty.
Krywbas Krzywy Róg.
6 października 2021 roku dołączył do Krywbasa Krzywy Róg. Na Ukrainie zadebiutował tego samego dnia w meczu przeciwko Wołyniowi Łuck (2:1 dla zespołu z Krzywego Rogu). Został zmieniony w przerwie. Pierwszego gola i asystę strzelił i zaliczył 5 listopada 2021 w meczu przeciwko Nywie Tarnopol (1:2 dla Krywbasu). Asystował przy golu w 10. minucie, zaś sam do siatki trafił w 59. minucie. Łącznie zagrał 9 spotkań, w których strzelił jedną bramkę i trzykrotnie asystował.

</doc>
<doc id="5317196" url="https://pl.wikipedia.org/wiki?curid=5317196" title="Gry Komputerowe">
Gry Komputerowe



</doc>
<doc id="5317198" url="https://pl.wikipedia.org/wiki?curid=5317198" title="Bartłomiej Wdowik">
Bartłomiej Wdowik

Bartłomiej Wdowik (ur. 25 września 2000 w Olkuszu) – polski piłkarz występujący na pozycji lewego obrońcy lub lewoskrzydłowego w polskim klubie Jagiellonia Białystok. Wychowanek Słowika Olkusz i Ruchu Chorzów, w swojej karierze grał także w Spójnii Osiek Zimnidół-Zawada, Ruchu Chorzów i Odrze Opole. Młodzieżowy reprezentant Polski.

</doc>
<doc id="5317200" url="https://pl.wikipedia.org/wiki?curid=5317200" title="Bogumił Šwjela">
Bogumił Šwjela

Bogumił Šwjela (niem. "Gotthold Schwele" albo "Schwela"; ur. 5 września 1873 w Schorbus, zm. 20 maja 1948 pod Naumburgiem) – serbołużycki duchowny ewangelicki, leksykograf, językoznawca, publicysta, długoletni przewodniczący Macierzy Łużyckiej i współzałożyciel Domowiny.
Życiorys.
Urodził się w miejscowości Schorbus (dłuż. Skjarbošc) jako syn miejscowego śpiewaka kościelnego i dziennikarza Kita Šwjeli i jego małżonki Marji. Po ukończeniu gimnazjum w Chociebużu w 1894 studiował w Berlinie teologię i slawistykę, które ukończył w 1897. Po studiach nie znajduje pracy na Łużycach i z tego powodu od 1899 do 1903 pracował jako nauczyciel domowy u pruskiego oficera von Hohenau w Poczdamie. W roku 1903 zajął miejsce pomocniczego duchownego przy Kościele łużyckim w Chociebużu. Z powodu kazań w języku dolnołużyckim skonfliktował się z niemieckim księdzem parafii chociebuskiej, który pragnął całkowitego zniemczenia miasta. W roku 1907 Šwjela został wikariuszem w Nochten (głuż. Wochozy), po tym jak zakazano mu kazań łużyckich w Chociebużu. W roku 1913 przeprowadził się do Dissen (dłuż. Dešno), gdzie był duchownym aż do przymusowej emerytury w 1941, kiedy został wygnany za serbołużycką działalność narodową. Przeprowadził się wówczas do swojej rodziny w Rudolstadcie.
W maju 1948, gdy chciał powrócić na Dolne Łużyce, zmarł na atak serca w pociągu z Rudolstadtu do Chociebuża. Został pochowany na Cmentarzu północnym w Chociebużu, gdzie znajduje się tablica pamiątkowa.
Działalność.
Na Dolnych Łużycach działał na rzecz wydawania publikacji narodowych w językach łużyckich. Był redaktorem „Pratyi“ (1895–1899 i później 1930–37), „Bramborskiego Casnika“ (1916–18) i „Serbskiego Casnika“ (1921–22). W latach 1905/06 wydawał kościelne czasopismo „Wosadnik“ a w latach 1914/15 miesięcznik „Gwězda“. Po I wojnie światowej zabiegał o ponowne wydawanie literatury dolnołużyckiej w cyklu "Serbska knigłownja", w którym wydano ogółem 11 książek. W roku 1924 zaczyna wydawać zgromadzone dzieła Mata Kósyka, jednak udaje mu się wydać tylko trzy tomy. Przekładał także lirykę i prozę na język dolnołużycki.
W młodych latach poświęcał się szczególnie językoznawstwu. Wychowany i wspierany przez starszego o 20 lat Arnošta Mukę opracowywał dolnołużycką składnię i ortografię. W tym celu napisał m.in. dwuczęściową gramatykę dolnołużycką "Lehrbuch der niederwendischen Sprache. Grammatik." Jego obszerne onomastyczne "Die Flurnamen des Kreises Cottbus" wyszło już po jego śmierci. Pomagał Arnoštowi Muce przy sporządzaniu słownika dolnołużyckiego, a później na tej podstawie kontynuował przygotowania nowego słownika, którego, z powodu wygnania z Łużyc, nigdy nie ukończył.
Po wprowadzeniu zakazu publicznych wypowiedzi po łużycku w 1937 Šwjela był ostatnim dolnołużyckim duchownym, który bez względu na zakaz aż do roku 1941 dawał kazania po dolnołużycku. Podczas renowacji kościoła w Dissen skutecznie zabiegał o zachowanie napisów łużyckich przy emporach.
Za czasów Republiki Weimarskiej szczególnie występował w różnych funkcjach za prawami Serbów łużyckich. Był pierwszym wiceprzewodniczącym Domowiny i jej długoletnim sekretarzem aż do jej zakazania przez nazistów. Od 1894 był także członkiem górnołużyckiego oddziału Macierzy Łużyckiej ("Maśica Serbska"), a od 1922 jej członkiem honorowym. W latach 1933–1937 przewodniczył "Maśicy". Po zakończeniu II wojny światowej uczestniczył w odrodzeniu działalności Domowiny na Dolnych Łużycach, a od 1947 był redaktorem „Nowego Casnika“.

</doc>
<doc id="5317210" url="https://pl.wikipedia.org/wiki?curid=5317210" title="Simple Man">
Simple Man

Simple Man – ballada rockowa zespołu Lynyrd Skynyrd, znajdująca się na albumie "(Pronounced 'Lĕh-'nérd 'Skin-'nérd)" z 1973 roku.
Powstanie i treść.
Po śmierci babci Ronniego Van Zanta i matki Gary’ego Rossingtona mężczyźni spotkali się w mieszkaniu Van Zanta i zaczęli opowiadać historie o nich. Muzycy powzięli pomysł napisania piosenki, a proces tworzenia utworu zajął około godziny. Rossington opracował progresję akordów, zaś Van Zant napisał tekst w oparciu o rady, których przez lata udzielały im kobiety. Utwór uosabiał w szczególności Van Zanta, który nawet po zyskaniu sławy przedkładał rodzinę i przyjaciół nad pieniądze. Jednakże w tekście podmiot liryczny wspomina, iż jest jedynym synem, podczas gdy w rzeczywistości Van Zant miał czworo rodzeństwa.
Odbiór i wykorzystanie.
Piosenka nie została wydana na singlu, dlatego aż do 2021 roku nie znalazła się na listach przebojów. Mimo to stała się jedną z najpopularniejszych piosenek Lynyrd Skynyrd, po „Sweet Home Alabama” i „Free Bird”; do 2013 roku sprzedała się w 1 333 000 kopii w formie digital download. W 2021 roku utwór zajął trzynaste miejsce na liście Hot Rock &amp; Alternative Songs.
Piosenka została wykorzystana w filmach: "U progu sławy" (2000), "Liga piwoszy" (2006), "Woodlawn" (2015) oraz "Królowe zbrodni" (2019), a także w serialach: "Rodzina Soprano" (2006, odc. „Cold Stones”), "Dowody zbrodni" (2009, odc. „Jackals”), "Nie z tego świata" (2009, odc. „Free To Be You And Me”) i "Californication" (2012, odc. „Raw”).
Utwór był kilkukrotnie coverowany, między innymi przez Hanka Williamsa jra (1991), Confederate Railroad (1994), Shinedown (2004), Gov’t Mule (2004), Deftones (2005), Ektomorf (2012) i Sawyera Fredericksa (2015). Wersja Fredericksa była jedyną, która dotarła do listy Hot 100, zajmując na niej 71. miejsce; Fredericks wcześniej zaśpiewał „Simple Man” w programie "The Voice".
Wykonawcy.
"Źródło: WhoSampled"

</doc>
<doc id="5317212" url="https://pl.wikipedia.org/wiki?curid=5317212" title="Handel narządami ludzkimi na Kosowie">
Handel narządami ludzkimi na Kosowie

Handel narządami ludzkimi w Kosowie i Metochii (lub "sprawa Żółtego Domu") – termin używany w śledztwie dotyczącym handlu narządami ludzkimi w Albanii i Kosowie, który rozpoczął się w 1999 roku. Według różnych ocen, ofiarami handlarzy organami ludzkimi padło do 50, od 24 do 100 lub około 300 osób. Dotyczy to zarówno pobierania organów u osób porwanych przez bojowników UÇK w 1999 roku, jak i późniejszych nielegalnych transplantacji w kosowskich klinikach.
Była prokurator Trybunału Haskiego, Carla del Ponte, jako pierwsza upubliczniła zarzuty dotyczące handlu ludzkimi narządami w swojej książce, którą wydała po opuszczeniu urzędu prokuratora. Stwierdza ona, iż w 1999 roku dowiedziała się, że około 300 Serbów i innych nie-Albańczyków zostało porwanych i przewieziony do Albanii, skąd pobierano ich narządy, a te następnie wysłano do Włoch, skąd były rozprowadzane do klinik w całej Europie. W książce wspomina o miejscowości Burrel w Albanii, gdzie organy ofiar były pobierane w budynku, który w książce został nazwany "żółtym domem".
Serbska prokuratura, a także międzynarodowa organizacja ochrony praw człowieka Human Rights Watch zwróciły się do Albanii o wszczęcie śledztwa w sprawie zarzutów o handel organami porwanych Serbów.
Według raportu Rady Europy z dnia 12 grudnia 2010 roku organizatorem porwań i handlu ludzkimi narządami był Hashim Thaçi (późniejszy prezydent samozwańczej Republiki Kosowa) i grupa Drenicka.
Żółty dom.
„Żółty Dom” znajduje się w miejscowości Rribë, niedaleko miasta Burrel, na północy Albanii. Dziś dom jest biały i mieszkają w nim członkowie rodziny Katuçi. Rodzina zaprzecza twierdzeniom, jakoby ich dom był kiedykolwiek miejscem pobierania organów uprowadzonych osób. Początkowo Katuçi zaprzeczali także, że ich dom był żółty, jednak po tym, jak śledczy znaleźli ślady żółtego koloru pod obecną białą fasadą, rodzina zaczęła twierdzić, że dom został pomalowany na żółto przed ślubem.
W pobliżu domu znaleziono puste butelki po płynie infuzyjnym, zawierającym środki zwiotczające mięśnie, a także bandaże i igły.
Śledztwo Trybunału Haskiego.
Dnia 13 stycznia 2005 roku Trybunał w Hadze wszczął śledztwo w sprawie handlu organami ludzkimi na podstawie przedmiotów znalezionych w "żółtym domu". Śledztwo nazwano "Don Kichot". Śledczy Trybunału Haskiego znaleźli w "żółtym domu" różne przedmioty, co do których istniało uzasadnione podejrzenie, że służyły do pobierania organów porwanych ofiar. Wśród znalezionych przedmiotów znaleziono plastikowe pojemniki, puste butelki z nazwami leków stosowanych przy zabiegach chirurgicznych oraz fragmenty metalu przypominające pozostałości narzędzi chirurgicznych.
Śledztwo prowadzone przez prokuraturę serbską.
Według śledztwa prowadzonego przez Serbską Prokuraturę ds. Zbrodni Wojennych zabiegi chirurgiczne na ofiarach handlu narządami wykonywano w ośrodkach zdrowia lub szpitalach, w których leczono żołnierzy UÇK w czasie wojny. W tym celu wykorzystywano część szpitala w barakach „Bajram Curi”, ośrodek zdrowia przy fabryce „Coca-Cola” w Tiranie, szpital neuropsychiatryczny w więzieniu nr 320 oraz prywatny dom przerobiony na szpital w pobliżu miejscowości Tropoja, tzw. "żółty dom". Oprócz tych lokalizacji prokuratura serbska posiada informacje, że w kopalni Deva na pograniczu Kosowa i Albanii znajdowało się również nielegalne więzienie, jeden koniec tunelu znajduje się w Kosowie, a drugi w Albanii. Prokuratura serbska poinformowała też o istnieniu masowych grobów w pobliżu Tropoi, gdzie mają się znajdować pozostałości ciał co najmniej 70 zabitych Serbów, Romów i Albańczyków.
Raport Rady Europy.
Szwajcarski senator Dick Marty 12 grudnia 2010 roku po dwuletnim śledztwie złożył raport do Rady Europy, w którym wskazał Hashima Thaçiego jako przywódcę grupy przestępczej odpowiedzialnej za handel bronią, heroiną i innymi narkotykami, a w szczególności za porwania ludzi oraz ich zabijanie w celu pobrania nerek i innych narządów wewnętrznych.
W odpowiedzi UE i EULEX stwierdziły, że uważają sprawozdanie za bardzo poważne i poszukają dowodów.
Thaçi zaprzeczył wszystkim oskarżeniom i ogłosił pozew przeciwko Dickowi Marty’emu.
11 stycznia 2011 roku w Stambule został aresztowany dr Yusuf Sonmez, „główny chirurg” w operacjach pobierania narządów na Kosowie.
Z powodu licznych gróźb śmierci, w 2020 roku Dick Marty został objęty ochroną policji.
Procedura EULEX przeciwko handlarzom ludzkimi organami.
4 marca 2011 roku EULEX podjął decyzję o wszczęciu postępowania karnego przeciwko osobom oskarżonym o handel narządami ludzkimi na Kosowie i Metochii. Reprezentujący UE prokurator Jonathan Ratel poinformował sąd, że narządy były nielegalnie pobierane od ofiar i następnie przeszczepiane bogatym pacjentom z Kanady, Niemiec, Polski i Izraela. Akty oskarżenia zostały wniesione przeciwko czterem osobom w związku z ich działalnością w klinice „Medicus” w Prisztinie. Wśród podejrzanych jest były minister zdrowia Ilir Recaj, który nielegalnie wydał prisztińskiej klinice „Medicus” licencję na przeszczepianie narządów ludzkich. Podejrzany jest także Turek Yusuf Sonmez.
29 kwietnia 2013 roku pięć osób zostało uznanych winnymi nielegalnego poboru i handlu organami ludzkimi w prisztińskiej klinice „Medicus”.
Śledztwo Specjalnego Sądu ds. Kosowa.
W listopadzie 2020 roku kosowscy politycy Hashim Thaçi, Kadri Veseli, Jakup Krasniqi i Rexhep Selimi zostali aresztowani przez Specjalny Sąd ds. Kosowa z siedzibą w Hadze, pierwszy z nich w związku z tym zrezygnował z funkcji prezydenta Kosowa. Zostało potwierdzone istnienie "żółtego domu", a czterej aresztowani zostali oskarżeni o zbrodnie wojenne, w tym około stu zabójstw osób różnej narodowości i handel narządami ludzkimi. Zaprzeczyli oni wszystkim oskarżeniom.

</doc>
<doc id="5317215" url="https://pl.wikipedia.org/wiki?curid=5317215" title="Władysław Biskup">
Władysław Biskup

Władysław Biskup (ur. 30 czerwca 1937 w Wilejce, zm. 26 listopada 2020 w Jugowie) – nestor, miłośnik i propagator turystyki górskiej i narciarstwa, legenda ratownictwa górskiego. Członek Honorowy GOPR, przewodnik sudecki, wieloletni działacz PTTK.
Życiorys.
Syn Stanisława, zawodowego funkcjonariusza KOP, żołnierza AK i WiN oraz Heleny z domu Spiegolskiej. Okres II wojny światowej spędził wraz z rodziną w okolicach Gręboszowa. Po zakończeniu wojny zamieszkał w Kłodzku na terenie tzw. Ziem Odzyskanych. Uczęszczał do Technikum Mechanicznego w Kłodzku, po którego ukończeniu podjął pracę w Bardeckich Zakładach Przemysłu Papierniczego w Bardzie-Przyłęku. W latach 70. XX w. znalazł zatrudnienie w biurze Oddziale Ziemi Kłodzkiej PTTK, gdzie do czasu przejścia na emeryturę pracował jako specjalista ds. turystyki.
Działalność na rzecz turystyki i ratownictwa.
Od najmłodszych lat przejawiał zamiłowanie do gór oraz turystyki. W 1957 r. wstąpił do PTTK, podczas swoich licznych wędrówek poznawał pasma Sudetów i innych gór Polski, Karpat Wschodnich, Kaukazu, Alp i Dolomitów. W 1965 r. zdobył uprawnienia przewodnika sudeckiego kl. III. Zdobytą wiedzę i doświadczenie postanowił wykorzystać w działalności ratowniczej; w 1969 r. przystąpił do Grupy Sudeckiej Górskiego Ochotniczego Pogotowia Ratunkowego i po rocznym stażu kandydackim 17 listopada 1970 roku złożył uroczyste ratownicze przyrzeczenie ratownicze.
Praca w Oddziale Ziemi Kłodzkiej PTTK pozwoliła mu w pełni poświęcić się działalności na rzecz popularyzowania turystyki pieszej, rowerowej oraz narciarstwa. Sprawdził się jako wieloletni organizator rajdów pieszych i imprez turystyczno-krajoznawczych oraz wyjazdów i biegów narciarskich, dzięki czemu kształtował kolejne pokolenia pasjonatów turystyki.
Podczas swojej ochotniczej służby w GOPR uczestniczył w wielu wyprawach i akcjach, ratując życie i zdrowie ludzkie. Wiedza, zdobyte doświadczenie oraz cechy charakteru takie jak: koleżeńskość, profesjonalizm, bezinteresowność i szacunek dla innych sprawiły, że stał się wzorem i mentorem dla młodych generacji turystów, ratowników i przewodników górskich.
W prywatnej kolekcji Władysław Biskup zgromadził liczne dokumenty, czasopisma, książki, mapy, fotografie, przedmioty kultu religijnego, codziennego użytku i obrazy dotyczące przeszłości dawnego Hrabstwa Kłodzkiego. Z zamiłowania był również fotografem, uwieczniał na swoich zdjęciach piękno gór, dokumentował organizowane wydarzenia turystyczne oraz ludzi w nich uczestniczących. Część ze swoich zbiorów przekazał na rzecz Muzeum Ziemi Kłodzkiej. Jako zapalony turysta i jednocześnie propagator turystyki kilkakrotnie dokonywał przejścia dookoła Kotliny Jeleniogórskiej, a w wieku 72 lat udał się samotnie w rowerową wyprawę dookoła Polski liczącą 4412 kilometrów.
Upamiętnienie.
Dzięki staraniom Krzysztofa Kaszuby i Piotra Wojnarowskiego z Oddziału Ziemi Kłodzkiej PTTK oraz Jacka Malinowskiego z Grupy Sudeckiej GOPR żółty szlak turystyczny prowadzący z Kłodzka na Kłodzką Górę nazwano imieniem Władysława Biskupa. Z tej okazji koleżanki, koledzy i przyjaciele ufundowali tablicę oraz obelisk ku jego pamięci. Tablicę umieszczono na elewacji budynku dworca autobusowego PKS Kłodzko pl. Jedności (początek szlaku żółtego), natomiast obelisk na szczycie Kłodzkiej Góry.

</doc>
<doc id="5317218" url="https://pl.wikipedia.org/wiki?curid=5317218" title="Andrzej Trubeha">
Andrzej Trubeha

Andrzej Trubeha (ur. 22 listopada 1997 w Jaworowie) – polski piłkarz występujący na pozycji napastnika w polskim klubie Bruk-Bet Termalica Nieciecza. Wychowanek JKS-u 1909 Jarosław i Stali Rzeszów. W swojej seniorskiej karierze grał w Stali Rzeszów, Górniku II Zabrze, Stali Stalowa Wola, KKS-ie 1925 Kalisz, Legionovii Legionowo i Jagiellonii Białystok. Do 2014 posiadał obywatelstwo ukraińskie.

</doc>
<doc id="5317221" url="https://pl.wikipedia.org/wiki?curid=5317221" title="Poco (ujednoznacznienie)">
Poco (ujednoznacznienie)



</doc>
<doc id="5317227" url="https://pl.wikipedia.org/wiki?curid=5317227" title="Studukatówka 1621">
Studukatówka 1621

Studukatówka 1621 – złota moneta z mennicy w Bydgoszczy, o masie odpowiadającej 100 dukatom, na której umieszczono kilkukrotnie datę roczną 1621. Na początku XVII w., w roku emisji, była to największa złota moneta europejska. Następne studukatówki pojawiły się w 1629 r. (Ferdynad III) i 1674 r. (Michael Apafi).
Studukatówce 1621 najczęściej przypisywany jest status monety okolicznościowej wybitej w czasie panowania Zygmunta III Wazy z okazji zwycięstwa chocimskiego na Turkami w 1621 r. Niekiedy pojawiają się hipotezy o obiegowym charakterze emisji, albo też medalowym, a nie monetarnym jej statusie. Hipotezy o obiegowym charakterze formułowane są na podstawie analizy zachowanych do przełomu XX i XXI w. egzemplarzy, z których większość posiada wyraźne ślady obiegu – różne mechaniczne uszkodzenia w polu i na krawędzi.
Awers.
Na tej stronie monety umieszczono popiersie królewskie bez korony z twarzą skierowaną w prawo i Orderem Złotego Runa, na samym dole litery S A będące inicjałami rytownika Samuela Ammona, dookoła otokowy napis:
("pol. Zygmunt III, z Bożej łaski król Polski i Szwecji"), całość otoczona dębowym wieńcem. Data 1621 w wersji miniaturowej umieszczona została w trzech miejscach, w dolnych partiach popiersia Zygmunta III Wazy.
Rewers.
W centralnej części znajduje się dziewięciopolowa, ukoronowana tarcza z herbem Rzeczypospolitej Obojga Narodów, otoczona łańcuchem Orderu Złotego Runa, dookoła którego wybito legendę:
("pol. Wielki książę litewski, ruski, pruski, mazowiecki, żmudzki, inflancki, etc."), oddzieloną drobną, łańcuszkową obwódką. Wszystkie elementy otoczono dębowym wieńcem.
Końcowe litery ZC oznaczają „i pozostałe”. Ze skrótu tego korzystano, gdy część tytulatury nie mieściła się w polu monety – w przypadku studukatówki z Bydgoszczy brakuje: „Gotów i Wandalów”.
Podobnie jak na awersie, tak i na rewersie umieszczono dodatkowe, miniaturowe napisy, o wysokości 1,0–1,3 mm. Od góry są to:
Opis.
Studukatówkę wybito najprawdopodobniej z rozkazu króla Zygmunta III Wazy. W literaturze przedmiotu pojawiaja się również hipoteza, że emisję zlecił nie król, a Jacob Jacobson, zarządca mennicy bydgoskiej, jeden z największych finansowych potentatów ówczesnego państwa polsko-litewskiego. Otrzymał on od króla m.in. prawo bicia wszystkich rodzajów monet oraz wyłączne prawo do zakupu srebra w kraju i zagranicą.
Masa wybitej w Bydgoszczy studukatówki wynosi ok. 350 gramów – dla znanych na początku XXI w. egzemplarzy mieści się między 346,96 a 350,69 grama – średnica to ok. 70 mm – zmierzono wartości od 68,6 do 70,0 mm – próba stopu złota dla znajdujących się na początku XXI wieku w polskich muzeach egzemplarzy wynosi 986 (w literaturze pojawia się czasami 967). Drugim, obok złota, metalem stwierdzonym w poddanych weryfikacji egzemplarzach było srebro.
XXI-wiecznym badaczom udało się zidentyfikować 2 stemple awersu i 4 rewersu.
Według jednej z hipotez projektantem wizerunku królewskiego umieszczonego na awersie był gdański malarz Herman Han.
Znane egzemplarze.
W drugim dziesięcioleciu XXI w. udało się potwierdzić istnienie co najmniej 14 sztuk studukatówek. Są to numizmaty:
W literaturze opisane są także 2 egzemplarze, co do których nie ma ostatecznej pewności, czy nie są jedną z monet 1–14, albo czy w rzeczywistości istnieją:
Inne bicia.
Stemplami studukatówki wybito również lżejsze (cieńsze) złote monety o masie odpowiadającej wartości od 30, do 90 dukatów. Wiele znanych studukatówek ma wydrapane oznaczenie „100” w polu awersu lub na rancie, w celu łatwego odróżnienia ich od Iżejszych egzemplarzy.
Istnieją także bicia w srebrze o masie odpowiadającej: 2, 3½, 4, 5½, 6 oraz 10 talarów (od 49,92 do 290,27 grama). 10-talarowa wersja była zarazem największą srebrną polską monetą wybitą w okresie I Rzeczypospolitej.

</doc>
<doc id="5317230" url="https://pl.wikipedia.org/wiki?curid=5317230" title="100 dukatów 1621">
100 dukatów 1621



</doc>
<doc id="5317231" url="https://pl.wikipedia.org/wiki?curid=5317231" title="Studukatówka bydgoska">
Studukatówka bydgoska



</doc>
<doc id="5317232" url="https://pl.wikipedia.org/wiki?curid=5317232" title="Wolf 1061b">
Wolf 1061b

Wolf 1061b - planeta pozasłoneczna typu superziemia orbitująca wokół czerwonego karła o oznaczeniu Wolf 1061.
Odkrycie.
Planeta została odkryta w 2015 roku. Do jej odnalezienia użyto metody pomiaru zmian prędkości radialnej.
Charakterystyka.
Planeta ta krąży wokół gwiazdy w odległości 0,0375 j.a. po prawie kołowej orbicie o mimośrodzie 0,15 ± 0,11. Okres orbitalny planety wynosi 4,9 dnia, masa 1,91 masy Ziemi, zaś promień około 1,21 promienia Ziemi.

</doc>
<doc id="5317233" url="https://pl.wikipedia.org/wiki?curid=5317233" title="Studukatówka Zygmunta III Wazy">
Studukatówka Zygmunta III Wazy



</doc>
<doc id="5317234" url="https://pl.wikipedia.org/wiki?curid=5317234" title="YuruYuri">
YuruYuri

 – manga autorstwa Namori, publikowana na łamach magazynu „Comic Yuri Hime S” od 12 czerwca 2008. Następnie została przeniesiona do „Comic Yuri Hime”, gdzie ukazuje się od września 2010. 
Na podstawie mangi studio Doga Kobo wyprodukowało dwa sezony anime. Pierwszy emitowany był od lipca do września 2011, natomiast drugi od lipca do września 2012. Odcinek OVA wyprodukowany przez TYO Animations został wydany w lutym 2015, zaś dwa następnie odcinki specjalne wyemitowano w sierpniu i wrześniu tego samego roku. Trzeci sezon wyprodukowało studio TYO Animations, a jego emisja trwała od października do grudnia 2015. Kolejna OVA wyprodukowana przez Lay-duce z okazji dziesiątej rocznicy powstania mangi, została wydana w listopadzie 2019 i wyemitowana w lutym 2020. 
Fabuła.
Historia rozgrywa się w fikcyjnym gimnazjum Nanamori w Takaoce i opowiada o codziennym życiu członków szkolnego , na który składają się Akari Akaza, jej przyjaciółki z dzieciństwa, Kyōko Toshinō i Yui Funami, oraz jej koleżanka z klasy, Chinatsu Yoshikawa.
Manga.
Pierwszy rozdział mangi został opublikowany 18 czerwca 2018 w magazynie „Comic Yuri Hime S” wydawnictwa Ichijinsha. Po zakończeniu publikacji „Comic Yuri Hime S”, seria została przeniesiona do czasopisma „Comic Yuri Hime”, na łamach którego ukazuje się od września 2010. 18 lipca 2018 seria została wstrzymana, jednakże w styczniu 2019 wznowiła publikację. Do grudnia 2011 manga sprzedała się w nakładzie ponad miliona egzemplarzy.
Kolejna manga osadzona w tym samym uniwersum, , rozpoczęła publikację w pierwszym numerze magazynu „Caramel Febri”, wydanym 24 lipca 2010, i została zawieszona po czwartym numerze, 25 stycznia 2011.
Spin-off autorstwa Namori skupiający się na siostrach Ohmuro, zatytułowany , wydawany był w serwisie "Niconico Seiga" od 2 lipca do 17 września 2012. Później seria została wznowiona i przeniesiona do magazynu internetowego „Niconico Yuri Hime”, gdzie ukazuje się od 17 lutego 2013.
Anime.
Adaptacja w formie telewizyjnego serialu anime została zapowiedziana w majowym numerze „Comic Yuri Hime”. Seria została zanimowana przez studio Doga Kobo i wyreżyserowana przez Masahiko Ōtę. Była emitowana w stacji TV Tokyo między 5 lipca a 20 września 2011.
Drugi sezon, zatytułowany "YuruYuri♪", emitowany był od 2 lipca do 17 września 2012. Obie serie były transmitowane za pośrednictwem platformy Crunchyroll.
OVA, zatytułowana "YuruYuri Nachuyachumi!", została wyświetlona w pięciu kinach w Japonii 29 listopada 2014 przed wydaniem na Blu-ray i DVD 18 lutego 2015. W przeciwieństwie do serii TV, OVA została zanimowana przez studio TYO Animations zamiast Doga Kobo. Hiroyuki Hata zastąpił Ōtę jako reżyser, scenariusz napisał Michiko Yokote, a postacie zaprojektował Motohiro Tanaguchi. Dwa dodatkowe odcinki, zatytułowane "Nachuyachumi!+", zostały wyemitowane 21 sierpnia i 18 września 2015.
Trzeci sezon anime, zatytułowany "YuruYuri San☆Hai!", również wyprodukowany przez TYO Animations, był emitowany między 6 października a 21 grudnia 2015. Podobnie jak poprzednie dwa sezony, był on transmitowany przez Crunchyroll.
Druga OVA, zatytułowana "YuruYuri," (wymawiane jako „YuruYuri Ten”), została zapowiedziana 22 kwietnia 2018, aby uczcić dziesiątą rocznicę powstania mangi. Za jej produkcję odpowiedzialne było studio Lay-duce, rolę reżysera pełnił Daigo Yamagishi, za scenariusz odpowiadał Takahiro, a projektantem postaci i głównym projektantem animacji Kazutoshi Inoue. Została wydana 13 listopada 2019, zaś jej telewizyjna premiera odbyła się 23 lutego 2020 w stacji AT-X.
Czteroodcinkowa seria ONA wyprodukowana przez DMM.Futureworks i W-Toon Studio, zatytułowana "MiniYuri", rozpoczęła streaming 25 września 2019 na kanale YouTube Pony Canyon. Anime zostało wyreżyserowane przez Seiyę Miyajimę, scenariusz napisał Takahiro, natomiast muzykę skomponował Yasuhiro Misawa.
Ścieżka dźwiękowa.
Główne motywy otwierające i kończące wykonywane są przez , grupę składającą się z czterech głównych seiyū, Minami Tsudy, Rumi Ōkubo, Shiori Mikami i Yuki Ōtsubo.

</doc>
<doc id="5317236" url="https://pl.wikipedia.org/wiki?curid=5317236" title="Zlatko Zebić">
Zlatko Zebić

Zlatko Zebić (serb. cyr. Златко Зебић, ur. 8 stycznia 1979 w Loznicy) – serbski piłkarz występujący na pozycji ofensywnego pomocnika, od 2005 również piłkarz halowy. Wychowanek FK Loznica.

</doc>
<doc id="5317242" url="https://pl.wikipedia.org/wiki?curid=5317242" title="Hans André">
Hans André

Hans Maximilian André (ur. 24 marca 1891 w Kaiserslautern, zm. 26 lipca 1966 w Bonn) – niemiecki przyrodnik, biolog i kosmolog, doktor filozofii, profesor zwyczajny i prorektor Państwowej Akademii w Braniewie.
Życiorys.
Hans André urodził się w 1891 w Kaiserslautern w południowo-zachodnich Niemczech, w kraju związkowym Nadrenia-Palatynat. Działał na polu naukowym w Kolonii, Braniewie i Bonn. W 1926 pracował w Kolonii jako privatdocent. W 1929 został mianowany w Braniewie w Prusach Wschodnich na stanowisko profesora zwyczajnego w Państwowej Akademii, w 1936 był prorektorem tej uczelni.
Hans André był członkiem NSDAP i propagatorem ideologii rasistowskiej, którą głosił jako własne poglądy.
Życie prywatne.
Był żonaty z Angeliką z domu Kleinfelder (1895–1952). Mieli jedną córkę Hildegard (1927–2006, mąż Klaus Schubert (1926–1982), studiendirektor, małżeństwo miało 3 synów). W Braniewie rodzina André mieszkała przy Arendtstraße 28 (po wojnie ul. Zielona) do "exodusu" w 1945 roku przed zbliżającym się frontem Armii Czerwonej.

</doc>
<doc id="5317244" url="https://pl.wikipedia.org/wiki?curid=5317244" title="Baew">
Baew



</doc>
<doc id="5317245" url="https://pl.wikipedia.org/wiki?curid=5317245" title="Elva (stacja kolejowa)">
Elva (stacja kolejowa)

Elva – stacja kolejowa w miejscowości Elva, w prowincji Tartu, w Estonii. Położona jest na linii Tartu - Valga.
Historia.
Stacja powstała w czasach carskich. Początkowo nosiła nazwę Эльва (Elwa).

</doc>
<doc id="5317246" url="https://pl.wikipedia.org/wiki?curid=5317246" title="Peedu (przystanek kolejowy)">
Peedu (przystanek kolejowy)

Peedu – przystanek kolejowy w miejscowości Elva, w prowincji Tartu, w Estonii. Położony jest na linii Tartu - Valga.

</doc>
<doc id="5317247" url="https://pl.wikipedia.org/wiki?curid=5317247" title="Feniks-Z">
Feniks-Z



</doc>
<doc id="5317249" url="https://pl.wikipedia.org/wiki?curid=5317249" title="Tõravere (przystanek kolejowy)">
Tõravere (przystanek kolejowy)

Tõravere – przystanek kolejowy w miejscowości Tõravere, w prowincji Tartu, w Estonii. Położony jest na linii Tartu - Valga.

</doc>
<doc id="5317251" url="https://pl.wikipedia.org/wiki?curid=5317251" title="Zielimchan Bakajew">
Zielimchan Bakajew



</doc>
<doc id="5317252" url="https://pl.wikipedia.org/wiki?curid=5317252" title="Tagaküla">
Tagaküla



</doc>
<doc id="5317259" url="https://pl.wikipedia.org/wiki?curid=5317259" title="Mario Zebić">
Mario Zebić

Mario Zebić (ur. 17 grudnia 1995 w Splicie) – chorwacki piłkarz występujący na pozycji środkowego obrońcy w rumuńskim klubie Argeş Piteşti. W swojej karierze grał także w HBDNK "Mosor – Sveti Jure", Adriaticu Split, 1. FC Sonthofen, Primoracu 1929, NK Imotski, NK Varaždin, Taborze Sežana i Koronie Kielce

</doc>
<doc id="5317263" url="https://pl.wikipedia.org/wiki?curid=5317263" title="Ariel Mosór">
Ariel Mosór

Ariel Paweł Mosór (ur. 19 lutego 2003 w Katowicach) – polski piłkarz występujący na pozycji środkowego obrońcy w polskim klubie Piast Gliwice. Wychowanek Unii Warszawa, w swojej karierze grał także w Legii Warszawa. Młodzieżowy reprezentant Polski.
Kariera.
Ariel Mosór przeszedł przez szeregi Unii Warszawa, zanim dołączył do Legii Warszawa w 2018 roku. Swój pierwszy profesjonalny mecz rozegrał 15 lipca 2020 roku, podczas wyjazdowego remisu z Lechią Gdańsk. To pozwoliło mu zdobyć swój pierwszy tytuł, jako mistrz Polski 2020.
9 czerwca 2021 r. Piast Gliwice poinformowało o podpisaniu przez Ariela trzyletniej umowy z opcją przedłużenia umowy o kolejne 12 miesięcy.
Życie prywatne.
Jego ojcem jest Piotr Mosór, również piłkarz.

</doc>
<doc id="5317264" url="https://pl.wikipedia.org/wiki?curid=5317264" title="Siergiej Juzepczuk">
Siergiej Juzepczuk

Siergiej Wasiljewicz Juzepczuk (ros. Серге́й Васи́льевич Юзепчу́к , ur. 28 stycznia 1893 w Moskwie, zm. 8 stycznia 1959 w Rydze) – radziecki botanik i specjalistą od ziemniaków. Przeprowadził ekspedycje botaniczne przez Amerykę Południową w poszukiwaniu plazmy zarodkowej Solanaceae.
Całe życie akademickie pracował w Ogrodzie Botanicznym Uniwersytetu Państwowego w Sankt Petersburgu.

</doc>
<doc id="5317265" url="https://pl.wikipedia.org/wiki?curid=5317265" title="Constantin Reiner">
Constantin Reiner

Constantin Reiner (ur. 11 lipca 1997 w Oberndorf bei Salzburg) – austriacki piłkarz występujący na pozycji obrońcy w polskim klubie Piast Gliwice.
Kariera.
Wychowanek USK Obertrum i Red Bull Salzburg. W latach 2014–2022 grał w USK Anif (klub satelicki Red Bull Salzburg) i SV Ried. W styczniu 2022 roku został graczem Piasta Gliwice. 

</doc>
<doc id="5317267" url="https://pl.wikipedia.org/wiki?curid=5317267" title="Ogólnokształcąca Szkoła Baletowa im. Janiny Jarzynówny-Sobczak w Gdańsku">
Ogólnokształcąca Szkoła Baletowa im. Janiny Jarzynówny-Sobczak w Gdańsku

Ogólnokształcąca Szkoła Baletowa im. Janiny Jarzynówny-Sobczak w Gdańsku – państwowa szkoła baletowa położona w Gdańsku-Wrzeszczu.
Historia.
Szkoła powstała w 1950 roku i do 1952 roku działała jako Państwowe Liceum Choreograficzne, w którym nauka trwała sześć lat. W 1952 przekształcono ją w Państwową Średnią Szkołę Baletową o dziewięcioletnim cyklu kształcenia. W 1957 roku przeniosła się do obecnej siedziby. Inicjatorką powstania gdańskiej szkoły baletowej i jej kierownikiem artystycznym była przez pierwsze dwadzieścia lat tancerka i choreografka Janina Jarzynówna-Sobczak; szkoła otrzymała jej imię w 2015 roku.
Zakres kształcenia.
Nauka w szkole trwa dziewięć lat, łącząc program klas IV–VIII szkoły podstawowej i liceum ogólnokształcącego z przedmiotami artystycznymi przygotowującymi do pracy w zawodzie tancerza.
Absolwenci.
Na stronie szkoły opublikowano listę absolwentów od 1954 roku. Szkołę ukończyli m.in.:

</doc>
<doc id="5317268" url="https://pl.wikipedia.org/wiki?curid=5317268" title="Arkadiusz Pyrka">
Arkadiusz Pyrka

Arkadiusz Pyrka (ur. 20 września 2002 w Radomiu) – polski piłkarz występujący na pozycji prawoskrzydłowego w polskim klubie Piast Gliwice. Wychowanek radomskich klubów - Młodzika, Radomiaka oraz Broni. W swojej karierze grał także w Zniczu Pruszków. Obecny młodzieżowy reprezentant Polski. 

</doc>
<doc id="5317271" url="https://pl.wikipedia.org/wiki?curid=5317271" title="Ezequiel Bonifacio">
Ezequiel Bonifacio

Ezequiel Augusto Bonifacio Moreno (ur. 9 maja 1994 w Mar del Plata) – argentyński piłkarz występujący na pozycji prawego obrońcy lub prawego pomocnika w polskim klubie Podbeskidzie Bielsko-Biała. Wychowanek Cadetes San Martín, CA Tigre i Gimnasia y Esgrima La Plata. W swojej karierze grał w Gimnasia y Esgrima La Plata, Unión Santa Fe i CA Huracán.

</doc>
<doc id="5317274" url="https://pl.wikipedia.org/wiki?curid=5317274" title="Julio Rodríguez (ur. 1995)">
Julio Rodríguez (ur. 1995)

Julio César Rodríguez López (ur. 7 grudnia 1995 w Mieres) – hiszpański piłkarz występujący na pozycji środkowego obrońcy w polskim klubie Podbeskidzie Bielsko-Biała. Wychowanek Caudal Deportivo, Realu Oviedo i Sportingu Gijón. W swojej karierze grał w Sportingu Gijón B, Barnsley, Recreativie Huelva, Istrze 1961, FC Voluntarim, Carsko Seło Sofia i Wiśle Płock.

</doc>
<doc id="5317275" url="https://pl.wikipedia.org/wiki?curid=5317275" title="Qieyang Shenjie">
Qieyang Shenjie



</doc>
<doc id="5317277" url="https://pl.wikipedia.org/wiki?curid=5317277" title="Cantacader ceylonicus">
Cantacader ceylonicus

Cantacader ceylonicus – gatunek pluskwiaka z rodziny prześwietlikowatych.
Gatunek ten opisany został po raz pierwszy w 2000 roku przez Barbarę Lis na podstawie dwóch okazów samców, odłowionych w Dambuwie w 1965 roku. 
Pluskwiak o ciele długości około 4,2 mm i szerokości między 1,5 a 1,6 mm. Wydłużona głowa jest szarawoochrowa z czarniawoczerwonymi oczami i brązowawymi czułkami. Policzki są długie i stykają się na przedzie zaokrąglonymi szczytami. Trzeci człon czułków jest wielokrotnie dłuższy od pozostałych. Kłujka sięga w spoczynku do tylnej krawędzi czwartego sternitu odwłoka. Przedplecze jest ochrowe, wypukłe, zaopatrzone w pięć żeberek i wąskie, zakrzywione ku górze paranota. Powierzchnia jego podzielona jest na drobne komórki, których na przedzie i tyle paranotów mieści się pojedynczy szereg, a na środku paranotów po trzy szeregi. Półpokrywy są ochrowe z nieregularnymi łatami barwy brązowawej. Ich powierzchnia podzielona jest na komórki większe niż na przedpleczu. Odnóża są brązowawe, długie i smukłe. Spód odwłoka jest jasnoochrowy.
Owad orientalny, znany wyłącznie ze Sri Lanki.

</doc>
<doc id="5317278" url="https://pl.wikipedia.org/wiki?curid=5317278" title="Jean-Claude Czyba">
Jean-Claude Czyba

Jean-Claude Czyba (ur. 22 maja 1934, zm. 15 lipca 2016) – francuski histolog, prof. dr hab. n.med., Doctor Honoris Causa WUM.
Życiorys.
Obronił pracę doktorską, następnie uzyskał stopień doktora habilitowanego. Został zatrudniony na stanowisku profesora na Uniwersytecie im. Claude Bernarda w Lyonie, oraz był członkiem zagranicznym na V Wydziale Nauk Medycznych Polskiej Akademii Nauk.
Zmarł 15 lipca 2016.

</doc>
<doc id="5317279" url="https://pl.wikipedia.org/wiki?curid=5317279" title="Adam Gosk">
Adam Gosk

Adam Gosk (ur. 1928 w Chylicach, zm. 13 lipca 2016) – polski lekarz, prof. dr hab.
Życiorys.
Studiował na Wydziale Lekarskim Akademii Medycznej we Wrocławiu, w 1964 obronił pracę doktorską "Udział nerwów trzewnych w regulacji układu krążenia", w 1966 habilitował się na podstawie pracy zatytułowanej "„Rola nerwów trzewnych w rozdziale krwi krążące". W 1992 nadano mu tytuł profesora nadzwyczajnego.
Został zatrudniony na stanowisku profesora i kierownika w Katedrze i Zakładzie Fizjologii na Wydziale Lekarskim Akademii Medycznej im. Piastów Śląskich.
Zmarł 13 lipca 2016.

</doc>
<doc id="5317280" url="https://pl.wikipedia.org/wiki?curid=5317280" title="Carapezzaptera auritomentosa">
Carapezzaptera auritomentosa

Carapezzaptera auritomentosa – gatunek pluskwiaków różnoskrzydłych z rodziny korowcowatych. Jedyny przedstawiciel monotypowego rodzaju Carapezzaptera.
Taksonomia.
Gatunek i rodzaj po raz pierwszy opisane zostały w 2021 roku przez Ernsta Heissa na podstawie pojedynczego samca odłowionego w 1995 roku w okolicy Kotapoli w dystrykcie Matara. Nazwę rodzajową nadano na cześć heteropterologa, Attilia Carapezzy, łącząc jego nazwisko z wyrazem oznaczającym po łacinie „bezskrzydła”. Epitet gatunkowy oznacza z kolei po łacinie „złotoowłosiony”.
Morfologia.
Pluskwiak o wydłużonym ciele długości 7,7 mm i szerokości 2,35 mm, największą szerokość osiągającym na wysokości szwu między drugim a trzecim tergitem odwłoka. Ubarwienie ma rudobrązowe z gęstymi kępkami krótkich, złotożółtych włosków na głowie, tułowiu i odwłoku oraz wzniesionych, długich, żółtawych włoskach na czułkach i odnóżach.
Głowa jest tak szeroka jak długa, o stykających się szczytami policzkach, tępo zaokrąglonych płatach czułkowych, owalnych oczach i żeberkowanym ciemieniu. Około trzykrotnie dłuższe niż szerokość głowy czułki budują cztery człony, z których pierwszy jest najdłuższy, a ostatni najkrótszy. Kłujka jest krótsza od głowy.
Tułów ma szersze niż dłuższe przedplecze z pierścieniowatym kołnierzem, zbieżnymi ku przodowi bokami, dwoma owalnymi wyniosłościami rozdzielonymi środkową bruzdą i odgraniczoną parą żeberek, lekko wyniesioną krawędzią tylną. Skrzydeł brak. Na śródpleczu znajdują się dwa ukośne, owalne guzowatości oraz Y-kształtna listewka. Zaplecze zlane jest z dwoma pierwszymi tergitami odwłoka. Odnóża są nieuzbrojone, zwieńczone dwuczłonowymi stopami. Pygofor jest stożkowaty z ściętym tyłem.
Występowanie.
Owad orientalny, znany wyłącznie ze Sri Lanki.

</doc>
<doc id="5317281" url="https://pl.wikipedia.org/wiki?curid=5317281" title="Carapezzaptera">
Carapezzaptera



</doc>
<doc id="5317286" url="https://pl.wikipedia.org/wiki?curid=5317286" title="Rajd Ieper 1974">
Rajd Ieper 1974

Rajd Ypres 1974 (10. 2x12 Uren van Ieper) – 10. edycja rajdu samochodowego Rajd Ypres rozgrywanego w Belgii. Rozgrywany był od 28 do 30 czerwca 1974 roku. Była to piętnasta runda Rajdowych Mistrzostw Europy w roku 1974 oraz ósma runda Rajdowych mistrzostw Belgii.

</doc>
<doc id="5317287" url="https://pl.wikipedia.org/wiki?curid=5317287" title="Rajd Ypres 1974">
Rajd Ypres 1974



</doc>
<doc id="5317297" url="https://pl.wikipedia.org/wiki?curid=5317297" title="Łamliwość źdźbła zbóż">
Łamliwość źdźbła zbóż



</doc>
<doc id="5317310" url="https://pl.wikipedia.org/wiki?curid=5317310" title="Etnolekt wilamowski">
Etnolekt wilamowski



</doc>
<doc id="5317320" url="https://pl.wikipedia.org/wiki?curid=5317320" title="Pleśń śniegowa zbóż i traw">
Pleśń śniegowa zbóż i traw



</doc>
<doc id="5317327" url="https://pl.wikipedia.org/wiki?curid=5317327" title="MSPiR">
MSPiR



</doc>
<doc id="5317333" url="https://pl.wikipedia.org/wiki?curid=5317333" title="Dzigowa">
Dzigowa

Dzigowa – polana w Gorcach na południowym ramieniu Kiczory. Położona jest na wysokości około 1117–1125 m n.p.m. za pasem lasu po zachodniej stronie polany Zielenica. Jest tutaj kilka polan oddzielonych od siebie wąskim pasem lasu: Zielenica, Dzigowa, Francisyna, Kułachowa i Jankówki.
Dzigowa znajduje się w obrębie wsi Łopuszna w gminie Nowy Targ, powiecie nowotarskim w województwie małopolskim. Kiedyś, podobnie jak inne polany gorczańskie była intensywnie wypasana i koszona. Z powodu nieopłacalności ekonomicznej zaprzestano już jej użytkowania i polana częściowo zarosła lasem, wskutek czego obecnie składa się z trzech polan oddzielonych wąskimi pasami drzew.
Polana znajduje się na obszarze Gorczańskiego Parku Narodowego i nie prowadzi przez nią żaden szlak turystyczny.

</doc>
<doc id="5317339" url="https://pl.wikipedia.org/wiki?curid=5317339" title="Park Narodowy Płaskowyż Hortona">
Park Narodowy Płaskowyż Hortona

Park Narodowy Płaskowyż Hortona (syngaleski හෝර්ටන් තැන්න ජාතික උද්‍යානය, trl. Hortan Thanna Jathika Udyanaya) – park narodowy na Sri Lance w Prowincji Centralnej w dystrykcie Nuwara Elija. Park chroni obszary występowania lasów mglistych i obszarów trawiastych oraz siedliska licznych gatunków roślin i zwierząt. Od 2010 roku fragment parku widnieje na liście światowego dziedzictwa UNESCO.
Położenie.
Park znajduje się na Centralnej Wyżynie Sri Lanki w środkowej części państwa. Obszar chroniony obejmuje 3160 ha (31,6 km2) lasów i obszarów trawiastych. Wysokość bezwzględna parku waha się od 2100 m n.p.m. do 2300 m n.p.m.. W bezpośrednim sąsiedztwie parku znajduje się drugi i trzeci pod względem wysokości szczyt kraju - Kirigalpotta (2389 m n.p.m.) oraz Totapola (2357 m n.p.m.).
Historia.
Około roku 1820 Brytyjczycy dowiedzieli się o istnieniu na Cejlonie płaskowyżu o wyjątkowych walorach przyrodniczych. Obszar ten nazwali na cześć ówczesnego gubernatora wyspy sir Roberta Hortona. Już po uzyskaniu przez Sri Lankę niepodległości część płaskowyżu otrzymała status rezerwatu przyrody (1969). 16 marca 1988 roku powołany został do życia Park Narodowy Płaskowyż Hortona. Od 2 sierpnia 2010 roku część terenów chronionych przez park znajduje się na liście UNESCO (jako Central Highlands of Sri Lanka - Centralna Wyżyna Sri Lanki). 
Warunki naturalne.
Średnia roczna suma opadów atmosferycznych na terenie parku wynosi ok. 5000 mm. Wartość ta jest blisko dwa razy większa niż na terenach okalających obszar parku. Minimalne miesięczne sumy opadów kształtują się tu na poziomie ok. 100 mm. Temperatura powietrza w ciągu 12 miesięcy osiąga średnie wartości 13°C. W najcieplejszych miesiącach temperatura w ciągu dnia może sięgnąć 27°C, natomiast w nocy spada ona do ok. 5°C.
Bioróżnorodność.
Na terenie parku stwierdzono obecność 188 gatunków roślin, z czego 63 to gatunki endemiczne dla Sri Lanki. Wśród nich wyróżnić można chociażby 57 gatunków drzew należących do 31 rodzin, czy 101 gatunków roślin kwitnących (14 gatunków endemicznych) z około 20 rodzin. Z tutejszej fauny potwierdzono występowanie 1 gatunku ryb, 14 gatunków płazów, 64 gatunków ptaków i 19 gatunków ssaków.

</doc>
<doc id="5317340" url="https://pl.wikipedia.org/wiki?curid=5317340" title="Formuła 2 – Red Bull Ring 2022">
Formuła 2 – Red Bull Ring 2022

Runda Formuły 2 na torze Red Bull Ring – ósma runda mistrzostw Formuły 2 w sezonie 2022.
Wyniki.
Kwalifikacje.
W sprincie kolejność pierwszej dziesiątki została odwrócona.
Źródło: FIA
Sprint.
Wyścig.
Źródło: FIA
Wyścig główny.
Wyścig.
Źródło: FIA
Klasyfikacja po zakończeniu rundy.
Kierowcy.
Źródło: FIA
Zespoły.
Źródło: FIA

</doc>
<doc id="5317341" url="https://pl.wikipedia.org/wiki?curid=5317341" title="Samuel Lino">
Samuel Lino

Samuel Dias Lino (ur. 23 grudnia 1999 w Santo André) – brazylijski piłkarz występujący na pozycji napastnika w hiszpańskim klubie Valencia CF, wypożyczony z Atlético Madryt. Wychowanek São Bernardo, w trakcie swojej kariery grał także w takich zespołach, jak Flamengo oraz Gil Vicente.

</doc>
<doc id="5317350" url="https://pl.wikipedia.org/wiki?curid=5317350" title="Porvoo Hunters">
Porvoo Hunters

Porvoo Hunters (w skrócie Hunters) – fiński klub hokeja na lodzie z siedzibą w Porvoo.

</doc>
<doc id="5317356" url="https://pl.wikipedia.org/wiki?curid=5317356" title="Dawit Minasiani">
Dawit Minasiani

Dawit Minasiani (, ur. 14 lipca 1992) – gruziński skoczek narciarski i hokeista. W pierwszej z tych dyscyplin medalista mistrzostw Gruzji, a w drugiej reprezentant kraju, uczestnik mistrzostw świata oraz medalista mistrzostw Gruzji.
Życiorys.
Minasiani w 2012 zdobył srebrny medal mistrzostw Gruzji w skokach narciarskich rozgrywanych na skoczni K45 w kompleksie Sakartwelo w Bakuriani, przegrywając z Lewanem Kozanaszwilim. Rok później w tym samym miejscu został mistrzem kraju. Jako skoczek narciarski był zarejestrowany w bazie Międzynarodowej Federacji Narciarskiej, a w 2013 brał udział w międzynarodowym obozie treningowym organizowanym przez FIS w Predazzo, jednak nie zadebiutował w oficjalnych zawodach międzynarodowych rozgrywanych pod egidą tej organizacji.
Minasiani uprawiał również hokej na lodzie, występując na pozycji obrońcy. W sezonie 2014/2015 w barwach klubu Bakurianis Mimino zadebiutował w najwyższej klasie rozgrywkowej Gruzji. W latach 2014–2019 wystąpił w kilkudziesięciu spotkaniach na tym szczeblu, kilkukrotnie sięgając po tytuł mistrza kraju. W tym samym czasie był również członkiem gruzińskiej reprezentacji, w barwach której wziął udział w pięciu edycjach mistrzostw świata (w latach 2015–2018 w dywizji III, którą w 2018 Gruzja wygrała, a w 2019 w dywizji IIB), a także w kwalifikacjach do Zimowych Igrzyskach Olimpijskich 2018. Podczas Mistrzostw Świata w Hokeju na Lodzie 2022, w których Gruzja występowała w dywizji IIB, znalazł się w sztabie trenerskim tej reprezentacji, odpowiadając za przygotowanie sprzętu.

</doc>
<doc id="5317357" url="https://pl.wikipedia.org/wiki?curid=5317357" title="Kotkan Titaanit">
Kotkan Titaanit

Kotkan Titaanit (w skrócie Titaanit) – fiński klub hokeja na lodzie z siedzibą w Kotka.
Historia.
Pierwotnie istniał klub pod nazwą Sunilan Sisu (1973-1974), po czym w 1974 powstał Kotkan Titaanit.
Drużyna występowała w rozgrywkach 1. divisioonassa / Mestis (t.j. druga klasa) w latach 1995–1997 i 2007–2009 oraz w Suomi-sarja (t.j. trzecia klasa) w latach) 1999–2007, 2009–2010, 2012–2013 i od 2016.
Trenerzy.
Jako szkoleniowcy pracowali w klubie Jussi Tupamäki, Kari Rauhanen.
Zawodnicy.
Numery zastrzeżone:

</doc>
<doc id="5317372" url="https://pl.wikipedia.org/wiki?curid=5317372" title="Robert Chudy">
Robert Chudy

Robert Chudy (ur. 13 maja 1972 w Sosnowcu) – polski piłkarz występujący na pozycji napastnika.
Życiorys.
Wychowanek AKS Niwka Sosnowiec, w tym klubie rozpoczynał także seniorską karierę. W styczniu 1996 roku przeszedł do KS Myszków. W myszkowskim klubie występował do końca 2001 roku, z półroczną przerwą na grę w Victorii Jaworzno w 2000 roku. Następnie przeszedł do Szczakowianki Jaworzno. Z klubem tym w 2002 roku awansował do I ligi, występując również w obu meczach barażowych z RKS Radomsko. W I lidze zadebiutował 4 sierpnia 2002 roku w zremisowanym 1:1 spotkaniu z Wisłą Kraków, a sześć dni później zdobył pierwszą bramkę w I lidze (przeciwko KSZO Ostrowiec Świętokrzyski, 1:3). Po sezonie 2002/2003 i przegranych barażach ze Świtem Nowy Dwór Mazowiecki jego klub spadł z ligi. W Szczakowiance występował do 2006 roku, po czym występował w MKS Myszków, Górniku 09 Mysłowice, Sarmacji Będzin, Zagłębiaku Dąbrowa Górnicza i AKS Niwka Sosnowiec.

</doc>
<doc id="5317374" url="https://pl.wikipedia.org/wiki?curid=5317374" title="Karhu-Kissat">
Karhu-Kissat

Karhu-Kissat – fiński klub hokeja na lodzie z siedzibą w Helsinkach.
Uchodzi za drugi najstarszy klub hokeja na lodzie w Finlandii (założony w dedykacji wyłącznie w tej dyscyplinie).
Szkoleniowcy.
Od 1983 do 1986 trenerem drużyny był Jarmo Tolvanen.

</doc>
<doc id="5317378" url="https://pl.wikipedia.org/wiki?curid=5317378" title="Centrum Kultury Podgórza">
Centrum Kultury Podgórza

Centrum Kultury Podgórza (CKP, CK Podgórza; do 2017 Dom Kultury „Podgórze”, DKP) – krakowska miejska instytucja kultury, powstała w 1984 roku i działająca na terenie historycznej dzielnicy Podgórze (zgodnie z aktualnym podziałem administracyjnym miasta obejmującej dzielnice: VIII (Dębniki), IX (Łagiewniki-Borek Fałęcki), X (Swoszowice), XI (Podgórze Duchackie), XII (Bieżanów-Prokocim) oraz XIII (Podgórze)). CKP tworzy siedziba główna przy ul. Sokolskiej 13 w Podgórzu oraz 18 filii. Dyrektorką Centrum jest Anna Grabowska.
Historia.
CKP powstało w 1984 roku jako Dom Kultury „Podgórze”. Pierwotna siedziba instytucji mieściła się przy ul. Cechowej 19, skąd już w kolejnym roku przeniosła się na ul. Józefińską 16. W 1987 nastąpiło przeniesienie do kamienicy na Rynku Podgórskim 14, jednak w 1992 roku w następstwie jej reprywatyzacji DKP znalazł nową siedzibę przy ul. Krasickiego 18. W 2011 DKP wprowadził się do budynku dawnej Szkoły Podstawowej Męskiej nr 24 im. Tadeusza Kościuszki przy ul. Sokolskiej 13, gdzie pozostaje do dziś, od 2017 roku nosząc nazwę Centrum Kultury Podgórza.
Początkowo pod opieką instytucji pozostawało 10 klubów osiedlowych, systematycznie jednak liczba placówek afiliowanych zwiększała się, osiągając wraz z otwarciem Klubu Aleksandry w grudniu 2018 roku liczbę 18.
Działalność.
Obszar działania CKP stanowi działalność kulturalna, wśród celów której wymienia: „edukację i wychowanie poprzez sztukę, rozbudzanie zainteresowań sztuką oraz rozwijanie i promowanie talentów w jej różnych dziedzinach”. Oprócz tego Centrum dąży do integrowania lokalnej społeczności za pomocą kultury. CKP organizuje także szereg projektów o charakterze cyklicznym, do których należą: Tradycyjne Święto Rękawki na Kopcu Krakusa, Koncert Noworoczny, Podgórskie Letnie Koncerty, Tynieckie Recitale Organowe, Podgórska Jesień Kulturalna, cykl Solvay Nocą oraz Dni Komedii dell'Arte.
Tradycyjne Święto Rękawki.
Od 2001 roku Centrum Kultury Podgórza we współpracy z Drużyną Wojów Wiślańskich „Krak” organizuje festyn „Tradycyjne Święto Rękawki”, odbywający się we wtorek po katolickiej Wielkanocy na kopcu Kraka. Ideą przewodnią festynu jest rekonstrukcja historyczna wczesnośredniowiecznej, przedchrześcijańskiej obrzędowości słowiańskiej związanej z powitaniem wiosny oraz kultem zmarłych, połączona z odtwarzaniem krakowskiego święta Rękawki (lokalnej odmiany Radonicy – wiosennego święta zmarłych) w kształcie znanym z XIX-wiecznych opisów. Program wydarzenia zawiera zarówno elementy stałe, jak i okazjonalne. Wśród tych pierwszych znajdują się rekonstrukcje życia w średniowiecznych osadach, przedstawienia z udziałem wojów: bieg wokół kopca oraz bitwa, a także inscenizacje dawnych obrzędów wiosennych.
Podczas Tradycyjnego Święta Rękawki obecne są liczne nawiązania do rodzimych wierzeń Słowian: uroczystości zaczyna toczenie darów ofiarnych z kopca Kraka (w którym czynnie uczestniczą wyłącznie rekonstruktorzy), połączone z powitaniem wiosny oraz uroczystym rozpaleniem ognia na jego szczycie. Prezentowana jest również wróżba z kołaczem (znana ze świątyni Świętowita w Arkonie), mająca prognozować dolę miasta na najbliższy rok, a także inscenizacja słowiańskiego obrzędu pogrzebowego (tryzny), podkreślająca związek święta z kultem zmarłych.
W latach 2020–2021 festyn nie odbywał się ze względu na pandemię COVID-19.
Oddziały.
Obecnie (2022) funkcjonują następujące oddziały CKP:

</doc>
<doc id="5317379" url="https://pl.wikipedia.org/wiki?curid=5317379" title="Uniwersytet Wojskowy Ministerstwa Obrony Federacji Rosyjskiej">
Uniwersytet Wojskowy Ministerstwa Obrony Federacji Rosyjskiej

Uniwersytet Wojskowy Ministerstwa Obrony Federacji Rosyjskiej, Państwowa Federalna Wojskowa Instytucja Szkolnictwa Wyższego Ministerstwa Obrony Federacji Rosyjskiej „Uniwersytet Wojskowy” im. księcia Aleksandra Newskiego, - wyższa uczelnia wojskowa Federacji Rosyjskiej, podporządkowana Ministerstwu Obrony i kształcąca oficerów na potrzeby rosyjskich Sił Zbrojnych.
W oficjalnej historiografii uniwersytet jest następcą Instytutu Armii Czerwonej, założonego w 1919 roku. Szkoli oficerów dowództw operacyjno-taktycznych, zagranicznych specjalistów profilu humanitarnego (dla Wspólnoty Niepodległych Państw). Na uniwersytecie wykładane są 44 języki, posiada dostęp do Biblioteki Ministerstwa Obrony Narodowej. Skład uczelni corocznie bierze udział w Paradzie 9 maja. Jedna z najbardziej prestiżowych uczelni w rankingu szkół wyższych w Rosji. Studia są zarówno finansowane z budżetu państwa, jak i odpłatne. 
Kandydaci muszą osiągnąć wysokie wyniki na egzaminach wstępnych - minimalny wynik: historia - 35 punktów, nauki społeczne - 45, język rosyjski - 40, biologia - 39, literatura - 40, muszą także przejść badania psychologiczne za pomocą wariografu.

</doc>
<doc id="5317382" url="https://pl.wikipedia.org/wiki?curid=5317382" title="Działy (powiat kutnowski)">
Działy (powiat kutnowski)



</doc>
<doc id="5317383" url="https://pl.wikipedia.org/wiki?curid=5317383" title="Majdany (powiat kutnowski)">
Majdany (powiat kutnowski)



</doc>
<doc id="5317384" url="https://pl.wikipedia.org/wiki?curid=5317384" title="Piotrowo (województwo łódzkie)">
Piotrowo (województwo łódzkie)



</doc>
<doc id="5317387" url="https://pl.wikipedia.org/wiki?curid=5317387" title="Dąbrowice Pierwsze">
Dąbrowice Pierwsze



</doc>
<doc id="5317388" url="https://pl.wikipedia.org/wiki?curid=5317388" title="Dąbrowice Drugie">
Dąbrowice Drugie



</doc>
<doc id="5317389" url="https://pl.wikipedia.org/wiki?curid=5317389" title="Dąbrowice Trzecie">
Dąbrowice Trzecie



</doc>
<doc id="5317394" url="https://pl.wikipedia.org/wiki?curid=5317394" title="Mistrzostwa Świata w Narciarstwie Alpejskim 1978 – slalom gigant mężczyzn">
Mistrzostwa Świata w Narciarstwie Alpejskim 1978 – slalom gigant mężczyzn

Slalom gigant mężczyzn na 25. Mistrzostwach Świata w Narciarstwie Alpejskim został rozegrany 2 lutego 1978 roku, na trasie Horn. Tytułu sprzed dwóch lat nie obronił Heini Hemmi ze Szwajcarii, który tym razem zajął czwarte miejsce. Nowym mistrzem świata został Ingemar Stenmark ze Szwecji, drugie miejsce zajął Andreas Wenzel z Liechtensteinu, a brązowy medal zdobył jego rodak - Willi Frommelt.
W zawodach wystartowało 104 zawodników, z których 85 ukończyło rywalizację.

</doc>
<doc id="5317396" url="https://pl.wikipedia.org/wiki?curid=5317396" title="Haukat Järvenpää">
Haukat Järvenpää

Haukat Järvenpää (w skrócie Haukat) – fiński klub hokeja na lodzie z siedzibą w Järvenpää.

</doc>
<doc id="5317401" url="https://pl.wikipedia.org/wiki?curid=5317401" title="Mael Begrand">
Mael Begrand



</doc>
<doc id="5317402" url="https://pl.wikipedia.org/wiki?curid=5317402" title="Dmitry Khodykin">
Dmitry Khodykin



</doc>
<doc id="5317413" url="https://pl.wikipedia.org/wiki?curid=5317413" title="Paul Butterfield">
Paul Butterfield



</doc>
<doc id="5317418" url="https://pl.wikipedia.org/wiki?curid=5317418" title="Nadine Dorries">
Nadine Dorries

Nadine Dorries, nazwisko panieńskie: Bargery (ur. 21 maja 1957 w Liverpoolu) – brytyjska polityk, członek Partii Konserwatywnej, poseł do Izby Gmin z okręgu Mid Bedfordshire. Od 15 września 2021 zajmuje stanowisko ministra kultury, mediów i sportu w drugim gabinecie Borisa Johnsona.
Życiorys.
Jej ojciec miał irlandzkie pochodzenie i był katolikiem, matka jest Brytyjką i należy do Kościoła Anglii. Rodzice rozwiedli się, gdy Nadine miała 10 lat. Była wychowywana przez matkę.
W wieku 21 lat zdobyła zawód pielęgniarki. W 1982 roku została przedstawicielem medycznym firmy Ethicla Ltd. Lata 1983–1984 spędziła w Zambii, gdzie jej mąż pracował jako inżynier górnictwa, prowadząc tam miejscową szkołę. Była założycielką firmy Company Kids Ltd. zajmującej się zapewnianiem opieki dzieciom pracujących rodziców, w 1998 roku spółkę wykupiła Bupa.
W 2001 roku bez powodzenia kandydowała do Izby Gmin z okręgu Hazel Grove. W 2005 roku została wybrana posłem do Izby Gmin z okręgu Mid Bedfordshire, uzyskała reelekcję w 2010, 2015, 2017 i 2019 roku.
Przed objęciem stanowiska ministra kultury, mediów i sportu piastowała wyższe stanowiska urzędnicze w resorcie zdrowia, odpowiadając m.in. za bezpieczeństwo pacjentów, zdrowie psychiczne i zapobieganie samobójstwom.
Poza działalnością polityczną jest także pisarką, do 2022 roku napisała 16 powieści.
Życie prywatne.
Jest rozwiedziona, ma trzy córki.

</doc>
<doc id="5317420" url="https://pl.wikipedia.org/wiki?curid=5317420" title="Paweł Niewinny">
Paweł Niewinny

Paweł Niewinny ps. „Bartosz”, (ur. około 1915 w Bystrzycy, zm. 5 maja 1946 r. w Niedrzwicy) – żołnierz Batalionów Chłopskich i Armii Ludowej, funkcjonariusz Milicji Obywatelskiej.
W okresie okupacji w połowie 1943 r. jako dowódca niewielkiego oddziału partyzanckiego BCh nawiązał współpracę z przedstawicielami PPR i GL. Wkrótce po powstaniu Krajowej Rady Narodowej i Armii Ludowej dowodzony przez niego oddział wszedł w skład AL. Stanowił jeden z oddziałów 1 Brygady AL im. Ziemi Lubelskiej. Działał głównie w powiatach: lubelskim, kraśnickim i krasnystawskim. Prowadził również w garnizonach BCh działalność polityczną na rzecz KRN i AL. Szczególnie ożywioną działalność przejawiał w trakcie wycofywania się hitlerowskich wojsk. 
Po wyzwoleniu Lubelszczyzny był komendantem powiatowym MO w Lublinie. 1 maja 1945 r. został awansowany do stopnia kapitana. Brał udział w walkach z antykomunistycznym podziemiem zbrojnym. Poległ w pościgu za oddziałem „Zapory” .
Był patronem Szkoły Podstawowej nr 2 w Świdniku.

</doc>
<doc id="5317421" url="https://pl.wikipedia.org/wiki?curid=5317421" title="Eliot Matazo">
Eliot Matazo

Eliot Matazo (ur. 15 lutego 2002 w Woluwe-Saint-Lambert) – belgijski piłkarz pochodzący z Demokratyczna Republika Konga występujący na pozycji pomocnika w monakijskim klubie AS Monaco FC oraz w reprezentacji Belgii do lat 21. Wychowanek Anderlechtu.

</doc>
<doc id="5317423" url="https://pl.wikipedia.org/wiki?curid=5317423" title="Anatolij Waroczkin">
Anatolij Waroczkin

Anatolij Waroczkin (, ur. 22 kwietnia 1967 w Bałakławie) – oficer rosyjskiej Marynarki Wojennej, komandor.
Pełnił służbę jako dowódca okrętu podwodnego "Ałrosa", od 2013 był dowódcą dywizjonu okrętów podwodnych Brygady Ochrony Rejonu Wodnego Floty Czarnomorskiej. Brał udział (według niektórych źródeł dowodził akcją) w przejęciu przez Flotę Czarnomorską jedynego okrętu podwodnego ukraińskiej Marynarki Wojennej "Zaporіżżia". Od 2017 zastępca szefa sztabu Floty Czarnomorskiej. 
Mieszka w Sewastopolu na Krymie. Przez władze Ukrainy oskarżany jest o przestępstwo wojenne - współudział w rakietowym ostrzale m. Winnica, w wyniku którego zginęło ponad 20 osób cywilnych .

</doc>
<doc id="5317424" url="https://pl.wikipedia.org/wiki?curid=5317424" title="HCK Salamat">
HCK Salamat

HCK Salamat – fiński klub hokeja na lodzie z siedzibą w Kirkkonummi.
Historia.
W przeszłości istniał klub Espoo Palloseura (EPS, w latach 1970-2002). W 2002 został założony HC Salamat, działający do 2011, gdy został przekształcony w HCK Salamat.

</doc>
<doc id="5317425" url="https://pl.wikipedia.org/wiki?curid=5317425" title="Język banacko-bułgarski">
Język banacko-bułgarski

Język banacko-bułgarski lub język paulicjański – południowosłowiański mikrojęzyk literacki używany przez zamieszkujących Banat Bułgarów banackich.
Język banacko-bułgarski posiada niezależne od bułgarskiego pismo oparte na alfabecie łacińskim. Istnieje bogata literatura banacko-bułgarska.
Historia banacko-bułgarskiej normy literackiej.
Język banacko-bułgarski używa własnego pisma, utworzonego na podstawie chorwackiej wersji alfabetu łacińskiego i zachowuje wiele dawnych form języka używanego w Bułgarii. Został skodyfikowany w 1866 roku przez Stowarzyszenia Nauczycieli w Vindze. Czyni to literacki banacko-bułgarski normą literacką starszą od języka literackiego używanego w Bułgarii. Najważniejszym dziełem jest "Balgarskotu pravopisanj" autorstwa Józu Rilla, nauczyciela z Vingi. Ortografia banacko-bułgarska opiera się o zasadę fonetyczną – wyrazy zapisuje się tak, jak się je wymawia. Banacko-bułgarski język literacki jest używany w literaturze, w druku, w kościele i mediach z niewielkimi różnicami dialektalnymi. W latach 1860–1896 język bułgarski był głównym językiem nauczania w bułgarskich szkołach w Banacie. Później został zastąpiony przez węgierski, a po 1918 roku przez rumuński lub serbsko-chorwacki.
Cechy języka banacko-bułgarskiego.
Banacko-bułgarski język literacki jest oparty na gwarach osadników bułgarskich w Banacie, które należą do gwar północno-wschodniobułgarskich. Ważną cechą fonologiczną jest obecność wąskiego /e/, które jest wymawiane zamiast akcentowanego /ε/ oraz redukcja /o/ do /u/ i najbardziej charakterystyczna cecha wschodnich dialektów bułgarskich – redukcja /e/ do /i/. Banaccy Bułgarzy mówią "puljé" zamiast "polé", "sélu" zamiast "sélo", "ugníšti" zamiast "ogníšte". Charakterystyczną cechą języka banacko-bułgarskiego jest także obecność spółgłosek palatalizowanych w wygłosie, co jest spotykane również w wielu innych językach słowiańskich, ale nie w literackim bułgarskim – cecha ta występuje tylko w niektórych gwarach. Z tego powodu "Wielkanoc" to po bułgarsku "Великден Velikden", a w języku banacko-bułgarskim brzmi "Velikdenj".
Pod względem leksykalnym język banackich Bułgarów ma wiele zapożyczeń z języka niemieckiego (np. "drot" z niem. "Draht", ‘drut’; "gang" z niem. "Gang" ‘wejście, korytarz’), a także węgierskiego i serbskiego, co wynika z bliskich kontaktów Bułgarów banackich z innymi narodami wieloetnicznego Banatu. Zapożyczenia w języku banacko-bułgarskim stanowią około 20% słownictwa.
Alfabet.
Alfabet łaciński używany przez Bułgarów banackich:
Przykłady.
Przykładowy tekst w języku banacko-bułgarskim:
Ten sam tekst w literackim języku bułgarskim:

</doc>
<doc id="5317428" url="https://pl.wikipedia.org/wiki?curid=5317428" title="Kuchary Drugie">
Kuchary Drugie



</doc>
<doc id="5317431" url="https://pl.wikipedia.org/wiki?curid=5317431" title="Kuchary Pierwsze">
Kuchary Pierwsze



</doc>
<doc id="5317433" url="https://pl.wikipedia.org/wiki?curid=5317433" title="Damian Papierski">
Damian Papierski

Damian Papierski (ur. 26 stycznia 2000) – polski kolarz szosowy i torowy.
Osiągnięcia.
Kolarstwo szosowe.
Opracowano na podstawie:
Kolarstwo torowe.
Opracowano na podstawie:

</doc>
<doc id="5317436" url="https://pl.wikipedia.org/wiki?curid=5317436" title="Vanderson (piłkarz)">
Vanderson (piłkarz)

Vanderson de Oliveira Campos (ur. 21 czerwca 2001 w Rondonópolis) – brazylijski piłkarz występujący na pozycji obrońcy w monakijskim klubie AS Monaco FC. Wychowanek Grêmio.

</doc>
<doc id="5317440" url="https://pl.wikipedia.org/wiki?curid=5317440" title="Chronologiczna lista przewodniczących parlamentu Atigui i Barbudy">
Chronologiczna lista przewodniczących parlamentu Atigui i Barbudy



</doc>
<doc id="5317441" url="https://pl.wikipedia.org/wiki?curid=5317441" title="Kobylański">
Kobylański



</doc>
<doc id="5317445" url="https://pl.wikipedia.org/wiki?curid=5317445" title="Bartosz Rudyk">
Bartosz Rudyk

Bartosz Rudyk (ur. 18 września 1998 we Wrocławiu) – polski kolarz szosowy i torowy.
Kolarstwo uprawiał również jego ojciec, Zbigniew Rudyk oraz starszy brat, Mateusz Rudyk.
Osiągnięcia.
Kolarstwo szosowe.
Opracowano na podstawie:
Kolarstwo torowe.
Opracowano na podstawie:

</doc>
<doc id="5317446" url="https://pl.wikipedia.org/wiki?curid=5317446" title="Milk Morinaga">
Milk Morinaga

 – japońska mangaka specjalizująca się w gatunku yuri. Jej prace były publikowane w magazynach takich jak „Yuri Shimai”, „Comic Yuri Hime” i „Comic Hot Milk”. Profesjonalnie zadebiutowała jako ilustratorka dla Cobalt Bunko, imprintu dla powieści shōjo wydawnictwa Shūeisha.

</doc>
<doc id="5317454" url="https://pl.wikipedia.org/wiki?curid=5317454" title="Sorok Tatary">
Sorok Tatary

Sorok Tatary () − wieś na Litwie, w okręgu wileńskim, w rejonie wileńskim, w gminie Pogiry, na południe od Wilna. W 2011 roku liczyła 451 mieszkańców. Miejscowość zamieszkana jest przez Tatarów. Znajduje się w niej drewniany meczet tatarski z 1815 roku otoczony cmentarzem muzułmańskim (mizarem) z nagrobkami pochodzącymi z XVI i XVII wieku. Łącznie we wsi są trzy mizary. Ponadto działają szkoła podstawowa i Dom Wspólnoty Tatarskiej (od 2014 roku).
Sorok Tatary to jedna z najstarszych osad tatarskich na Litwie. Według tradycji, Tatarów osiedlił tu książę Witold, który po wyprawie nad Don w 1397 roku, sprowadził jeńców pojmanych w bitwach stoczonych z chanem perekopskim. Jedna z wersji głosi, że nazwa wsi (starorus. "sorokъ" ‘czterdzieści’) pochodzi od 40 rodzin tatarskich sprowadzonych przez Witolda, według innej − od czterech rotmistrzów tatarskich, których żony urodziły w sumie 40 synów. W 1558 roku wzmiankowany jest po raz pierwszy miejscowy meczet, który spłonął potem w czasie wyprawy Napoleona na Rosję.
Około 1905 roku miejscowość liczyła 321 mieszkańców (310 – w okolicy, 6 – w zaścianku, 5 – w majątku), w 1931 roku – 272 mieszkańców, w 1959 roku – 264 mieszkańców, w 1970 roku – 375 mieszkańców, w 1979 roku – 452 mieszkańców, w 1989 roku – 396 mieszkańców, w 2001 roku – 438 mieszkańców.

</doc>
<doc id="5317456" url="https://pl.wikipedia.org/wiki?curid=5317456" title="Kit Malthouse">
Kit Malthouse

Kit Malthouse, właściwie: Christopher Laurie Malthouse (ur. 27 października 1966 w Liverpoolu) – brytyjski polityk, członek Partii Konserwatywnej, poseł do Izby Gmin z okręgu North West Hampshire. Od 7 lipca 2022 zajmuje stanowisko kanclerza Księstwa Lancaster w drugim gabinecie Borisa Johnsona.
Życiorys.
Ukończył Sudley County Primary School i Liverpool College, a następnie studiował politykę i ekonomię na Uniwersytecie w Newcastle. Pracował jako księgowy, kieruje też założoną przez siebie firmą w branży finansowej.
W 1997 roku bez powodzenia kandydował na posła do Izby Gmin z okręgu Liverpool Wavertree.
W 2008 roku został wybrany na radnego Londynu a wkrótce potem objął stanowisko zastępcy burmistrza ds. policji.
W 2015 został wybrany posłem do Izby Gmin z okręgu North West Hampshire, uzyskał reelekcję w 2017 i 2019 roku. W latach 2020–2022 zajmował wyższe stanowiska urzędnicze w Home Office i ministerstwie sprawiedliwości, odpowiadając m.in. za przeciwdziałanie przestępczości oraz straże pożarne. 7 lipca 2022 objął funkcję kanclerza Księstwa Lancaster.

</doc>
<doc id="5317458" url="https://pl.wikipedia.org/wiki?curid=5317458" title="Literatura bizantyńska epoki justyniańskiej 527–610">
Literatura bizantyńska epoki justyniańskiej 527–610



</doc>
<doc id="5317460" url="https://pl.wikipedia.org/wiki?curid=5317460" title="Literatura bizantyńska za panowania dynastii heraklijskiej 610–717">
Literatura bizantyńska za panowania dynastii heraklijskiej 610–717



</doc>
<doc id="5317462" url="https://pl.wikipedia.org/wiki?curid=5317462" title="Literatura bizantyńska epoki Komnenów i Angelosów (1081–1204)">
Literatura bizantyńska epoki Komnenów i Angelosów (1081–1204)



</doc>
<doc id="5317464" url="https://pl.wikipedia.org/wiki?curid=5317464" title="Anna Hertel">
Anna Hertel

Anna Hertel (ur. 27 października 2000 w Warszawie) – polska tenisistka, medalistka mistrzostw kraju.
Kariera tenisowa.
W karierze wygrała cztery turnieje deblowe rangi ITF. 12 sierpnia 2019 zajmowała najwyższe miejsce w rankingu singlowym WTA Tour – 694. pozycję, natomiast 2 sierpnia 2021 osiągnęła najwyższą lokatę w deblu – 285. miejsce.
W 2017 roku została mistrzynią Polski juniorów w grze pojedynczej. W finale zawodów pokonała Julię Oczachowską 7:5, 6:2. W 2019 roku Oczachowska zrewanżowała się Hertel w finale halowych mistrzostw kraju. Podczas tego turnieju została triumfatorką rozgrywek w grze podwójnej, razem z Anastasiją Szoszyną pokonując w meczu mistrzowskim 6:1, 6:3 duet Zuzanna Szczepańska–Aleksandra Wierzbowska.
W 2019 roku rozpoczęła studia na Uniwersytecie Georgii i dołączyła do uczelnianej drużyny akademickiej.

</doc>
<doc id="5317465" url="https://pl.wikipedia.org/wiki?curid=5317465" title="Literatura bizantyńska epoki Laskarysów i Paleologów (1204–1453)">
Literatura bizantyńska epoki Laskarysów i Paleologów (1204–1453)



</doc>
<doc id="5317467" url="https://pl.wikipedia.org/wiki?curid=5317467" title="Michał Jazłowiecki">
Michał Jazłowiecki



</doc>
<doc id="5317468" url="https://pl.wikipedia.org/wiki?curid=5317468" title="Cyrla (Knurów)">
Cyrla (Knurów)

Cyrla (821 m) – szczyt w Paśmie Lubania w południowo-wschodniej części Gorców. Znajduje się w grzbiecie oddzielającym doliną Knurowskiego Potoku od doliny jego dopływu wypływającego spod Turkówki. Serpentynami na zachodnim stoku tego grzbietu biegnie droga z Knurowa przez Knurowską Przełęcz, Ochotnicę Górną i Dolną do Tylmanowej.
Szczyt Cyrla jest porośnięty lasem, ale na mapie topograficznej zaznaczone są na jego stokach polany, obecnie już zarosłe lasem. Nazwa pochodzi od słowa „czyrchlić” lub „czerchlić” oznaczajacego „obijać korę z drzew”. W gwarze podhalańskiej słowo „cyrhla”, wymawiane także jako „cyrla”, a w pisowni błędnie „cyrchla, cyhrla, cyrla”, oznaczało polanę utworzoną przez cerhlenie. W ten sposób otrzymywali polany Wołosi. Potem kartografowie nazwy niektórych z nich poprzesuwali na sąsiednie szczyty.
Cyrla znajduje się w granicach wsi Knurów w województwie małopolskim, w powiecie nowotarskim, w gminie Nowy Targ.

</doc>
<doc id="5317469" url="https://pl.wikipedia.org/wiki?curid=5317469" title="Palermo Open 2022">
Palermo Open 2022

Palermo Open 2022, właśc. 33rd Palermo Ladies Open – tenisowy turniej WTA kategorii WTA 250 w sezonie 2022 z cyklu Palermo Open rozgrywany w dniach 18–24 lipca 2022 roku w Palermo na kortach ceglanych o puli nagród wynoszącej 203 024 euro.

</doc>
<doc id="5317471" url="https://pl.wikipedia.org/wiki?curid=5317471" title="Valentín Vada">
Valentín Vada

Valentín Vada (ur. 6 marca 1996 w Guadelupe) – argentyńsko-włoski piłkarz, grający na pozycji środkowego pomocnika w Realu Saragossa.
Klub.
Początki.
Zaczynał karierę w Club Proyecto Crecer. W 2010 roku trafił do Girondins Bordeaux, gdzie grał w wielu szczeblach młodzieżowych.
Girondins Bordeaux.
W pierwszym zespole tego francuskiego klubu Vada zadebiutował 13 grudnia 2015 roku w spotkaniu przeciwko Angers SCO (1:1). Wszedł na boisko w 78. minucie, zastępując Nicolasa Maurice-Belaya. Pierwszą asystę zaliczył 23 stycznia 2016 roku w meczu przeciwko FC Nantes (2:2). Asystował przy golu Cheicka Diabatégo w 84. minucie. Pierwszą bramkę strzelił 21 stycznia 2017 roku w meczu przeciwko Toulouse FC (1:0). Jedyną bramkę w tym meczu strzelił w pierwszej minucie spotkania. Łącznie zagrał 67 spotkań, w których strzelił 8 bramek i zaliczył 5 asyst.
Grał też w rezerwach klubu z Bordeaux, gdzie zagrał 3 mecze, strzelił gola i miał asystę.
AS Saint-Étienne.
31 stycznia 2019 roku został wypożyczony do AS Saint-Étienne. W tym zespole zadebiutował 10 lutego 2019 roku w meczu przeciwko Stade Rennais (3:0 dla rywali Saint-Étienne). Wszedł na boisko w 62. minucie, zastąpił Mathieu Debuchego. Pierwszego gola strzelił16 marca 2019 roku w meczu przeciwko SM Caen (0:5 dla AS). Do bramki rywali trafił w 91. minucie. Pierwszą asystę zaliczył 1 kwietnia 2019 roku w meczu przeciwko Nîmes Olympique (2:1 dla Saint-Étienne). Asystował przy golu Roberta Bericia w 80. minucie meczu. Łącznie zagrał 12 meczów, w których miał gola i asystę.
UD Almería.
23 sierpnia 2019 roku przeszedł do UD Almería za 750 tys. euro. W tym klubie zadebiutował 7 września 2019 roku w meczu przeciwko Málaga CF (0:1 dla Almeríi). Wszedł na boisko w 73. minucie, zastępując Joségo Corpasa. Pierwszego gola strzelił tydzień później w meczu przeciwko UD Las Palmas (0:3). Do bramki rywali trafił w 87. minucie. Pierwszą asystę zaliczył 27 października 2020 roku w meczu przeciwko Extremadura UD (3:2 dla Almeríi). Asystował przy golu José Carlosa Lazo w 84. minucie. Łącznie zagrał 32 mecze, w których strzelił 2 gole i miał 3 asysty.
CD Tenerife.
4 października 2020 roku został wypożyczony do CD Tenerife. W tym klubie Vada zadebiutował 10 października 2020 roku w meczu przeciwko Rayo Vallecano (1:0 dla Tenerife). Na boisku spędził 60 minut. Pierwszego gola strzelił 28 marca 2021 roku w meczu przeciwko UD Las Palmas (1:1). Do siatki trafił w 10. minucie. Łącznie na tym wypożyczeniu zagrał 32 mecze i strzelił jedną bramkę.
Real Saragossa.
31 sierpnia 2021 roku przeniósł się do Realu Saragossa. W tym klubie zadebiutował 5 września 2021 roku w meczu przeciwko AD Alcorcón (1:2 dla Realu). W debiucie strzelił gola w 84. minucie. Pierwszą asystę zaliczył 27 lutego 2022 roku w meczu przeciwko Sportingowi Gijón (1:2 dla zespołu z Saragossy). Asystował przy golu Ivána Azóna w 95. minucie. Łącznie do 17 lipca 2022 roku zagrał 29 spotkań, w których strzelił 9 goli i miał jedną asystę.

</doc>
<doc id="5317477" url="https://pl.wikipedia.org/wiki?curid=5317477" title="Próchniczak czarniawy">
Próchniczak czarniawy



</doc>
<doc id="5317478" url="https://pl.wikipedia.org/wiki?curid=5317478" title="Zbójca gajowy">
Zbójca gajowy



</doc>
<doc id="5317484" url="https://pl.wikipedia.org/wiki?curid=5317484" title="Staphylinus caesareus">
Staphylinus caesareus



</doc>
<doc id="5317489" url="https://pl.wikipedia.org/wiki?curid=5317489" title="Swiss Open Gstaad 2022">
Swiss Open Gstaad 2022

Swiss Open Gstaad 2022, właśc. EFG Swiss Open Gstaad 2022 – tenisowy turniej ATP kategorii ATP Tour 250 w sezonie 2022 z cyklu Swiss Open Gstaad rozgrywany w dniach 18–24 lipca 2022 roku w Gstaad na kortach ceglanych o puli nagród wynoszącej 597 900 euro.

</doc>
<doc id="5317492" url="https://pl.wikipedia.org/wiki?curid=5317492" title="Andrew Stephenson">
Andrew Stephenson

Andrew Stephenson (ur. 17 lutego 1981 w Manchesterze) – brytyjski polityk, członek Partii Konserwatywnej, poseł do Izby Gmin z okręgu Pendle. Od 7 lipca 2022 zajmuje stanowisko ministra bez teki w drugim gabinecie Borisa Johnsona. Równocześnie objął funkcję współprzewodniczącego brytyjskiej Partii Konserwatywnej (wraz z Benem Elliotem).
Życiorys.
Urodził się w Manchesterze, jego ojciec i dziadek byli związani z koleją. Ukończył Poynton High School a następnie zarządzanie na Royal Holloway, University of London. Po ukończeniu studiów pracował jako broker ubezpieczeniowy.
W latach 2003–2007 był radnym okręgu Macclesfield. W 2010 został wybrany posłem do Izby Gmin z okręgu Pandle, uzyskał reelekcję w 2015, 2017 i 2019 roku.
Jako wyższy urzędnik państwowy pełnił różne funkcje, m.in. odpowiadał za kontakty z państwami afrykańskimi, przemysł, a także był whipem rządowym. 7 lipca 2022 został współprzewodniczącym Partii Konserwatywnej i objął urząd ministra bez teki.

</doc>
<doc id="5317500" url="https://pl.wikipedia.org/wiki?curid=5317500" title="Anik Kadinski">
Anik Kadinski

Anik Kadinski właściwie Dominika Kodrnja-Hraby (ur. 17 kwietnia 1975 w Wiedniu) - austriacka piosenkarka pop.
Życiorys.
Anik Kadinski pochodzi z Wiednia, jej matką była polska aktorka Elżbieta Góralczyk, a jej ojciec był austriakiem, który zabrał ją do muzyki. Śpiewała już w szkolnym zespole i ukończyła jazzowy śpiew w Konserwatorium Schuberta. Następnie śpiewała w różnych zespołach, a w 2000 roku spotkała się z producentem i klawiszowcem Florianem Glaszerem, z którym współpracuje. Rozpoczęła karierę solową i w 2002 roku wydała swój debiutancki album I Don’t Mind. 
Mimo dobrych recenzji sprzedaż pozostała jednak na niskim poziomie. W tym samym roku wzięła udział w austriackim eliminacjach do Konkursu Piosenki Eurowizji i zajęła piąte miejsce z Be Somebody, Be Someone.
Drugi album “My Definition” ukazał się w 2004 roku, a przebojem radiowym stał się singlem “Another Goodbye“. Zajęła 18 miejsce na liście przebojów w Austrii. Do trzeciego albumu minęły cztery lata. W 2008 roku ukazał się singiel “Dance in the Moonlight”, który ponownie znalazł się na liście przebojów.
Kadinski jest również dyplomowanym tłumaczem języka angielskiego i polskiego.

</doc>
<doc id="5317503" url="https://pl.wikipedia.org/wiki?curid=5317503" title="Talgarth">
Talgarth

Talgarth () – miasto w południowo-wschodniej Walii, w hrabstwie Powys, historycznie w Brecknockshire, położone nad rzeką Ennig, u podnóża pasma górskiego Black Mountains, na skraju parku narodowego Brecon Beacons. W 2011 roku liczyło 1268 mieszkańców.
Miasto prawdopodobnie powstało w średniowieczu, wokół mostu nad rzeką Ennig, którego strzegła wieża rycerska. Znajduje się tu działający młyn wodny z przełomu XVIII/XIX wieku oraz ratusz z końca XIX wieku.

</doc>
<doc id="5317507" url="https://pl.wikipedia.org/wiki?curid=5317507" title="Chrząszcze drapieżne Portugalii">
Chrząszcze drapieżne Portugalii

Chrząszcze drapieżne Portugalii – ogół taksonów chrząszczy z podrzędu chrząszczy drapieżnych ("Adephaga"), których występowanie stwierdzono na terenie Portugalii.
"Geadephaga".
Biegaczowate ("Carabidae").
W Portugalii stwierdzono m.in.:W Portugalii stwierdzono m.in.:
"Hydradephaga".
Flisakowate ("Haliplidae").
W Portugalii stwierdzono m.in.:W Portugalii stwierdzono m.in.:
"Hygrobiidae".
W Portugalii stwierdzono m.in.:W Portugalii stwierdzono m.in.:
Krętakowate ("Gyrinidae").
W Portugalii stwierdzono m.in.:W Portugalii stwierdzono m.in.:
"Noteridae".
W Portugalii stwierdzono m.in.:W Portugalii stwierdzono m.in.:
Pływakowate ("Dytiscidae").
W Portugalii stwierdzono m.in.:W Portugalii stwierdzono m.in.:

</doc>
<doc id="5317509" url="https://pl.wikipedia.org/wiki?curid=5317509" title="Linia kolejowa Tartu – Valga">
Linia kolejowa Tartu – Valga

Linia kolejowa Tartu – Valga – linia kolejowa w Estonii łącząca stację Tartu ze stacją Valga.
Linia na całej długości jest niezelektryfikowana i jednotorowa.
Historia.
Linia powstała w XIX w.. Początkowo leżała w Imperium Rosyjskim, w latach 1918 - 1940 położona była w Estonii, następnie w Związku Sowieckim (1940 - 1991). Od 1991 ponownie znajduje się w granicach niepodległej Estonii.

</doc>
<doc id="5317511" url="https://pl.wikipedia.org/wiki?curid=5317511" title="Hokejowa Liga Mistrzów (2020/2021)">
Hokejowa Liga Mistrzów (2020/2021)

Hokejowa Liga Mistrzów 2020/2021 – siódma edycja europejskiego, klubowego turnieju hokeja na lodzie, rozgrywanego pod patronatem IIHF została odwołana w sierpniu 2020 z powodu pandemii COVID-19.

</doc>
<doc id="5317513" url="https://pl.wikipedia.org/wiki?curid=5317513" title="Llangynidr">
Llangynidr

Llangynidr () – wieś w południowo-wschodniej Walii, w hrabstwie Powys, historycznie w Brecknockshire, położona na południowym brzegu rzeki Usk, nad strumieniem Nant Cleisfer i kanałem Monmouthshire and Brecon Canal, na terenie parku narodowego Brecon Beacons. W 2011 roku liczyła 1036 mieszkańców.
Nazwa miejscowości wywodzi się od walijskich słów „kościół św. Cynidra”, a po raz pierwszy odnotowana została jako Llankgenedire w 1398 roku. Kościół parafialny pod wezwaniem tego świętego istniał tu prawdopodobnie od wczesnego średniowiecza; obecna konstrukcja kościoła pochodzi z 1928 roku.

</doc>
<doc id="5317515" url="https://pl.wikipedia.org/wiki?curid=5317515" title="Mistrzostwa Świata w Narciarstwie Alpejskim 1978 – slalom mężczyzn">
Mistrzostwa Świata w Narciarstwie Alpejskim 1978 – slalom mężczyzn

Slalom mężczyzn na 25. Mistrzostwach Świata w Narciarstwie Alpejskim został rozegrany 5 lutego 1978 roku, na trasie Gudiberg. Tytułu sprzed dwóch lat nie obronił Włoch Piero Gros, który tym razem zajął drugie miejsce. Nowym mistrzem świata został Ingemar Stenmark ze Szwecji, a brązowy medal zdobył Paul Frommelt z Liechtensteinu.
W zawodach wystartowało 102 zawodników, z których 39 ukończyło rywalizację.

</doc>
<doc id="5317517" url="https://pl.wikipedia.org/wiki?curid=5317517" title="Hamburg European Open 2022 (mężczyźni)">
Hamburg European Open 2022 (mężczyźni)

Hamburg European Open 2022 – tenisowy turniej ATP kategorii ATP Tour 500 w sezonie 2022 z cyklu Hamburg European Open rozgrywany w dniach 18–24 lipca 2022 roku w Hamburgu na kortach ceglanych o puli nagród wynoszącej 1 911 620 euro.

</doc>
<doc id="5317519" url="https://pl.wikipedia.org/wiki?curid=5317519" title="Hamburg European Open 2022">
Hamburg European Open 2022



</doc>
<doc id="5317522" url="https://pl.wikipedia.org/wiki?curid=5317522" title="Petersburski Wojskowy Instytut Wojsk Gwardii Narodowej">
Petersburski Wojskowy Instytut Wojsk Gwardii Narodowej

Petersburski Wojskowy Instytut Wojsk Gwardii Narodowej Federacji Rosyjskiej odznaczony Orderem Żukowa, - wyższa uczelnia Federacji Rosyjskiej w Petersburgu, kształcąca kadry na potrzeby rosyjskiej Gwardii Narodowej.
Wcześniej funkcjonował jako Petersburski Wojskowy Instytut Wojsk Wewnętrznych MSW Rosji (ros. Санкт-Петербургский военный институт внутренних войск МВД России).
Instytut przygotowuje oficerów z wyższym wykształceniem, którzy zajmą stanowiska taktyczne w Gwardii Narodowej. Szkolenie realizowane jest w dwóch specjalnościach: prawnik, psycholog.
Studia są finansowane z budżetu państwa, brak możliwości studiowania odpłatnie. 
Kandydaci muszą osiągnąć minimalny wynik na egzaminach wstępnych: historia - 32 punktów, język rosyjski - 36, biologia - 36, nauki społeczne - 42.

</doc>
<doc id="5317523" url="https://pl.wikipedia.org/wiki?curid=5317523" title="Gubernatorzy Generalni Bahamów">
Gubernatorzy Generalni Bahamów



</doc>
<doc id="5317524" url="https://pl.wikipedia.org/wiki?curid=5317524" title="Amanda Milling">
Amanda Milling

Amanda Milling (ur. 12 marca 1975 w Burton upon Trent) – brytyjska polityk, członek Partii Konserwatywnej, poseł do Izby Gmin z okręgu Cannock Chase. Od 13 lutego 2020 do 15 września 2021 zajmowała stanowisko ministra bez teki w drugim gabinecie Borisa Johnsona, będąc jednocześnie współprzewodniczącą Partii Konserwatywnej (z Benem Elliotem).
Życiorys.
Ukończyła Moreton Hall School, a następnie podjęła studia z dziedziny ekonomii i statystyki na University College London, które ukończyła w 1997 roku. Pracowała jako analityk rynku, specjalizując się w sektorze finansowym.
W 2015 roku została wybrana posłem do Izby Gmin z okręgu Cannock Chase, uzyskała reelekcję w 2017 i 2019 roku. W administracji rządowej zajmowała się m.in. sprawami Azji i Bliskiego Wschodu, biznesu, energii i strategii przemysłowej. W okresie 13 lutego 2020 – 15 września 2021 jako współprzewodnicząca Partii Konserwatywnej uczestniczyła w posiedzeniach rządu będąc ministrem bez teki.

</doc>
<doc id="5317525" url="https://pl.wikipedia.org/wiki?curid=5317525" title="11. ceremonia wręczenia nagród Stowarzyszenia Nowojorskich Krytyków Filmowych">
11. ceremonia wręczenia nagród Stowarzyszenia Nowojorskich Krytyków Filmowych

11. ceremonia wręczenia nagród Stowarzyszenia Nowojorskich Krytyków Filmowych – odbyła się 20 stycznia 1946. Ogłoszenie laureatów miało miejsce 1 stycznia. Podczas gali wręczono nagrody w czterech kategoriach – dla najlepszego filmu, reżysera, aktora i aktorki. Przyznano również dwie nagrody specjalne.
Laureaci i nominowani.
Opracowano na podstawie materiału źródłowego:

</doc>
<doc id="5317528" url="https://pl.wikipedia.org/wiki?curid=5317528" title="Hamburg European Open 2022 (kobiety)">
Hamburg European Open 2022 (kobiety)

Hamburg European Open 2022 – tenisowy turniej WTA kategorii WTA 250 w sezonie 2022 z cyklu Hamburg European Open rozgrywany w dniach 17–23 lipca 2022 roku w Hamburgu na kortach ceglanych o puli nagród wynoszącej 203 024 euro.

</doc>
<doc id="5317533" url="https://pl.wikipedia.org/wiki?curid=5317533" title="Rak drzew liściastych">
Rak drzew liściastych

Choroby drzew liściastych:

</doc>
<doc id="5317535" url="https://pl.wikipedia.org/wiki?curid=5317535" title="Juraj Dalmatinac">
Juraj Dalmatinac

Juraj Dalmatinac, także jako Giorgio da Sebenico,Giorgio Orsini – rzeźbiarz i architekt pochodzący z Dalmacji tworzący w okresach gotyku oraz renesansu. Jego dzieła można znaleźć w Wenecji, Ankonie, Szybeniku oraz Splicie.
Życiorys.
Początki twórczości.
Urodzony w Zadarze w rodzie Orsinich, w młodym wieku wyemigrował do Wenecji. Tam ożenił się z Elisabettą, córką włoskiego cieśli. W Wenecji prawdopodobnie był uczniem bądź współpracownikiem Giovanniego i Bartolomeo Bonów. Z tego okresu Dr. Anne Markham Schultz przypisuje mu wykonanie reliefu na lunecie przed głównym portalem wejściowym do Scuola di San Marco w Wenecji przedstawiającego św. Marka na tronie pomiędzy członkami bractwa religijnego. Przypisuje się mu także wykonanie elementów Porta della Carta w Pałacu Dożów.
Budowa katedry w Szybeniku.
W roku 1441 podpisał kontrakt na wybudowanie Katedry świętego Jakuba w Szybeniku, którą budował do swojej śmierci. W budowie katedry zastosował nowatorskie na tamte czasy rozwiązania kamieniarskie, dzięki czemu możliwe było postawienie budowli bez użycia zaprawy murarskiej.
W czasie prac nad katedrą znalazł czas na tworzenie innych dzieł. W 1448 r. wykonał kamienny ołtarz dla katedry w Splicie ze sceną przedstawiającą biczowanie Chrystusa. W Ankonie zaprojektował oraz wykonał fasadę budynku Loggia dei Mercanti oraz portal wejściowy do kościoła San Francesco alle Scale. Jako urbanista zaprojektował miasto Pag. Pracował także przy odbudowie Pałacu Rektora w Dubrowniku oraz wykonał ołtarz św. Rainera dla nieistniejącego już kościoła św. Eufemii w Splicie,
Pod jego okiem pracowali: Niccolò di Giovanni Fiorentino oraz Andrea Alessi.

</doc>
<doc id="5317539" url="https://pl.wikipedia.org/wiki?curid=5317539" title="Lista przewodniczących Izby Zgromadzenia Bahamów">
Lista przewodniczących Izby Zgromadzenia Bahamów



</doc>
<doc id="5317545" url="https://pl.wikipedia.org/wiki?curid=5317545" title="Mistrzostwa Świata w Narciarstwie Alpejskim 1978 – kombinacja mężczyzn">
Mistrzostwa Świata w Narciarstwie Alpejskim 1978 – kombinacja mężczyzn

Kombinacja mężczyzn na 25. Mistrzostwach Świata w Narciarstwie Alpejskim została rozegrana w dniach 29 stycznia - 5 lutego 1978 roku, na trasach Kandahar (zjazd), Gudiberg (slalom) i Horn (gigant). Tytułu sprzed dwóch lat nie obronił Włoch Gustav Thöni, który tym razem nie ukończył rywalizacji. Nowym mistrzem świata został Andreas Wenzel z Liechtensteinu, drugie miejsce zajął Sepp Ferstl z RFN, a brązowy medal zdobył Pete Patterson z USA.
Kombinację ukończyło 13. zawodników. Żeby zostać sklasyfikowanym zawodnik musiał ukończyć trzy pozostałe konkurencje: zjazd, giganta i slalom. 

</doc>
<doc id="5317551" url="https://pl.wikipedia.org/wiki?curid=5317551" title="Ufficio Primo">
Ufficio Primo

Ufficio Primo, dawniej Biurowiec Prezydium Rządu – zabytkowy budynek biurowy znajdujący się przy ulicy Wspólnej 62 w Warszawie. Reprezentuje modernistyczny historyzm, nawiązuje do włoskiego renesansu.
Historia.
Budynek zaprojektował Marek Leykam, za konstrukcję odpowiadał J. Dowgiałło. Projekt zaprezentowano na wystawie w Zachęcie w 1950 roku. Budynek miał stanowić część planowanej dzielnicy ministerstw jako „pałac władzy”. Widokowo miał się łączyć z byłym Dworcem Głównym (potem: Warszawa Śródmieście). 
Biurowiec został wybudowany ok. 1952 roku, z przeznaczeniem na siedzibę Prezydium Rządu Bolesława Bieruta. Pełnił jednak tę funkcję tylko przez kilka posiedzeń, do 1953 roku. Potem mieściły się tam biura projektowe przemysłu samochodowego, obronnego i siedziby zjednoczeń, m.in. Zjednoczenia Przemysłu Budowy Urządzeń Chemicznych „Chemak”.
Od 1990 roku budynek znajdował się we władaniu FSO, a następnie spółki Euro Invest sp. z o.o. z grupy Kulczyk Holding.
W latach 1993–2008 w podziemiach budynku mieścił się klub muzyczny „Ground Zero”, w którym koncertowały m.in. U2, Eiffel 65 oraz Bob Geldof. Wcześniej w tym miejscu działało kino „Barbara”, założone po 1956 roku.
Budynek znalazł się na opracowanej w 2003 roku przez Stowarzyszenie Architektów Polskich liście dóbr kultury współczesnej Warszawy z lat 1945–1989 ze względu na wszystkie analizowane wówczas kryteria. Od lipca 2012 roku znajduje się w gminnej ewidencji zabytków m.st. Warszawy (ID: SRO10857), a w 2015 roku został wpisany do rejestru zabytków nieruchomych województwa mazowieckiego (nr rejestru A-1290 z 19 marca 2015 roku).
W latach 2010–2012 przeprowadzono generalny remont budynku, którego celem było doprowadzenie go do standardu A+. Po remoncie, który objął m.in. restaurację krużganków, kolumn i dębowych drzwi, powierzchnia najmu łącznie z salą konferencyjną wynosi ponad 6000 m². Za projekt rewitalizacji odpowiadały zespoły architektów: O&amp;O (W. Olko, A. Nurczewski, Ł. Engel, Ł. Kwietniewski, G. Bajorek) i Pracownia B’ART (B. Biełyszew, A. Skopiński, A. Chrulski, M. Szydłowska). Koszt przebudowy wyniósł ponad 15 milionów euro. Ufficio Primo otrzymał III nagrodę w I edycji (za lata 2001–2014) Nagrody Architektonicznej Prezydenta m.st. Warszawy w kategorii „architektura zrewitalizowana”. Nowa nazwa handlowa biurowca nawiązuje do florenckiej Galerii Uffizi.
W 2015 roku przed wejściami do budynku ustawiono cztery rzeźby autorstwa Barbary Falender o wspólnym tytule „Strażnicy” przedstawiające Tyche, Hermesa, Fortunę i Merkurego. W tym samym roku do Ufficio Primo swoją siedzibę przeniosło notowane na Giełdzie Papierów Wartościowych przedsiębiorstwo Ciech S.A.
Architektura.
Budynek ma 6 kondygnacji nadziemnych i dwie podziemne. Zbudowany na planie kwadratu, ma kształt zbliżony do sześcianu. Elewacja z każdej strony wygląda niemal identycznie. Wewnątrz znajduje się przestronna rotunda o wysokości całego budynku, z galeriami z kolumnami biegnącymi dookoła. Na ostatnich dwóch piętrach kolumny mają podwójną wysokość. Rotundę wieńczy płaska, betonowa kopuła z okrągłymi świetlikami. W podziemiach zaplanowano salę konferencyjną na 400 miejsc z półokrągłym sklepieniem z koncentrycznymi, żelbetowymi żebrami zbiegającymi się przy walcowatym żyrandolu. Wnętrze podziemnej sali konferencyjnej zbliżone jest wyglądem do wnętrza Hali Ludowej we Wrocławiu. Pomieszczenia biurowe mają wysokość przekraczającą 3,5 m. Okna są wąskie i zestawione w pary. Zdobi je boniowanie, zwłaszcza w części cokołowej. Narożniki budynku zajmują okrągłe klatki schodowe z duszą. Zwieńczenie budynku stanowi klasyczny gzyms. Główne wejście zaplanowano od strony ul. Jana Pankiewicza.
W podziemiach zaprojektowano schron przeciwatomowy. Do budowy budynku, według niektórych źródeł, rzekomo użyto materiałów pozyskanych ze zburzonych poniemieckich obiektów na Dolnym Śląsku, a świetliki pochodzić miały z bunkra Adolfa Hitlera.
Styl architektoniczny budynku stanowi syntezę zapożyczeń z różnych epok. Był elementem poszukiwań kompromisu między realizmem socjalistycznym a architekturą narodową, z zapożyczeniami treści zachodnioeuropejskich. Monumentalna bryła biurowca inspirowana była florenckimi pałacami miejskimi okresu quattrocenta z XV w. Kolumnada nawiązuje natomiast do romańskich kolumn z krypty św. Leonarda w katedrze wawelskiej. Galeriowe krużganki mogą być inspirowane krużgankami zamku na Wawelu. Styl budynku, unikalny w czasach socrealizmu, określić można jako modernistyczny historyzm.
Architektura budynku była poddawana przez współczesnych krytyce, biurowiec uznawano za „odchylenie kosmopolityczne”. W XXI w. formę budynku uznano za „niezwykłą”, a wręcz jako dzieło „wybitne i niepowtarzalne”, „wieloznaczne historycznie i kulturowo”, a w 2015 roku budynek uznano za zabytek podlegający ochronie. Architektura budynku może być próbą podważenia i wykpienia estetyki socrealizmu, która chciała nawiązywać do przeszłości, jednak bez konkretnie umiejscowionych w czasie odwołań. W tym przypadku skończyło się to nawiązaniem do estetyki związanej z Zachodem i bankowością, co można uznać za „obnażenie megalomaństwa zleceniodawcy”.

</doc>
<doc id="5317552" url="https://pl.wikipedia.org/wiki?curid=5317552" title="Biurowiec Prezydium Rządu">
Biurowiec Prezydium Rządu



</doc>
<doc id="5317554" url="https://pl.wikipedia.org/wiki?curid=5317554" title="Kwasi Kwarteng">
Kwasi Kwarteng

Kwasi Kwarteng (ur. 26 maja 1975 w Londynie jako Akwasi Addo Alfred Kwarteng) – brytyjski polityk, członek Partii Konserwatywnej, od 2010 poseł do Izby Gmin z okręgu Spelthorne. W latach 2021–2022 pełnił funkcję ministra handlu i przemysłu w drugim gabinecie Borisa Johnsona. Od 6 września do 14 października 2022 był kanclerzem skarbu w gabinecie Liz Truss.
Życiorys.
Jego rodzice pochodzą z Ghany, wyemigrowali do Wielkiej Brytanii w latach 60. XX wieku w celu odbycia studiów.
Studiował filologię klasyczną i historię w Kolegium Trójcy Świętej w Cambridge. Studiował również na Uniwersytecie Harvarda, a następnie w 2002 roku zdobył stopień naukowy doktora na podstawie pracy dotyczącej historii myśli ekonomicznej na Uniwersytecie Cambridge. Przed rozpoczęciem kariery politycznej pracował jako analityk finansowy.
W 2005 roku bez powodzenia kandydował na posła do Izby Gmin z . Został wybrany posłem w 2015 roku z okręgu Spelthorne, uzyskał reelekcję w 2015, 2017 i 2019 roku.
8 stycznia 2021 objął urząd ministra handlu i przemysłu, który sprawował do 6 września 2022. Tego samego dnia został powołany przez Liz Truss na kanclerza skarbu. Funkcję tę sprawował do 14 października 2022 i tym samym był najkrócej sprawującym urząd kanclerzem skarbu w Wielkiej Brytanii od 1970 roku.

</doc>
<doc id="5317556" url="https://pl.wikipedia.org/wiki?curid=5317556" title="Stanisław Bedryjowski (1897–1973)">
Stanisław Bedryjowski (1897–1973)

Stanisław Florian Bedryjowski (ur. 4 maja 1897 w Strusowie, zm. 20 listopada 1973 w Londynie) – major kawalerii Wojska Polskiego.
Życiorys.
Urodził się 4 maja 1897 w Strusowie, w ówczesnym powiecie trembowelskim Królestwa Galicji i Lodomerii, w rodzinie Michała i Klary z Rudnych. Do szkół średnich uczęszczał w Trembowli (1906–1909), Tarnopolu (1909–1913) i Lwowie (1913–1914). Wojenną maturę zdał w 1916 w Wiedniu.
W sierpniu 1914 wstąpił do Legionów Polskich i został przydzielony do 3 pułku piechoty. Służył w nim do 4 lutego lub do 15 listopada 1915, po czym przeszedł do 3. szwadronu kawalerii późniejszego 2 pułku ułanów. 1 czerwca 1917 został przydzielony do szwadronu karabinów maszynowych jako dowódca sekcji. Po bitwie pod Rarańczą (15–16 lutego 1918) i rozwiązaniu Polskiego Korpusu Posiłkowego (19 lutego 1918) wstąpił do Polskiej Organizacji Wojskowej i został skierowany do Miżyńca, gdzie zorganizował miejscowy oddział organizacji.
1 grudnia 1918 przeszedł do WP, do dyonu jazdy rotmistrza Antoniego Jabłońskiego, w którym służył do 1 lutego 1919 w stopniu starszego ułana, następnie wachmistrza, pełniąc przy tym funkcję zastępcy dowódcy plutonu. Potem służył w 11 pułku ułanów, w którym dowodził 1. szwadronem (do 15 kwietnia 1919), a potem plutonem (do 15 lipca 1919). 21 sierpnia 1919 jako podoficer byłych Legionów Polskich został mianowany z dniem 1 sierpnia 1919 podporucznikiem w kawalerii. Służył wówczas w 2 pułku szwoleżerów. 15 grudnia 1919 został skierowany do Dowództwa Okręgu Generalnego Pomorze, w którym pełnił funkcję szefa adiutantury do 1 listopada 1920. 15 marca 1921 został awansowany na porucznika.
Od 1921 służył w 22 pułku ułanów w Radymnie, a później w Brodach. 3 maja 1922 został zweryfikowany w stopniu porucznika ze starszeństwem od 1 czerwca 1919 i 315. lokatą w korpusie oficerów jazdy (od 1924 – kawalerii). W listopadzie 1924 został przydzielony do 6 Samodzielnej Brygady Kawalerii w Stanisławowie na stanowisko kierownika kancelarii. W czerwcu 1926 został przeniesiony do kadry oficerów kawalerii z pozostawieniem na zajmowanym stanowisku w 6 SBK. Później został przydzielony do szwadronu pionierów 6 Samodzielnej Brygadzie Kawalerii w Stanisławowie na stanowisko młodszego oficera szwadronu. W sierpniu 1926 został przeniesiony do 6 pułku ułanów z pozostawieniem na zajmowanym stanowisku w szwadronie pionierów 6 SBK. Z dniem 1 czerwca 1927 został przeniesiony do 22 pułku ułanów. 27 stycznia 1930 prezydent RP nadał mu z dniem 1 stycznia 1930 stopień rotmistrza w korpusie oficerów kawalerii i 11. lokatą. W marcu 1931 ogłoszono jego przeniesienie do 9 pułku strzelców konnych w Grajewie, ale później zarządzenie w tej sprawie zostało unieważnione. W sierpniu 1931 został zwolniony z zajmowanego stanowiska i oddany do dyspozycji dowódcy Okręgu Korpusu Nr III. Następnie pełnił służbę w Oddziale II Sztabu Głównego. W 1936 dowodził 2. szwadronem 19 pułku ułanów w Ostrogu nad Horyniem. Od 14 czerwca 1937 pełnił służbę w Dowództwie Okręgu Korpusu Nr I w Warszawie na stanowisku kierownika referatu dyscypliny.
18 września 1939 przekroczył granicę rumuńską. 14 stycznia 1940 zameldował się w Stacji Zbornej w koszarach Bessières w Paryżu. Pełnił tam, a następnie w Stacji Zbornej Carpiagne, obowiązki oficera ewidencji personalnej i rejestracyjnego. Po klęsce Francji przedostał się do Wielkiej Brytanii. W Plymouth skierowano go do Obozu WP w Crawford. Dalszą służbę pełnił na Wyspach Brytyjskich. Na majora został awansowany ze starszeństwem z 1 stycznia 1946. Od 10 września 1946 do 9 września 1948 służył w Polskim Korpusie Przysposobienia i Rozmieszczenia. Później awansował na podpułkownika.
Zmarł 20 listopada 1973 w Londynie. Został pochowany na cmentarzu Putney Vale.

</doc>
<doc id="5317557" url="https://pl.wikipedia.org/wiki?curid=5317557" title="Rak koniczynowy">
Rak koniczynowy



</doc>
<doc id="5317559" url="https://pl.wikipedia.org/wiki?curid=5317559" title="Rak koniczyny na bobiku">
Rak koniczyny na bobiku



</doc>
<doc id="5317561" url="https://pl.wikipedia.org/wiki?curid=5317561" title="Rak koniczyny na wyce">
Rak koniczyny na wyce



</doc>
<doc id="5317562" url="https://pl.wikipedia.org/wiki?curid=5317562" title="Edmund Zdanowski">
Edmund Zdanowski



</doc>
<doc id="5317567" url="https://pl.wikipedia.org/wiki?curid=5317567" title="Lista przewodniczących Senatu Bahamów">
Lista przewodniczących Senatu Bahamów



</doc>
<doc id="5317574" url="https://pl.wikipedia.org/wiki?curid=5317574" title="Mistrzostwa Świata w Narciarstwie Alpejskim 1978 – zjazd mężczyzn">
Mistrzostwa Świata w Narciarstwie Alpejskim 1978 – zjazd mężczyzn

Zjazd mężczyzn na 25. Mistrzostwach Świata w Narciarstwie Alpejskim został rozegrany 29 stycznia 1978 roku, na trasie Kandahar. Tytułu sprzed dwóch lat nie obronił Austriak Franz Klammer, który tym razem zajął piąte miejsce. Nowym mistrzem świata został jego rodak - Josef Walcher, drugie miejsce zajął Michael Veith z RFN, a brązowy medal zdobył kolejny Austriak - Werner Grissmann.
W zawodach wystartowało 70 zawodników, z których 67 ukończyło rywalizację.

</doc>
<doc id="5317577" url="https://pl.wikipedia.org/wiki?curid=5317577" title="Koné (ujednoznacznienie)">
Koné (ujednoznacznienie)



</doc>
<doc id="5317581" url="https://pl.wikipedia.org/wiki?curid=5317581" title="Linia 16 metra w Paryżu">
Linia 16 metra w Paryżu

Linia 16 metra w Paryżu – linia paryskiego metra budowana w ramach projektu Grand Paris Express. Linia będzie obsługiwała najbliższe przedmieścia stolicy (fr. "petit couronnes"); żadna z budowanych stacji nie znajdzie się w administracyjnych granicach Paryża. Po ukończeniu linia będzie miała długość 29 km i 10 stacji.
Realizację podzielono na dwa etapy: pierwszy (odcinek od przystanku Saint-Denis Pleyel do Clichy – Montfermeil) planowo zostanie otwarty jesienią 2026 roku; drugi (odcinek od przystanku Clichy – Montfermeil do Noisy – Champs) planowo zostanie otwarty w 2028 roku.
Linia będzie obsługiwana pociągami MR3V produkcji Alstom. Trzywagonowe składy o długości 54 m i szerokości 2,8 m będą w pełni automatyczne.

</doc>
<doc id="5317586" url="https://pl.wikipedia.org/wiki?curid=5317586" title="Mistrzostwa Świata w Lekkoatletyce 2022 – chód na 20 km kobiet">
Mistrzostwa Świata w Lekkoatletyce 2022 – chód na 20 km kobiet

Chód na 20 km kobiet – jedna z konkurencji biegowych rozgrywanych podczas lekkoatletycznych mistrzostw świata na kilometrowej pętli przebiegającej przez bulwar Martina Luthera Kinga w Eugene.
Rekordy.
Tabela prezentuje rekord świata, rekord mistrzostw świata, rekordy kontynentów oraz najlepszy wynik na listach światowych w sezonie 2022 przed rozpoczęciem mistrzostw.
Rezultaty.
Finał.
Źródło: "worldathletics.org".

</doc>
<doc id="5317589" url="https://pl.wikipedia.org/wiki?curid=5317589" title="Gassama">
Gassama



</doc>
<doc id="5317593" url="https://pl.wikipedia.org/wiki?curid=5317593" title="Nadgoplańska Komunikacja Autobusowa">
Nadgoplańska Komunikacja Autobusowa



</doc>
<doc id="5317599" url="https://pl.wikipedia.org/wiki?curid=5317599" title="Język wolani">
Język wolani

Język wolani, także: woda, woda-mo, wodani – język transnowogwinejski używany w indonezyjskiej prowincji Papua, na górzystym terenie w rejonie rzek Kemandoga i Mbiyandogo. Według danych z 1992 roku posługuje się nim 5 tys. osób.
Zapisywany alfabetem łacińskim.

</doc>
<doc id="5317600" url="https://pl.wikipedia.org/wiki?curid=5317600" title="Język yaqay">
Język yaqay

Język yaqay (a. jakai, jaqai, yaqai), także: mapi, sohur – język transnowogwinejski używany w indonezyjskiej prowincji Papua, w kabupatenie Mappi. Według danych z 1987 roku posługuje się nim 10 tys. osób. Nie wykształcił piśmiennictwa.

</doc>
<doc id="5317601" url="https://pl.wikipedia.org/wiki?curid=5317601" title="Język korupun">
Język korupun

Język korupun (a. korapun), także: korupun-sela, kimyal – język transnowogwinejski używany w indonezyjskiej prowincji Papua, w dystrykcie Kurima w górach wschodnich. Według danych z 1996 roku posługuje się nim 8 tys. osób.
Serwis Ethnologue (wyd. 22) wyróżnia dialekty: korupun (duram), dagi, sisibna (gobugdua), deibula, sela. Odmiana z doliny Korapun, której opis sporządził M. Bromley, jest słownikowo odmienna od odmiany z doliny Sela (być może są to dwa odrębne języki). Jednakże Jan A. Godschalk twierdzi, że chodzi o jeden język z różnymi akcentami.
Należy do grupy . Nazwa "mek" (oznaczająca wodę lub rzekę) określa szereg pokrewnych języków i kultur w tym regionie. Ethnologue zalicza korupun-sela do języków mek wschodnich, natomiast Glottolog (4.6) umieszcza dwa języki – korapun-bromley i korupun-sela – w ramach grupy zachodniej języków mek.
Jedną ze swoich nazw – "kimyal" – dzieli z językiem nalca (zwanym także hmanggona lub kimyal), również z grupy mek. 
Jest zapisywany alfabetem łacińskim.

</doc>
<doc id="5317602" url="https://pl.wikipedia.org/wiki?curid=5317602" title="Język eipo">
Język eipo

Język eipo, także: eipomek, lik – język transnowogwinejski używany w indonezyjskiej prowincji Papua, na górzystym terenie w rejonie rzeki Eipo. Należy do grupy . Nazwa "mek" (oznaczająca wodę lub rzekę) określa szereg pokrewnych języków i kultur w tym regionie.
Według danych z 1987 roku posługuje się nim 3 tys. osób. Sporządzono opis jego gramatyki, a do zapisu tego języka stosuje się alfabet łaciński.

</doc>
<doc id="5317603" url="https://pl.wikipedia.org/wiki?curid=5317603" title="Język momuna">
Język momuna

Język momuna (a. momina), także: somage (a. somahai, sumohai), sumo – język papuaski używany w indonezyjskiej prowincji Papua (kabupateny Asmat i Yahukimo). Według danych z 2000 roku posługuje się nim 2 tys. osób.
"Sumo" to nazwa jednej z wsi w regionie Momuna. W piśmiennictwie wyróżnia się czasami odrębny język "momina", lecz M. Reimer odnotowała, że chodzi o gwarowy wariant nazwy "momuna". "Somahai" to nazwa nadana przez grupę etniczną Yali.
Jego klasyfikacja nie została dobrze ustalona (nie był szerzej omawiany w kontekście komparatystycznym, do czego przyczyniła się niewielka ilość dostępnych danych). Bywa opisywany jako język izolowany bądź jako izolat na poziomie grupy transnowogwinejskiej. Na przynależność do języków transnowogwinejskich wskazują m.in. formy zaimków osobowych. Katalog Ethnologue (wyd. 22, 25) wyróżnia odrębną rodzinę somahai, umieszczając w niej języki momuna i momina (opisane przez ten serwis osobno). Według innej klasyfikacji (Timothy Usher) jest najbliżej spokrewniony z z grupy transnowogwinejskiej, tworząc z nimi wspólną gałąź tej rodziny.
Służy jako regionalny język kontaktowy (lingua franca), jest m.in. przyswajany przez osoby z ludu Dani (które utrzymują kontakty z Momuna). Odnotowano jednak, że zaczął być wypierany przez język indonezyjski. Badaniem i dokumentacją języka momuna zajmowali się m.in. C.L. Voorhoeve i M. Reimer, którzy zebrali pewne dane leksykalne i gramatyczne. Ukazały się też pewne materiały alfabetyzacyjne skierowane do ludu Momuna. Jest zapisywany alfabetem łacińskim.

</doc>
<doc id="5317604" url="https://pl.wikipedia.org/wiki?curid=5317604" title="Język nalca">
Język nalca

Język nalca (a. nalja, naltje, naltya), także: hmanggona (a. hmonono), kimjal (a. kimyal) – język transnowogwinejski używany w indonezyjskiej prowincji Papua, w północnym rejonie gór wschodnich. Według danych z 2013 roku posługuje się nim 16 tys. osób.
Należy do grupy . Nazwa "mek" (oznaczająca wodę lub rzekę) określa szereg pokrewnych języków i kultur w tym regionie. Nazwę "kimyal" dzieli z językiem korupun (zwanym również korapun lub kimyal).
Jego użytkownicy znają również język indonezyjski. Zapisywany alfabetem łacińskim.

</doc>
<doc id="5317605" url="https://pl.wikipedia.org/wiki?curid=5317605" title="Język biksi-yetfa">
Język biksi-yetfa

Język biksi-yetfa (a. yetfa-biksi), także inisine – niesklasyfikowany język papuaski używany w indonezyjskiej prowincji Papua, w dystrykcie Okbibab (kabupaten Pegunungan Bintang), oraz na przygranicznych obszarach Papui-Nowej Gwinei. Posługuje się nim 1400 osób.
Yetfa i Biksi to nazwy grup etnicznych, które posługują się tym językiem (w literaturze jest toteż określany jako yetfa lub biksi, a. biaksi). Służy jako lokalny język handlowy. W 2006 r. odnotowano, że wciąż jest przyswajany przez dzieci.
Dokumentacja ogranicza się do pewnych danych gramatycznych i list słownictwa. Jego przynależność lingwistyczna nie została dobrze ustalona. Początkowo został zaliczony do języków sepickich. Foley (2018) i Hammarström (2018) klasyfikują go jako izolat. Timothy Usher umieszcza go w obrębie rodziny języków pauwasi, łącząc go z językami kimki, lepki, kembra i murkim.

</doc>
<doc id="5317606" url="https://pl.wikipedia.org/wiki?curid=5317606" title="Język ngalum">
Język ngalum

Język ngalum, także sibil – język transnowogwinejski używany przez grupę ludności w prowincji Papua w Indonezji (doliny Ok Bon, Ok Sibil i Ok Tsop), a także w prowincji Sandaun w Papui-Nowej Gwinei. Posługuje się nim 18 tys. osób.
Katalog Ethnologue (wyd. 22) wyróżnia dialekty: ngalum, apmisibil, sibil.
Jest zapisywany alfabetem łacińskim.

</doc>
<doc id="5317607" url="https://pl.wikipedia.org/wiki?curid=5317607" title="Język orokaiva">
Język orokaiva

Język orokaiva, także: ehija, etija – język transnowogwinejski używany w prowincji Oro w Papui-Nowej Gwinei, w 200 wsiach w rejonie miasta Popondetta. Według danych z 2000 roku posługuje się nim 35 tys. osób.
Dzieli się na dialekty: kokoda, etija (sohe, sose), ehija (ifane, ihane), harava. Według doniesień jest bliski językom aeka i hunjara-kaina ke, które bywają także opisywane jako jego dialekty. Według Ethnologue jest powszechnie używany przez członków społeczności, we wszelkich sferach życia, ale w użyciu są także języki angielski, hiri motu i tok pisin.
Jest zapisywany alfabetem łacińskim.

</doc>
<doc id="5317608" url="https://pl.wikipedia.org/wiki?curid=5317608" title="Język angaataha">
Język angaataha

Język angaataha (a. angaatiha, angaatiya, angataha), także langimar – język transnowogwinejski używany w prowincji Morobe w Papui-Nowej Gwinei, przez grupę ludności w dystrykcie Menyamya. Według danych z 2015 roku mówi nim 2500 osób.
Jest izolatem w ramach języków angańskich. Katalog Ethnologue podaje, że posługuje się nim cała społeczność.
Sporządzono szkicowy opis jego gramatyki. W piśmie stosuje się alfabet łaciński.

</doc>
<doc id="5317609" url="https://pl.wikipedia.org/wiki?curid=5317609" title="Język woda">
Język woda



</doc>
<doc id="5317610" url="https://pl.wikipedia.org/wiki?curid=5317610" title="Język woda-mo">
Język woda-mo



</doc>
<doc id="5317611" url="https://pl.wikipedia.org/wiki?curid=5317611" title="Język wodani">
Język wodani



</doc>
<doc id="5317612" url="https://pl.wikipedia.org/wiki?curid=5317612" title="Język ehija">
Język ehija



</doc>
<doc id="5317613" url="https://pl.wikipedia.org/wiki?curid=5317613" title="Język etija">
Język etija



</doc>
<doc id="5317614" url="https://pl.wikipedia.org/wiki?curid=5317614" title="Język momina">
Język momina



</doc>
<doc id="5317616" url="https://pl.wikipedia.org/wiki?curid=5317616" title="Język sibil">
Język sibil



</doc>
<doc id="5317617" url="https://pl.wikipedia.org/wiki?curid=5317617" title="Język somahai">
Język somahai



</doc>
<doc id="5317618" url="https://pl.wikipedia.org/wiki?curid=5317618" title="Język sumohai">
Język sumohai



</doc>
<doc id="5317619" url="https://pl.wikipedia.org/wiki?curid=5317619" title="Język somage">
Język somage



</doc>
<doc id="5317621" url="https://pl.wikipedia.org/wiki?curid=5317621" title="Język yetfa-biksi">
Język yetfa-biksi



</doc>
<doc id="5317622" url="https://pl.wikipedia.org/wiki?curid=5317622" title="Język biaksi">
Język biaksi



</doc>
<doc id="5317623" url="https://pl.wikipedia.org/wiki?curid=5317623" title="Język yetfa">
Język yetfa



</doc>
<doc id="5317624" url="https://pl.wikipedia.org/wiki?curid=5317624" title="Język biksi">
Język biksi



</doc>
<doc id="5317625" url="https://pl.wikipedia.org/wiki?curid=5317625" title="Język korapun">
Język korapun



</doc>
<doc id="5317626" url="https://pl.wikipedia.org/wiki?curid=5317626" title="Język hmanngona">
Język hmanngona



</doc>
<doc id="5317627" url="https://pl.wikipedia.org/wiki?curid=5317627" title="Język eipomek">
Język eipomek



</doc>
<doc id="5317628" url="https://pl.wikipedia.org/wiki?curid=5317628" title="Język lik">
Język lik



</doc>
<doc id="5317629" url="https://pl.wikipedia.org/wiki?curid=5317629" title="Język mapi">
Język mapi



</doc>
<doc id="5317630" url="https://pl.wikipedia.org/wiki?curid=5317630" title="Język sohur">
Język sohur



</doc>
<doc id="5317631" url="https://pl.wikipedia.org/wiki?curid=5317631" title="Język yaqai">
Język yaqai



</doc>
<doc id="5317632" url="https://pl.wikipedia.org/wiki?curid=5317632" title="Język jaqai">
Język jaqai



</doc>
<doc id="5317633" url="https://pl.wikipedia.org/wiki?curid=5317633" title="Język jakai">
Język jakai



</doc>
<doc id="5317635" url="https://pl.wikipedia.org/wiki?curid=5317635" title="Język naltje">
Język naltje



</doc>
<doc id="5317636" url="https://pl.wikipedia.org/wiki?curid=5317636" title="Język naltya">
Język naltya



</doc>
<doc id="5317637" url="https://pl.wikipedia.org/wiki?curid=5317637" title="Język nalja">
Język nalja



</doc>
<doc id="5317639" url="https://pl.wikipedia.org/wiki?curid=5317639" title="Język keuw">
Język keuw

Język keuw, także kehu – słabo poznany język papuaski używany w indonezyjskiej prowincji Papua, w kabupatenie Nabire. Posługuje się nim mniej niż 100 osób.
Jest językiem o niejasnej przynależności lingwistycznej. Podejmowano próby łączenia go z pobliskimi rodzinami języków papuaskich (języki Równiny Jezior, języki wschodniej zatoki Geelvink). Nie został dobrze udokumentowany w literaturze. Foley (2018) i Hammarström (2018) klasyfikują go jako izolat. Ocenia się, że jest poważnie zagrożony wymarciem.
Jest językiem tonalnym. Ma ubogi zasób dźwięków, podobnie jak języki Równiny Jezior. Na poziomie słownictwa jest wyraźnie odrębny od języków regionu.

</doc>
<doc id="5317640" url="https://pl.wikipedia.org/wiki?curid=5317640" title="Język kehu">
Język kehu



</doc>
<doc id="5317642" url="https://pl.wikipedia.org/wiki?curid=5317642" title="Język autuw">
Język autuw



</doc>
<doc id="5317643" url="https://pl.wikipedia.org/wiki?curid=5317643" title="Język kamnum">
Język kamnum



</doc>
<doc id="5317651" url="https://pl.wikipedia.org/wiki?curid=5317651" title="Linia 17 metra w Paryżu">
Linia 17 metra w Paryżu

Linia 17 metra w Paryżu – linia paryskiego metra budowana w ramach projektu Grand Paris Express. Linia będzie obsługiwała najbliższe przedmieścia stolicy (fr. "petit couronnes"); żadna z budowanych stacji nie znajdzie się w administracyjnych granicach Paryża. Po ukończeniu linia będzie miała długość 26,5 km i 9 stacji (w tym trzy wspólne z linią szesnastą).
Realizację podzielono na trzy etapy: pierwszy (odcinek od przystanku Saint-Denis Pleyel do Le Bourget – Aéroport) planowo zostanie otwarty jesienią 2026 roku; drugi (odcinek od przystanku Le Bourget – Aéroport do Parc des Expositions) planowo zostanie otwarty w 2028 roku oraz trzeci (odcinek od przystanku Parc des Expositions do Le Mesnil-Amelot) planowo zostanie otwarty w 2030 roku.
Linia będzie obsługiwana pociągami MR3V produkcji Alstom. Trzywagonowe składy o długości 54 m i szerokości 2,8 m będą w pełni automatyczne.

</doc>
<doc id="5317654" url="https://pl.wikipedia.org/wiki?curid=5317654" title="Rak bakteryjny drzew owocowych">
Rak bakteryjny drzew owocowych

Rak bakteryjny drzew owocowych () – bakteryjna choroba drzew owocowych wywołana przez "Pseudomonas syringae" var. "syringae".
Występowanie i szkodliwość.
Jest to choroba z grupy raków roślinnych. Występuje powszechnie we wszystkich rejonach uprawy drzew owocowych na świecie. Atakuje wiele gatunków drzew owocowych, ale największe szkody wyrządza w sadach i szkółkach drzew pestkowych. Może spowodować zamieranie brzoskwini, czereśni, moreli i niektórych odmian wiśni. Drzewom ziarnkowym nie wyrządza większych szkód, jednak w niektórych latach może spowodować duże obniżenie plonu gruszek.
W zależności od porażonego gatunku drzewa wyróżnia się 3 rodzaje raków bakteryjnych wywołanych przez "Pseudomonas syringae":
Objawy.
Bakteria atakuje wszystkie nadziemne części drzew owocowych. Jej najbardziej charakterystyczne objawy to zrakowacenia i żywiczne wycieki na pniach i gałęziach. Pierwszymi ich objawami są drobne, nekrotyczne plamy, z czasem rozrastające się zarówno po obwodzie, jak i wzdłuż pędu. W zainfekowanym przez bakterie miejscu kora drzew nieco zapada się. Po usunięciu jej górnej warstwy można dostrzec zmianę zabarwienia tkanki miękiszowej na barwę od pomarańczowej do brunatnej. Później kora obumiera odsłaniając drewno, a roślina na obrzeżach rany tworzy kallus, który zasiedlany jest przez bakterie. Jeśli zrakowacenie obejmie cały obwód pnia czy gałęzi, wówczas zamierają one powyżej zrakowacenia. Zrakowacenia szczególnie szybko powiększają się jesienią i wiosną, latem natomiast kallus może pokryć całą ranę, co doprowadza do zahamowania choroby i zamarcia bakterii w tym obszarze.
Jeśli zainfekowane zostają kwiaty, brunatnieją one i zasychają, a znajdujące się w nich bakterie przenikają do krótkopędów i gałęzi. Na porażonych gałęziach następują wycieki „gumy”. Mogą zostać porażone także owoce. Objawia się to brunatnymi plamami gnilnymi na ich powierzchni. W ich miejscu miąższ się zapada i przysycha do pestki.
Na porażonych liściach powstają wodniste, żółte plamy, ale bez obwódek. W ich miejscu z czasem tkanka brunatnieje i wykrusza się. Powstają dziurki o średnicy 2–3 mm. Na młodych pędach również tworzą się ciemnozielone i wodniste plamy, które z czasem brunatnieją i czernieją. Górne części pędów powyżej plam mogą się zaginać na kształt pastorału, a następnie obumierać.
Na gruszach pierwszymi objawami porażenia jest zamieranie pąków i kwiatów. Kurczą się one i zasychają, ale nie opadają, lecz pozostają na drzewie. W szczególnie sprzyjających bakteriom warunkach (niska temperatura i duże opady deszczu) mogą one porazić także krótkopędy, na których powstają zrakowacenia. Mogą zostać porażone także zawiązki owoców. Objawia się to czarnymi, nekrotycznymi plamkami przy pozostałościach kielicha. Silnie porażone zawiązki mogą sczernieć i opaść. Objawy porażenia liści są podobne jak na czereśniach i wiśniach.
Epidemiologia.
Bakterie zimują na granicy zrakowaceń, w pąkach i tkankach wokół śladów poliściowych (powstających po jesiennym opadnięciu liści). Wiosną, gdy w drzewie ruszą soki, bakterie zaczynają się gwałtownie rozmnażać. Rozprzestrzeniane są przez wiatr, deszcz, owady i narzędzia używane do pielęgnacji drzew. Wnikają do drzew przez ich naturalne otwory oraz przez rany.
Są dwie fazy rozwojowe "Pseudomonas syringae":
Duża rolę w rozprzestrzenianiu się bakterii odgrywa także jej populacja znajdująca się na powierzchni liści, a także chwastów w sadzie. Przypuszcza się, że to właśnie ta część populacji bakterii stanowi inokulum infekujące jesienią rany drzew i ślady poliściowe.
Jest jeszcze jeden mechanizm ułatwiający bakteriom wniknięcie do rośliny. Ich komórki w temperaturze bliskiej 0 °C stają się ośrodkiem krystalizacji lodu. Jego kryształki mechanicznie uszkadzają tkanki roślinne, głównie rozwijające się kwiaty i liście. Gdy temperatura powietrza wzrośnie, bakterie znajdujące się w wodzie na ich powierzchni są wsysane do tkanek, w których nadal się rozwijają.
Ochrona.
"Pseudomonas syringae" jest organizmem kwarantannowym. Bardzo skuteczne w zwalczaniu wywołanej przez niego choroby są antybiotyki, jednak w Unii Europejskiej zabronione jest ich stosowanie do tego celu. W związku z tym chorobie można jedynie zapobiegać poprzez następujące działania:
Opryskiwanie fungicydami ma na celu zmniejszenie liczebności bakterii na powierzchni liści i pędów, ale powoduje ordzawienie kwiatów i zawiązków owoców. Istnieją odmiany wiśni i czereśni o częściowej odporności na raka drzew owocowych.

</doc>
<doc id="5317661" url="https://pl.wikipedia.org/wiki?curid=5317661" title="Anne-Marie Trevelyan">
Anne-Marie Trevelyan

Anne-Marie Belinda Trevelyan, nazwisko panieńskie: Beaton (ur. 6 kwietnia 1969 w Londynie) – brytyjska polityk, członek Partii Konserwatywnej, od 2015 poseł do Izby Gmin z okręgu Berwick-upon-Tweed. W okresie od 13 lutego do 2 września pełniła funkcję ministra rozwoju międzynarodowego, a 15 września 2021 została ministrem handlu międzynarodowego w drugim gabinecie Borisa Johnsona.
Życiorys.
Z wykształcenia jest księgową. W 2010 roku bez powodzenia kandydowała na posła do Izby Gmin z okręgu Berwick-upon-Tweed. W 2015 ponownie kandydowała w tym samym okręgu, zdobywając mandat. Uzyskała reelekcję w 2017 i 2019 roku.
W latach 2019-020 była wyższym urzędnikiem w resorcie obrony. Od stycznia do września 2020 pełniła funkcję ministra rozwoju międzynarodowego. następnie w okresie od stycznia do września 2021 kierowała departamentem biznesu, energii i strategii przemysłowej. 15 września 2021 objęła urząd ministra handlu międzynarodowego.

</doc>
<doc id="5317662" url="https://pl.wikipedia.org/wiki?curid=5317662" title="Ania Hertel">
Ania Hertel



</doc>
<doc id="5317665" url="https://pl.wikipedia.org/wiki?curid=5317665" title="Sitnik (roślina)">
Sitnik (roślina)

Sitnik ("Eleogiton" ) – rodzaj roślin z rodziny ciborowatych wyróżniany w niektórych, tradycyjnych ujęciach systematycznych. Ze względu na zagnieżdżenie w obrębie rodzaju sitniczka "Isolepis", gatunki tu dawniej zaliczane tworzą podrodzaj "Fluitantes" w obrębie tego rodzaju. Zaliczano tu ok. 10 gatunków. Występują one na wszystkich kontynentach (z wyjątkiem Antarktydy). W Polsce udokumentowano występowanie sitnika pływającego (właśc. sitniczki pływającej) ("E. fluitans").
Rośliny z tego rodzaju żyją w wodach, nad powierzchnię wystawiają tylko kłosy z kwiatami.
Systematyka.
Współcześnie rodzaj nie jest wyróżniany, ponieważ zaliczane tu gatunki tworzą klad zagnieżdżony w obrębie rodzaju sitniczka "Isolepis". W obrębie tego rodzaju wyodrębniane są jako podrodzaj "Fluitantes" , zajmujący pozycję siostrzaną względem podrodzaju "Isolepis". Klad bazalny dla tej pary tworzy podrodzaj "Micranthae" . Rodzaj "Eleogiton" wyróżniany bywał zwłaszcza w Europie, gdzie jedyny jego przedstawiciel ("E. fluitans") znacząco różni się ekologią i morfologią od innych przedstawicieli rodzaju "Isolepis". Uwzględniając jednak gatunki zasiedlające inne obszary, a zwłaszcza Afrykę, cechy wskazywane jako diagnostyczne dla rozróżniania obu rodzajów przestają istnieć.

</doc>
<doc id="5317673" url="https://pl.wikipedia.org/wiki?curid=5317673" title="Piotr Romanowski">
Piotr Romanowski



</doc>
<doc id="5317680" url="https://pl.wikipedia.org/wiki?curid=5317680" title="Język kaitero">
Język kaitero



</doc>
<doc id="5317695" url="https://pl.wikipedia.org/wiki?curid=5317695" title="Dębowo (rejon szarkowszczyński)">
Dębowo (rejon szarkowszczyński)

Dębowo – dawny zaścianek. Tereny, na których leżał, znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Radziuki.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim, w gminie Szarkowszczyzna.
Powszechny Spis Ludności z 1921 roku nie podał danych dotyczących miejscowości. W 1931 w 4 domach zamieszkiwało 40 osób.
Wierni należeli do parafii rzymskokatolickiej i prawosławnej w Szarkowszczyźnie. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Szarkowszczyźnie.

</doc>
<doc id="5317702" url="https://pl.wikipedia.org/wiki?curid=5317702" title="1848 w sztukach plastycznych">
1848 w sztukach plastycznych



</doc>
<doc id="5317705" url="https://pl.wikipedia.org/wiki?curid=5317705" title="Wiktor Trofimow (ur. 1999)">
Wiktor Trofimow (ur. 1999)

Wiktor Wołodymyrowycz Trofimow, ukr. Віктор Володимирович Трофімов (ur. 30 września 1999) – ukraiński i polski żużlowiec, syn Wołodymyra Trofimowa i wnuk Wiktora Trofimowa – również żużlowców.
W 2015 zdobył tytuł indywidualnego mistrza Ukrainy. Barwy Polski reprezentuje od 2017. W kolejnych latach odniósł następujące medalowe sukcesy:
W drużynowych mistrzostwach Polski startuje od 2018, reprezentując kluby: Kolejarz Rawicz (2018), Motor Lublin (2019–2020), ROW Rybnik (2021) oraz Wybrzeże Gdańsk (2022).

</doc>
<doc id="5317706" url="https://pl.wikipedia.org/wiki?curid=5317706" title="Wiktor Trofimow (ur.1999)">
Wiktor Trofimow (ur.1999)



</doc>
<doc id="5317707" url="https://pl.wikipedia.org/wiki?curid=5317707" title="Wiktor Trofimow jr">
Wiktor Trofimow jr



</doc>
<doc id="5317715" url="https://pl.wikipedia.org/wiki?curid=5317715" title="Dmitrowszczyzna (rejon szarkowszczyński)">
Dmitrowszczyzna (rejon szarkowszczyński)

Dmitrowszczyzna – dawna kolonia. Tereny, na których leżała, znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Jody.
Dawniej używana nazwa – Zmitrowszczyzna.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 okolica szlachecka a następnie kolonia leżała w Polsce, w województwie wileńskim, w powiecie dziśnieńskim, w gminie Szarkowszczyzna.
Według Powszechnego Spisu Ludności z 1921 roku zamieszkiwały tu 81 osób, 64 było wyznania rzymskokatolickiego, 17 prawosławnego. Jednocześnie wszyscy mieszkańcy zadeklarowali polską przynależność narodową. Było tu 12 budynków mieszkalnych. W 1931 w 12 domach zamieszkiwało 78 osób.
Wierni należeli do parafii rzymskokatolickiej i prawosławnej w Szarkowszczyźnie. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Szarkowszczyźnie.

</doc>
<doc id="5317717" url="https://pl.wikipedia.org/wiki?curid=5317717" title="Besa Shahini">
Besa Shahini

Besa Shahini (ur. 1982 w Prisztinie) - minister edukacji, sportu i młodzieży Albanii w latach 2019-2020. Jest autorką ponad 20 publikacji naukowych z zakresu edukacji i integracji europejskiej, współpracuje również z kosowskimi mediami.
Życiorys.
W 1999 roku wraz z rodziną wyemigrowała do Kanady. Studiowała tam na York University i na Uniwersytecie w Yorku, na Pearson College w Toronto. Studia kontynuowała na berlińskiej uczelni Hertie School. Następnie była wykładowcą na Instytucie Studiów Międzynarodowych w Barcelonie, pracowała też jednocześnie jako niezależny analityk polityczny do spraw integracji europejskiej i edukacji w Prisztinie i w Berlinie. Badała również proces demokratyzacji Albanii, przystąpienia Chorwacji do Unii Europejskiej oraz znoszenia wiz przez państwa zachodniobałkańskie.
W latach 2017-2019 pełniła funkcję wiceministra edukacji, sportu i młodzieży. 17 maja 2019 roku Besa Shahini została powołana przez prezydenta Albanii Ilira Metę na stanowisko ministra tego resortu, zastępując Linditę Nikollę. Funkcję tę pełniła do 14 września 2020.
Shahini deklaruje biegłą znajomość języka angielskiego, serbskiego, francuskiego i niemieckiego.

</doc>
<doc id="5317719" url="https://pl.wikipedia.org/wiki?curid=5317719" title="Jerzy Piotrowski">
Jerzy Piotrowski



</doc>
<doc id="5317721" url="https://pl.wikipedia.org/wiki?curid=5317721" title="Krzysztof Hajduk">
Krzysztof Hajduk

Krzysztof Hajduk (ur. 21 czerwca 1973 w Krakowie) – polski piłkarz, występujący na pozycji pomocnika, trener piłkarski.
Życiorys.
Wychowanek Cracovii. W latach 1990–1991 zdobył z Cracovią mistrzostwo Polski juniorów. W 1989 roku został przesunięty do drużyny seniorów. W 1996 roku został piłkarzem Hutnika Kraków. W I lidze zadebiutował 14 sierpnia w przegranym 0:2 spotkaniu z Widzewem Łódź. Ogółem w sezonie 1996/1997 rozegrał 20 spotkań w I lidze, ale jego klub spadł wówczas z ligi. W styczniu 1998 roku został zwolniony przez Hutnika na wolny transfer. Od lipca był asystentem trenera Franciszka Surówki w Clepardii Kraków. Na początku 1999 roku powrócił do aktywności zawodniczej, kiedy to został zatrudniony przez Proszowiankę Proszowice. W kwietniu 2000 roku zasilił skład Hetmana Zamość. Na sezon 2001/2002 przeszedł do KS Myszków, jednak po półroczu gry wrócił do Cracovii. Na dalszym etapie kariery występował jeszcze w HEKO Czermno, Naprzodzie Jędrzejów, Piaskowiance Piaski, Bolesławie Bukowno (grający trener) i Dalinie Myślenice. Ponadto pod koniec okresu gry w Dalinie pracował także jako trener. Na początku 2008 roku zakończył karierę piłkarską, a pół roku później, po uzyskaniu awansu do III ligi, zakończył współpracę z Dalinem. Następnie był trenerem Kalwarianki Kalwaria Zebrzydowska, dyrektorem akademii Cracovii i trenerem Radziszowianki Radziszów. W 2021 roku ponownie został szkoleniowcem piłkarzy Dalinu Myślenice.

</doc>
<doc id="5317722" url="https://pl.wikipedia.org/wiki?curid=5317722" title="Dubniki I">
Dubniki I

Dubniki I – dawny zaścianek. Tereny, na których leżał, znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Bidziugi.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim, w gminie Szarkowszczyzna.
Według Powszechnego Spisu Ludności z 1921 roku zamieszkiwały tu 4 osoby, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 3 domach zamieszkiwało 9 osób.
Wierni należeli do parafii rzymskokatolickiej w Szarkowszczyźnie. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Szarkowszczyźnie.

</doc>
<doc id="5317731" url="https://pl.wikipedia.org/wiki?curid=5317731" title="Dubniki II">
Dubniki II

Dubniki II – dawny zaścianek. Tereny, na których leżał, znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Radziuki.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim, w gminie Szarkowszczyzna.
Według Powszechnego Spisu Ludności z 1921 roku zamieszkiwały tu 19 osób, 5 było wyznania rzymskokatolickiego a 14 prawosławnego. Jednocześnie 2 mieszkańców zadeklarowało polską a 17 białoruską przynależność narodową. Były tu 3 budynki mieszkalne. W 1931 w 3 domach zamieszkiwało 15 osób.
Wierni należeli do parafii rzymskokatolickiej w Szarkowszczyźnie. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Szarkowszczyźnie.

</doc>
<doc id="5317734" url="https://pl.wikipedia.org/wiki?curid=5317734" title="Typologia antycznej ceramiki greckiej">
Typologia antycznej ceramiki greckiej

Typologia antycznej ceramiki greckiej – zróżnicowanie form naczyń wytwarzanych z gliny lub terakoty używanych w życiu codziennym, przy sprawowaniu funkcji religijnych i w obrzędach pogrzebowych w Starożytnej Grecji.
W Starożytnej Grecji wytwarzano z gliny nie tylko niewielkie przedmioty będące w użyciu przy jedzeniu i piciu, ale także wielkie kadzie, pojemniki, piece, sarkofagi, czajniki, wiadra, patelnie, moździerze do kruszenia, pojemniki na kosmetyki, zabawki, posągi, statuetki, ozdoby architektoniczne, lampy oraz przedmioty dekoracyjne. W handlu, rzemiośle i życiu publicznym funkcjonowały wytworzone z ceramiki: urny wyborcze, zegary wodne, miarki do płynów i substancji sypkich. W nagrodę dla zwycięzców igrzysk wręczono czarnofigurowe amfory panatenajskie. Obecnie historycy sztuki i archeolodzy więcej wiedzą o przedmiotach ceramicznych artystycznie wyszukanych, zapewne rzadszych w starożytności, które zachowały się w dobrym stanie w grobowcach, stanowiąc ich wyposażenie, niż o przedmiotach codziennego użytku, np. używanych do gotowania lub na targu.
Ze względu na chronologię występowania poszczególnych typów dekoracji antyczną ceramikę grecką dzieli się na: geometryczną, orientalizującą, czarnofigurową, czerwonofigurową, białogruntowaną i późną.
Rodzaje i warianty.
Alabastron.
Alabastrony miały kształt gruszkowaty lub cylindryczny, wypukłe dno, niewielki otwór, szeroki płaski wylew. Posiadały niekiedy dwa uchwyty. w Egipcie wyrabiano je z alabastru, stąd nazwa. W Grecji w VII w. p.n.e. powszechne były w użyciu alabastrony korynckie w stylu orientalizującym.
Amfora (rodzaje).
Amfora to większe naczynie ceramiczne o zwężonej szyi i z dwoma przeciwległymi pionowymi imadłami. W amforach przechowywano zarówno płyny (woda, wino) jak i towary sypkie, jak zboże. Wyróżnia się amfory brzuchate (wybrzuszone) i szyjowe, a od nich kolejne formy pochodne.
Amfora brzuchata.
Forma amfory brzuchatej pojawia się około 700 roku p.n.e. Ze względu na kształt amfory brzuchate dzieli się na: Typ A (ok. 550 p.n.e.), Typ B i Typ C. Niektórzy eksperci zaliczają do tej kategorii również amforę "pelike", ale przeważa opinia, iż jest to w zasadzie osobna forma.
Amfora szyjowa.
U amfor szyjowych, występujących od ok. X w. p.n.e., szyja wyraźnie odcina się od brzuśca.
Amfora z końską głową.
Istnieje ponad sto takich amfor namalowanych przez różnych artystów. Musiały pełnić specyficzną funkcję, która nie została jeszcze wyjaśniona.
Pelike.
Według większości ekspertów jest to osobna forma amfory. Pojawia się pod koniec VI w. p.n.e.
Pitos.
Osobna forma amfory. Pojawia się już w XV w. p.n.e.
Czasem do amfor zaliczane są też: lutrofora (rodzaj hydrii) oraz amforiskos.
Aryballos.
Wyróżnia się kilka typów aryballosów, w zalezności od ich kształtu: aryballos koryncki kulisty, aryballos koryncki pierścieniowaty, Aryballos koryncki płaskodenny, aryballos attycki. Formą brzuśca zbliżony jest też lekyt aryballosowy.
Askos.
Askosy pojawiły się ok. 480 r. p.n.e. Kształt umożliwia nalewania oleju cienką strugą przy lekkim przechyleniu.
Eksaleiptron.
Dwa podstawowe typy (kształty) eksaleiptronu to: zwyczajny i trójnożny. Wyróżnia się formy: "plemochoe" (forma na stopce) oraz "koton" (forma bez stopki i pokrywki).
Hydria.
Dzban z trzema uchwytami używany do czerpania wody, jako urna popielnicowa i jako urna wyborcza. Wyróżnia się typ koryncki i attycki. Można upatrywać podobieństwa w wazach typu: kalpis oraz lutrofora.
Chytra.
Chytra należała do pospolitej starożytnej greckiej ceramiki kuchennej, która charakteryzowała się doskonałą odpornością na ciepło. Ze znalezisk archeologicznych, głównie fragmentarycznych, z różnych regionów Grecji dowiadujemy się, że chytry wykonywano w różnych formach z gliny, na ogół brązowej do czerwonej, czasem szarej do brązowoszarej (w lokalnych wariantach, specyficznych dla miejsca produkcja). Możliwe, że każde greckie miasto miało własną produkcję, gdyż zapotrzebowanie na tego typu naczynia było duże. Według najbardziej rozpowszechnionych form wyróżnia się sześć typów chytry (1a, 1a1, 1b, 1c, 1d, 1e).
Kantaros.
Kantaros ma kształt głębokiej miseczki, z pętlowymi uchwytami wychodzącymi z dołu korpusu naczynia i wystającymi wysoko ponad jego brzeg. Archeolodzy wyróżniają kilka typów kantarosu, w zależności od formy czary, występowania lub niewystępowania stopki itp. (typ A, B, C oraz D). Istniały również formy figuralne tego naczynia. W zależności od okresu powstania, mowa jest też o kantarosach czerwonofigurowych i czarnofigurowych.
Krater.
Jako naczynie służące do mieszania wina z wodą, krater musiał być odpowiedniej wielkości. Wyróżnia się różne jego formy: dzwonowy, kielichowy, kolumienkowy, wolutowy.
Kyliks.
Kyliksy były płytkimi czarkami służącymi do picia wina, były jedną z najpopularniejszych form ceramiki od czasów mykeńskich do klasycznego okresu ateńskiego. Z pierwotnego kształtu miseczki w VI w. p.n.e. w Attyce przeszedł w formę na nóżce z szeroką podstawą (stopką). Rozróżnia się szereg typów i form: typ Siana, typ Małych Mistrzów, typ Droop, typ Kassel, typ Gordion, typ Merrythought, kyliks bez nóżki, typ komastów oraz typ chalkidyzujący.
Lebes gamikos.
"Weselny" lebes w dwóch typach: z podstawą i bez podstawy. Rozróżnia się także formy czarnofigurowe i czerwonofigurowe.
Lekane.
Wyróżnia się formy w zależności od głębokości naczynia i kształtu uchwytów.
Lekyt.
Wyróżnia się formy w zależności od kształtu – aryballosowy, attycki, typu Dejanira, żołędziowaty – i sposobu zdobienia.
Lutrofora.
Wyróżnia się typy w zależności od kształtu i miejsce wytworzenia.
Mastos.
Wyróżnia się typy w zależności od umiejscowienia uchwytów i „brodawki” lub ich braku. "Mastoid" ma uciętą, spłaszczoną podstawę.
Ojnochoe.
Wyróżnia się typy ze względu na miejsce wytworzenia, formę naczynia oraz wylewu. Brytyjski archeolog John Davidson Beazley wyróżnił dziesięć typów attyckich ojnochoe.
Pinaks.
Rozróżnia się typy ze względu na przeznaczenie i wielkość.
Psykter.
Znane są dwa typy psykterów.
Pyksis.
Wyróżnia się typy w oparciu o formę, miejsce pochodzenia, posiadanie lub brak uchwytów.
Ryton.
Rytony miały najróżniejsze kształty, charakterystyczne były rytony zoomorficzne.
Skyfos.
Znane są liczne odmiany skyfosów, w zależności od miejsca i czasu wytworzenia, formy oraz zdobnictwa.

</doc>
<doc id="5317739" url="https://pl.wikipedia.org/wiki?curid=5317739" title="Dubowe II">
Dubowe II

Dubowe II – dawny zaścianek. Tereny, na których leżał, znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Jody.
Historia.
W czasach zaborów zaścianek w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Szarkowszczyzna.
Według Powszechnego Spisu Ludności z 1921 roku zamieszkiwało tu 7 osób, wszystkie były wyznania staroobrzędowego i zadeklarowały białoruską przynależność narodową. Był tu 1 budynek mieszkalny. W 1931 w 1 domu zamieszkiwało 5 osób.
Wierni należeli do parafii rzymskokatolickiej i prawosławnej w Szarkowszczyźnie. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Szarkowszczyźnie.

</doc>
<doc id="5317741" url="https://pl.wikipedia.org/wiki?curid=5317741" title="Maria Dąbrowska (ujednoznacznienie)">
Maria Dąbrowska (ujednoznacznienie)



</doc>
<doc id="5317745" url="https://pl.wikipedia.org/wiki?curid=5317745" title="YMCA (Polska)">
YMCA (Polska)



</doc>
<doc id="5317747" url="https://pl.wikipedia.org/wiki?curid=5317747" title="Czesław Ciapa">
Czesław Ciapa

Czesław Ciapa (ur. 13 kwietnia 1922 w Brzeźnicy, zm. 5 września 1992) – polski dyplomata, ambasador w Maroku (1977–1982).
Życiorys.
Pracował jako elektryk we Dijon we Francji. W czasie okupacji niemieckiej działał w ruchu oporu. W 1944 został aresztowany i osadzony w KL Dachau i Flossenbürgu. Doczekał wyzwolenia przez Aliantów. W latach 1945–1948 Komendant Główny Oddziału ZHP we Francji w stopniu podharcmistrza. W 1948 został aresztowany przez władze francuskie.
Pracował w Ministerstwie Spraw Zagranicznych. W latach 1977–1982 pełnił funkcję ambasadora w Maroku.
W 1955 odznaczony Srebrnym Krzyżem Zasługi.
Syn Szymona. Pochowany na Cmentarzu Wojskowym na Powązkach.

</doc>
<doc id="5317751" url="https://pl.wikipedia.org/wiki?curid=5317751" title="Ithica 27 ϕ 9">
Ithica 27 ϕ 9

Ithica 27 ϕ 9 – utwór zespołu Mogwai, wydany wspólnie z „Summer” jako singiel 4 listopada 1996 roku.
Utwór.
Historia.
„Ithica 27 ϕ 9” został zarejestrowany (razem z „Summer”) w sierpniu 1996 roku przez Paula Savage’a w MCM Studios w Hamilton.
Wydania.
Utwór „Ithica 27 ϕ 9” został wydany (razem z „Summer” na stronie A) 4 listopada 1996 roku w Wielkiej Brytanii przez wytwórnię Love Train jako winyl 7” w limitowanym nakładzie 1000 kopii. Oba nagrania znalazły się na wydanej w 1997 roku składance "Ten Rapid (Collected Recordings) 1996–1997".
Lista utworów.
Lista według Discogs:
Personel:
Opinie.
Stuart Braithwaite powiedział o utworze w lipcu 2008 roku: „Chyba wbiliśmy szpilkę w encyklopedię. Dwa razy”.
„'Tuner' i 'Ithica 27 ϕ 9' to bezlitosne ćwiczenia z dynamiki, wykorzystujące te szanse, którymi, jak sądziłeś, zespoły już się nie przejmują” – ocenił Neil Kulkarni z Melody Maker.

</doc>
<doc id="5317752" url="https://pl.wikipedia.org/wiki?curid=5317752" title="SPR-2">
SPR-2

SPR-2 „Rtutʹ” ( , wg indeksu GRAU 1Л29, Станция Помех Радиовзрывателям, "Stancyja Pomiech Radiowzrywatielam") – rosyjska stacja zakłócania łączności lotniczej i naziemnej oraz radarów, uniemożliwiająca działanie artyleryjskich zapalników radiowych.
Historia.
W latach 80. XX w. w Ogólnorosyjskim Naukowo-Badawczym Instytucie „Gradient” () prowadzono prace nad nową stacją zagłuszeń. Pierwotnie zakładano powstanie nowej konstrukcji na bazie transportera opancerzonego BTR-70, w trakcie prac zdecydowano się na wykorzystanie BTR-80. Nowa konstrukcja została przyjęta na wyposażenie Armii Radzieckiej w 1985 r. Produkcja seryjna została uruchomiona przez Briański Zakład Elektromechaniczny () w 1991 r. Stacja zabezpiecza jednostki, znajdujące się na ochranianym obszarze przed atakiem pociskami artyleryjskimi wyposażonymi w zapalniki radiowe. Działanie stacji ma doprowadzić do zdetonowania nadlatujących pocisków w bezpiecznej odległości od celu. Przewidziano, że w ten sposób będą ochraniane oddziały znajdujące się na pierwszej linii frontu, sztaby, wyrzutnie pocisków rakietowych oraz rejony koncentracji wojsk. Stacja ma możliwość pracy zarówno podczas postoju, jak i w trakcie ruchu. Może pracować w trybie automatycznym, rozpoznawczym oraz zakłóceń. Ochraniany obszar wynosi ok. 50 ha. Aby zwiększyć prawdopodobieństwo zakłócenia, jej działanie jest modulowane z wykorzystaniem efektu Dopplera.
W listopadzie 2013 r. Koncern „Technologie Radioelektroniczne” (KRET) poinformował, że zrealizował państwowe zamówienie na modernizację pojazdów walki radioelektronicznej. Nowe pojazdy otrzymały oznaczenie SPR-2M „Rtutʹ BM” 1L262 (). Zastosowano podwozie gąsienicowe transportera MT-LB dostarczone przez zakłady Muromtiepłowoz () z Murom, całość była montowana w Kazańskich Zakładach Optyczno-Mechanicznych (). Jeszcze jesienią tego roku wojska rosyjskie otrzymały 10 pojazdów tego typu, docelowo planuje się wprowadzenie do użytku ok. 100 pojazdów. Zdolności produkcyjne zakładów są szacowane na 10-12 stacji wyprodukowanych rocznie. W maju 2014 r. stacje zostały wykorzystane podczas manewrów w rejonie Tambowa. Nowa wersja otrzymała możliwość zagłuszania częstotliwości VHF. Cena pierwszych 10 egzemplarzy stacji wyniosła 700 milionów rubli.
Zmodernizowana wersja pojazdu została zaprezentowana w 2015 r. podczas targów MAKS. W 2019 r. pojazdy weszły na wyposażenie oddziałów Centralnego Okręgu Wojskowego. Na potrzeby eksportu została opracowana wersja 1L262E.
Konstrukcja.
Stacja SPR-2 to samobieżna stacja walki elektronicznej. W wersji SPR-2M „Rtutʹ BM” jest zabudowana na nadwoziu transportera MT-LB, co zapewnia jej wysoką mobilność. Wodoszczelny kadłub pojazdu jest wykonany z walcowanych płyt pancernych łączonych spawami. Pancerz pojazdu zapewnia załodze ochronę przed pociskami broni strzeleckiej i odłamkami. W przedniej części znajduje się przedział transmisji napędu oraz przedział kierowania ze stanowiskiem kierowcy. Stanowisko operatora znajduje się w zaadaptowanym przedziale transportowym. Na tylnej części kadłuba transportera jest zamontowany podnoszony maszt z antenami. W pozycji marszowej maszt jest składany do przodu i kładziony na nadwoziu. Dla zabezpieczenia przed ewentualnymi uszkodzeniami jest osłonięty markizą. Stacja pracuje w zakresie częstotliwości od 95 do 420 MHz z mocą 250 watów. Zapewnia ochronę obszaru do 50 hektarów, prawdopodobieństwo skutecznego przeciwdziałania atakowi szacuje się na 80%. Działanie stacji opiera się na zakłóceniu radiowych systemów naprowadzania pocisków artyleryjskich i ich detonowaniu w znacznej odległości od celu lub zmuszanie ich do detonacji na powierzchni ziemi, a nie w powietrzu. W obu przypadkach zmniejsza to zniszczenia, jakich mogą doznać ochraniane jednostki. System jest w stanie tłumić jednocześnie do sześciu częstotliwości radiowych, jego zdolność do samodzielnego działania wynosi sześć godzin. Stacja może pracować w temperaturach od -40 do +50 °C. Określenie częstotliwości roboczej zapalników radiowych odbywa się z błędem nie większym niż 200-300 Hz. Przejście ze stanu marszowego do bojowego zajmuje obsłudze 10 minut.
Stacja SPR-2M może pracować w trybach:
Użycie bojowe.
System został wykorzystany w 2014 r. podczas ataku Rosji na Ukrainę. Jego obecność została stwierdzona w rejonie Gorłówki. Stacje SPR-2M zostały też wykorzystane podczas agresji wojsk rosyjskich na Ukrainę w 2022 r., zastosowano je do obrony nacierających wojsk i ich obiektów, a także infrastruktury na terytoriach okupowanych.

</doc>
<doc id="5317756" url="https://pl.wikipedia.org/wiki?curid=5317756" title="Czarna guzowatość śliwy">
Czarna guzowatość śliwy

Czarna guzowatość śliwy () – grzybowa choroba drzew z rodzaju śliwa ("Prunus") wywołana przez "Apiosporina morbosa".
Występowanie i szkodliwość.
"Apiosporina morbosa" pochodzi z Ameryki Południowej. W Polsce do 2015 roku nie występowała. Jest organizmem kwarantannowym. Atakuje wiele gatunków drzew z rodzaju "Prunus", ale nie wszystkie w jednakowym stopniu. Najbardziej charakterystycznym objawem są narośla w postaci czarnych pogrubień pędów na niektórych gałęziach. Stają się dobrze widoczne jesienią i zimą, gdy drzewa zrzucą liście.
Choroba oszpeca drzewa, ale może również powodować obumieranie konarów lub całych drzew. Porażone drzewa tracą wigor i są bardziej podatne na uszkodzenia mrozowe, czym więcej mają narośli, tym bardziej. Rośliny ozdobne mogą ulec zniekształceniu, ponieważ wzrost na gałęziach poza naroślami zostaje zahamowany, a na drzewach owocowych spada plon owoców. Uszkodzenia są bardzo zróżnicowane; na niektórych dużych drzewach nawet liczne narośle nie powodują większych szkód, podczas gdy młode lub bardzo podatne gatunki mogą cierpieć z powodu więdnięcia liści, obumierania liści, pędów i gałęzi, a nawet całych drzew.
Rozwój choroby i jej objawy.
Grzyb zimuje w porażonych pędach. Wiosną inwazyjne askospory wytwarzane na powierzchni narośli są podczas deszczowej pogody roznoszone przez wiatr lub rozpraszane przez bryzgi deszczu. Zarodniki, które osadzają się na soczystych, zielonych gałązkach, mogą powodować nowe infekcje, jeśli wystarczająco długo gałązki pozostaną mokre. Grzyb rozwija się przez jakiś czas wewnątrz tkanek rośliny, zanim zaczną pojawiać się objawy.
W pierwszym roku po infekcji gałązki lub gałęzi rozwijają się miękkie narośle, zielone do brązowych, często zaczynające się tworzyć w pobliżu miejsca przyczepienia liścia. Grzyb zakłóca normalny wzrost gałęzi i powoduje, że roślina tworzy narośle. Początkowe objawy są jednak bardzo subtelne, dlatego często nie są w tym momencie zauważane, zwłaszcza gdy drzewo pokrywają liście. W następnym roku narośle zmieniają kolor na oliwkowozielony, ich tekstura staje się aksamitna, a następnie wskutek rozrostu pękają, ciemnieją i twardnieją, tworząc charakterystyczne nieregularne, szorstkie, stwardniałe, czarne guzy. Mogą one mieć długość do 40 cm lub więcej i otaczać gałąź. Askospory są zwykle wytwarzane w naroślach następnej wiosny i cykl rozwojowy się powtarza. Grzyb nadal rośnie w zainfekowanym drewnie podczas chłodnej pogody, powodując wydłużanie się guzów o kilka cali każdego roku.
Nieleczona choroba pogarsza stan rośliny z każdym rokiem. Kiedy narośl całkowicie otacza gałąź, liście żółkną, więdną i obumierają. Infekcje są rzadsze na głównych konarach lub pniu, ale mogą tam wystąpić, co ma większy wpływ na zdrowie drzew. Starsze narośle mogą zmienić kolor na biały lub różowy późnym latem, ponieważ są one infekowane przez grzyba "Trichothecium roseum", a wiele z nich jest atakowanych przez owady.
Ochrona.
Zapobiega się rozprzestrzenianiu choroby poprzez usuwaniu źródeł inokulum. W tym celu monitoruje się drzewa zimą i usuwa wszelkie widoczne narośle, zanim wiosną rozpocznie się wytwarzanie askospor. Ponieważ narośle w pierwszym roku są bardzo małe i często są pomijane, przycinanie może zająć 2 lata, aby całkowicie usunąć wszystkie istniejące infekcje. Gałęzie należy przyciąć 15 do 20 cm poniżej porażonej tkanki, ponieważ grzyb rośnie poza krawędź samej narośli. Między cięciami należy dezynfekować narzędzia przez zanurzenie w 10-procentowym roztworze wybielacza lub alkoholu, a usunięte narośle spalić lub zakopać w ziemi, gdyż mogą nadal uwalniać zarodniki po usunięciu z drzewa. Należy też usunąć wszystkie dzikie śliwy lub wiśnie w promieniu 200 m, gdyż mogą być nosicielem choroby.
Sadząc nowe gatunki śliw i wiśni, należy wybierać odmiany o wysokim poziomie odporności i unikać odmian podatnych, zwłaszcza jeśli na danym obszarze występowała ta choroby. Najbardziej podatnymi na czarną guzowatość śliwy są: śliwa amerykańska ("P. americana"), "Prunus nigra", czeremcha wirginijska ("P. virginiana", w tym ‘Schubert’ i ‘Canada Red’), śliwa domowa ("P. domestica") i śliwa dziecięca ("P. cerasifera"). Wiśnie – zarówno ozdobne, jak i jadalne – są mniej podatne. Czeremcha Maacka ("P. maacki"), morela pospolita ("P. armeniaca") i migdałowiec trójklapowy ("P. triloba") są rzadko zaatakowane. Istnieje kilka odmian śliwy, które są tylko umiarkowanie podatne lub odporne na czarną guzowatość śliwy, ale mogą nie być odporne w naszym klimacie. Przed zakupem należy dokładnie sprawdzić materiał szkółkarski, aby upewnić się, że drzewa są wolne od chorób. Fungicydy nie są zalecane, ponieważ w większości przypadków nie są skuteczne i muszą być stosowane w połączeniu z wyżej wymienionymi zasadami postępowania.

</doc>
<doc id="5317760" url="https://pl.wikipedia.org/wiki?curid=5317760" title="Język sa’u">
Język sa’u



</doc>
<doc id="5317761" url="https://pl.wikipedia.org/wiki?curid=5317761" title="Język sahu’u">
Język sahu’u



</doc>
<doc id="5317762" url="https://pl.wikipedia.org/wiki?curid=5317762" title="Język sau">
Język sau



</doc>
<doc id="5317786" url="https://pl.wikipedia.org/wiki?curid=5317786" title="João Pedro Neves Filipe">
João Pedro Neves Filipe



</doc>
<doc id="5317802" url="https://pl.wikipedia.org/wiki?curid=5317802" title="Aleksandra Klepaczka">
Aleksandra Klepaczka

Aleksandra Klepaczka (ur. 2000 w Bukowcu w woj. łódzkim) – polska uczestniczka konkursów piękności, Miss Polski (2022).
Pochodzi z Bukowca w województwie łódzkim. Ukończyła Państwową Szkołę Muzyczną I stopnia im. Aleksandra Tansmana w Łodzi. Jej pierwszym osiągnięciem w konkursach piękności było zostanie III Wicemiss Ziemi Łódzkiej 2019. 17 lipca 2022 została Miss Polski 2022 pokonując w finale 23 rywalki. W momencie zostania Miss Polski była studentką inżynier zarządzania na Politechnice Łódzkiej, a także pracowała w firmie IT jako rekruterka.
W styczniu 2023 reprezentowała Polskę w konkursie Miss Universe 2022 ostatecznie nie awansując do finałowej szesnastki.

</doc>
<doc id="5317806" url="https://pl.wikipedia.org/wiki?curid=5317806" title="Ajla Del Ponte">
Ajla Del Ponte

Ajla Del Ponte (ur. 15 lipca 1996 w Locarno) – szwajcarska lekkoatletka, sprinterka, złota medalistka halowych mistrzostw Europy w 2021.
Osiągnięcia sportowe.
Zajęła 5. miejsce w sztafecie 4 × 100 metrów i odpadła w eliminacjach biegu na 100 metrów na mistrzostwach świata juniorów w 2014 w Eugene. Odpadła w eliminacjach biegu na 200 metrów i sztafety 4 × 100 metrów na mistrzostwach Europy juniorów w 2015 w Eskilstunie. Zajęła 5. miejsce w sztafecie 4 × 100 metrów na mistrzostwach Europy w 2016 w Amsterdamie i odpadła w eliminacjach tej konkurencji na igrzyskach olimpijskich w 2016 w Rio de Janeiro. Odpadła w półfinale biegu na 60 metrów na halowych mistrzostwach Europy w 2017 w Belgradzie.
Zdobyła brązowy medal w sztafecie 4 × 100 metrów i zajęła 5. miejsce na 100 metrów na młodzieżowych mistrzostwach Europy w 2017 w Bydgoszczy. Zajęła 5. miejsce w sztafecie 4 × 100 metrów na mistrzostwach świata w 2017 w Londynie. Zwyciężyła w tej konkurencji i zajęła 8. miejsce w biegu na 100 metrów na uniwersjadzie w 2017 w Tajpej. Odpadła w półfinale biegu na 60 metrów na halowych mistrzostwach świata w 2018 w Birmingham. Zajęła 4. miejsce w sztafecie 4 × 100 metrów i odpadła w półfinale biegu na 100 metrów na mistrzostwach Europy w 2018 w Berlinie. Zajęła 8. miejsce w biegu na 60 metrów na halowych mistrzostwach Europy w 2019 w Glasgow.
Zwyciężyła w sztafecie 4 × 100 metrów i zdobyła srebrny medal w biegu na 100 metrów na uniwersjadzie w 2019 w Neapolu. Zajęła 4. miejsce w sztafecie 4 × 100 metrów i odpadła w eliminacjach biegu na 100 metrów na mistrzostwach świata w 2019 w Dosze.
Zdobyła złoty medal w biegu na 60 metrów na halowych mistrzostwach Europy w 2021 w Toruniu, wyprzedzając Lottę Kemppinen z Finlandii i Jamile Samuel z Wielkiej Brytanii. Zajęła 4. miejsce w miejsce w sztafecie 4 × 100 metrów i 5. miejsce w biegu na 100 metrów na igrzyskach olimpijskich w 2020 w Tokio. Odpadła w eliminacjach biegu na 100 metrów na mistrzostwach świata w 2022 w Eugene.
Dwukrotnie poprawiała rekord Szwajcarii w biegu na 100 metrów do wyniku 10,90 s, uzyskanego 14 sierpnia 2021 w La Chaux-de-Fonds i sześciokrotnie w sztafecie 4 × 100 metrów do rezultatu 42,05 s, uzyskanego 5 sierpnia 2021 w Tokio. Jest to aktualny (lipiec 2022) rekord Szwajcarii. W hali była rekordzistką w biegu na 60 metrów z czasem 7,03 s, uzyskanym 7 marca 2021 w Toruniu.
Rekordy życiowe.
Rekordy życiowe Del Ponte:

</doc>
<doc id="5317808" url="https://pl.wikipedia.org/wiki?curid=5317808" title="Rak modrzewia">
Rak modrzewia

Rak modrzewia () – grzybowa choroba modrzewia wywołana przez "Lachnellula willkommii".
Występowanie i szkodliwość.
Jest to choroba z grupy raków roślin. Wyrządza duże szkody w drzewostanach w Europie i Ameryce Północnej. Szczególnie często poraża modrzewia europejskiego ("Larix decidua"), dużo rzadziej i w mniejszym stopniu modrzewia japońskiego ("L. leptolepis") i polskiego ("L. polonica"). Starsze drzewa wykazują większą odporność, ale dla młodych choroba jest groźna. Poraża głównie cienkie pędy i pnie, które zazwyczaj obumierają. Starsze pnie rzadko zamierają, ale choroba osłabia je mechanicznie, wskutek czego są narażone na złamanie podczas wichury. Porażony pień traci też wartość użytkową, ponadto rana ułatwia wniknięcie do wnętrza drewna innym patogenom.
Objawy.
Najbardziej charakterystycznym objawem są zrakowacenia. Jednak gdy porażeniu ulegną cienkie pędy i pnie, z reguły szybko obumierają i nie powstają na nich zrakowacenia. Narośle tworzą się dopiero wtedy, gdy patogen zainfekuje grubszy konar lub grubszy pień. Porażone miejsce ciemnieje i zapada się, jego brzegi grubieją, wskutek czego powstaje narośl. Na zapadniętym obszarze, oraz na otaczającej go korze powstają pęknięcia, z których wycieka żywica. Z czasem utlenia się ona i ciemnieje stając się niemal czarna. Później porażona kora łuszczy się i odpada pozostawiając odsłonięte drewno. Rana systematycznie powiększa się, a na ściemniałej żywicy powstają mniej więcej koncentryczne strefy. W pewnym stopniu porażone zostaje także drewno, które zmienia barwę na czerwonobrunatną.
Epidemiologia.
Ze szczelin w porażonej i już martwej korze wyrasta na zewnątrz biaława grzybnia. Tworzą się w niej apotecja o średnicy 3–6 mm osadzone na trzonku o długości do 1 mm. Wewnątrz są pomarańczowe, na zewnątrz kredowobiałe i włochate. Jest to stadium teleomorfy. Czasem przed pojawieniem się apotecjów powstają początkowo żółte, potem białe konidiomy o średnicy około 0,1 mm. To anamorfa.
Infekcji modrzewi dokonują roznoszone przez wiatr askospory powstające w apotecjach. Wnikają do wnętrza rośliny głównie przez blizny liściowe powstające po opadłych igłach. Infekcja przez rany jest rzadka. Gdy zainfekowany zostaje krótkopęd blisko przy pniu, zrakowacenie tworzy się na pniu. Z tego powodu odporność na tę chorobę wzrasta z wiekiem drzewa, gdyż czym starsze drzewo, tym dalej od pnia znajdują się jego krótkopędy. Grzybnia patogenu rozrasta się pomiędzy komórkami żywiciela i wewnątrz nich, głównie w górę pędów. Rozrasta się także w głąb, docierając do kambium, a po jego obumarciu dociera do drewna. Tu rozwija się dużo wolniej opanowując cewki i promienie rdzeniowe. Przechodzi od komórki do komórki przebijając ściany komórkowe. Roślina broniąc się przed inwazją warstwą korka oddzielachore części kory od zdrowych.
Największe nasilenie choroby ma miejsce w drzewostanach nizinnych i znajdujących się w niskich i średnich położeniach górskich. Choroba nie występuje natomiast u modrzewi w wysokich górach. Przyczyną jest panująca tam długa i ostra zima niesłużąca patogenowi. Zimowe okresy ociepleń występujące na nizinach i w niższych położeniach górskich nie pozwalają modrzewiowi na wzmożenie jego czynności życiowych, ale dla patogenu są wystarczające do podjęcia aktywności. Niektórzy badacze uważali, że przyczyną raka modrzewia jest głównie mróz. Inni wykazali jednak, że nawet jeśli mróz ułatwia patogenowi infekcję, to aby rak rozwijał się przez wiele lat niezbędna jest obecność grzyba.
Ochrona.
Stanowiska pod nasadzenia modrzewiem powinny być tak dobrane, by były wolne od późnych przymrozków ułatwiających patogenowi infekcję. Trzeba prowadzić prace pielęgnacyjne; usuwanie chorych drzew i prześwietlanie młodników i drągowin. W miarę możności należy do uprawy wprowadzać odporne na raka gatunki lub odmiany modrzewi. Niektórzy zalecają wprowadzenie domieszek innych drzew, ale P.J. Hopp twierdzi, że domieszka świerka może jeszcze zwiększyć podatność modrzewia na raka.

</doc>
<doc id="5317809" url="https://pl.wikipedia.org/wiki?curid=5317809" title="Nikołaj Kuczerienko">
Nikołaj Kuczerienko



</doc>
<doc id="5317810" url="https://pl.wikipedia.org/wiki?curid=5317810" title="Lachnellula willkommii">
Lachnellula willkommii

Lachnellula willkommii (R. Hartig) Dennis – gatunek grzybów z klasy patyczniaków ("Helotiales"). Grzyb pasożytniczy porażający modrzewie ("Larix") i powodujący u nich chorobę o nazwie rak modrzewia.
Systematyka i nazewnictwo.
Pozycja w klasyfikacji według Index Fungorum: "Lachnellula, Lachnaceae, Helotiales, Leotiomycetidae, Leotiomycetes, Pezizomycotina, Ascomycota, Fungi".
Po raz pierwszy takson ten zdiagnozował w 1874 r. Robert Hartig nadając mu nazwę "Peziza willkommi". Obecną, uznaną przez Index Fungorum nazwę nadał mu w 1962 r. Richard William George Dennis.
Ma 11 synonimów. Niektóre z nich:
Dawniej powszechnie znany był pod nazwą "Dasyscypha willkommii".
Morfologia i rozwój.
Na porażonej korze drzew tworzy rozproszone, lub promieniście skupione apotecja. Osadzone są na krótkim (1 mm) trzonku, początkowo są kuliste, potem otwierają się tworząc wypukłe lub płaskie miseczki, z zewnątrz włochate o barwie od bardzo bladej do słomkowej, wewnątrz żółtawe. Mają średnicę 1–6 mm i umiarkowanie grube, kredowobiałe, nieregularne obrzeże. Włosy po zewnętrznej stronie apotecjum są cylindryczne, szkliste, cienkościenne, z lekko nabrzmiałymi końcówkami, o grubości 3–4 µm. Worki maczugowate, tępo zaokrąglone na wierzchołkach, 8-zarodnikowe, 126–180 × 9–12 µm. Askospory skośnie jednorzędowe, gładkie, szkliste, wydłużone-eliptyczne, wrzecionowate, tępe lub spiczaste na kończynach, 15–28 × 6–9 µm. Wstawki o długości nie przekraczającej długości worków, pozginane, nitkowate, przegrodowe, tępe, nieco nabrzmiałe na końcach, o długości 160–215 µm, szerokości 1–3 µm, na końcu 4 µm. Konidia owalne, jednokomórkowe, o długości do 3 µm, niezdolne do kiełkowania. Ich funkcja jest nieznana.
Infekcji dokonują askospory. Wnikając do tkanek rośliny głównie przez rany poliściowe, inne rany jako wrota zakażeń mają niewielkie znaczenie. Grzybnia rozrasta się pomiędzy komórkami żywiciela oraz wewnątrz komórek. Metabolity będące produktami przemiany patogenu wraz z produktami rozkładu zabitych przez grzyba komórek dyfundują do kory i kambium żywiciela. Z jednej strony pobudzają go do tworzenia kallusa zabliźniającego rany, z drugiej strony wytrącają korę drzewa z normalnego procesu wegetacyjnego nie pozwalając jej osiągnąć dojrzałości zimowej, czyli stanu, w którym stałaby się odporna na mróz. Zimą mróz niszczy taką porażoną korę, a wówczas grzybnia wnika do niej i odżywia się jej kosztem. W następnym sezonie wegetacyjnym drzewo znów wytwarza kallus by zasklepić ranę i sytuacja się powtarza.
Na martwych gałęziach modrzewi czasami występuje saprotroficzny grzyb "Lachnellula occidentalis".

</doc>
<doc id="5317812" url="https://pl.wikipedia.org/wiki?curid=5317812" title="Gampaha (dystrykt)">
Gampaha (dystrykt)

Dystrykt Gampaha (, trl. Kampahā Māvaṭṭam; , trl. gampaha distrikkaya) – jeden z 25 dystryktów Sri Lanki. Administracyjnie należy do Prowincji Zachodniej. Stolicą tego terytorium jest miasto Gampaha.
Położenie.
Dystrykt zlokalizowany jest w zachodniej części Sri Lanki. Jest to najbardziej wysunięty na północ dystrykt Prowincji Zachodniej. Posiada bezpośredni dostęp do wód Oceanu Indyjskiego. Powierzchnia tego obszaru wynosi 1387 km², co czyni go dwudziestym pierwszym pod względem wielkości dystryktem w kraju.
Ludność.
Jednostkę tę według spisu ludności z 2012 roku zamieszkuje 2 294 641, co czyniłoby dystrykt Gampaha drugim najbardziej zaludnionym na Sri Lance.
Struktura narodowościowa:
1.Syngalezi - 2 079 115 (90,6%)&lt;br&gt;
2.Maurowie - 95 501 (4,2%) &lt;br&gt;
3.Lankijscy Tamilowie - 80 071 (3,5%)&lt;br&gt;
4.Malajowie - 11 658 (0,5%)&lt;br&gt;
5.Indyjscy Tamilowie - 10 879 (0,5%)&lt;br&gt;
6.Burgher - 9 898 (0,4%)&lt;br&gt;
7.Ceṭṭi - 4 093 (0,2%)&lt;br&gt;
8.Bharatha - 552 (0,0%)&lt;br&gt;
9.Pozostali - 2874 (0,1%)

</doc>
<doc id="5317813" url="https://pl.wikipedia.org/wiki?curid=5317813" title="Krzysztof Komorowski (starosta)">
Krzysztof Komorowski (starosta)



</doc>
<doc id="5317816" url="https://pl.wikipedia.org/wiki?curid=5317816" title="Cekterotrof">
Cekterotrof



</doc>
<doc id="5317817" url="https://pl.wikipedia.org/wiki?curid=5317817" title="Kuczerenko">
Kuczerenko

Osoby nazwisku Kuczerenko:

</doc>
<doc id="5317820" url="https://pl.wikipedia.org/wiki?curid=5317820" title="Vladimir Varakin">
Vladimir Varakin



</doc>
<doc id="5317822" url="https://pl.wikipedia.org/wiki?curid=5317822" title="Ziemik tarczyca">
Ziemik tarczyca

Ziemik tarczyca ("Cydnus aterrimus") – gatunek pluskwiaka z podrzędu różnoskrzydłych i rodziny ziemikowatych.
Taksonomia.
Gatunek ten opisany został po raz pierwszy w 1771 roku przez Johanna Reinholda Forstera pod nazwą "Cimex aterrimus". Jako lokalizację typową wskazano tereny nad Zatoką Kadyksu w Hiszpanii.
Morfologia.
Pluskwiak o ciele długości od 8 do 13 mm, ubarwionym jednolicie czarno, rzadziej z odcieniem brązowym. Głowa jego cechuje się spłaszczonymi bokami z lekko uniesionymi krawędziami. Policzki mają na krawędziach zewnętrznych szeregi 4–6 długich szczecinek i zakrywają wierzchołek nadustka. Na nadustku wyrasta w pewnej odległości od krawędzi przedniej para krótkich szczecinek. Oczy są wąskie i słabo wychodzą poza obrys głowy. Czułki mają człon drugi długości członu trzeciego lub trochę dłuższy. Przedplecze ma na każdej z bocznych krawędzi od 9 do kilkunastu długich szczecinek rozmieszczonych w szeregu. Tarczka jest krótka i obrysem zbliżona do równoległobocznego trójkąta. Półpokrywy mają przykrywki z jedną, dwoma lub trzema długimi szczecinkami na żyłce kostalnej i sinusoidalnie wykrojonymi krawędziami tylnymi. Zakrywka może mieć zabarwienie od mlecznobiałego do brązowawego. Gruczoły zapachowe zatułowia mają ujścia wykształcone jako duże, pociągłe płaty. Odnóża przystosowane są do funkcji grzebnej dzięki licznym, mocnym szczecinkom, szczególnie masywnym na goleniach. Stopy są brązowo rozjaśnione.
Biologia i ekologia.
Owad ten zasiedla otwarte i suche stanowiska o podłożu piaszczystym lub wapiennym. Zarówno larwy jak i postacie dorosłe są fitofagami ssącymi soki korzeni z wilczomleczy, w przypadku Europy Środkowej najczęściej z wilczomlecza sosnki. Starsze larwy i postacie dorosłe żerują także na częściach zielonych oraz nasionach tych roślin. Pluskwiaki te pędzą głównie skryty tryb życia. Najczęściej bytują u nasady łodyg lub zagrzebane w glebie do głębokości kilku centymetrów. Przy wysokich temperaturach oraz w okresie rozrodczym wchodzą jednak wyżej na rośliny, przebywając nawet na ich kwiatostanach.
Ziemiki te aktywne są od wiosny do jesieni. Kopulują w kwietniu lub maju. Jaja składane są pod ziemią w złożach liczących od 30 do 65 sztuk. Larwy żyją początkowo w agregacjach, czasem utrzymując je nawet do czwartej wylinki. Samica wykazuje troskę rodzicielską, strzegąc jaj i młodych larw. Te ostatnie są też początkowo dokarmiane przez samicę wydzieliną z odbytu zawierającą endosymbiotyczne mikroorganizmy. Postacie dorosłe nowego pokolenia pojawiają się między końcem kwietnia a czerwcem. Są one stadium zimującym, a na miejsce hibernacji wybierają glebę.
Rozprzestrzenienie.
Gatunek szeroko rozprzestrzeniony. Jego pierwotny zasięg obejmuje krainy: palearktyczną, etiopską i orientalną. Ponadto zawleczony został do Stanów Zjednoczonych w krainie nearktycznej oraz do Indii Zachodnich w krainie neotropikalnej.
W Europie znany jest z Portugalii, Hiszpanii, Francji, Belgii, Holandii, Luksemburga, Niemiec, Szwajcarii, Austrii, Włoch, Malty, Litwy, Polski, Czech, Słowacji, Węgier, Ukrainy, Mołdawii, Rumunii, Bułgarii, Słowenii, Chorwacji, Bośni i Hercegowiny, Czarnogóry, Serbii, Albanii, Macedonii Północnej, Grecji oraz europejskich części Rosji i Turcji.
W Afryce podawany jest z Madery, Wysp Kanaryjskich, Maroka, Algierii, Tunezji, Libii, Egiptu, Senegalu, Konga i RPA. W Azji znany jest z Cypru, anatolijskiej części Turcji, Gruzji, Armenii, Azerbejdżanu, Syrii, Jordanii, Libanu, Izraela, Syberii, Kazachstanu, Turkmenistanu, Uzbekistanu, Tadżykistanu, Kirgistanu, Jemenu, Iraku, Iranu, Afganistanu, Chin, Pakistanu, Indii i Sri Lanki.

</doc>
<doc id="5317823" url="https://pl.wikipedia.org/wiki?curid=5317823" title="Stanisław Branicki">
Stanisław Branicki

Stanisław Branicki herbu Gryf (zm. w 1620 roku) – miecznik koronny w latach 1606-1620, starosta chęciński w latach 1602-1615, starosta lelowski w latach 1611-1620.

</doc>
<doc id="5317824" url="https://pl.wikipedia.org/wiki?curid=5317824" title="Cydnus aterrimus">
Cydnus aterrimus



</doc>
<doc id="5317825" url="https://pl.wikipedia.org/wiki?curid=5317825" title="Rajd Wełtawy 1974">
Rajd Wełtawy 1974

Rajd Wełtawy 1974 (15. Rallye Vltava) – 15. edycja rajdu samochodowego Rajd Wełtawy rozgrywanego w Czechosłowacji. Rozgrywany był od 5 do 7 lipca 1974 roku. Była to szesnasta runda Rajdowych Mistrzostw Europy w roku 1974.

</doc>
<doc id="5317827" url="https://pl.wikipedia.org/wiki?curid=5317827" title="Oleg Kuczerenko">
Oleg Kuczerenko



</doc>
<doc id="5317833" url="https://pl.wikipedia.org/wiki?curid=5317833" title="Csót">
Csót

Csót to wieś na Węgrzech w powiecie Veszprém, w dystrykcie Pápa.
Miejscowość znajduje się około 9 km na północny wschód od Pápa, 23 km na południowy wschód od Tét i 30 km na południowy zachód od Pannonhalmy. W 2015 roku mieszkało tu 987 mieszkańców.
W Csót znajduje się kościół katolicki oraz kościół ewangelicki.
Polski obóz jeniecki.
Podczas I wojny światowej, w 1915 r. na granicy wsi znajdował się polski obóz jeniecki. Obóz upamiętnia muzeum we wsi. Po obozie zachował się cmentarz z 796 grobami zmarłych jeńców zlokalizowany na wzgórzu Kakukk.

</doc>
<doc id="5317834" url="https://pl.wikipedia.org/wiki?curid=5317834" title="Paweł Grabowski (starosta czchowski)">
Paweł Grabowski (starosta czchowski)



</doc>
<doc id="5317836" url="https://pl.wikipedia.org/wiki?curid=5317836" title="Opel Ascona A 1900">
Opel Ascona A 1900



</doc>
<doc id="5317837" url="https://pl.wikipedia.org/wiki?curid=5317837" title="Opel Ascona 1.6 SR">
Opel Ascona 1.6 SR



</doc>
<doc id="5317838" url="https://pl.wikipedia.org/wiki?curid=5317838" title="Škoda 110 RC">
Škoda 110 RC



</doc>
<doc id="5317839" url="https://pl.wikipedia.org/wiki?curid=5317839" title="Škoda 100 L">
Škoda 100 L



</doc>
<doc id="5317840" url="https://pl.wikipedia.org/wiki?curid=5317840" title="Rajd Vltava 1974">
Rajd Vltava 1974



</doc>
<doc id="5317846" url="https://pl.wikipedia.org/wiki?curid=5317846" title="Lady Susan">
Lady Susan

Lady Susan - powieść epistolarna Jane Austen, napisana w latach 1793-1794, ale opublikowana dopiero w 1871 r. Książkę wydano w Polsce po raz pierwszy w 1997 r. w tłumaczeniu Magdaleny Moltzan-Małkowskiej.
Fabuła.
Główna bohaterka, lady Susan Vernon, zaspokoja swoją próżność, bawiąc się uczuciami adorujących ją mężczyzn.
Adaptacje.
Powieść stała się podstawą dla filmu z 2016 r. pt. "Przyjaźń czy kochanie?" (ang. "Love &amp; Friendship") w reżyserii Whita Stillmana i z Kate Beckinsale w roli głównej.

</doc>
<doc id="5317847" url="https://pl.wikipedia.org/wiki?curid=5317847" title="Rajd Danube 1974">
Rajd Danube 1974

Rajd Dunaju 1974 (10. Danube Rally) – 10. edycja rajdu samochodowego Rajd Dunaju rozgrywanego w Rumunii. Rozgrywany był od 2 do 4 sierpnia 1974 roku. Była to siedemnasta runda Rajdowych Mistrzostw Europy w roku 1974 oraz czwartą rundą Rajdowego Pucharu Pokoju i Przyjaźni w roku 1974.

</doc>
<doc id="5317850" url="https://pl.wikipedia.org/wiki?curid=5317850" title="Lada VAZ 2101">
Lada VAZ 2101



</doc>
<doc id="5317852" url="https://pl.wikipedia.org/wiki?curid=5317852" title="Rajd Dunaju 1974">
Rajd Dunaju 1974



</doc>
<doc id="5317854" url="https://pl.wikipedia.org/wiki?curid=5317854" title="Reservation Dogs">
Reservation Dogs



</doc>
<doc id="5317856" url="https://pl.wikipedia.org/wiki?curid=5317856" title="John Gorrie">
John Gorrie

John Gorrie (ur. 3 października 1802 na Nevis, Saint Kitts and Nevis, zm. 29 czerwca 1855 w Apalachicola, Floryda) – amerykański lekarz i pionier w dziedzinie chłodnictwa.
Życiorys.
Urodził się na wyspie Nevis, należącej do brytyjskiej kolonii Saint Kitts and Nevis lub w Charleston w Karolinie Południowej.
John Gorrie studiował medycynę w Nowym Jorku. Ze względu na zainteresowanie chorobami tropikalnymi praktykował w Apalachicola na Florydzie. Z czasem pełnił funkcję lekarza w dwóch szpitalach i angażował się w życie lokalnej społeczności.
Był zwolennikiem osuszania mokradeł i propagował sypianie pod moskitierami, do których to propozycji doszedł mimo braku wiedzy o mikrobiologicznej etiologii chorób.
Inny jego wynalazek polegał na zawieszaniu pod sufitem w izbach chorych naczyń z lodem. Ochładzane przezeń powietrze opadało pod własnym ciężarem na łóżka pacjentów, co miało sprawiać im ulgę i pomagać w leczeniu żółtej febry. W związku z tym zainteresował się problemem mrożenia wody, gdyż dostęp do naturalnego lodu był trudny.
Pochłonięty tym zagadnieniem, w 1839 zrezygnował z pracy w szpitalu, a w 1845 zakończył praktykę lekarską. Opracował koncepcję maszyny do produkcji lodu, uzyskując w 1851 pierwszy w USA patent na sprzęt chłodniczy. Był w tym czasie rezydentem Nowego Orleanu w Luizjanie. Maszyna wyposażona była w napędzany zewnętrznym silnikiem kompresor. Sprężone powietrze było chłodzone przez wodę omywającą zbiornik, wtrysk wody do tego zbiornika i następnie przez wodę, w której zanurzona była wężownica, transportująca powietrze do komory rozprężania. Rozprężające się powietrze chłodziło niezamarzający płyn, który z kolei doprowadzany był wężownicą do zbiornika z wodą, gdzie powstawał lód.
Próbował skomercjalizować swój wynalazek, ale starania o pozyskanie środków upadły po śmierci wspólnika. Spotkał się z oporem lobby dostawców lodu, którzy wysyłali go statkami z północy USA na południe, a także brakiem publicznego zaufania do sztucznie chłodzonego powietrza. Doprowadziło go to do ruiny finansowej, stał się ponadto obiektem krytyki. Po załamaniu się zdrowia zmarł w osamotnieniu 29 czerwca lub 16 czerwca 1855 w Apalachicola.
Upamiętnienia.
Smithsonian Institution przechowuje model maszyny Gorriego, który załączył do wniosku patentowego, jak również artykuły naukowe, które o niej za życia napisał. Posąg przedstawiający Johna Gorrie znajduje się w zbiorach National Statuary Hall Collection, ofiarowany do niej przez stan Floryda w 1914 roku. Jest on wystawiony na Kapitolu jako jeden ze 100 posągów wybitnych postaci, po dwa reprezentujące każdy stan USA.

</doc>
<doc id="5317858" url="https://pl.wikipedia.org/wiki?curid=5317858" title="Stary kościół św. Oswalda w Krzywinie">
Stary kościół św. Oswalda w Krzywinie



</doc>
<doc id="5317860" url="https://pl.wikipedia.org/wiki?curid=5317860" title="Dialekt morawsko-słowacki">
Dialekt morawsko-słowacki

Dialekt morawsko-słowacki lub dialekt wschodniomorawski (cz. "nářečí východomoravská, nářečí moravskoslovenská, východomoravská nářeční skupina, moravskoslovenská nářeční skupina") – jedno z ugrupowań dialektalnych czeskich we wschodniej i południowo-wschodniej części Moraw. Jest to jeden z czterech tradycyjnie wyróżnianych ugrupowań dialektalnych czeskich, obok dialektów czeskich właściwych, hanackiego (środkowomorawskiego) i laskiego (północnomorawskiego).
Dialekt morawsko-słowacki charakteryzują się cechami językowymi, takimi jak stary system długich samogłosek, w tym "ý", "ú" zamiast "ej", "ou"; częste występowaniespółgłosek miękkich "ň", "ť", "ď" przed spółgłoskami i na końcu wyrazu; rozróżnienie "l" - "ł"; udźwięcznienie wstępujące w grupie ⟨sh⟩="zh"; obecność grupy "šč" wobec literackiej grupy "šť"; brak protezy "v" i "j"; dźwięczny typ sandhi; formy rzeczowników żeńskich w mianowniku i bierniku typu "ulica" - "ulicu" (por. literackie "ulice", "ulici"); rodzaj męski i nijaki w liczbie mnogiej rzeczowników w z końcówkami celownika i miejscownika odpowiednio "-om" i "-och"; formy czasowników pierwszej osoby liczby pojedynczej w czasie teraźniejszym typu "chcu". Z uwagi na duże zbieżności pomiędzy dialektem morawsko-słowackim a dialektami słowackimi, bywa on do nich często zaliczany.
Na podstawie gwar morawsko-słowackich powstała forma naddialektalna – tzw. interdialekt morawsko-słowacki (cz. východomoravskýmoravskoslovenský interdialekt) albo inaczej potoczny morawsko-słowacki (cz. "obecná moravská slovenština"), używany w codziennej komunikacji przez ludność Moraw wschodnich i południowych. Obecnie znaczący wpływ na interdialekt wschodniomorawski ma potoczny czeski (cz. "obecná čeština").
Podział.
W skład gwar morawsko-słowackich wchodzą:
Cechy dialektów.
Do cech językowych dialektów morawsko-słowackich należą następujące zjawiska fonetyczne i morfologiczne:

</doc>
<doc id="5317861" url="https://pl.wikipedia.org/wiki?curid=5317861" title="Amforiskos">
Amforiskos

Amforiskos (, ) – rodzaj starożytnego greckiego naczynia ceramicznego na wonne olejki.
Charakterystyka.
Amforiskosy były rodzajem małych amfor z krótką szyjką i dwoma uchwytami, używanym do przechowywania pachnących olejków (perfum). Odgrywały swoją rolę przy pielęgnacji i higiennie osobistej. Informacji o ich zastosowaniu dostarczają głównie przedstawienia na stelach attyckich oraz malunki na naczyniach, z których jasno wynika, że ​​były używane głównie przez kobiety, podobnie jak alabastron (w kosmetyce, olej po kąpieli).

</doc>
<doc id="5317863" url="https://pl.wikipedia.org/wiki?curid=5317863" title="Birupes">
Birupes



</doc>
<doc id="5317867" url="https://pl.wikipedia.org/wiki?curid=5317867" title="Chrysis">
Chrysis



</doc>
<doc id="5317869" url="https://pl.wikipedia.org/wiki?curid=5317869" title="Język ambalau">
Język ambalau



</doc>
<doc id="5317872" url="https://pl.wikipedia.org/wiki?curid=5317872" title="Bledar Çuçi">
Bledar Çuçi

Bledar (Bledi) Çuçi (ur. 14 stycznia 1970 w Tiranie) - albański prawnik, minister spraw wewnętrznych Albanii od 2020 roku.
Życiorys.
W latach 1991-1995 studiował na Uniwersytecie Tirańskim i w latach 1997-1998 na belgijskim Uniwersytecie w Hasselt. Był wykładowcą prawa na Uniwersytecie Tirańskim.
Od 2016 roku jest przewodniczącym Socjalistycznej Partia Albanii w Gjirokastrze.
W 2017 roku został deputowanym do albańskiego parlamentu z ramienia Socjalistycznej Partii Albanii.
Od 17 grudnia 2020 roku pełni funkcję ministra spraw wewnętrznych Albanii. W 2021 spotkał się z brytyjską minister spraw wewnętrznych Priti Patel, w celu zaplanowania wspólnej walki z przestępczością i z nielegalną imigracją Albańczyków do Wielkiej Brytanii.
Życie prywatne.
Jest synem Triumfa i Ireny. Ma syna, Endina, który studiuje prawo na Uniwersytecie Tirańskim.

</doc>
<doc id="5317873" url="https://pl.wikipedia.org/wiki?curid=5317873" title="Bledi Çuçi">
Bledi Çuçi



</doc>
<doc id="5317874" url="https://pl.wikipedia.org/wiki?curid=5317874" title="Kazimierz Grotnik">
Kazimierz Grotnik

Kazimierz Józef Grotnik (en. "Casimir Grotnik", ur. 24 marca 1935, zm. 9 grudnia 2005) – polski duchowny starokatolicki, doktor teologii, historyk, biskup Diecezji Centralnej Polskiego Narodowego Kościoła Katolickiego w latach 1999-2005. 
Życiorys.
Urodził się w Łysobykach. W 1952 roku ukończył liceum w Dęblinie, a następnie studiował filozofię i teologię na Katolickim Uniwersytecie Lubelskim. W 1958 roku przyjął święcenia kapłańskie z rąk rzymskokatolickiego biskupa lubelskiego, Piotra Kałwy. Po przyjęciu prezbiteratu został skierowany na studia uzupełniające w Instytucie Muzyki Kościelnej KUL. W 1962 roku inkardynowany do diecezji lubelskiej. Pracował w różnych parafiach na terenie Lubelszczyzny. 
W 1969 roku wyemigrował do Stanów Zjednoczonych Ameryki. Wystąpił z Kościoła katolickiego i został duchownym PNKK. Biskup Leon Grochowski skierował go do pracy na parafiach narodowych Middleport i Summie Hill w stanie Pensylwania. Od 1983 roku administrował placówkami PNKK w Hazleton i McAdoo. W 1989 został mianowany seniorem senioratu Plymouth. W 1999 roku został nominowany, a następnie konsekrowany biskupem Diecezji Centralnej PNKK.
Wieloletni wykładowca seminarium duchownego PNKK w Scranton. W 1995 roku ukończył studia magisterskie z zakresu teologii starokatolickiej, a w 1996 roku otrzymał doktorat na Chrześcijańskiej Akademii Teologicznej w Warszawie. 
Kazimierz Grotnik był z zamiłowania historykiem. Publikował prace naukowe z zakresu historii Kościoła, a szczególnie historii PNKK. Przez wiele lat kierował Archiwum i Biblioteką Diecezji Centralnej PNKK. Był członkiem Komisji Biografii Biskupa Franciszka Hodura, przewodniczącym Komisji Historii i Archiwum PNKK w Ameryce, członkiem Polsko-Amerykańskiego Stowarzyszenia Historyków, członkiem Polskiego Instytutu Sztuki i Nauki, członkiem Instytutu Piłsudskiego w Ameryce. 
Od 1972 roku członek, a od 1991 roku dyrektor Głównego Zarządu Polsko-Narodowej Spójni w Ameryce.

</doc>
<doc id="5317875" url="https://pl.wikipedia.org/wiki?curid=5317875" title="Félix María Ramírez Barajas">
Félix María Ramírez Barajas

Félix María Ramírez Barajas (ur. 7 grudnia 1962 w Carcasí) – kolumbijski duchowny katolicki, biskup Málagi-Soatá od 2022.
Życiorys.
Święcenia kapłańskie otrzymał 26 listopada 1988 i został inkardynowany do diecezji Málaga-Soatá. Pracował głównie jako duszpasterz parafialny, był także m.in. rektorem seminarium w Soatá, administratorem diecezji, wikariuszem biskupim ds. duszpasterskich oraz wikariuszem generalnym.
16 lipca 2022 papież Franciszek mianował go ordynariuszem diecezji Málaga-Soatá. Sakry udzielił mu 1 października 2022 nuncjusz apostolski w Kolumbii – arcybiskup Luis Mariano Montemayor.

</doc>
<doc id="5317876" url="https://pl.wikipedia.org/wiki?curid=5317876" title="Justus Grundmann">
Justus Grundmann



</doc>
<doc id="5317877" url="https://pl.wikipedia.org/wiki?curid=5317877" title="Wijeyananda Dahanayake">
Wijeyananda Dahanayake

Wijeyananda Dahanayake (syngaleski විජයානන්ද දහනායක, tamilski விஜயானந்த தகநாயக்கா; ur. 22 października 1902 w Galle, zm. 4 maja 1997 tamże) – cejloński polityk, premier kraju w okresie 26 września 1959 – 20 marca 1960, powołany po zabójstwie dotychczasowego szefa rządu Solomona Bandaranaike. Ustąpił ze stanowiska wskutek konfliktu w łonie rządzącej Partii Wolności (na przełomie 1959 i 1960 usunął jej polityków z rządu) i przegranych wyborów do parlamentu, w których wystartował w szeregach założonej przez siebie Partii Demokratycznej ("Lanka Prajatantra Party/Lanka Democratic Party").

</doc>
<doc id="5317878" url="https://pl.wikipedia.org/wiki?curid=5317878" title="Forlandsundet">
Forlandsundet

Forlandsundet – cieśnina w zachodniej części Svalbardu, pomiędzy Spitsbergenem a wyspą Prins Karls Forland.

</doc>
<doc id="5317883" url="https://pl.wikipedia.org/wiki?curid=5317883" title="Congosto (hiszpańska miejscowość)">
Congosto (hiszpańska miejscowość)



</doc>
<doc id="5317886" url="https://pl.wikipedia.org/wiki?curid=5317886" title="Kazimierz Brodecki">
Kazimierz Brodecki

Kazimierz Brodecki herbu Jastrzębiec – dworzanin królewski w 1648 roku, podczaszy bełski w latach 1649-1655, starosta jasielski przed 1648 rokiem do 1663 roku.
Syn Balcera. Miał syna Jana Kazimierza.

</doc>
<doc id="5317887" url="https://pl.wikipedia.org/wiki?curid=5317887" title="Gwary meklemburskie">
Gwary meklemburskie

Gwary meklemburskie – wymarły zespół gwar słowiańskich, używanych w średniowieczu na obszarze dzisiejszej Meklemburgii. Należały do grupy zachodniolechickiej i były częścią lechickiego kontinuum dialektalnego. Nigdy nie wytworzyły języka literackiego, nie zachowały się też dokumenty pisane i przez to głównym źródłem wiedzy o nich są zapisane w kronikach niemieckich toponimy i nazwy osobowe.
Cechy fonetyczne.
Odnośnie do słowiańskich dialektów plemion zamieszkujących Meklemburgię nie zachowały się żadne źródła pisane poza toponimami. Na podstawie nazw miejscowych Maria Jeżowa zrekonstruowała podstawowe cechy fonetyczne narzeczy plemion meklemburskich. W pierwszej kolejności miały one właściwości grupy lechickiej:
Z cech środkowolechickich, tj. charakterystycznych dla Pomorza i północnej Polski (według Zdzisława Stiebera):
Z pozostałych właściwości:
Ogólnie biorąc, dialekty meklemburskie miały cechy znane tak dialektowi drzewiańskiemu, jak i dialektom północnopolskim i kaszubskim.

</doc>
<doc id="5317891" url="https://pl.wikipedia.org/wiki?curid=5317891" title="Swistuny">
Swistuny

Swistuny (; , "Swistuny"; pol. hist. Świstuny) – wieś na Białorusi, w obwodzie witebskim, w rejonie orszańskim, w sielsowiecie Mieżawa, przy linii kolejowej Witebsk – Orsza.
Historia.
W XIX i w początkach XX w. położone były w Rosji, w guberni mohylewskiej, w powiecie orszańskim, w gminie Moszkowo. Następnie w granicach Związku Sowieckiego. Od 1991 w niepodległej Białorusi.

</doc>
<doc id="5317892" url="https://pl.wikipedia.org/wiki?curid=5317892" title="Camryn Rogers">
Camryn Rogers

Camryn Rogers (ur. 7 czerwca 1999 w Richmond) – kanadyjska lekkoatletka specjalizująca się w rzucie młotem, olimpijka. 
Kariera sportowa.
Na arenie międzynarodowej odniosła następujące sukcesy:
Dwukrotna mistrzyni Kanady w rzucie młotem (2019, 2022) oraz trzykrotna mistrzyni organizacji NCAA w rzucie młotem (2019, 2021, 2022).

</doc>
<doc id="5317894" url="https://pl.wikipedia.org/wiki?curid=5317894" title="Bursztyn (ser)">
Bursztyn (ser)

Bursztyn – odmiana długodojrzewającego sera wytwarzanego z krowiego mleka, o wyrazistym smaku i krystalicznej strukturze. Charakteryzuje się czarną skórką i kruchą zwartą strukturą.
Pierwszy bursztyn pojawił się w 2002 r. Początkowo nosił nazwę "Koneser", niestety zaproponowana nazwa okazała się zajęta i wybrano drugą z propozycji, która obowiązuje do dziś. Bursztyn jest flagowym produktem polskiego serowarstwa i doceniany jest przez konsumentów na całym świecie.
Proces tworzenia bursztynu jest wielofazowy:

</doc>
<doc id="5317895" url="https://pl.wikipedia.org/wiki?curid=5317895" title="Świstuny">
Świstuny



</doc>
<doc id="5317897" url="https://pl.wikipedia.org/wiki?curid=5317897" title="Maciej Śliwa">
Maciej Śliwa

Maciej Śliwa (ur. 22 maja 2001 w Starachowicach) – polski piłkarz grający na pozycji ofensywnego pomocnika lub prawoskrzydłowego w ŁKS-ie. Młodzieżowy reprezentant Polski.
Kariera klubowa.
Wisła Kraków.
Jest wychowankiem dwóch klubów ze Starachowic: Sokół i Juventa. Przez rok trenował w juniorskiej Wiśle Kraków. W 2018 roku dołączył do seniorskiej drużyny Wisły. Zadebiutował w 20. kolejce 2018/19 w meczu z Lechem Poznań. Zagrał 4 minuty.
Miedź Legnica.
Przed sezonem 2019/2020 przeszedł do Miedzi Legnica.
ŁKS Łódź.
22 lutego 2023 podpisał dwuipółletni kontrakt z Łódzkim Klubem Sportowym.

</doc>
<doc id="5317902" url="https://pl.wikipedia.org/wiki?curid=5317902" title="Rally di Roma Capitale 2022">
Rally di Roma Capitale 2022

Rally di Roma Capitale 2022 (10. Rally di Roma Capitale 2022) – 10 edycja Rally di Roma Capitale, rajdu samochodowego, rozgrywanego we Włoszech od 23 do 24 lipca 2022 roku. Była to szósta runda Rajdowych Mistrzostw Europy w roku 2022. Rajd został rozegrany na nawierzchni asfaltowej. Składał się z trzynastu odcinków specjalnych.
Wyniki końcowe.
W klasyfikacji generalnej dodatkowe punkty przyznawane są za odcinek Power Stage
Klasyfikacja ERC po 6 rundach.
Kierowcy
Punkty w klasyfikacji generalnej ERC otrzymuje 15 pierwszych zawodników, którzy uczestniczą w programie ERC i w ukończą wyścig, punktowanie odbywa się według klucza:
Dodatkowo punktowany jest ostatni odcinek rajdu, tzw. Power Stage, według klucza 5-4-3-2-1. W tabeli podano, które miejsce zajął zawodnik w rajdzie, a w indeksie górnym które miejsce zajął na Power Stage. 

</doc>
<doc id="5317908" url="https://pl.wikipedia.org/wiki?curid=5317908" title="Synagoga w Grodzisku Mazowieckim">
Synagoga w Grodzisku Mazowieckim

Synagoga w Grodzisku Mazowieckim – istniejąca w latach 1864-1940 drewniana synagoga w Grodzisku Mazowieckim, przy zbiegu ulic 17 Stycznia i Obrońców Getta.
Historia.
Pierwszą synagogę w historii miasta zbudowano w XVIII wieku. W późniejszych latach, budynek świątyni był w bardzo złym stanie technicznym, co przyczyniło się do podjęcia decyzji przez grodziskich Żydów o budowie nowej synagogi. Początkowo zakładano, że nowy budynek będzie murowany, lecz przedsiębiorca Lejwe Gutgeld ofiarował duże ilości drewna pod budowę bożnicy, więc z pomysłu budowy murowanej synagogi zrezygnowano. 
Nowa synagoga stanęła w roku 1864 przy zbiegu dzisiejszych ulic 17 Stycznia i Obrońców Getta. Budynek zbudowany z drewna posiadał dwuspadowy dach z gwiazdą Dawida na zwieńczeniu. Według Ks. Mikołaja Bojanka, w synagodze znajdowała się okiennica składana z namalowanym na niej Orłem Białym. W środku znajdowały się zdobienia autorstwa Maurycego Apfelbauma. 
Synagoga została zlikwidowana w 1940 roku. W latach 40 XX wieku, obiekt został rozebrany przez mieszkańców Grodziska Mazowieckiego. W latach PRL w miejscu dawnej świątyni powstała pralnia.
Dnia 15 lutego 2016 roku, czyli w 75 rocznicę likwidacji grodziskiego getta odsłonięto pomnik upamiętniający grodziskich Żydów. Pomnik zbudowany jest z granitu oraz widnieje na nim wizerunek synagogi w Grodzisku. Pomnik stoi obok budynku przy ulicy Obrońców Getta 12, obok lokalizacji dawnej świątyni.

</doc>
<doc id="5317909" url="https://pl.wikipedia.org/wiki?curid=5317909" title="Ulica Komuny Paryskiej we Wrocławiu">
Ulica Komuny Paryskiej we Wrocławiu

Ulica Komuny Paryskiej – ulica położona we Wrocławiu na osiedlu Przedmieście Oławskie, a wcześniej w dawnej dzielnicy Krzyki. Biegnie od ulicy Podwale do ulicy Tadeusza Kościuszki. Jest drogą gminną, która ma długości, oraz obejmuje sięgacz o statusie drogi wewnętrznej długości . Przebiega przez teren zabudowy śródmiejskiej, który jako obszar objęty jest ochroną i wpisany jest do rejestru zabytków. Przy ulicy znajdują się między innymi budynki ujęte w gminnej ewidencji zabytków. W początkowym biegu ulicy po stronie północnej położony jest Skwer Zygmunta Krasińskiego. Pod numerem 36-38 mieści się Szkoła Podstawowa Nr 2 im. mjr. Henryka Sucharskiego w budynku dawnej Ewangelickiej Obywatelskiej Szkoły Średniej ("Evangelische höhere Bürgerschule").
Historia.
Przed powstaniem ulicy.
Końcowy odcinek ulicy, tj. południowo-wschodni jej kraniec, leży na terenach dawnej polskiej osady Parszów (wieś lokacyjna). Pierwszy odnaleziony zapis o tej wsi pochodzi już z 1305 r.. Osada należała do biskupa wrocławskiego. Znajdowała się w rejonie dzisiejszego placu Zgody, a późniejsza (od końca XV wieku) jej nazwa to Biały Folwark ("Parschner Vorwerk", "Allodium Album", "Weisses Vorwerk"), gdzie zbudowano pałac biskupi. Początkowy odcinek ulicy przebiega przez teren stanowiący niegdyś przedpole dla fortyfikacji miejskich ("Ohlauer Vorstadt"). Fortyfikacje zostały rozebrane, a obszar przez który przebiega ulica Komuny Paryskiej na całej swojej długości włączony został do miasta w 1808 r.. Należy także zaznaczyć, iż zanim powstała droga na śladzie ulicy Komuny Paryskiej, istniała już prostopadle do niej przebiegająca droga, która dziś stanowi ulicę Kazimierza Pułaskiego, o której najstarszy zapis o pochodzi z 1370 r.. 
Powstanie i rozwój ulicy do 1945 r..
Droga biegnąca na śladzie dzisiejszej ulicy Komuny Paryskiej wzmiankowana już była w starych dokumentach miejskich z 1403 r., choć przyjmuje się, że została wytyczona już w XIV wieku. Był to trakt do tak zwanego Czerwonego Folwarku ("Rubra Villa", "Rothes Vorwerk"), wytyczony prawdopodobnie w XIV wieku. Sam Czerwony Folwark położony był w pobliżu Białego Folwarku w obrębie tych samych włości biskupów wrocławskich, w rejonie dzisiejszej posesji przy ulicy Komuny Paryskiej 69-73 (od którego ulica otrzymała później nazwę). Po likwidacji fortyfikacji miejskich w 1813 r. wytyczono wzdłuż zewnętrznego brzegu zachowanej fosy miejskiej ulicę, jako założenie urbanistyczno-rekreacyjne, kształtujące początkowy bieg ulicy Komuny Paryskiej.
Ulica Komuny Paryskiej pierwotnie stanowiła peryferyjną uliczkę przedmieścia przy św. Maurycym (Przedmieścia Oławskiego). Luźna zabudowa ulicy, głównie przy zachodnim odcinku powstawała już w połowie XVI wieku. W latach 40. XIX wieku dokonano wtórnej parcelacji posesji położonych przy ulicy. Po niej nastąpiła ich zabudowa, głównie domami czynszowymi. Między innymi po parcelacji i wyznaczeniu nowych ulic w latach 70. XIX wieku teren dawnego folwarku został w ten właśnie sposób zabudowany. W niektórych publikacjach można znaleźć opinie, że zabudowa tej ulicy należała do grupy zabudowy dla warstw biedniejszych, o kiepskich, ciasnych i ciemnych mieszkaniach. Mieszkały tu bowiem przeważnie rodziny robotników pracujących w fabrykach dawnego Przedmieścia Oławskiego. W maju 1848 r. doszło przy ulicy do rozruchów i protestów robotniczych związanych z niezadowoleniem wynikającym z ciężkich warunków życia. 
Spośród instytucji i organizacji, które miały swoje siedziby w obiektach położonych przy ulicy Komuny Paryskiej, można wymienić między innymi:
W początkowym fragmencie dzisiejszej ulicy, po stronie północnej na odcinku od Podwala do dzisiejszej ulicy Zygmunta Krasińskiego, założono w 1777 r. pierwszy cmentarz, następnie kolejne. Były to począwszy od północy 3 cmentarze protestanckie: św. Bernardyna (do 1868 r.), św. Krzysztofa (do 1891 r. ?), Zbawiciela (do 1867 r.), oraz cmentarz katolicki św. Doroty (czynny w latach 1816-1861). Teren cmentarzy, które stopniowo ulegały likwidacji, od 1888 r. był sukcesywnie przekształcany w skwer z placem zabaw dla dzieci, następnie urządzony w 1892 r. według projektu H. Richtera, przed 1945 r. modernizowany ("Königl Hebammen Institut", "Spielplatz"). Ostatni fragment nekropolii znajdował się jeszcze w 1901 r. przy ulicy Komuny Paryskiej z numerami od 2 do 6.
Na stosunkowo krótkim odcinku ulicy Komuny Paryskiej, od ulicy Zygmunta Krasińskiego do ulicy gen. Jana Henryka Dąbrowskiego, zbudowano tory tramwajowe istniejące już w 1901 r.. Torowisko eksploatowane było także po wojnie. Tramwaje jeździły tędy od ulicy Stanisława Małachowskiego, przez ulicę gen. Jana Henryka Dąbrowskiego, dalej ulicą Zygmunta Krasińskiego do alei Juliusza Słowackiego i także w kierunku przeciwnym. Transport szynowy prowadzony był ulicą jeszcze w latach 60. i 70. XX wieku, do 1977 r., a w 1978 r. zostało wyłączone z eksploatacji.
II wojna światowa.
Podczas oblężenia Wrocławia w 1945 r., w wyniku prowadzonych działań wojennych zniszczeniu uległa znaczna część zabudowy Przedmieścia Oławskiego. Powstały one między innymi podczas ostrzału artyleryjskiego z okolic Wzgórz Trzebnickich oraz bombardowań prowadzonych przy użyciu lotnictwa.
Natomiast w odniesieniu do samej ulicy Komuny Paryskiej stwierdza się, że ulica i położona przy niej zabudowa wyszła stosunkowo niezbyt poszkodowana. Jedynie przed 1 lutego 1945 r. w rezultacie pierwszych bombardowań lotniczych oblężonego miasta zniszczone zostały tylko domy nr 15, 20-28 i 39, a pozostałe budynki zostały zachowane w dobrym stanie. 
Okres powojenny.
Mimo wyżej opisanych zniszczeń powstałych podczas II wojny światowej, stosunkowo dużo zachowanych budynków mieszkalnych sprawiło, że po wojnie Przedmieście Oławskie było jednym z bardziej zaludnionych osiedli Wrocławia. Tu i na Przedmieściu Odrzańskim łącznie mieszkało około 40% mieszkańców miasta według stanu na 1955 r..
W latach 2006-2007 zbudowano budynki mieszkalne z dodatkową funkcją usługową w ramach inwestycji TBS Pułaskiego. Ich koncepcję architektoniczną opracowała pracownia Domino Grupa Architektoniczna z siedzibą w Szczecinie.
Od października 2013 r. do lipca 2015 r. prowadzono budowę budynku w ramach inwestycji Pułaskiego Park prowadzoną przez spółkę (inwestora) o tej samej nazwie. Kontynuacją tej zabudowy jest przylegający budynek powstały od października 2016 r. do marca 2018 r. w inwestycji o nazwie MINI apartamenty zrealizowaną przez tego samego dewelopera.
Nazwy.
W swojej historii ulica nosiła następujące nazwy:
Pierwsza z nazw – "Lange Gasse" – czyli Długa, utrzymała się do roku 1826 kiedy to została zmieniona, gdyż taką nazwę nosiła również inna ulica, która zachowała tę nazwę do czasów współczesnych – ulica Długa. Nowa,
niemiecka nazwa ulicy – "Vorwerkstrasse" – nawiązywała do położonego w rejonie dzisiejszego numeru 73 folwarku, bowiem w języku niemieckim użyte w tej nazwie słowo "Vorwerk" w tłumaczeniu na język polski oznacza właśnie folwark. We wskazanym miejscu położony był tzw. "Czerwony Folwark", natomiast nieco na północ, bliżej ulicy gen. Romualda Traugutta i placu Zgody, położony był "Biały Folwark". Po wojnie pierwsza oficjalna nazwa ulicy – ulica gen. Jarosława Dąbrowskiego – upamiętniała Jarosława Dąbrowskiego, generała, działacza niepodległościowego, rewolucjonisty, dowódcy sił zbrojnych Komuny Paryskiej z 1871 r.. Ponieważ w pobliżu znajdowała się przecznica nosząca imię gen. Jana Henryka Dąbrowskiego, a więc osoby o tym samym nazwisku, prowadziło to często do błędów i nieporozumień. Postanowiono więc zmienić nazwę tej ulicy, co wprowadzono w życie w 1948 r.. Współczesna nazwa ulicy została nadana przez Miejską Radę Narodową uchwałą nr 1065 z 24.03.1948 r.. Upamiętnia ona tzw. Komunę Paryską, tj. rewolucyjne i patriotyczne powstanie ludowe w Paryżu z 1871 r..
Ulica.
Powiązania.
Ulica Komuny Paryskiej przebiega przez osiedle Przedmieście Oławskie w dawnej dzielnicy Krzyki. Biegnie od ulicy Podwale do ulicy Tadeusza Kościuszki. Ulica łączy się z następującymi drogami publicznymi, kołowymi oraz innymi drogami:
Istnieją propozycje i postulaty obejmujące następujące projekty dotyczącego powiązań komunikacyjnych:
Droga.
Ulica Komuny Paryskiej obejmuje między innymi drogę publiczną, której przypisano kategorię drogową jako gminną (numer drogi: 105825D, numer ewidencyjny drogi: G1058250264011; do 2012 r. ulica była drogą powiatową o numerze 1695D). Droga gminna przypisana od ulicy Komuny Paryskiej ma długości. Przebiega po terenie położonym na wysokości bezwzględnej od około 117,4 do 118,5 . Jest to droga klasy lokalnej, przy czym odcinek ulicy od ulicy gen. Jana Henryka Dąbrowskiego do ulicy gen. Kazimierza Pułaskiego włączono do strefy ograniczenia prędkości do 30 km/h. Wzdłuż ulicy przewidziano i wykonano obustronne chodniki. W początkowym biegu ulicy szerokość pasa drogowego w liniach rozgraniczających wynosi od 13 do 37 m. Ulica, jako droga jednojezdniowa, posiada pojedynczą jezdnię o nawierzchni z granitowej kostki brukowej, z wyjątkiem początkowego fragmentu od ulicy Podwale do ulicy gen. Jana Henryka Dąbrowskiego oraz niektórych skrzyżowań i przejść dla pieszych, gdzie wykonano odcinki ulicy o nawierzchni z masy bitumicznej i z wyjątkiem przejazdu przez torowisko tramwajowe ulicy gen. Kazimierza Pułaskiego gdzie wykonano nawierzchnię betonową.
Ulica, w zakresie dróg gminnych, położona jest na działkach ewidencyjnych o podanych niżej polach powierzchni:
Ponadto ulica obejmuje należącą do gminy drogę wewnętrzną o długości , stanowiącą sięgacz, położoną na działce gruntu o powierzchni (). Sięgacz ten posiada nawierzchnię częściowo betonową (na początkowym odcinku), a częściowo z masy bitumicznej (na pozostałym odcinku).
Komunikacja.
Wzdłuż ulicy (odcinek od ulicy Stacha Świstackiego / ulicy Tadeusza Kościuszki do ulicy Podwale) kursują autobusy na wyznaczonych tu liniach w ramach wrocławskiej komunikacji miejskiej, w jednym kierunku ze wschodu na zachód. Dla kierunku przeciwnego autobusy przemieszczają się ulicą Tadeusza Kościuszki. Przy ulicy urządzono przystanki dla miejskiej komunikacji autobusowej o nazwach: Świstackiego, Komuny Paryskiej, Komuny Paryskiej (szkoła), skwer Krasińskiego. Można także wskazać, że przystanek Komuny Paryskiej obejmuje Przystanek autobusowy i przystanki tramwajowe w ulicy gen. Kazimierza Pułaskiego dla tramwajów obsługujących wyznaczone tą ulicą linie tramwajowe. Natomiast torowisko tramwajowe w ulicy Tadeusza Kościuszki pozostaje nieużytkowane.
Ulica od ulicy Podwale od ulicy gen. Kazimierza Pułaskiego leży we wrocławskiej, rowerowej strefie centralnej, a dalej do ulicy Tadeusza Kościuszki wskazywana jest jako jedna z głównych rowerostrad. Obecnie drogi rowerowe, pas rowerowy i kontrapas wyznaczone są przy ulicy od ulicy Podwale do ulicy Zygmunta Krasińskiego, w połączeniu z drogami rowerowymi tych ulic, dalej kontrapas, w ramach strefy ograniczenia prędkości do 30 km/h, do ulicy gen. Kazimierza Pułaskiego w połączeniu z drogami rowerowymi biegnącymi wzdłuż tej ulicy. W kolejnych odcinkach ulicy nie ma wyznaczonych specjalnych dróg rowerowych i dopiero od ulicy gen. Ignacego Prądzyńskiego do ulicy Stacha Świstackiego wyznaczono kontrapas. W rejonie końca ulicy i ulicy Zgodnej oraz Tadeusza Kościuszki położona jest stacja roweru miejskiego.
Zabudowa i zagospodarowanie.
Układ urbanistyczny.
Ulica Komuny Paryskiej przebiega przez obszar zabudowy śródmiejskiej, w strefie centralnej, gęsto wypełniony tkanką miejską, charakteryzującej się przemieszaniem zabudowy o podstawowej funkcji mieszkaniowej z zabudową także o innym przeznaczeniu, przede wszystkim zabudową mieszkalno-usługową. Obszar przez który przebiega odcinek od ulicy Podwale do ulicy gen. Kazimierza Pułaskiego określany jest jako wielofunkcyjny obszar centrum miasta, natomiast dalszy odcinek przebiega przez obszar mieszkaniowej zabudowy kamienicowej.
Obszar zabudowy, przez który przebiega ulica Komuny Paryskiej, uznawany jest za teren o zdefiniowanym układzie kompozycyjnym, z liniowymi i kwartałowymi elementami go tworzącymi. W układzie urbanistycznym dominuje ukształtowanie bloków urbanistycznych w postaci kwartałów zabudowy, w ramach których umiejscowiono funkcje reprezentacyjne na zewnątrz kwartału, a funkcje użytkowe do wewnątrz. Dominuje tu pierzejowa, zwarta zabudowa wzdłuż ulic, ale z występującymi zaburzeniami w postaci luk w zabudowie. Przy ulicy Komuny Paryskiej takie zaburzenia i luki w zabudowie występują w następujących miejscach: pomiędzy ulicą gen. Kazimierza Pułaskiego a numerem 56 po stronie północnej, oraz również po stronie północnej między numerami 84 a 94. Wskazuje się ponadto na gęstą sieć uliczną i linii transportu publicznego. Ulica przebiega przez obszar zabudowy średniowysokiej do , przy czym w ramach tej strefy wyznaczono tu śródmiejski obszar podwyższenia wysokości zabudowy.
Wskazuje się w opisywanym rejonie na następujące osie i rozwinięcia widokowe:
Znaczenie przestrzeni.
Zasadniczy odcinek ulicy Komuny Paryskiej określany jest jako publiczna przestrzeń o charakterze lokalnym. Początek ulicy łączy się z bulwarem ogólnomiejskim (ulica Podwale), a sama ulica na odcinku do ulicy Zygmunta Krasińskiego, podobnie jak ta ulica, jest przestrzenią publiczną o charakterze ogólnomiejskim. Obszarową formą zieleni wypoczynkowej jest tu położony Skwer Zygmunta Krasińskiego. Dalszy odcinek to przestrzeń o charakterze lokalnym, przecięta przestrzenią ogólnomiejską – ulicą gen. Kazimierza Pułaskiego. Taki lokalny charakter ulica ma do skrzyżowania z ulicą Stacha Świstackiego. Tutaj zaś wskazuje się na znaczenie tego miejsca jako lokalnego centrum obejmującego oprócz końcowego odcinka ulicy Komuny Paryskiej, także ulicą Tadeusza Kościuszki (od ulicy Stacha Świstackiego do ulicy Stanisława Więckowskiego), ulicę Zgodną i plac Zgody wraz z przylegającym do niego odcinkiem ulicy gen. Romualda Traugutta. Pozostałe przecznice ulicy Komuny Paryskiej nie mają określonego znaczenia w ramach miejskiej przestrzeni publicznej. Ulica na odcinku od ulicy gen. Kazimierza Pułaskiego do ulicy Tadeusza Kościuszki leży w strefie ulic handlowych.
Punkty użyteczności publicznej, instytucje, urzędy i inne.
Punkty użyteczności publicznej, instytucje oświaty, urzędy i inne:
Zabudowa.
Ulica Komuny Paryskiej przebiega przez obszar z zabudowanymi kwartałami ulicznymi o pierzowym położeniu budynków z funkcją reprezentacyjną na zewnątrz kwartału. Dominują zachowane budynki przedwojenne, uzupełnione nową zabudową pochodzącą zarówno z XX wieku, jak i XXI wieku. Są to budynki mieszkalne lub mieszkalno-usługowe z lokalami użytkowymi położonymi w parterach tych budynków. Budynki mają wysokość od czterech o ośmiu kondygnacji nadziemnych. W początkowym odcinku ulicy po stronie północnej położony jest obszar zieleni rekreacyjnej nazwany Skwerem Zygmunta Krasińskiego. Z budynków o innym przeznaczeniu niż mieszkalne wymienić można szkołę lub dawny lazaret zaadaptowany na potrzeby instytutu działającego w ramach uczelni wyższej, czy kamienica przebudowana na hostel. Przy zbiegu ulicy Komuny Paryskiej, Tadeusza Kościuszki i Zgodnej istnieje niewielki plac w kształcie zbliżonym do trójkąta. Istnieją propozycje jego adaptacji na rynek Przedmieścia Oławskiego, ze szczególnym uwzględnieniem funkcji miejsca spotkań mieszkańców. Propozycja obejmuje postulat likwidacji przylegającego do placu odcinka ulicy Komuny Paryskiej.
Wybrane obiekty współczesne i inne.
Obiekty podlegające ochronie zabytków wymienione są w rozdziale Ochrona i zabytki. Tu podano podstawowe informacje o niektórych obiektach współczesnych i innych, nie objętych wspomnianą ochroną zabytków:
Należy także wspomnieć o kilku budynkach powstałych w ramach różnych inwestycji zbudowanych we wnętrzu kwartału ulic: Komuny Paryskiej, gen. Kazimierza Pułaskiego, Tadeusza Kościuszki i gen. Ignacego Prądzyńskiego, z numeracją porządkową przypisaną jednak tylko do ulic: Tadeusza Kościuszki i gen. Kazimierza Pułaskiego. Są to między innymi: Ultra Nova, Nowa Papiernia, Nowa Manufaktura.
Zieleń.
Jedyną większą formą zieleni miejskiej przy ulicy Komuny Paryskiej jest skwer Zygmunta Kasińskiego położony po północnej stronie ulicy w początkowym jej biegu, tj. przy odcinku od ulicy Podwale do ulicy Zygmunta Kasińskiego. Skwer ma pole powierzchni wynoszące . Uznaje się go za ważne założenie zieleni, które podlega ochronie także w ramach gminnej ewidencji zabytków. Poza tym istnieją liniowe formy zieleni, takie jak aleje, szpalery czy zieleń przyuliczna, urządzone wzdłuż przecznic: ulicy Podwale, ulicy gen. Kazimierza Pułaskiego i ulicy Tadeusza Kościuszki. Niewielkie obszarowe formy zieleni wypoczynkowej są położone we wnętrzach międzyblokowych za pierwszą linią zabudowy przyulicznej, tj. za numerami 30-34 po stronie północnej i numerami 21-27 po stronie południowej. Taka forma zieleni znajduje się także przy skrzyżowaniu z ulicą gen. Kazimierza Pułaskiego, po jego północno-wschodniej stronie.
Ochrona i zabytki.
Ulica przebiega na terenie Przedmieścia Oławskiego wpisanego jako obszar do rejestru zabytków dnia 20.06.2005 r. decyzją o wpisie nr 538/A/05. W ramach wskazanego obszaru ochronie podlega przede wszystkim układ przestrzenny kształtowany od XIII do XIX wieku, wraz z archeologicznymi nawarstwieniami kulturowo-osadniczymi. Ponadto ochroną konserwatorską objęty zespół urbanistyczny ulicy Mierniczej, tworzący między innymi fragment pierzei północnej ulicy Komuny Paryskiej. Ochronie w zakresie historycznych założeń zieleni podlega także kwartał ze skwerem po północnej stronie ulicy Komuny Paryskiej od ulicy Podwale do ulicy Zygmunta Krasińskiego.
Przy ulicy i w najbliższym sąsiedztwie znajdują się następujące zabytki ujęte w gminnej ewidencji zabytków (według stanu na kwiecień 2022 r.):
Demografia.
Ulica przebiega przez obszar objęty rejonami statystycznymi o wykazanej w poniższej tabeli gęstości zaludnienia i ilości zameldowanych osób, przy czym dane pochodzą z 31.12.2021 r.
Baza TERYT.
Dane Głównego Urzędu Statystycznego z bazy TERYT, spis ulic (ULIC):

</doc>
<doc id="5317910" url="https://pl.wikipedia.org/wiki?curid=5317910" title="Janee' Kassanavoid">
Janee' Kassanavoid

Janee' Kassanavoid (ur. 19 stycznia 1995) – amerykańska lekkoatletka specjalizująca się w rzucie młotem.
W 2022 zdobyła brązowy medal mistrzostw świata w Eugene.
Złota medalistka mistrzostw USA oraz reprezentantka kraju w meczach międzypaństwowych.
Rekord życiowy: 78,00 (21 maja 2022, Tucson) – 6. wynik w historii światowej lekkoatletyki.

</doc>
<doc id="5317911" url="https://pl.wikipedia.org/wiki?curid=5317911" title="Janee’ Kassanavoid">
Janee’ Kassanavoid



</doc>
<doc id="5317913" url="https://pl.wikipedia.org/wiki?curid=5317913" title="Janee Kassanavoid">
Janee Kassanavoid



</doc>
<doc id="5317914" url="https://pl.wikipedia.org/wiki?curid=5317914" title="Jagiellonia Białystok w sezonie 2022/2023">
Jagiellonia Białystok w sezonie 2022/2023

Jagiellonia Białystok w sezonie 2022/2023 przystąpiła do rozgrywek piłkarskiej Ekstraklasy oraz Pucharu Polski (od 1/32). Klub rozgrywa swoje mecze na Stadionie Miejskim w Białymstoku o pojemności 22.386 miejsc. Sektor gości wynosi 1027 miejsc, wraz ze strefami buforowymi około 2200 miejsc.
Przed rozpoczęciem sezonu z posady trenera został zwolniony Piotr Nowak,a na jego miejsce zatrudniony Maciej Stolarczyk.
I poziom rozgrywkowy.
W roli beniaminka zagrają drużyny Miedź Legnica awans z 1 m-ca, Widzew Łódź awans z 2 m-ca oraz awans po barażach Korona Kielce. 
Głównym sponsorem Jagiellonii w sezonie jest firma Cyber Quant.
Mecze.
Frekwencja
Średnia frekwencja na meczach rozgrywanych na stadionie Miejskim w Białymstoku w meczach ekstraklasy wynosi 9593 (po 8 meczach).
Transfery, kontrakty.
 Od sezonu 2019/2020 każda drużyna ma obowiązek wystawiania w składzie co najmniej jednego młodzieżowca, którego wiek w rozgrywkach ekstraklasy wynosi do 22 lat. Zniesiono także limit obcokrajowców spoza UE. Przepis funkcjonował już w 1 i 2 lidze, gdzie maksymalny wiek młodzieżowca wynosi 21 lat.

</doc>
<doc id="5317916" url="https://pl.wikipedia.org/wiki?curid=5317916" title="Ulica Komuny Paryskiej">
Ulica Komuny Paryskiej

Ulica Komuny Paryskiej:

</doc>
<doc id="5317930" url="https://pl.wikipedia.org/wiki?curid=5317930" title="Fiordaliza Cofil">
Fiordaliza Cofil

Fiordaliza Cofil (ur. 27 października 2000) – dominikańska lekkoatletka specjalizująca się w biegach sprinterskich.
Jej pierwszą międzynarodową imprezą były mistrzostwa świata juniorów w Tampere, podczas których indywidualnie odpadła w półfinale biegu na 400 metrów, a w sztafecie 4 × 400 metrów zajęła 7. miejsce. W 2021 zdobyła złoto i brąz na młodzieżowych mistrzostwach Ameryki Środkowej, Północnej i Karaibów. 
W 2022 sięgnęła po dwa złota i brąz na czempionacie ibero-amerykańskim. W tym samym roku została mistrzynią świata w sztafecie mieszanej 4 × 400 metrów.
Złota medalistka mistrzostw Dominikany. Stawała na podium igrzysk Ameryki Środkowej i Karaibów.

</doc>
<doc id="5317937" url="https://pl.wikipedia.org/wiki?curid=5317937" title="Trey Cunningham">
Trey Cunningham

Trey Cunningham (ur. 26 sierpnia 1998) – amerykański lekkoatleta specjalizujący się w sprinterskich biegach przez płotki.
W 2022 zdobył srebrny medal w biegu na 100 metrów przez płotki podczas mistrzostw świata w Eugene.
Medalista mistrzostw USA. Wielokrotnie stawał na najwyższym stopniu podium mistrzostw NCAA.
Rekordy życiowe.
Do zawodnika należy także halowy rekord świata juniorów w biegu na 60 metrów przez płotki o wysokości 99 cm (7,40 w 2017).

</doc>
<doc id="5317938" url="https://pl.wikipedia.org/wiki?curid=5317938" title="Regionalne Centrum Kultury Kurpiowskiej im. ks. Władysława Skierkowskiego w Myszyńcu">
Regionalne Centrum Kultury Kurpiowskiej im. ks. Władysława Skierkowskiego w Myszyńcu

Regionalne Centrum Kultury Kurpiowskiej im. ks. Władysława Skierkowskiego w Myszyńcu (RCKK) – jedna z pierwszych instytucji kulturalnych na Kurpiach, której działalność obejmuje cały obszar Puszczy Zielonej. W 2022 r. instytucja została laureatem Nagrody im. Oskara Kolberga.
Historia.
Pierwotnie placówka nosiła nazwę Gromadzkiego Ośrodka Kultury. Otwarcie nastąpiło 30 września 1972 r. W kronice placówkę określono mianem "Domu Kultury w Myszyńcu". Kierownikiem został Czesław Ropiak. W budynku mieściły się: Klub Młodego Rolnika, Gromadzka Biblioteka Publiczna i Ośrodek Nowoczesnej Gospodyni.
W związku z reorganizacją władz terenowych w 1973 r. gromada Myszyniec została przemianowana na gminę. Podczas I sesji zwyczajnej Gminnej Rady Narodowej Dom Kultury w Myszyńcu został przemianowany na Gminny Ośrodek Kultury. Kierowniczką została Krystyna Dylewska, a instruktorem muzycznym Witold Filipiak. W 1996 r. GOK przemianowano na Myszyniecki Ośrodek Kultury, Sportu i Rekreacji, a od marca 2011 r. na Regionalne Centrum Kultury Kurpiowskiej im. ks. Władysława Skierkowskiego w Myszyńcu.
Placówką w kolejnych latach kierowali: Czesław Ropiak, Krystyna Dylewska, Anna Pietrzak, Halina Nysztal, Zbigniew Sikora, Jan Dobrowolski, Elżbieta Sikora, Beata Godlewska, Gertruda Dziejuk, Danuta Warych, Barbara Brzóska, Krzysztof Kozon, Wojciech Szymański. Od 19 lutego 2007 r. obowiązki dyrektora pełni Zdzisław Ścibek.
RCKK zajmuje się popularyzacją kultury kurpiowskiej w kraju i za granicą. Animuje i popularyzuje twórczość z terenu kurpiowskiej Puszczy Zielonej za pomocą wystaw, publikacji, filmów wideo i nagrań muzyki ludowej. Organizuje prezentacje i wystawy związane z Kurpiami, ale też odczyty, naukę języków obcych, świadczy usługi poligraficzne. Placówka ma wypożyczalnię kostiumów, rekwizytów oraz sprzętu technicznego. Organizuje kursy. Prowadzi działalność kulturalno-edukacyjną: lekcje, warsztaty muzealne, programy artystyczne. Realizuje projekty Ministra Kultury i Dziedzictwa Narodowego, których efektem są m.in. zakup strojów ludowych dla zespołów folklorystycznych oraz organizacja imprez masowych.
W 1974 r. przy placówce zaczął działać Zespół Folklorystyczny „Kurpiowszczyzna”. Funkcjonuje do dziś, liczy około 60 osób w różnym wieku. Występuje w Polsce i za granicą, odnosząc sukcesy. W 2017 r. został laureatem Nagrody im. Kolberga. Przy instytucji działa też zespół „Kurpiaki”.
W 1976 r. pod opieką myszynieckiego GOK po raz pierwszy zorganizowano Miodobranie Kurpiowskie. Jest uznawane za jedną z największych imprez na Mazowszu. W 2016 r. RCKK było jednym ze współorganizatorów bicia Rekordu Guinnessa w największym na świecie zgromadzeniu osób ubranych w stroje kurpiowskie. RCCK realizuje projekt mszy z elementami gwary kurpiowskiej, które odprawiane są w bazylice w Myszyńcu w każdą pierwszą niedzielę miesiąca o godz. 12:00.
Od 2012 r. RCKK prowadzi muzeum regionalne, w którym wystawiane są ekspozycje związane z Kurpiami, a od 2020 r. – Multimedialne Muzeum w Dzwonnicy w Myszyńcu ze stałą ekspozycją. W marcu 2022 r. powstało Internetowe Archiwum Regionalnego Centrum Kultury Kurpiowskiej, którym zarządzają Zdzisław Ścibek i Tomasz Mierzejek.
Patronem Regionalnego Centrum Kultury Kurpiowskiej jest ks. Władysław Skierkowski. Instytucja była inicjatorem ustanowienia roku 2021 rokiem patrona w gminie Myszyniec.
Projekty.
RCCK organizuje imprezy związane z tradycjami i historią Kurpiowszczyzny. Wiele wydarzeń odbywa się w wybudowanym w 2011 r. amfiteatrze.
Siedziba.
W budynku RCKK mieszczą się siedziby Towarzystwa Przyjaciół Myszyńca, Stowarzyszenia Zespołu Folklorystycznego „Kurpiowszczyzna” oraz Miejsko-Gminnej Biblioteki Publicznej. Dawniej w budynku swoją siedzibę miało Radio Nadzieja.
Oprócz sali kinowo-widowiskowej, w której odbywają się seanse filmowe oraz spektakle, instytucja dysponuje m.in. salą konferencyjną, salą muzyczną i pracownią audiowizualną.
Nagrody.
W 2021 r. placówka została laureatem Nagrody Prezesa Związku Kurpiów Kurpik 2012 w kategorii „Ochrona dziedzictwa kulturowego”. 29 września 2021 r. Regionalne Centrum Kultury Kurpiowskiej wyróżniono w XXII edycji konkursu Nagroda Marszałka Województwa Mazowieckiego. W 2022 r. RCCK wyróżniono Nagrodą im. Oskara Kolberga oraz Medalem Pamiątkowym „Pro Masovia”.

</doc>
<doc id="5317941" url="https://pl.wikipedia.org/wiki?curid=5317941" title="Kalutara (dystrykt)">
Kalutara (dystrykt)

Dystrykt Kalutara (, trl. Kaḷuttuṟai Māvaṭṭam; , trl. kalutara distrikkaya) – jeden z 25 dystryktów Sri Lanki. Administracyjnie należy do Prowincji Zachodniej. Stolicą tego terytorium jest miasto Kalutara.
Położenie.
Dystrykt zlokalizowany jest w zachodniej części Sri Lanki. Jest to najbardziej wysunięty na południe dystrykt Prowincji Zachodniej. Posiada bezpośredni dostęp do wód Oceanu Indyjskiego. Powierzchnia tego obszaru wynosi 1,598 km², co czyni go dwudziestym pod względem wielkości dystryktem w kraju. Największymi miastami dystryktu są Panadura, Beruwala i Kaluatra.
Ludność.
Jednostkę tę według spisu ludności z 2012 roku zamieszkuje 1 217 260, co czyniłoby dystrykt Kalutara piątym najbardziej zaludnionym na Sri Lance.
Struktura narodowościowa:
1.Syngalezi - 1 054 991 (86,7%)&lt;br&gt;
2.Maurowie - 112 2761 (9,2%) &lt;br&gt;
3.Lankijscy Tamilowie - 24 362 (2,0%)&lt;br&gt;
4.Indyjscy Tamilowie - 23 611 (1,9%)&lt;br&gt;
5.Burgher - 968 (0,1%)&lt;br&gt;
6.Malajowie - 597 (0,0%)&lt;br&gt;
7.Bharatha - 44 (0,0%)&lt;br&gt;
8.Ceṭṭi - 20 (0,0%)&lt;br&gt;
9.Pozostali - 391 (0,0%)
Religia.
Zdecydowaną większość mieszkańców dystryktu stanowią wyznawcy buddyzmu (83,5%). Ponadto znaczącymi mniejszościami religijnymi są muzułmanie, hindusi oraz katolicy.
Struktura religijna:
1.Buddyzm - 1 016 632 (83,5%)&lt;br&gt;
2.Islam - 114 422 (9,4%)&lt;br&gt;
3.Hinduizm - 39 773 (3,3%)&lt;br&gt;
4.Katolicyzm - 38 080 (3,1%)&lt;br&gt;
5. Inne odłamy chrześcijaństwa - 8 029 (0,7%)&lt;br&gt;
6. Inne - 324 (0,0%)

</doc>
<doc id="5317943" url="https://pl.wikipedia.org/wiki?curid=5317943" title="Kościół św. Michała Archanioła w Rekownicy">
Kościół św. Michała Archanioła w Rekownicy

Kościół św. Michała Archanioła w Rekownicy – rzymskokatolicki kościół parafialny znajdujący się w Rekownicy w województwie pomorskim. Wchodzi w skład dekanatu kościerskiego należącego do diecezji pelplińskiej.
Historia.
Według wizytacji z 1599 w miejscowości istniał od długiego czasu kościół katolicki, który się zapadł ze starości, a właściciel wsi Gleissen-Doręgowski (wyznania luterańskiego), wybudował na jego miejscu nowy, w którym się odbywały nabożeństwa ewangelickie.
W kronice parafialnej istnieje zapis mówiący o drewnianym kościele. Obecny kościół p.w. św. Michała Archanioła został zbudowany w roku 1904. Poświęcony został 18 września 1904 r. Do lipca 1937 roku był on kościołem filialnym Grabowa Kościerskiego. Wzniesiono go w środku wsi nad rzeką Wierzycą. Prezbiterium zbudowano w kierunku wschodnim. Całość budowli wykonano z czerwonej cegły.
Parafia w Rekownicy została założona w 1937 dekretem biskupa chełmińskiego Stanisława Okoniewskiego, a jej pierwszym administratorem został ks. Bonifacy Reszka. Po jego aresztowaniu przez wojska hitlerowskie, opiekę duszpasterską w okresie wojennym sprawowali kapłani z Kościerzyny, Grabowa i Niedamowa. Po wojnie w roku 1945 kościół w Rekownicy ponownie stał się filią Grabowa.
5 sierpnia 1951 w Rekownicy ponownie erygowano osobną parafię. W 1960 rozbudowano zakrystię. 26 września 2004 w setną rocznicę budowy kościoła w Rekownicy biskup Jan Bernard Szlaga dokonał aktu konsekracji ołtarza, oraz świątyni. 16 sierpnia 2006 ks. prał. Marian Szczepiński przy wejściu do kościoła odsłonił pamiątkową tablicę upamiętniającą nieżyjących już duszpasterzy tej parafii, a mianowicie śp. ks. Bonifacego Reszkę (zamordowanego podczas II wojny światowej prawdopodobnie w okolicach Skarszew), śp. ks. Pawła Miotka i śp. ks. Tadeusza Lipskiego. W 2007 wymalowano wnętrze świątyni.
Wnętrze.
W głównym ołtarzu znajduje się figura św. Michała Archanioła. W lewym ołtarzu znajduje się figura Jezusa Miłosiernego i obraz bł. ks. Jerzego Popiełuszki, zaś w prawym znajduje się figura Niepokalanego Serca Maryi, oraz obrazy Matki Bożej Nieustającej Pomocy i Jezusa Miłosiernego. Przy nim znajduje się chrzcielnica.

</doc>
<doc id="5317944" url="https://pl.wikipedia.org/wiki?curid=5317944" title="Szewczak">
Szewczak



</doc>
<doc id="5317945" url="https://pl.wikipedia.org/wiki?curid=5317945" title="Język tause">
Język tause

Język tause, także: darha, doa – język papuaski używany w prowincji Papua w Indonezji, we wsi Derapose (dystrykt Wapoga, kabupaten Waropen). Według danych z 2000 roku posługuje się nim 300 osób. 
Ethnologue (wyd. 18) informuje, że w użyciu jest także język fayu, ale społeczność nie komunikuje się w języku indonezyjskim. W pobliżu używane są języki edopi, kiri-kiri i iau (turu).
Społeczność etniczna Tause pierwszy kontakt ze światem zewnętrznym nawiązała dopiero w 1982 roku. 
Jego klasyfikacja nie została dobrze ustalona. Według publikacji Ethnologue i Glottolog należy do rodziny języków Równiny Jezior. M. Ross (2005) próbnie zaliczył go do rozszerzonej rodziny języków zachodniopapuaskich, postulując związek z językami wschodniej Ptasiej Głowy i sentani oraz językiem burmeso. 

</doc>
<doc id="5317946" url="https://pl.wikipedia.org/wiki?curid=5317946" title="Język doa">
Język doa



</doc>
<doc id="5317947" url="https://pl.wikipedia.org/wiki?curid=5317947" title="Język darha">
Język darha



</doc>
<doc id="5317953" url="https://pl.wikipedia.org/wiki?curid=5317953" title="Jan Gratus Tarnowski">
Jan Gratus Tarnowski

Jan Gratus Tarnowski herbu Leliwa (ur. ok. 1564, zm. przed 29 maja 1626) – kasztelan żarnowski od 1619 roku, starosta nowokorczyński w latach 1620-1624.

</doc>
<doc id="5317955" url="https://pl.wikipedia.org/wiki?curid=5317955" title="Nowak (ujednoznacznienie)">
Nowak (ujednoznacznienie)



</doc>
<doc id="5317956" url="https://pl.wikipedia.org/wiki?curid=5317956" title="Monaragala (dystrykt)">
Monaragala (dystrykt)

Dystrykt Monaragala (, trl. Mŏṉarākalai Māvaṭṭam; , trl. Mŏṇarāgala distrikkaya) – jeden z 25 dystryktów Sri Lanki. Administracyjnie należy do Prowincji Uwa. Stolicą tego terytorium jest miasto Monaragala.
Położenie.
Dystrykt zlokalizowany jest w południowo-wschodniej części Sri Lanki. Dystrykt ten jest największy w Prowincji Uwa (drugim dystryktem tej prowincji jest Badulla). Obszar ten nie posiada dostępu do oceanu. Powierzchnia dystryktu wynosi 5 639km², co czyni go drugim pod względem wielkości dystryktem w kraju.
Ludność.
Jednostkę tę według spisu ludności z 2012 roku zamieszkuje 448 194, co czyniłoby dystrykt Monaragala dziewiętnastym najbardziej zaludnionym na Sri Lance.
Struktura narodowościowa:
1.Syngalezi - 423 972 (94,6%)&lt;br&gt;
2.Lankijscy Tamilowie - 9 783 (2,2%)&lt;br&gt;
3.Maurowie - 9 552 (2,1%) &lt;br&gt;
4.Indyjscy Tamilowie - 4 590 (1,0%)&lt;br&gt;
5.Burgher - 109 (0,0%)&lt;br&gt;
6.Malajowie - 46 (0,0%)&lt;br&gt;
7.Ceṭṭi - 10 (0,0%)&lt;br&gt;
8.Bharatha - 1 (0,0%)&lt;br&gt;
9.Pozostali - 79 (0,0%)

</doc>
<doc id="5317959" url="https://pl.wikipedia.org/wiki?curid=5317959" title="Trade Dollar (moneta amerykańska)">
Trade Dollar (moneta amerykańska)

Trade Dollar (dosł. dolar handlowy) – amerykańska srebrna moneta handlowa projektu Williama Barbera bita przez U.S. Mint w latach 1873–1885 w celu wykorzystania krajowych nadwyżek srebra na potrzeby eksportu i handlu. Miała stanowić amerykańską alternatywę dla innych monet handlowych (m.in. monet brytyjskich, meksykańskich i hiszpańskich) używanych na obszarze Azji Wschodniej, głównie w Chinach. Monetę wybijano na podstawie "Coinage Act of 1873".
W 1876 roku z powodu rosnącego napływu tej monety na rynek amerykański zawieszono jej status jako legalnego środka płatniczego na terenie Stanów Zjednoczonych. W 1878 roku Departament Skarbu Stanów Zjednoczonych wstrzymał ostatecznie bicie dolara handlowego na potrzeby rynkowe.
Tło historyczne.
Podczas kalifornijskiej gorączki złota (1848–1855) na rynku pojawiły się duże ilości kruszcu, który był wysyłany także poza Stany Zjednoczone, co zakłóciło światowe systemy monetarne. Złoto było zbyt szybko wchłaniane przez rynki. Sytuacja ta wpływała także na srebro, którego wartość zaczęła rosnąć. W Stanach Zjednoczonych w tym czasie zaczęło brakować srebrnej monety na rynku, którą z obiegu zabierali handlarze kruszcem i kolekcjonerzy. Na początku lat 50. XIX wieku srebrna moneta praktycznie zniknęła z obiegu. Rynek musiał zadowalać się monetami miedzianymi oraz banknotami. W 1853 roku Kongres uchwalił ustawę, która nakazywała obniżenie ciężaru wszystkich srebrnych monet poza dolarem i "trimem" po to, by zachować srebrną monetę w obiegu i zapobiegać jej przetapianiu. Ponadto drobne srebrne monety mogły zostać wydane wyłącznie za złoto, co w praktyce wprowadziło standard złota. W 1859 roku w Comstock Lode w Nevadzie odnaleziono duże pokłady srebra, co sprawiło, że handlarze kruszcem sprowadzali srebro do mennic, gdzie je sprzedawali.
Sytuację kruszcu na rynku zaburzyła także wojna secesyjna (1861–1865), która przyczyniła się do tezauryzacji złota i srebra przez ludność cywilną. Po wojnie wydobycie srebra w Nevadzie zwiększyło się, jednak w większości było wykorzystywane do spłacania pożyczek i zapłaty za dobra kupowane na rzecz wojny. Do 1871 roku eksport srebra był większy niż jego wydobycie. Rząd Stanów Zjednoczonych w tym roku zanotował straty w wysokości 17 milionów dolarów amerykańskich. Sytuację na rynku srebra zaburzyło dodatkowo powstanie Cesarstwa Niemieckiego (1871). Otto von Bismarck wprowadził reformę walutową opartą na standardzie złota. Duże ilości srebra pozostałe na rynku europejskim uniemożliwiły sprzedaż amerykańskiego srebra w tej części świata. Część kruszcu sprzedano do Indii i Chin, ale w ilościach, które nie były satysfakcjonujące dla Amerykanów. Sytuacja była o tyle trudna, że większość amerykańskiego handlu w Azji prowadzono za pomocą hiszpańskiej i meksykańskiej monety handlowej.
Przedstawiciele U.S. Mint na przełomie lat 60. i 70. XIX wieku zaczęli się opowiadać za odejściem od srebrnego dolara i przeciwni byli koncepcji tzw. standardowego dolara (dolar o ustalonym ciężarze 24,88 g i próbie srebra 900), sformułowanej przez Johna Knoxa. Urzędnicy uważali, że skoro od długiego czasu takiej monety nie ma w obiegu, to społeczeństwu nie jest ona potrzebna. Od lipca 1862 roku srebrne monety o wysokim nominale sukcesywnie znikały z obiegu i urzędnicy mennicy obawiali się, że pojawienie się nowej, srebrnej monety o takiej wadze doprowadziłoby do jej ponownego ściągnięcia przez ludzi z obiegu.
W tym samym czasie Stany Zjednoczone prowadziły wymianę handlową z Chinami przy użyciu meksykańskiej srebrnej monety handlowej. Dostarczana do San Francisco, była sprzedawana za złoto. Cena ta była jednak wyższa o 7,5% od notowań srebra na giełdzie w Londynie. Nadzorca filadelfijskiego oddziału U.S. Mint Henry Linderman zauważył, że amerykańskie przedsiębiorstwa tracą na sprzedaży swoich towarów do Chin i Japonii oraz na obsłudze swojej działalności w Azji w meksykańskim dolarze. Tworzyło to jednocześnie rynek zbytu dla meksykańskiego srebra kosztem amerykańskiego. W 1872 roku Linderman w swoim raporcie dla sekretarza skarbu zasugerował bicie własnej, srebrnej monety handlowej o stałej wadze 27,21 g i zawartości 24,49 g srebra próby 900 oraz 2,72 g miedzi. Informacje o wadze i próbie miałyby się pojawić na monecie, co przekładałoby się na jej wiarygodność. Prestiż monety byłby dodatkowo budowany przez wizerunek i wykonanie, których brakowało dolarowi meksykańskiemu.
W lutym 1872 roku pojawiła się propozycja ustawy, która wprowadziłaby dolara handlowego o masie 27,21 g i próbie srebra 900. Trzy miesiące później Izba Reprezentantów zmieniła zapisy w projekcie dotyczące ciężaru, zmieniając go na ciężar 24,88 g (tzw. standardowy dolar). W rezultacie pojawiły się dwie propozycje ciężaru nowej monety. Ostatecznie obie izby Kongresu przyjęły ustawę o wprowadzeniu srebrnej monety o wadze 27,21 g. 12 lutego 1873 roku prezydent Stanów Zjednoczonych podpisał ustawę zwaną "Coinage Act of 1873". Datę tę przyjmuje się za ustanowienie monety dolara handlowego.
Projekt, emisja i obieg monety.
Pierwsze, nieformalne projekty awersu i rewersu monety zaczęły się pojawiać jeszcze w 1872 roku, kiedy nie było wiadomo, czy Kongres w ogóle zgodzi się na nową, srebrną monetę. Jednym z nich był "Amazonian Dollar". Propozycję uznano za jedną z najpiękniejszych, jakie wówczas zaprojektowano. Linderman z ówczesnym dyrektorem U.S. Mint Jamesem Pollockiem poprosili o wykonanie kilku projektów filadelfijskie przedsiębiorstwo jubilerskie Bailey, Banks &amp; Biddle. Największe uznanie znalazły jednak prace Williama Barbera, który zaprojektował "Amazonian Dollar". Pollock i Linderman poprosili Barbera o dokonanie kilku zmian w wyglądzie awersu, który za bardzo przypominał personifikację Britannii z brytyjskich monet. Amerykanie zdawali sobie sprawę, że zagraniczni przedsiębiorcy i kupcy mogą być niezaznajomieni z amerykańskim systemem monetarnym i wartością monet będących w obiegu. W celu łatwej i szybkiej identyfikacji wartości monety poza granicami Stanów Zjednoczonych postanowiono na jej rewersie zawrzeć informację o ilości srebra w niej zawartego oraz próby kruszcu. Dzięki temu osoby zaangażowane w transakcję mogły łatwo ustalić wartość monety, odnosząc się do aktualnego kursu srebra.
W lipcu 1873 roku rozpoczęto wybijanie dolarów handlowych. Początkowo nie była ich znaczna liczba, ponieważ chciano poznać reakcję rynków zagranicznych. Pierwsze probiercze testy przeprowadzili Chińczycy, którzy wydali pozytywną opinię wobec "Trade Dollara". Wyrazem zadowolenia z jakości monety było uznanie jej za legalny środek płatniczy. Z tego czasu pochodzą także monety znakowane kontrmarkami, które uważano za symbole pozytywnego przejścia kontroli i dopuszczenia do obiegu. Cztery lata później konsul Stanów Zjednoczonych w brytyjskim wówczas Hongkongu zaprezentował Departamentowi Skarbu opinie dwóch brytyjskich banków zagranicznych w regionie Azji - i . Obie instytucje wyraziły pozytywne opinie o monecie, zaznaczając, że była ona używana nie tylko w Fuzhou, Kantonie, Sajgonie i Singapurze, ale także w miejscach, gdzie nie uznano jej jeszcze za legalny środek płatniczy. Zauważono, że mennica w San Francisco miała problemy, aby wybijać monety w liczbie odpowiadającej zapotrzebowaniu na nią. Mimo to uważano ją za główną mennicę dla dolara handlowego, ponieważ znajdowała się na zachodnim wybrzeżu, co eliminowało potrzebę transportu monet przez cały kraj ze wschodu na zachód. Moneta została pozytywnie zaopiniowana i przyjęta na użytek przez brytyjskich wojskowych w Hongkongu.
Ze względu na większą zawartość srebra dolar handlowy był chętniej przyjmowany i używany przez chińskich kupców niż dolar meksykański.
Według amerykańskich raportów z 1876 roku moneta miała jednak problem ze zdobyciem uznania na północy Chin. W tym samym czasie do obiegu własną monetę handlową wprowadziła Japonia. Mimo to Japończycy traktowali amerykańskiego dolara handlowego jako monetę bulionową. Monetę wykorzystywali również Hindusi, którzy w mennicach w Mumbaju i Kalkucie przetapiali amerykańskie srebrne monety na potrzeby rynku wewnętrznego. Mimo że w 1890 roku Wielka Brytania wprowadziła do obiegu własną monetę handlową, to Brytyjczycy używali "Trade Dollara", podobnie jak Japończycy, jako monetę bulionową.
Prawo ustanawiające monetę w 1873 roku nadało jej status legalnego środka płatniczego w wartości do 5 dolarów amerykańskich. Uczyniono to ze względów wizerunkowych, aby wpłynęło to na renomę monety w Azji. Ustawodawcy nie przewidywali, że moneta może wejść do amerykańskiego obiegu. Pierwsze przejawy użytkowania monety przez Amerykanów były bagatelizowane ze względu na ich sporadyczność. 22 lipca 1876 roku postanowiono uchylić funkcję monety jako legalnego środka płatniczego w Stanach Zjednoczonych. W 1877 roku "Trade Dollar" stał się poważnym problemem dla rynku wewnętrznego Stanów Zjednoczonych. Przedsiębiorcy nabywali dolary handlowe po niższej cenie, ponieważ ceny srebra ciągle spadały. Następnie wypłacali przy ich pomocy pracownicze pensje w ich nominalnej wartości "Trade Dollara". Właściciele sklepów akceptowali te monety w rozliczeniach, ale po ich zaniżonej wartości. W 1877 roku w obiegu w Stanach Zjednoczonych znajdowało się ok. 11 milionów dolarów handlowych.
Aby zapobiec dalszym problemom wynikającym z dyskontowania monety, w październiku 1877 roku zawieszono wybijanie monety. Jedynie osoby, które wpłaciły wcześniej depozyt w srebrze, mogły otrzymać dolary handlowe. Presja środowisk opowiadających się za srebrnym mennictwem zmusiła władze U.S. Mint do wznowienia wybijania "Trade Dollara" w grudniu 1877 roku. Tym razem monety otrzymywały osoby, które potrafiły udowodnić, że zamawiany dolar handlowy przeznaczony będzie jedynie na eksport, a nie do użytku wewnętrznego. Sytuacja ta nie przyniosła pożądanych skutków ze względu na pojawienie się procederu wystawiania fałszywych poświadczeń. Sekretarz skarbu John Sherman nakazał 22 lutego 1878 roku ponowne wstrzymanie bicia monet na stałe. Zakaz ten był wsparty decyzją Kongresu o tym, iż srebrny dolar powinien mieć ciężar 26,72 g. Rząd Stanów Zjednoczonych wprowadził dodatkowo politykę wykupu dolarów handlowych z krajowego obiegu po kursie 1:1, ale pozwoliło to na wykup jedynie 7 689 936 sztuk monet, czyli 6 018 921 uncji srebra o wartości tylko 5 887 889 dolarów amerykańskich (wg. średniej wartości srebra w roku 1877). Według Juliana dolar handlowy w Stanach Zjednoczonych pozostawał w obiegu nawet po 1900 roku.
W 1879 roku podczas posiedzenia komisji mennictwa, wag i miar Sherman nie był w stanie podać liczby monet będących w obiegu w Stanach Zjednoczonych. Stwierdzono, że wszystkie dolary handlowe, które znajdowały się wówczas w obiegu wewnętrznym, weszły do obiegu w momencie, kiedy moneta nie była już legalnym środkiem płatniczym i miała wyłącznie wartość bulionową.
Według Yeomana emisje z lat 1884–1885 były nieznane przed 1908 rokiem. Co więcej, w latach 1879–1883 miały miejsce emisje wyłącznie kolekcjonerskie.
Opis monety.
Awers.
Na awersie monety znajduje się siedząca na związanej beli bawełny personifikacja wolności, tzw. "Miss Liberty". Pod bawełną, na szarfie, znajduje się dewiza „IN GOD WE TRUST”. "Miss Liberty" zwrócona jest ku oceanowi i zachodowi, w założeniu spogląda przez Ocean Spokojny ku Chinom. W swojej lewej dłoni trzyma wstęgę z napisem „LIBERTY”, a w wyciągniętej ku zachodowi dłoni trzyma gałązkę oliwną, symbol pokoju. Za "Miss Liberty" znajduje się snopek pszenicy. Dookoła "Miss Liberty", wzdłuż otoku, trzynaście sześcioramiennych gwiazd. Na dole awersu umieszczano datę wybicia. Bowers zaznacza, że wobec siedzącej personifikacji wolności używano określenia "Seated Liberty", które było nazwą dla srebrnych dolarów z lat 1840–1873.
Rewers.
W głównym miejscu pola rewersu umieszczono orła, który w swoich szponach trzyma strzały i gałązkę oliwną. Ponad orłem, wzdłuż otoku wybito nazwę państwa „UNITED STATES OF AMERICA”, a na dole nazwę monety „TRADE DOLLAR”. Pomiędzy nazwą państwa a orłem znajduje się szarfa z mottem „E PLURIBUS UNUM”. Pod szponami orła wybito także informację o wadze i próbie srebra „420 GRAINS. 900 FINE”. Bowers podaje, że podobnego wizerunku orła użyto później w Stanach Zjednoczonych do wybijania monet o nominale 20 centów (lata 1875–1878), a także w projekcie logotypu dziennika „The New York Times”.

</doc>
<doc id="5317962" url="https://pl.wikipedia.org/wiki?curid=5317962" title="Kuciński">
Kuciński

Osoby o nazwisku Kuciński:

</doc>
<doc id="5317963" url="https://pl.wikipedia.org/wiki?curid=5317963" title="Alfabet bengalski">
Alfabet bengalski



</doc>
<doc id="5317965" url="https://pl.wikipedia.org/wiki?curid=5317965" title="Collegium Intermarium">
Collegium Intermarium

Collegium Intermarium – uczelnia utworzona 29 kwietnia 2021 z siedzibą w Warszawie, związana z Ordo Iuris oraz Fundacją Edukacja dla Wartości. Natomiast pierwszy rok akademicki na Uczelni został zainaugurowany 1 października 2021 roku.
Oferuje studia prawnicze oraz studia podyplomowe na kierunkach, które nie mają swoich odpowiedników na polskich uczelniach.
Celem uczelni jest promowanie konserwatywnych idei w Europie.
Historia.
Powstanie uczelni zostało zainaugurowane podczas konferencji naukowej z udziałem ówczesnego Ministra Edukacji i Nauki Przemysława Czarnka oraz gości z ośrodków akademickich z Polski i innych krajów Europy Środkowo-Wschodniej. Wydarzenie odbyło się 28 maja 2021 r. w Centralnej Bibliotece Rolniczej w Warszawie.
Nazwa uczelni nawiązuje do łac. "Intermarium", mającego swoje źródło w czasach Rzeczypospolitej Obojga Narodów, jako określenia dla doktryny polityki zagranicznej.
Misja i wartości.
Misją Collegium Intermarium jest edukacja oparta na klasycznych wartościach cywilizacji europejskiej: rzymskiej kulturze prawnej, greckiej filozofii i etyce chrześcijańskiej. Jej zadaniem jest stworzenie platformy międzynarodowej debaty i badań dotyczących kluczowych wyzwań społecznych, prawnych i ekonomicznych. Zarząd uczelni podkreśla, że placówka umożliwia prowadzenie wolnej, naukowej dyskusji, gdzie „niezważa się na próby cenzury oświaty”.
Władze uczelni.
Aktualne władze uczelni.
Opracowano na podstawie materiału źródłowego.
Rektorzy.
Opracowano na podstawie materiału źródłowego.
Struktura i wydziały.
Opracowano na podstawie materiału źródłowego.
Filie.
Opracowano na podstawie materiału źródłowego.
Kierunki kształcenia.
Opracowano na podstawie materiału źródłowego.
Studia jednolite magisterskie:
LL.M:
Studia podyplomowe:
Działalność studencka.
Na Uczelni funkcjonuje samorząd studencki powołany w marcu 2022 roku.
Partnerzy.
Organizacje pozarządowe.
Opracowano na podstawie materiału źródłowego.

</doc>
<doc id="5317966" url="https://pl.wikipedia.org/wiki?curid=5317966" title="Tadeusz Halawa">
Tadeusz Halawa

Tadeusz Franciszek Halawa (ur. 9 sierpnia 1925 we Lwowie, zm. 20 lipca 2016 we Wrocławiu) – polski specjalista w zakresie energetyki, prof. dr hab. inż.
Życiorys.
Obronił pracę doktorską, następnie uzyskał stopień doktora habilitowanego. 20 maja 1988 nadano mu tytuł profesora w zakresie nauk technicznych. Został zatrudniony w Instytucie Automatyki Systemów Energetycznych Sp. z o.o..
Zmarł 20 lipca 2016.

</doc>
<doc id="5317968" url="https://pl.wikipedia.org/wiki?curid=5317968" title="Tomasik">
Tomasik



</doc>
<doc id="5317969" url="https://pl.wikipedia.org/wiki?curid=5317969" title="Iwan Grave">
Iwan Grave



</doc>
<doc id="5317971" url="https://pl.wikipedia.org/wiki?curid=5317971" title="Ludomir Bienias">
Ludomir Bienias

Ludomir Zygmunt Bienias (ur. 2 maja 1924 w Łodzi, zm. 12 lipca 2022) – polski lekarz dermatolog, pułkownik, prof. dr hab.
Życiorys.
Dyplom lekarski uzyskał w 1951 na Akademii Medycznej. Obronił pracę doktorską (1962), następnie uzyskał stopień doktora habilitowanego (1971). W 1983 nadano mu tytuł profesora w zakresie nauk medycznych. Był członkiem Polskiego Towarzystwa Dermatologicznego, oraz Łódzkiego Towarzystwa Naukowego.
Zmarł w lipcu 2022.

</doc>
<doc id="5317972" url="https://pl.wikipedia.org/wiki?curid=5317972" title="Stefan Kasimir">
Stefan Kasimir

Stefan Kasimir, ps. „Kukułka” (ur. 11 sierpnia 1893 w Łuce, zm. 27 stycznia 1935) – rotmistrz Wojska Polskiego, działacz niepodległościowy.
Życiorys.
Urodził się 11 sierpnia 1893 we wsi Łuka, w ówczesnym powiecie złoczowskim Królestwa Galicji i Lodomerii, w rodzinie Mieczysława i Marii.
Ukończył sześć klas gimnazjum i średnią szkołę rolniczą. Z wykształcenia był agronomem. 15 maja 1913 wstąpił do XX Polskiej Drużyny Strzeleckiej w Złoczowie. 3 sierpnia 1914 razem z innymi członkami drużyny wstąpił do oddziałów strzeleckich. Był wykazany w IV plutonie 1. szwadronu 1 pułku ułanów. 4 kwietnia 1917 ukończył kawaleryjski kurs podoficerski w Ostrołęce z wynikiem dobrym. Był wówczas kapralem. Pozostawał w pułku do kryzysu przysięgowego (lipiec 1917). Potem wcielony do armii austro-węgierskiej, w której służył do rozbrojenia austriackiej załogi wojskowej w Krakowie.
Jako dowódca plutonu wyruszył w listopadzie 1918 w składzie Szwadronu Kadrowego 1-go pułku ułanów na odsiecz Przemyśla, po odsieczy wcielony ze swym plutonem do Grupy podpułkownika Tokarzewskiego i w jej składzie wysłany na odsiecz Lwowa. 18 marca 1919 jako podoficer byłych Legionów Polskich został mianowany z dniem 1 marca 1919 podporucznikiem kawalerii z równoczesnym przeniesieniem z I Brygady Kawalerii do 11 pułku ułanów. Wziął udział w Ukraińcami, a następnie bolszewikami. 
1 grudnia 1924 prezydent RP nadał mu stopień rotmistrza z dniem 15 sierpnia 1924 i 63. lokatą w korpusie oficerów kawalerii. Jego losy związane były z osobą generała dywizji Aleksandra Osińskiego jako szefa Administracji Armii, którego był adiutantem przybocznym, następnie inspektora szkół wojskowych, a od sierpnia 1926 inspektora armii, którego był oficerem ordynansowym. W międzyczasie był przeniesiony służbowo do Oddziału Sztabowego Ministerstwa Spraw Wojskowych. W grudniu 1931 został zwolniony z zajmowanego stanowiska w GISZ i oddany do dyspozycji dowódcy Okręgu Korpusu Nr I. W marcu 1932 został przeniesiony do 24 pułku ułanów w Kraśniku. W listopadzie tego roku został zwolniony z zajmowanego stanowiska i oddany do dyspozycji dowódcy Okręgu Korpusu Nr II, a z dniem 31 marca 1933 przeniesiony w stan spoczynku. 27 stycznia 1935 dokonał zamachu samobójczego.
W styczniu 1937 marszałek Edward Śmigły-Rydz zgodził się z wnioskiem Komisji Odznaki Pamiątkowej Generalnego Inspektora Sił Zbrojnych i w myśl § 4 Regulaminu odmówił prawa śp. rotmistrzowi Stefanowi Kasimirowi (względnie jego rodzinie) do odznaki. Przewodniczący wspomnianej komisji generał broni Kazimierz Sosnkowski opierał się na opiniach byłych szefów Biura Inspekcji GISZ, generała brygady Janusza Gąsiorowskiego i pułkownika Witolda Warthy. Pierwszy z wymienionych oficerów napisał 6 czerwca 1936 na temat śp. rotmistrza Kasimira „w czasie służby w GISZ prowadził przedsiębiorstwo dochodowe «Stróżów nocnych». Kiedy sprawa wyszła na jaw został z GISZ usunięty”. Pułkownik Wartha 15 czerwca 1935 napisał: „został – nie będąc już w GISZ – oddany do dyspozycji, ponieważ wyszła na jaw sprawa nadużycia okrągłej służbowej pieczęci GISZ do celów werbowania klienteli (przeważnie żydowskich kupców) do korzystania z usług instytucji nocnych stróży. Papierem, zaopatrzonym w taką pieczątkę, posługiwali się akwizytorzy tego przedsiębiorstwa. Rtm. Kasimir popełnił później samobójstwo”.

</doc>
<doc id="5317973" url="https://pl.wikipedia.org/wiki?curid=5317973" title="Kościół św. Jadwigi Śląskiej w Karnkowie">
Kościół św. Jadwigi Śląskiej w Karnkowie

Kościół świętej Jadwigi Ślaskiej w Karnkowie – rzymskokatolicki kościół parafialny należący do parafii pod tym samym wezwaniem (dekanat lipnowski diecezji włocławskiej).
Świątynia została wzniesiona około 1584 roku przez biskupa włocławskiego Stanisława Karnkowskiego (1520–1603), na miejscu wcześniejszej drewnianej, wymienionej w kronikach w 1506 roku. Jest to budowla barokowa, która obecną formę uzyskała dzięki przebudowie i rozbudowie, która została wykonana w 1761 roku. Kościół był wielokrotnie remontowany w latach: 1859, 1929, 1962 i 1966–1967 oraz 1992.
Obecny kościół zaplanowany jest na planie nierównego krzyża łacińskiego, który tworzą: prezbiterium, nawa, dwie kaplice boczne, wieża oraz zakrystia z bocznym aneksem. Świątynia jest orientowana (czyli usytuopwana jest na osi wschód - zachód) z małym odchyleniem prezbiterium w stronę południową. Do świątyni wchodzi się przez trzy wejścia. Główny portal jest umieszczony w fasadzie zachodniej. Boczne znajdują się w kaplicy północnej oraz w aneksie zakrystii. Budowla jest murowana, wybudowana z cegły i otynkowana (obecne otynkowanie zostało wykonane w 1992 roku). Jest ozdobiona czterema barokowymi szczytami (umieszczone są na frontowych ścianach kaplic oraz na zakończeniu nawy i prezbiterium). Od strony zachodniej do bryły świątyni przylega murowana, czworokątna wieża, w górnej części drewniana o konstrukcji słupowej z umieszczonym dachem hełmowym z latarnią. Budowla nakryta jest dachami siodłowymi, pokrytymi blachą. Zakrystię nakrywa dach pulpitowy. Do początku lat 80. XX wieku świątynia była pokryta dachówką (karpiówka). Maksymalna wysokość budowli to około 25 metrów. Wnętrze kościoła nakrywają sklepienia z 1761 lub 1859 roku. W nawie są to kolebkowo-krzyżowe, oparte na gurtach, w prezbiterium – kolebkowe z lunetami, natomiast w kaplicach kolebkowo-krzyżowe. Pod południową kaplicą znajdują się krypty grobowe Karnkowskich.

</doc>
<doc id="5317978" url="https://pl.wikipedia.org/wiki?curid=5317978" title="Monety polskie Hospodarstwa Mołdawskiego">
Monety polskie Hospodarstwa Mołdawskiego

Monety polskie Hospodarstwa Mołdawskiego – monety bite przez władców Hospodarstwa Mołdawskiego w okresie ich lennej zależności od Korony Królestwa Polskiego, ewentualnie z wykorzystaniem elementów heraldycznych lub systemowych pieniądza I Rzeczypospolitej.
Rys historyczny.
Hospodarstwo Mołdawskie powstało na początku XIV w. jako państwo lenne zależne od Królestwa Węgier. W 1387 r. we Lwowie hospodar Piotr I Muşat złożył hołd lenny Władysławowi II Jagielle i Jadwidze, co było początkiem trwającego do drugiego dziesięciolecia XVII w. związku z Koroną Królestwa Polskiego, choć zależność ta nie miała charakteru ciągłego. Mołdawia ulegała w tym okresie na przemian wpływom: polskim, węgierskim i tureckim.
Brak ciągłej zależności od Polski niekiedy prowadzi do niewłączania mennictwa tego lenna do zakresu numizmatyki polskiej, ewentualnie uznawania za polski jedynie pierwszy, w miarę ciągły, średniowieczny okres, obejmujący lata 1387–1504 (cezura 1504 związana jest z ostatnim rokiem panowania Stefana III, a nie z ustaniem formalnej zależności lennej). Od przełomu XX/XXI w. pojawiają się próby zaliczenia do polskich również niektórych monet z okresu nowożytnego Hospodarstwa, z lat 1504–1615.
Monety lenne (1387–1504).
Monety mołdawskie schyłkowego okresu średniowiecza charakteryzują się znaczą jednorodnością. Praktycznie wszystkie wybito w mennicy w Suczawie, incydentalnie w Asprokastru (Białogrodzie). Na monetach tych na jednej stronie pojawiała się głowa wołu, czyli herb hospodarstwa, a na drugiej zaś – tarcza herbowa suwerena. Legendy umieszczane na monetach zawierały imię hospodara oraz wojewody. Wg niektórych autorów, najwyraźniej związanymi z numizmatyką polskią są monety:
na których występował, samoistnie bądź w ramach kompozycji, podwójny krzyż Jagiellonów.
Identyfikacja podwójnego krzyża nie jest zadaniem prostym, gdyż występował on również powszechnie w tym okresie na monetach węgierskich. Na początku XXI w. badacze przyjmują, że węgierskimi są monety z krzyżami swobodnymi, a jagiellońskim – z krzyżami umieszczonymi na tarczach herbowych.
Mimo, że średniowieczne monety mołdawskie zaliczane są do systemu groszowego, to jednak określenie wzajemnej relacji gatunków nie jest do końca jednoznaczne. Na początku XXI w. wcześniejsze powiązania:
są uznawane za niepoprawne – wiadomo, że nie istniały dwugrosze, natomiast bito drobne monety w postaci banów.
Według badaczy rumuńskuch z początku XXI w. system monetarny Piotra I Muşata był wzorowany bezpośrednio na kwartnikach ruskich Kazimierza III Wielkiego oraz Władysława Opolczyka.
Monety nowożytne zaliczane do numizmatyki polskiej (1504–1615).
Godło dynastii jagiellońskiej pojawiało się również na monetach Bogdana III (1504–1517) i Stefana IV Stefănițy (1517–1527), którzy nie byli lennikami polskimi, ale kontynuowali wcześniejsze wzorce w swoim mennictwie.
Od panowania Bogdana III zależoność lenna od Polski miała jedynie charakter czasowy. Z tego też powodu do numizmatyki polskiej ewentualnie włączane bywają monety:
Za panowania Aleksandra IV Lǎpuşneau bito monety na wzór węgierski, czyli denary siedmiogrodzkie, na których na pięciopolowej tarczy herbowej występował podwójny krzyż. Nie ma ostatecznej pewności, czy był to krzyż węgierski, czy został on tam umieszczony w konsekwencji złożenia hołdu lennego Zygmuntowi II Augustowi w 1552 r.
Monety Jana III Srogiego oparte były na wzorcach tureckich. Miedziaki o masie 6 gramów miały legendę w alfabecie słowiańskim i datę roczną liczoną od „stworzenia świata” – 7081 (1573).
W mennictwie Jeremiego Mohyły pojawił się trojak z portretem Zygmunta III Wazy na awersie i głową wołu na rewersie. Monety te datuje się na lata 1595–1597 (być może odpowiadał za nie przybyły z Rygi mincmistrz i dzierżawca mennicy Heinrich Wulf).
Wzorce Rzeczypospolitej Obojga Narodów usiłował wprowadzić również poprzednik Jeremiego Mohyły – Stefan VIII Rǎzwan, który nie był lennikiem polskim. W czasie swojego krótkiego panowania w 1595 r. przeprowadził reformę monetarną, na podstawie której bił wzorowane na polsko-litewskich trojaki mołdawskie, naśladujące między innymi herb Przegonia podskarbiego Jana Dulskiego oraz tytulaturę Stefana Batorego.
Niezależnie od braku lennych relacji w Hospodarstwie Mołdawskim zauważalna była obecność monety napływającej z terenów państwa polskiego, która w drugiej połowie XVI w. zdominowała obrót pieniężny hospodarstwa. W przeciwnym kierunku moneta mołdawska napływała bardzo rzadko. W o wiele większej liczbie w XVII w. napływały na terytorium państwa polsko-litewskiego fałszywe monety bite w Suczawie przez hospodarów, którzy nie uważali się za lenników polskich. Fałszerstwa te były jedną z istotnych przyczyn zaburzeń obiegu pieniężnego na terytorium Rzeczypospolitej.

</doc>
<doc id="5317979" url="https://pl.wikipedia.org/wiki?curid=5317979" title="Stefan Brzeziński (inżynier)">
Stefan Brzeziński (inżynier)

Stefan Włodzimierz Brzeziński (ur. 1929, zm. 10 lipca 2022) – polski inżynier włókiennictwa, prof. dr hab.
Życiorys.
Obronił pracę doktorską, następnie uzyskał stopień doktora habilitowanego. Otrzymał tytuł profesora w zakresie nauk technicznych. Został zatrudniony na stanowisku profesora zwyczajnego w Instytucie Inżynierii Tekstyliów i Materiałów Polimerowych na Wydziale Inżynierii Włókienniczej i Ochrony Środowiska Akademii Technicznej i Humanistycznej, oraz w Instytucie Włókiennictwa.
Był pełnomocnikiem dyrektora ds. naukowo-badawczych w Instytucie Inżynierii Materiałów Włókienniczych, oraz członkiem rady naukowej w Instytucie Włókiennictwa.

</doc>
<doc id="5317980" url="https://pl.wikipedia.org/wiki?curid=5317980" title="Adam Piątkowski">
Adam Piątkowski



</doc>
<doc id="5317981" url="https://pl.wikipedia.org/wiki?curid=5317981" title="Tomasiak">
Tomasiak

Osoby o nazwisku Tomasiak:

</doc>
<doc id="5317983" url="https://pl.wikipedia.org/wiki?curid=5317983" title="Dunaj (dopływ Kamiennej)">
Dunaj (dopływ Kamiennej)

Dunaj – potok, lewobrzeżny dopływ Kamiennej o długości około 5 km.
Źródła potoku znajdują się w okolicach miejscowości Janik, uchodzi do Kamiennej we wsi Rudka pod Ostrowcem Świętokrzyskim.

</doc>
<doc id="5317985" url="https://pl.wikipedia.org/wiki?curid=5317985" title="Tomaszek">
Tomaszek

Osoby noszące nazwisko Tomaszek:

</doc>
<doc id="5317987" url="https://pl.wikipedia.org/wiki?curid=5317987" title="St. Jonsfjorden">
St. Jonsfjorden

St. Jonsfjorden – fiord położony w Ziemi Oskara II na zachodnim wybrzeżu Spitsbergenu, odnoga Forlandsundu o długości koło 21 kilometrów. Do fiordu uchodzi szereg lodowcówː od północy odpowiednio Gaffelbreen i Konowbreen, do zakończenia fiordu na północnym wschodzie wpadają łączące się Osbornebreen, Devikbreen i Vintervegen. Ponadto w rejonie fiordu występuje wiele lodowców kończących się na lądzie.

</doc>
<doc id="5317988" url="https://pl.wikipedia.org/wiki?curid=5317988" title="Yaeji">
Yaeji

Yaeji, właśc. Kathy Yaeji Lee (ur. 6 sierpnia 1993 w Nowym Yorku) – amerykańsko-koreańska piosenkarka i producentka. Tworzy głównie muzykę elektroniczną i deep house, zawierającą jej wokal w języku angielskim i koreańskim.
Biografia.
Kathy Yaeji Lee urodziła się we Flushing w nowojorskiej dzielnicy Queens. Jest jedynaczką pochodzącą z koreańskiej rodziny. W wieku 5 lat przeniosła się z Nowego Yorku do Atlanty, a następnie do Południowej Korei gdzie kontynuowała naukę. Kathy dorastała w Seulu, lecz studia zdecydowała się rozpocząć w Pittsburgu. Kierunki, jakie udało się jej studiować na przestrzeni lat to: sztuka koncepcyjna, projektowanie graficzne i humanistykę wschodnioazjatycką na uniwersytecie Carnegie Mellon. Jej początki z muzyką rozpoczęły się w momencie dołączenia do stacji radiowej WRCT uniwersytetu Carnegie Mellon, gdzie pierwszy raz przedstawiono jej muzykę elektroniczną. Nowe środowisko pozwoliło jej na stworzenie pierwszych piosenek za pomocą programu Ableton Live i otworzyło drogę do kariery DJ’a.
W momencie skończenia studiów Yaeji wróciła do Nowego Yorku, aby kontynuować swoją karierę muzyczną i rozwijać się jako producentka. Pierwszym wydanym singlem był utwór "New York 93'," który nawiązuje do miejsca i roku urodzenia artystki. Debiutancka EP’ka o tytule Yaeji ukazała się 31 marca 2017 r., dzięki wytwórni "Godmode". Producentka w 2018 r., wystąpiła na festiwalu Coachella.
W listopadzie 2017 r. Kathy wydała drugi krążek pt. "EP2," który zdobył dobre recenzje i pozwolił na zyskanie większej popularności. Piosenka "Raingurl" w 2021 r. znalazła się na playliście T Magazine New York Times – "Right Here: Asian Women Artists in the West".

</doc>
<doc id="5317989" url="https://pl.wikipedia.org/wiki?curid=5317989" title="Shailesh Vara">
Shailesh Vara

Shailesh Vara (ur. 4 września 1960 w Ugandzie) – brytyjski polityk, członek Partii Konserwatywnej, poseł do Izby Gmin z okręgu North West Cambridgeshire. Od 7 lipca 2022 zajmuje stanowisko ministra ds. Irlandii Północnej w drugim gabinecie Borisa Johnsona.
Życiorys.
Urodził się w Ugandzie w rodzinie hinduskich imigrantów z Gudźaratu. Rodzina wyemigrowała do Wielkiej Brytanii, gdy miał 4 lata. Ukończył Aylesbury Grammar School, a następnie zdobył wykształcenie prawnicze na Brunel University London.
W 2005 roku został wybrany posłem do Izby Gmin z okręgu North West Cambridgeshire. Uzyskał reelekcję w 2010, 2015, 2017 i 2019 roku.
Jako wyższy urzędnik państwowy pracował departamencie sprawiedliwości (2013–2016), Department for Work and Pensions (2015–2016) oraz w okresie od stycznia do listopada 2018 pełnił funkcję podsekratarza stanu ds. Irlandii Północnej. 7 lipca 2022 został mianowany ministrem ds. Irlandii Północnej w drugim gabinecie Borisa Johnsona, zajmował to stanowisko do 6 września 2022.
Jest żonaty, ma dwoje dzieci.

</doc>
<doc id="5317992" url="https://pl.wikipedia.org/wiki?curid=5317992" title="Tomaszewicz">
Tomaszewicz



</doc>
<doc id="5317993" url="https://pl.wikipedia.org/wiki?curid=5317993" title="Dialekty czeskie">
Dialekty czeskie

Dialekty czeskie lub dialekty czeskie właściwe"," czeska grupa dialektów (cz. "česká nářečí, česká nářeční skupina, česká nářečí v užším smyslu") – grupa dialektów języka czeskiego rozpowszechniona w zachodniej części czeskiego obszaru językowego (w historycznych Czechach). Jest to jedno z czterech tradycyjnie wyróżnianych ugrupowań dialektalnych języka czeskiego obok obok hanackiego (środkowomorawskiego), laskiego (północnomorawskiego) i morawsko-słowackiego (wschodniomorawskiego).
Dialekty czeskie charakteryzują się m.in. obecnością długich samogłosek "á", "í", "ú", dyftongów "eɪ̯", "ou̯", protetycznego "v" i ubezdźwięcznienia w grupie "sh".
Na bazie dialektów czeskich ukształtował się przede wszystkim literacki język czeski oraz język potoczny (cz. "obecná čeština"), który w Republice Czeskiej rozpowszechnił się jako język codziennej komunikacji.
Obszar użycia.
Dialekty czeskie są rozpowszechnione na terenie historycznych Czech, a dokładniej tej części, która jest zamieszkana przez miejscową ludnością czeską, z wyłączeniem obszarów zaludnionych po II wojnie światowej. Obszar ten obejmuje Kraj hradecki, liberecki, środkowoczeski, południowoczeski i pilzneński, jak również wschodnie części Kraju wysoczyńskiego i pardubickiego.
Cechy charakterystyczne.
Dialekty czeskie charakteryzują następujące cechy fonetyczne, morfologiczne i leksykalne:
Słownictwo.
Dialektalne różnice leksykalne polegają przede wszystkim na przeciwstawieniu słów czeskich właściwych wraz z zachodnimi dialektami środkowomorawskimi do pozostałych dialektów morawskich: cz. "žito" – moraw. "rež"; cz. "ves" ("vesnice") – moraw. "ďeďina"; cz. "kluk" (na południowym zachodzie "chlapec", na północnym wschodzie "hoch") – morawsko-słowacki "pachołek", laski "synek"; cz. "dělat" – laskie "robiť / robić / robič" itd.

</doc>
<doc id="5317999" url="https://pl.wikipedia.org/wiki?curid=5317999" title="Rak bakteryjny pomidora">
Rak bakteryjny pomidora

Rak bakteryjny pomidora () – bakteryjna choroba pomidora wywołana przez "Clavibacter michiganensis" subsp. "michiganensis".
Występowanie i szkodliwość.
Jest to choroba z grupy raków roślinnych. Występuje w większości rejonów uprawy pomidora ("Solanum lycopersicum") na świecie. W krajach o ciepłym klimacie występuje w uprawach polowych, w krajach o klimacie umiarkowanym występowała głównie w uprawach pod osłonami (w tunelach foliowych i szklarniach), ale z czasem rozprzestrzeniła się także na uprawy polowe. W Polsce od lat 90.XX wieku występuje zarówno pod osłonami, jak i w uprawach polowych.
Jest to choroba systemiczna atakująca całą roślinę. Prowadzi do więdnięcia, a następnie zamierania roślin. Jest bardzo zakaźna i łatwo może przeobrazić się w epidemię powodująca 20–70% strat plonu. Wywołująca ją bakteria jest organizmem kwarantannowym.
Objawy.
Najbardziej typowy objaw to więdnięcie pomidorów nasilające się przy niskiej wilgotności względnej i wysokiej temperaturze powietrza. Dość często obejmuje jedną tylko stronę pędu. Na brzegach listków pojawia się nekroza, brzegi listków zwijają się i więdną. U młodych roślin więdnięcie może być gwałtowne, u starszych trwa dłużej, ale ostatecznie całe rośliny więdną, powierzchnia owoców staje się marmurkowata, przestają się rozwijać i cała roślina ginie. Gdy więdnięcie obejmuje jedną tylko stronę pędu, często na liściach pojawiają się początkowo wodniste, a później nekrotyczne plamki, a wkrótce potem na łodygach smugowate przebarwienia. Jeśli bakterie przedostaną się z naczyń do tkanki parenchymatycznej, to w miejscu przebarwień pojawia się śluzowaty, żółtawy wyciek zawierający bakterie. Roślina broni się wytwarzając kallus, co w efekcie prowadzi do powstania w tym miejscu zrakowaceń.
Na poprzecznym przekroju porażonych łodyg pomidora widoczne są przebarwione na żółtobrązowo wiązki przewodzące. Tkanka w węzłach jest miękka, co różni tę chorobę od fuzaryjnego więdnięcia pomidora i werticiliozy. Czasami przebarwione wiązki otoczone są zbrunatniałymi komórkami miękiszu drewna. W miarę rozwoju choroby porażone wiązki oddzielają się od skórki, zaś pomiędzy korą pierwotną i walcem osiowym powstają puste przestrzenie.
Objawy na owocach są dwojakiego rodzaju. Jeśli bakterie dostaną się do owoców przez szypułki, wówczas wewnątrz owoców powstają początkowo żółte, potem brązowe przebarwienia naczyń i miąższu wokół pestek. Podobne żółte przebarwienia mogą być widoczne także na przekroju szypułki. Jeśli bakterie wraz z kroplami wody dostaną się na powierzchnię owoców, wówczas na ich powierzchni tworzą się małe, białe plamki.. W miarę rozwoju powiększają się do średnicy 3–6 mm, ich środek nabrzmiewa i zmienia barwę na ciemnobrązową. Są to tzw. „ptasie oczka”; ciemnobrązowe z białą obwódką. W Polsce ten typ zakażenia jest rzadki
Epidemiologia.
Najważniejszym źródłem infekcji są zakażone nasiona. Znajdujące się na ich okrywie nasiennej i na przyschniętych resztkach miąższu bakterie mogą przetrwać 8-12 miesięcy. Stwierdzono obecność bakterii także w zarodkach nasion, ale nie wiadomo, czy one są także źródłem infekcji.. Ponadto bakterie mogą przetrwać w glebie na resztkach roślin oraz na podporach i sznurkach służących do prowadzenia pomidorów. W sterylnej glebie bakterie mogą przetrwać do 18 miesięcy, a w suchych fragmentach roślin do dwóch lat.
Do pomidora bakterie wnikają głównie przez uszkodzenia powstałe w trakcie zabiegów pielęgnacyjnych, podczas uszczykiwania pędów, przywiązywaniu pomidorów do sznurków czy podpór, albo podczas zbioru owoców. Może dojść do infekcji także przez korzenie, najczęściej podczas wysadzania rozsady. Doświadczalnie stwierdzono, że bakterie są zdolne infekować zdrowe i nieuszkodzone korzenie (np. podczas uprawy hydroponicznej). Bakterie rozprzestrzeniają się podczas nawadniania roślin, szczególnie gdy odbywa się to po zabiegach pielęgnacyjnych poprzez deszczowanie.
Ochrona.
Ponieważ "Clavibacter michiganensis" subsp. "michiganensis" jest organizmem kwarantannowym, obowiązuje przestrzeganie zasad jego zwalczania ściśle uregulowanych przepisami fitosanitarnymi. Najważniejsze jest używanie do siewu zdrowych nasion. Aby pozbyć się z nich bakterii, są one poddawane dezynfekcji kwasem solnym podczas ich wydobywania z owoców. Zamiast kwasu solnego można też stosować termiczne odkażanie w wodzie o temperaturze 52 °C przez 20 min. Wszystkie używane do uprawy pomidorów skrzynki, doniczki, tyczki, oraz narzędzia powinny być pomiędzy kolejnymi uprawami zdezynfekowane albo termicznie, albo roztworem podchlorynu sodu. Gdy pojawią się pierwsze objawy choroby, pobiera się próbki roślin do badań laboratoryjnych, albo profilaktycznie usuwa porażone rośliny. Należy przy tym uważać, by nie doszło do kontaktu z sąsiednimi roślinami. Przy uprawie na wełnie mineralnej wskazane jest usunięcie całej maty wraz z innymi, jeszcze zdrowo wyglądającymi roślinami. Zaleca się kropelkowe, indywidualne podlewanie każdej rośliny oddzielnie, by nie dochodziło do kontaktu między nimi.

</doc>
<doc id="5318000" url="https://pl.wikipedia.org/wiki?curid=5318000" title="Asier Martínez">
Asier Martínez

Asier Martínez (ur. 22 kwietnia 2000) – hiszpański lekkoatleta specjalizujący się w biegach płotkarskich.
Półfinalista mistrzostw Europy U20 w Borås (2019). W 2021 zajął 4. miejsce podczas halowych mistrzostw Europy w Chorzowie oraz triumfował na młodzieżowych mistrzostwach Starego Kontynentu w Tallinnie. Szósty zawodnik igrzysk olimpijskich w Tokio (2021).
Na początku 2022 zajął 4. miejsce na halowym czempionacie globu w Belgradzie. W tym samym roku stanął na najniższym stopniu podium mistrzostw świata w Eugene oraz zdobył w Monachium tytuł mistrza Europy.
Złoty medalista mistrzostw Hiszpanii oraz reprezentant kraju na drużynowych mistrzostwach Europy i w meczach międzypaństwowych.

</doc>
<doc id="5318002" url="https://pl.wikipedia.org/wiki?curid=5318002" title="Asier Martinez">
Asier Martinez



</doc>
<doc id="5318015" url="https://pl.wikipedia.org/wiki?curid=5318015" title="Kucińska">
Kucińska



</doc>
<doc id="5318017" url="https://pl.wikipedia.org/wiki?curid=5318017" title="Język kirikiri">
Język kirikiri

Język kirikiri (a. kiri-kiri), także kirira – język papuaski używany w prowincji Papua w Indonezji, we wsi Wafuka (dystrykt Kirihi, kabupaten Waropen).
Według danych z 1982 roku mówi nim 250 osób. Jego użytkownicy posługują się także językiem malajskim papuaskim. W pobliskich miejscowościach Doufo i Poira współistnieje z językami edopi i fayu. Dzieli się na dwa dialekty: kirikiri właściwy i faia (słabo poznany).
Jest językiem tonalnym. Należy do rodziny języków Równiny Jezior.
Opracowano słownik tego języka.

</doc>
<doc id="5318019" url="https://pl.wikipedia.org/wiki?curid=5318019" title="Język kirira">
Język kirira



</doc>
<doc id="5318020" url="https://pl.wikipedia.org/wiki?curid=5318020" title="Język kiri-kiri">
Język kiri-kiri



</doc>
<doc id="5318021" url="https://pl.wikipedia.org/wiki?curid=5318021" title="Język sudate">
Język sudate



</doc>
<doc id="5318023" url="https://pl.wikipedia.org/wiki?curid=5318023" title="Abraham Aakre">
Abraham Aakre

Abraham Aakre (ur. 11 października 1874 roku w Drangedal, zm. 6 października 1948) – norweski polityk, poseł Stortingu w latach 1934–1936.
Historia.
Aakre urodził się w rolniczej rodzinie w Drangedal w Norwegii. Jego rodzicami byli Gunder Gundersen Aakre i Karen Jensine Aakre. W 1934 roku, reprezentując Partie Pracy został wybrany do Stortingu, którego był członkiem do 1936 roku. W latach 1919 - 1920 oraz od 1925 do 1931 pełnił funkcję burmistrza Halden.

</doc>
<doc id="5318025" url="https://pl.wikipedia.org/wiki?curid=5318025" title="Alexander Ogando">
Alexander Ogando

Alexander Ogando (ur. 3 maja 2000) – dominikański lekkoatleta specjalizujący się w biegach sprinterskich.
W 2021 zdobył złoty medal w biegu na 200 metrów podczas młodzieżowych mistrzostw Ameryki Środkowej, Północnej i Karaibów. W tym samym roku zdobył wicemistrzostwo olimpijskie w sztafecie 4 × 400 metrów.
W 2022 sięgnął po dwa złota i srebro czempionatu ibero-amerykańskiego oraz zdobył złoto mistrzostw świata w Eugene w sztafecie mieszanej.
Złoty medalista mistrzostw Dominikany.

</doc>
<doc id="5318028" url="https://pl.wikipedia.org/wiki?curid=5318028" title="Niccolò di Giovanni Fiorentino">
Niccolò di Giovanni Fiorentino

Niccolò di Giovanni Fiorentino, znany także jako Nikola Firentinac oraz Niccolò Fiorentino (ur. 1418, zm. 1506 w Szybeniku) – rzeźbiarz i architekt pochodzący z prawdopodobnie z Toskanii, tworzący w okresie renesansu. Jego dzieła można znaleźć w Wenecji, Szybenik]u oraz Trogirze.
Historia.
Początki twórczości.
Urodził się w 1418 roku. Źródła chorwackie sugerują, że pochodził z okolic Florencji. Wtedy prawdopodobnie zapoznał się z dziełami Donatella, nie wykluczone że z nim współpracował. Świadczy o tym styl i ikonografia jego pierwszych prac.
W 1457 roku pracował jako rzeźbiarz w Wenecji. Z tego roku pochodzi nagrobek doży Francesco Foscariego, znajdujący się w kościele Santa Maria Gloriosa dei Frari. W tym okresie stworzył też między innymi: nagrobek Vittorego Capelli, znajdujący się w kościele Sant’Elena w Wenecji oraz rzeźby umieszczone na łuku Arco Foscari w Pałacu Dożów.
Okres chorwacki.
W 1468 roku został sprowadzony do Trogiru, gdzie wraz z Andreą Alessim wzniósł oraz udekorował kaplicę św. Jana z Trogiru znajdującą się w katedrze św. Wawrzyńca. Jest ona uznawana za jego najważniejsze dzieło. Kaplica ta cechuje się wyjątkową harmonią rzeźbiarsko-architektoniczną. Artyści pracowali wspólnie nad naprawą kolumn dzwonnicy katedry w Splicie oraz nad kamiennym portalem dla kościoła Santa Maria należącego do augustianów na wyspach Tremiti. Kontrakt ten opiewał na 708 dukatów.
W 1475 roku przejął nadzór nad budową katedry w Szybeniku po zmarłym Juraju Dalmatinacu. Skończył budowę wnętrza świątyni oraz kopuły i nadał kościołowi bardziej renesansowy wygląd. 
Zmarł prawdopodobnie w Szybeniku ok. 1506 roku.

</doc>
<doc id="5318031" url="https://pl.wikipedia.org/wiki?curid=5318031" title="Julio Rodríguez (ur. 1990)">
Julio Rodríguez (ur. 1990)

Julio César Rodríguez Giménez (ur. 5 grudnia 1990 w Asunción) – paragwajski piłkarz występujący na pozycji środkowego napastnika, obecnie bez klubu. Wychowanek Defensa y Justicia. W swojej karierze grał w Defensa y Justicia, AD Berazategui, Dorados Sinaloa, Club Tijuana, Godoy Cruz Mendoza, Unión Santa Fe, Arsenal Sarandí, Club Almagro, Deportivo Capiatá, Zirə FK i Sabah FK.

</doc>
<doc id="5318032" url="https://pl.wikipedia.org/wiki?curid=5318032" title="Goytatom Gebreselassie">
Goytatom Gebreselassie



</doc>
<doc id="5318035" url="https://pl.wikipedia.org/wiki?curid=5318035" title="Sára Bejlek">
Sára Bejlek

Sára Bejlek (ur. 31 stycznia 2006 w Hrušovanach nad Jevišovkou) – czeska tenisistka, mistrzyni juniorskiego French Open 2022 w grze podwójnej.
Kariera tenisowa.
W karierze wygrała cztery singlowe oraz jeden deblowy turniej rangi ITF. 30 stycznia 2023 zajmowała najwyższe miejsce w rankingu singlowym WTA Tour – 162. pozycję, natomiast 1 sierpnia 2022 osiągnęła najwyższą lokatę w deblu – 671. miejsce.
W 2022 roku w parze z Lucie Havlíčkovą wygrała podczas French Open w grze podwójnej dziewcząt. W meczu finałowym pokonały debel Nikola Bartůňková–Céline Naef 6:3, 6:3.
Historia występów wielkoszlemowych.
Występy w grze mieszanej.
Sára Bejlek nigdy nie startowała w rozgrywkach gry mieszanej podczas turniejów wielkoszlemowych.

</doc>
<doc id="5318036" url="https://pl.wikipedia.org/wiki?curid=5318036" title="Dialekty języka czeskiego">
Dialekty języka czeskiego

Dialekty czeskie to mówione formy języka czeskiego, używane na niektórych obszarach Czech. Poszczególne dialekty są w większości wzajemnie zrozumiałe. Pod wpływem mediów i ogólnoczeskiego języka potocznego różnice między dialektami się zacierają.
Przejście między dialektami czeskim i słowackim jest płynne, tworzą one kontinuum dialektalne.
Dialekty języka czeskiego można podzielić na cztery grupy:
przy czym ten ostatni z uwagi na cechy fonetyczne i morfologiczne jest szczególnie bliski dialektom słowackim i często jest do nich zaliczany
Obszar przygraniczny, zamieszkiwany przed 1945 rokiem głównie przez Niemców, nie posiada własnych dialektów. Wysiedlona ludność niemiecka została zastąpiona przez Czechów z różnych regionów i na skutek kontaktu użytkowników różnych dialektów, zostały one w dużej mierze wyparte przez czeszczyznę literacką.

</doc>
<doc id="5318039" url="https://pl.wikipedia.org/wiki?curid=5318039" title="Wolanka (dopływ Kamiennej)">
Wolanka (dopływ Kamiennej)

Wolanka – struga, lewobrzeżny dopływ Kamiennej o długości 15,78 km.
Źródła potoku znajdują się w Puszczy Iłżeckiej, nieopodal wsi Kotłowacz. Następnie przepływa przez miejscowość Sienno, po czym uchodzi do Kamiennej w Bałtowie.

</doc>
<doc id="5318040" url="https://pl.wikipedia.org/wiki?curid=5318040" title="Katedra św. Łucji w Kolombo">
Katedra św. Łucji w Kolombo

Katedra św. Łucji (syng. කොටහේන ශාන්ත ලුසියා, tam. புனித லூசியா பேராலயம்) – rzymskokatolicka archikatedra znajdująca się w lankijskim mieście Kolombo, w dzielnicy Kotahena. Siedziba archidiecezji Kolombo.
Historia.
Pierwsza informacja o kościele katolickim na Sri Lance pochodzi z 1779, wzmiankowany jest jako drewniana budowla zadaszona liśćmi palmowymi, na wzgórzu Kotahena. Budowę murowanego kościoła rozpoczęto w 1782, przewodniczył jej ks. Cosmo Antonio. W 1820 opiekę nad kościołem powierzono filipinom. W 1836 w kościele pochowano misjonarza, ks. Monteira c’e Setuvela.
14 sierpnia 1837 ks. Vincente de Rozario został ustanowiony pierwszym wikariuszem apostolskim Cejlonu, a kościół św. Łucji wyniesiono do godności katedry.
W 1838 przy katedrze założono Kolegium św. Benedykta, od 1868 pod opieką księży lasalianów.
W 1872 rozpoczęto starania o budowę większej świątyni. 18 sierpnia 1873 rozpoczęto prace rozbiórkowe. Budowę nowego kościoła wstrzymano w 1877 z powodu braku funduszy. Prace wznowiono w 1880 a pierwszy etap budowy skończono 19 maja 1881. W 1887 katedra została w pełni ukończona i konsekrowana przez bpa Christophera Bonjeana. W 1918 wzniesiono budynek Kolegium św. Łucji.
Podczas nalotu japońskiego w 1942 na kopule kościoła pojawiło się pęknięcie. Naprawa odbyła się w 1957.

</doc>
<doc id="5318048" url="https://pl.wikipedia.org/wiki?curid=5318048" title="Eva Lys">
Eva Lys

Eva Lys (ur. 12 stycznia 2002 w Kijowie) – niemiecka tenisistka.
Życie prywatne.
Urodziła się w Kijowie. Jej ojciec to były tenisista, który reprezentował Ukrainę w Pucharze Davisa, a następnie został trenerem w Hamburgu. Jej starsza siostra, Lisa Matviyenko, również została profesjonalną tenisistką. Eva Lys uczęszczała do szkoły "Sportgymnasium Alter Teichweg" w Hamburgu.
Kariera tenisowa.
W karierze wygrała trzy singlowe turnieje rangi ITF. 20 marca 2023 zajmowała najwyższe miejsce w rankingu singlowym WTA Tour – 115. pozycję, natomiast 21 listopada 2022 osiągnęła najwyższą lokatę w deblu – 768. miejsce.

</doc>
<doc id="5318050" url="https://pl.wikipedia.org/wiki?curid=5318050" title="Anatolie Nosatîi">
Anatolie Nosatîi

Anatolie Nosatîi (ur. 12 września 1972 w Kiszyniowie) – mołdawski wojskowy i dyplomata, od 2021 minister obrony.
Życiorys.
W 1990 ukończył średnią szkołę wojskową im. Michaiła Frunzego w Kiszyniowie, następnie w latach 1990–1994 kształcił się w instytucie wojskowym w Odessie. W 2012 uzyskał magisterium w National War College w ramach National Defense University w Waszyngtonie, kształcił się także na kursach wojskowych w Stanach Zjednoczonych. Nieprzerwanie od 1994 służył w Siłach Zbrojnych Republiki Mołdawii, w 2002 doszedł do stanowiska komendanta jednego z batalionów. Od 2005 związany ze sztabem generalnym mołdawskich sił zbrojnych, w którym był zastępcą dowódcy sił szybkiego reagowania i brygady, zastępcą szefa wojsk lądowych (2009–2010), kierownikiem dyrektoriatów ds. planowania strategicznego (2010–2011) i operacji (2012–2014). W latach 2014–2018 oficer ds. militarnych przy Departamencie Operacji Pokojowych Organizacji Narodów Zjednoczonych, następnie ponownie od 2018 do 2020 kierownik dyrektoriatu ds. operacji w sztabie generalnym. Uczestniczył w misjach pokojowych ONZ oraz w dwóch misjach humanitarnych w Iraku, za co został uhonorowany mołdawskim medalem „Credință Patriei” i Orderem Zasługi Wojskowej, a także Brązową Gwiazdą.
6 sierpnia 2021 (jako bezpartyjny) objął stanowisko ministra edukacji i nauki w rządzie Natalii Gavrilițy.

</doc>
<doc id="5318056" url="https://pl.wikipedia.org/wiki?curid=5318056" title="Iwajło Markow">
Iwajło Markow

Iwajło Borisławow Markow (, ur. 5 czerwca 1997 w Sofii) – bułgarski piłkarz grający na pozycji środkowego lub prawego obrońcy w polskim klubie Podbeskidzie Bielsko-Biała. Wychowanek Sławii Sofia. W swojej karierze grał w Sławii Sofia, FK Sliwniszkach Geroj, Łokomotiwie Płowdiw, Carskim Seło Sofia, Dunawie Ruse i Hapoelu Hadera.

</doc>
<doc id="5318065" url="https://pl.wikipedia.org/wiki?curid=5318065" title="Mistrzostwa Świata w Narciarstwie Alpejskim 1978 – slalom gigant kobiet">
Mistrzostwa Świata w Narciarstwie Alpejskim 1978 – slalom gigant kobiet

Slalom gigant kobiet na 25. Mistrzostwach Świata w Narciarstwie Alpejskim został rozegrany 4 lutego 1978 roku, na trasie Horn. Tytułu sprzed dwóch lat nie obroniła Kanadyjka Kathy Kreiner, która tym razem zajęła 21. miejsce. Nową mistrzynią świata została Maria Epple z RFN, drugie miejsce zajęła Lise-Marie Morerod ze Szwajcarii, a brązowy medal zdobyła Austriaczka Annemarie Moser-Pröll.
W zawodach wystartowało 76 zawodniczek, z których 65 ukończyło rywalizację.
Wyniki.
"Lista niepełna."

</doc>
<doc id="5318068" url="https://pl.wikipedia.org/wiki?curid=5318068" title="Lycoris Recoil">
Lycoris Recoil

 – japoński projekt multimedialny stworzony przez Spider Lily (Kadokawa Corporation, Dentsu i Aniplex) oraz Asaurę. Telewizyjny serial anime wyprodukowany przez studio A-1 Pictures był emitowany od lipca do września 2022.
Fabuła.
Takina Inoue, pewna siebie licealistka pracująca jako agentka Direct Attack, kobiecej grupy zabójczyń i szpiegów znanych jako „Lycoris” wysyłanych w celu eliminacji przestępców i terrorystów w Tokio, zostaje ukarana przez swoich przełożonych za niesubordynację i przeniesiona do pracy pod „elitarną” agentką Chisato Nishikigi w jednym z oddziałów agencji, która działa pod przykrywką kawiarni o nazwie „LycoReco”. Początkowo zrażona niefrasobliwą naturą Chisato i zwyczajem nieśmiercionośnego pokonywania wrogów, Takina musi nauczyć się, jak dogadywać się ze swoją nową partnerką, jeśli ma mieć jakąkolwiek nadzieję na powrót na swoje poprzednie stanowisko.
Anime.
Seria została zapowiedziana w grudniu 2021. Serial został wyprodukowany przez A-1 Pictures i wyreżyserowany przez Shingo Adachiego. Za scenariusz odpowiada Asaura, postacie zaprojektował Imigimuru, natomiast muzykę skomponował Shūhei Mutsuki. Anime było emitowane od 2 lipca do 24 września 2022 w stacjach Tokyo MX, GYT, GTV i BS11. Motywem otwierającym jest „Alive” w wykonaniu ClariS, zaś kończącym autorstwa Sayuri.
11 lutego 2023 ogłoszono nowy projekt związany z anime.
Manga.
Adaptacja w formie mangi autorstwa Yasunoriego Bizena ukazuje się od 5 września 2022 w magazynie „Gekkan Comic Flapper” wydawnictwa Media Factory.
Light novel.
Spin-off w formie light novel, zatytułowany "Lycoris Recoil: Ordinary Days", autorstwa Asaury został wydany 9 września 2022 nakładem wydawnictwa ASCII Media Works pod imprintem Dengeki Bunko.

</doc>
<doc id="5318069" url="https://pl.wikipedia.org/wiki?curid=5318069" title="Tkaczenko">
Tkaczenko

Osoby o nazwisku Tkaczenko:

</doc>
<doc id="5318071" url="https://pl.wikipedia.org/wiki?curid=5318071" title="Przedsiębiorstwo Połowów Dalekomorskich i Usług Rybackich „Gryf”">
Przedsiębiorstwo Połowów Dalekomorskich i Usług Rybackich „Gryf”

Przedsiębiorstwo Połowów Dalekomorskich i Usług Rybackich „Gryf” – szczecińskie państwowe przedsiębiorstwo armatorskie prowadzące własną flotą dalekomorskich statków rybackich połowy ryb oraz ich solenie lub mrożenie na statkach, a na terenie portu prowadzące produkcję wyrobów rybnych i konserw rybnych, ich składowanie oraz spedycję na rynek krajowy i na eksport.
Historia.
PPDiUR „Gryf” zostało utworzone na podstawie zarządzenia nr 85 ministra żeglugi z dnia 19 kwietnia 1957 roku, jako trzecie w kraju państwowe przedsiębiorstwo połowów dalekomorskich. Przedsiębiorstwem kierowała kadra przejęta ze zlikwidowanego w tym czasie Centralnego Zarządu Rybołówstwa Morskiego. Zadaniem przedsiębiorstwa było prowadzenie połowów ryb morskich i ich zabezpieczenie przed zepsuciem oraz transport ich do kraju, a także obsługa zaopatrzeniowa i transportowa polskich dalekomorskich statków rybackich łowiących na Morzu Północnym. W kwietniu 1960 roku na podstawie zarządzenia nr 47 ministra żeglugi i gospodarki wodnej ze struktury przedsiębiorstwa wyłączono statki bazy rybołówstwa dalekomorskiego i przekazano je do powstającego przedsiębiorstwa Dalekomorskie Bazy Rybackie. Kolejna reorganizacja przedsiębiorstwa nastąpiła w 1962 roku na podstawie zarządzenia nr 151 ministra żeglugi z 31 grudnia 1961 r., gdy przejęto Zakłady Rybne w Szczecinie i utworzono w przedsiębiorstwie strukturę wielozakładową. Tym samym zakres działalności przedsiębiorstwa uległ znacznym zmianom, gdyż firma nie świadczyła już usług zaopatrzeniowych i transportowych na łowiskach dla dalekomorskiej floty rybackiej, a jednocześnie rozszerzyła swoją działalność o przetwórstwo właściwe ryb, jak i produkcję konserw. W 1970 roku nastąpiła jeszcze jedna reorganizacja, gdy w skład PPDiUR „Gryf” włączono ponownie zadania dotyczące obsługi transportowej i zaopatrzeniowej polskiej dalekomorskiej floty rybackiej na podstawie kolejnego zarządzenia nr 94 ministra żeglugi z dnia 1 stycznia 1970 r., którym zlikwidowano przedsiębiorstwo Dalekomorskie Bazy Rybackie, a zadania tego przedsiębiorstwa wraz ze statkami i ich załogami przekazano do PPDiUR „Gryf”. Po upływie następnych niecałych pięciu lat zarządzeniem nr 45 ministra handlu zagranicznego i gospodarki morskiej dnia 22 czerwca 1975 r. Pion Floty Pomocniczej PPDiUR „Gryf” wraz ze statkami bazami, statkami transportowymi i chłodnicowcami rybołówstwa oraz ich załogami przekazano do nowo utworzonego Przedsiębiorstwa Przemysłowo-Usługowego Rybołówstwa Morskiego „Transocean”. W 1985 roku PPDiUR „Gryf” przejął przylegające do nabrzeża Bułgarskiego tereny i obiekty po byłych Zakładach Mięsnych, zarządzając od tego momentu całym 10 km nabrzeżem w porcie rybackim w Szczecinie.
Już w końcu lat 60. rozpoczął się trwający kilkanaście lat proces niekorzystnych zmian w swobodnym dotąd dostępie do szelfowych łowisk, na których łowiły statki rybackie przedsiębiorstwa. Zgodnie z zasadą wolności mórz dostęp do wydajnych łowisk położonych na szelfach państw przybrzeżnych był przez lata dostępny dla statków rybackich wszystkich bander, z wyjątkiem wąskich 3- albo 12-milowych pasów wód terytorialnych. W tamtym czasie tylko kilka państw ogłosiło swoje 200-milowe morskie strefy ekonomiczne (Argentyna, Ekwador, Chile) albo 100-milowe strefy zastrzeżone dla narodowego rybołówstwa (Cejlon, Ghana, Peru, Nigeria, Indie). Jednak to obowiązujące wiele lat prawo wolności mórz i swobodnego dostępu do łowisk szelfowych, wobec zauważalnych pierwszych objawów przełowienia na łowiskach, coraz częściej było kwestionowane przez państwa przybrzeżne, które zaczęły ograniczać działalność połowową obcych statków rybackich na przylegających do ich wybrzeży łowiskach i wprowadzać jednostronnie narodowe 200-milowe strefy ekonomiczne wyłączone ze swobodnego rybołówstwa dla statków innych bander. Na początku dotyczyło to łowisk europejskich Morza Północnego, potem Zachodniego Atlantyku, Georges Bank, łowisk arktycznych Labradoru i Nowej Fundlandii, Zachodniej Grenlandii oraz łowisk w rejonie Falklandów, a także Morza Beringa i Morza Ochockiego na Pacyfiku. Na początku lat 80. ten proces zawłaszczenia łowisk został zakończony i usankcjonowany prawnie konwencjami międzynarodowymi. Odtąd na wszystkich łowiskach szelfowych połowy w 200-milowych strefach ekonomicznych były możliwe tylko pod warunkiem uzyskania zgody na odłowienie określonych kwot połowowych albo założenia spółek rybackich z miejscowymi firmami czy też wykupienia dość drogich licencji połowowych, co znacznie obniżało rentowność działalności połowowej przedsiębiorstwa. Na te procesy nałożyły się jeszcze dodatkowo trudności lat dziewięćdziesiątych występujące w krajowej gospodarce narodowej, co doprowadziło do załamania się rentowności przedsiębiorstwa i w efekcie marcu 1991 roku dyrekcja PPDiUR „Gryf” wystąpiła do Ministerstwa Transportu i Gospodarki Morskiej z propozycją podziału przedsiębiorstwa na 3 niezależne od siebie firmy. Wniosek został zaakceptowany i zarządzeniem nr 232 ministra z 17 października 1991 roku nastąpił podział firmy na trzy niezależne przedsiębiorstwa państwowe: Przedsiębiorstwo Połowów Dalekomorskich i Usług Rybackich „Gryf”, Przedsiębiorstwo Przemysłu Spożywczego „Gryfryb” i Przedsiębiorstwo Produkcyjno-Usługowe „Port Rybacki Gryf”. W nowej strukturze organizacyjnej i własnościowej PPDiUR „Gryf” rozpoczął działalność w 1992 roku, jednak pogłębiające się trudności z dostępem do wydajnych łowisk, coraz niższa rentowność działalności połowowej na bardzo odległych od portów krajowych łowiskach i ciągle rosnące koszty zakupu licencji połowowych oraz wzrastający coraz bardziej koszt utrzymania w gotowości technicznej starzejących się statków rybackich, jak i trudności na rynku krajowym z uzyskaniem kredytów obrotowych spowodowało skumulowanie się trudności ekonomicznych do tego stopnia, że w 2000 roku firma utraciła płynność finansową i dyrekcja z poparciem Rady Pracowniczej złożyła wniosek do organu założycielskiego o postawienie PPDiUR „Gryf” w stan likwidacji. Proces likwidacji trwał do około 2004 roku, gdyż były duże trudności ze zbyciem statków. Z trzech przedsiębiorstw utworzonych w 1992 roku, po podzieleniu PPDiUR „Gryf”, przetrwało tylko Przedsiębiorstwo Produkcyjno-Usługowe Port Rybacki „Gryf”, które w 2001 roku przekształciło się w spółkę z o.o., a w 2014 roku z tej spółki wydzielono nową niezależną spółkę z o.o. o nazwie „Gryf Nieruchomości”. W 2016 roku spółka z o.o. PPU Port Rybacki „Gryf” zmieniła nazwę na Centrum Logistyczne „GRYF” Sp. z o.o.
Działalność przedsiębiorstwa.
Przedsiębiorstwo rozpoczęło działalność z dniem 1 maja 1957 roku, a jego statki rybackie na pierwsze połowy na Morzu Północnym wypłynęły wiosną 1958 roku odławiając do końca tego roku 5827 ton śledzia i dostarczając statkami bazami na łowiska zaopatrzenie i odbierając złowioną rybę przez statki wszystkich polskich armatorów rybackich oraz transportując ją do kraju. W 1970 roku złowiono już 73 360 ton ryb i wyprodukowano 3600 ton konserw i wyrobów rybnych. W 1990 roku złowiono 140 000 ton ryb własnymi statkami i skupiono w morzu ze statków rybackich innych bander oraz zamrożono 30 000 ton ryb, a także wyprodukowano 42 000 ton wyrobów rybnych.
Statki dalekomorskie.
Przedsiębiorstwo w 1958 roku przejęło od PPDiUR „Dalmor” w Gdyni statki bazy rybołówstwa dalekomorskiego (m/s/Morską Wolę, m/s Kaszuby i łącznikowiec m/s Jastarnię) wraz z ich załogami, a od PPDiUR „Odra” w Świnoujściu przejęło w latach 1958–1960 wraz z załogami 53 lugrotrawlery typu B-11 i B-17, 3 lugry oraz 18 trawlerów parowych typu B-14.
Przejęte lugry budowane jeszcze w latach trzydziestych były już statkami zupełnie wyeksploatowanymi, gdyż miały za sobą 20-letni okres eksploatacji, a stosunkowo nowsze, bo zbudowane w krajowych stoczniach w latach 1951–1957 lugrotrawlery typu B-11 i B-17 (popularnie nazywane „ptaszkami” lub” kulikami”), które były budowane w celu prowadzenia połowów ryb zarówno holowanymi włokami, jak i dryfującymi pławnicami, okazały się statkami niezbyt udanymi, z uwagi na stosunkowo małą ich stateczność, jak i niezadawalające zdolności połowowe. W drugiej połowie lat 60. przedsiębiorstwo rozpoczęło proces modernizacji swojej floty łowczej i stopniowo wycofywało z eksploatacji nieefektywne i nierentowne w eksploatacji lugry oraz lugrotrawlery, z których 20 przeznaczono na złom, 14 sprzedano za granicę, a pozostałe przekazano na inne cele.
Jednocześnie zamawiano w krajowych stoczniach nowoczesną flotę dużych i uprzemysłowionych trawlerów zamrażalni typu B-23, typu B-29 i B-29s, a następnie trawlerów przetwórni typu B-418/III, typu B-89, typu B-407 i typu B-672 co umożliwiło prowadzenie połowów na łowiskach Północnego Atlantyku, na łowiskach szelfu Zachodniej Afryki, a w następnych latach na łowiskach wokół wysp Falklandzkich oraz łowiskach Pacyfiku na Morzu Beringa i Morzu Ochockim.
Jednak brak perspektyw na zapewnienie stabilnego dostępu do wydajnych łowisk powodował, że w ostatnich latach działalności PPDiUR „Gryf” budżet państwa, z którego dotychczas finansowano zakupy statków rybackich w polskich stoczniach, nie był skłonny zlecać budowy nowych statków i w efekcie następowało starzenie się floty, której średni wiek w 1999 roku określano już na 21,5 roku.
Stan floty PPDiUR „Gryf” w kolejnych dziesięcioleciach przedstawia poniższe zestawienie
Typy eksploatowanych przez PPDiUR” Gryf” statków rybackich oraz statków obsługi rybołówstwa zostały przedstawione na poniższych planszach.
Organizacja przedsiębiorstwa.
Struktura organizacyjna przedsiębiorstwa od początku jego powstania nie była stabilna i ulegała wraz z upływem lat wielokrotnym zmianom, wynikającym z kolejnych zarządzeń ministerstwa. W pierwszym okresie działalności przedsiębiorstwo było zorganizowane w formie dużych wydziałów podlegających pionom floty pomocniczej, połowów, przetwórstwa wstępnego i pionu technicznego. W 1960 roku nastąpiła zmiana organizacji przedsiębiorstwa, gdy zadanie obsługi polskich dalekomorskich statków rybackich przejęło przedsiębiorstwo Dalekomorskie Bazy Rybackie wraz ze statkami i załogami floty pomocniczej. Przedsiębiorstwo zorganizowało w tym czasie swój Armatorski Ośrodek Remontowy i odpowiednio go wyposażyło, w którym przez wiele lat we własnym zakresie przeprowadzano remonty statków łowczych, w tym prawie wszystkie remonty międzyrejsowe statków oraz około połowy remontów rocznych. W 1962 roku utworzono w przedsiębiorstwie strukturę wielozakładową po przejęciu Zakładów Rybnych w Szczecinie, które włączono w strukturę PPDiUR „Gryf” jako Zakład Produkcji Konserw, obok istniejących już Zakładu Połowów i Zakładu Przetwórstwa Wstępnego. W latach 1970 i 1975 nastąpiły kolejne dwie reorganizacje, gdy PPDiUR „Gryf” najpierw ponownie przejął zadanie obsługi transportowej i zaopatrzeniowej polskiej dalekomorskiej floty rybackiej, a po upływie następnych niecałych pięciu lat zadanie to przekazał, tym razem już na stałe, nowo utworzonemu przedsiębiorstwu Przemysłowo-Usługowemu Rybołówstwa Morskiego „Transocean”, które przejęło wraz z załogami dość już rozbudowaną tym czasie ilościowo flotę pomocniczą rybołówstwa morskiego, na którą składały się dwa nowe statki bazy, trzy statki chłodniowce oraz jeden łącznikowiec. W tej strukturze organizacyjnej PPDiUR „Gryf” już bez większych istotnych zmian, poza połączeniem Zakładu Połowów z Zakładem Przetwórstwa Wstępnego co nastąpiło w latach 80., funkcjonował do końca 1991 roku, gdy to wydzielono z niego 3 niezależne od siebie przedsiębiorstwa państwowe. Powstał wtedy w nowej formie organizacyjnej PPDiUR „Gryf”, którego zadaniem było wyłącznie prowadzenie połowów swoimi statkami rybackimi, a pozostały majątek i zadania przejęły dwa nowo utworzone państwowe firmy: Przedsiębiorstwo Przemysłu Spożywczego „Gryfryb” i Przedsiębiorstwo Produkcyjno-Usługowe „Port Rybacki Gryf”. W nowej strukturze organizacyjnej PPDiUR „Gryf” prowadził połowy ryb do końca 2000 roku, gdy to wskutek narastających z roku na rok strat ponoszonych na działalności połowowej i braku możliwości uzyskana kredytu na spłatę zobowiązań finansowych postawiony został w marcu 2001 roku w stan likwidacji.
Siedziba.
Przedsiębiorstwo kilkakrotnie zmieniało swoją siedzibę zarządu. Pierwotnie pion zarządu mieścił się w budynku na Wałach Chrobrego, gdzie obecnie mieści się Akademia Morska. Po paru latach przeniesiono się do Czerwonego Ratusza na Placu Batorego 4, następnie w 1991 roku przeniesiono się na ulicę Władysława IV, a w 1994 roku przeniesiono się do budynku byłego Domu Rybaka przy ulicy Małopolskiej.
Piony eksploatacji statków, przetwórstwa wstępnego oraz przeładunków portowych od początku zlokalizowano na przejętej od Zarządu Portu w Szczecinie części nabrzeża Bułgarskiego, przy którym stały wówczas zrujnowane cztery budynki administracyjne oraz zniszczone kompletnie dwie hale magazynowe. Budynki i hale magazynowe oraz częściowo wypalony budynek Domu Rybaka wyremontowano, zbudowano drogi i bocznicę kolejową oraz place składowe, a z czasem przejęto po zlikwidowanych Zakładach Mięsnych pozostałą część nabrzeża Bułgarskiego dysponując od tego momentu 10 km linią nadbrzeża, na którym wybudowano nową chłodnię w której można jednorazowo składować 9 tys. ton ryb mrożonych. Przedsiębiorstwo dysponowało terenem o powierzchni 18,5 ha, a ponadto dzierżawiło przez wiele lat od Zarządu Portu budynek magazynowy przy nabrzeżu Rumuńskim oraz eksploatowało nabrzeża Mak i Oko, gdzie wybudowano chłodnię na 2 tys. ton ryb mrożonych, a w budynkach przy ulicy Dębogórskiej produkowano kilkadziesiąt rodzajów konserw rybnych, w tym także popularną konserwę rybną o nazwie paprykarz szczeciński.

</doc>
<doc id="5318073" url="https://pl.wikipedia.org/wiki?curid=5318073" title="Krawczenko">
Krawczenko



</doc>
<doc id="5318080" url="https://pl.wikipedia.org/wiki?curid=5318080" title="Anri Okita">
Anri Okita

 – brytyjsko-japońska piosenkarka, autorka tekstów piosenek, była aktorka pornograficzna.
Wczesne lata życia.
Urodziła się w Birmingham. W wieku ośmiu lat przeprowadziła się z rodzicami do Japonii. W wieku nastoletnim zaczęła oglądać filmy erotyczne i w tym czasie duży wpływ i wywarła na niej Saori Hara, japońska aktorka erotyczna. Następnie wróciła do Anglii, aby studiować tam historię sztuki. W trakcie studiów rozpoczęła karierę w modelingu.
Kariera aktorska.
Okita zaczęła swoją karierę w japońskim przemyśle pornograficznym w wieku 24 lat. Początkowo była związana z wytwórnią S1 No. 1 Style. Ze względu na swój wygląd zyskała niezwykle szybko popularność w Azji wschodniej i południowo-wschodniej, a potem także w USA i Europie. W 2011 roku została uznana przez portal poświęcony filmom erotycznym Internet Adult Film Database za najlepszą debiutantkę w azjatyckim przemyśle porno.
W październiku 2012 przyjęła sceniczny pseudonim Akane Mizuki. Współpracowała z takimi wytwórniami jak: Wanz Factory, Moodyz czy Fitch.
Wystąpiła na galach AVN Adult Entertainment Expo w 2015 oraz AVN Award w 2016.
W 2016 ogłosiła zaprzestanie działalności w branży pornograficznej.
Obecność w kulturze.
Po zakończeniu kariery w branży filmów dla dorosłych Okita nadal cieszyła się dużą popularnością w Japonii. W 2011 wystąpiła w kilku odcinkach japońskiego telewizyjnego reality show Garo Makai Seneki. W 2016 przystąpiła do japońskiego formacji j-pop Ebisu Muscats. W połowie 2017 Okita opuściła zespół z zamiarem rozpoczęcia kariery solowej. W październiku 2017 wypuściła swój pierwszy album "Gorilla". Album został sprzedany w ponad 20 tysiącach egzemplarzy i był obecny na azjatyckich listach notowań, podobnie jak jej single "Liar" czy "Cat walk". Wystąpiła w komedii "Naked ambition 2" oraz thrillerze "Diamond Dogs".
Posiada swój kanał na YouTube, na którym prezentuje treści dotyczące rysunku i szkicowania.
W 2021, chcąc zerwać z dawną przeszłością, poprosiła producentów swoich dawnych filmów o stopniowe wycofywanie filmów z jej udziałem, ze sprzedaży oraz oficjalnych stron producentów, co spotkało się z nieprzychylną reakcją ze strony fanów.
Życie osobiste.
W grudniu 2017 poślubiła japońskiego biznesmena. W kwietniu 2018 roku para doczekała się córki. 
Wieloletnią przyjaciółką Okity jest Hitomi Tanaka, inna japońska gwiazda porno, którą poznała będąc w branży.

</doc>
<doc id="5318081" url="https://pl.wikipedia.org/wiki?curid=5318081" title="Lyss (ujednoznacznienie)">
Lyss (ujednoznacznienie)

Szwajcaria:
Inne:

</doc>
<doc id="5318083" url="https://pl.wikipedia.org/wiki?curid=5318083" title="Magdalena Marcinkowska">
Magdalena Marcinkowska

Magdalena Maria Marcinkowska – polska prawniczka i urzędniczka, od 2020 Stała Przedstawicielka RP przy UNESCO w Paryżu.
Życiorys.
W 2016 uzyskała na Uniwersytecie Gdańskim doktorat w zakresie prawa międzynarodowego na podstawie napisanej pod kierunkiem Kamila Zeidlera dysertacji "Wpływ prawa międzynarodowego na kształtowanie polityki kulturalnej Polski w zakresie ochrony dziedzictwa kultury". Specjalizuje się w międzynarodowym prawie ochrony dziedzictwa kultury.
Pracowała w Narodowym Instytucie Dziedzictwa oraz jako zastępczyni dyrektora Departamentu Ochrony Zabytków w Ministerstwie Kultury i Dziedzictwa Narodowego. Od września 2020 Stała Przedstawicielka RP przy UNESCO w Paryżu.

</doc>
<doc id="5318084" url="https://pl.wikipedia.org/wiki?curid=5318084" title="Drugi rząd Kai Kallas">
Drugi rząd Kai Kallas

Drugi rząd Kai Kallas – rząd Republiki Estońskiej funkcjonujący od 18 lipca 2022.
Po wyborach parlamentarnych w 2019 powstał drugi rząd Jüriego Ratasa tworzony przez Estońską Partię Centrum, Estońską Konserwatywną Partię Ludową i partię Isamaa. W styczniu 2021 został zastąpiony przez gabinet, który powołała koalicja Estońskiej Partii Reform (RE) i centrystów. Na jego czele stanęła Kaja Kallas, liderka pierwszej z tych formacji.
W czerwcu 2022 na wniosek premier ministrowie z Estońskiej Partii Centrum zostali odwołani. Jej ugrupowanie doprowadziło następnie do zawiązania nowej koalicji z udziałem partii Isamaa i Partii Socjaldemokratycznej (SDE). W konsekwencji 14 lipca 2022 rząd podał się do dymisji, a tego samego dnia prezydent Alar Karis powierzył Kai Kallas misję sformowania nowego gabinetu. Następnego dnia parlament większością 52 głosów zatwierdził ją na urzędzie premiera. Nowy rząd rozpoczął funkcjonowanie 18 lipca 2022 po zaprzysiężeniu jego członków.

</doc>
<doc id="5318085" url="https://pl.wikipedia.org/wiki?curid=5318085" title="Brüttelen">
Brüttelen

Brüttelen (fr. "Bretiège") – gmina (niem. "Einwohnergemeinde") w Szwajcarii, w kantonie Berno, w regionie administracyjnym Seeland, w okręgu Seeland.
Demografia.
W Brüttelen mieszkają 582 osoby. W 2020 roku 20,6% populacji gminy stanowiły osoby urodzone poza Szwajcarią.

</doc>
<doc id="5318087" url="https://pl.wikipedia.org/wiki?curid=5318087" title="Bruettelen">
Bruettelen



</doc>
<doc id="5318088" url="https://pl.wikipedia.org/wiki?curid=5318088" title="Bretiège">
Bretiège



</doc>
<doc id="5318090" url="https://pl.wikipedia.org/wiki?curid=5318090" title="Sawczenko">
Sawczenko

Wybrane osoby o tym nazwisku:

</doc>
<doc id="5318093" url="https://pl.wikipedia.org/wiki?curid=5318093" title="Terrazza Martini Tower">
Terrazza Martini Tower



</doc>
<doc id="5318095" url="https://pl.wikipedia.org/wiki?curid=5318095" title="Kennedy Simon">
Kennedy Simon

Kennedy Simon (ur. 12 lutego 2000) – amerykańska lekkoatletka specjalizująca się w biegach sprinterskich.
Brązowa medalistka mistrzostwa świata w Eugene w sztafecie mieszanej 4 × 400 metrów (2022).
Stawała na podium mistrzostw NCAA.

</doc>
<doc id="5318097" url="https://pl.wikipedia.org/wiki?curid=5318097" title="Büetigen">
Büetigen

Büetigen – gmina (niem. "Einwohnergemeinde") w Szwajcarii, w kantonie Berno, w regionie administracyjnym Seeland, w okręgu Seeland.
Demografia.
W Büetigen mieszkają 894 osoby. W 2020 roku 8,6% populacji gminy stanowiły osoby urodzone poza Szwajcarią.
Transport.
Przez teren gminy przebiega droga główna nr 22.

</doc>
<doc id="5318098" url="https://pl.wikipedia.org/wiki?curid=5318098" title="Bueetigen">
Bueetigen



</doc>
<doc id="5318099" url="https://pl.wikipedia.org/wiki?curid=5318099" title="Wiktorija Listunowa">
Wiktorija Listunowa

Wiktorija Wiktorowna Listunowa (; ur. 12 maja 2005 r. w Moskwie) – rosyjska gimnastyczka, mistrzyni Igrzysk Olimpijskich w Tokio, mistrzyni Europy w wieloboju indywidualnym z 2021 roku, trzykrotna mistrzyni i czterokrotna medalistka Mistrzostw świata juniorek, dwukrotna medalistka Pucharu świata oraz sześciokrotna mistrzyni Rosji.
Życie prywatne.
Listunowa urodziła się 12 maja 2005 roku w Moskwie, stolicy Rosji.
W kwietniu 2018, pojawiła się w rosyjskim talent show "Blue Bird".
18 marca 2022, Listunowa wzięła udział w marszu propagującym inwazję Rosji na Ukrainę.
Kariera.
2018.
W marcu 2018 roku, Listunowa zadebiutowała w rangach juniorek podczas międzynarodowych zawodów Gymnix w Montrealu, gdzie zdobyła trzy medale - brąz w wieloboju indywidualnym, złoto w ćwiczeniach wolnych i srebro w ćwiczeniach na poręczach. Zajęła również 8. miejsce w skoku i 6. na równoważni. Trzy miesiące później, wygrała trzy tytuły podczas Mistrzostw Rosji juniorek - w wieloboju indywidualnym, ćwiczeniach wolnych i ćwiczeniach na poręczach. Zdobyła również srebro w skoku i brąz na równoważni.
Pod koniec roku, Listunowa wystąpiła w Pucharze Woronina, gdzie zajęła wygrała srebrne medale w wieloboju indywidualnym i ćwiczeniach wolnych, brąz w skoku oraz zajęła 4. miejsce w ćwiczeniach na poręczach.
2019.
Listunowa startowała w Pucharze Jesolo, gdzie pomogła kadrze Rosji zdobyć drużynowe złoto, pokonując tym samym Amerykanki. W finałach na przyrządach zdobyła złote medale w ćwiczeniach wolnych i ćwiczeniach na równoważni oraz srebro w skoku. W maju, zajęła 2. miejsce w wieloboju indywidualnym podczas Mistrzostw Rosji oraz wygrała złoto w ćwiczeniach wolnych, srebro w skoku i brąz na równoważni.
Pod koniec czerwca, Listunowa wzięła udział w 1. Mistrzostwach świata juniorek w węgierskim mieście Győr. W konkurencji drużynowej, Rosjanki zajęły pierwsze miejsce, pokonując tym samym kadrę Chin o ponad dwa punkty. W finałach indywidualnych, Wiktorija zdobyła złote medale w wieloboju i ćwiczeniach wolnych oraz srebro na poręczach asymetrycznych. Zajęła również 8. miejsce w skoku.
W lipcu, wygrała złote medale w wieloboju drużynowym i indywidualnym podczas Olimpijskiego Festiwalu Młodzieży Europy w Baku. W finałach na przyrządach, zdobyła kolejne trzy złote medale w skoku, ćwiczeniach wolnych i ćwiczeniach na poręczach oraz zajęła 7. miejsce na równoważni.
W listopadzie, Listunowa startowała w zawodach Elite Massilia we Francji, gdzie zdobyła złoto w ćwiczeniach wolnych i srebro w wieloboju indywidualnym.
2020.
Ze względu na światową pandemię wirusa COVID-19, Listunowa nie brała udziału w żadnych zawodach w roku 2020.
2021.
W marcu, Listunowa zadebiutowała w rangach seniorek podczas Mistrzostw Rosji, gdzie zdobyła swój pierwszy tytuł mistrzyni kraju w wieloboju indywidualnym, uzyskując noty 57,566 podczas pierwszego dnia zawodów oraz 56,598 w finale. Wiktorija była również jedyną gimnastyczką, która zakwalifikowała się do wszystkich czterech finałów na przyrządach, w których wygrała złoto na równoważni oraz trzy srebrne medale w skoku, ćwiczeniach wolnych i ćwiczeniach na poręczach.
Na Mistrzostwach Europy w Bazylei, Listunowa zakwalifikowała się na drugim miejscu do finału wieloboju indywidualnego, tuż za drugą Rosjanką Angieliną Mielnikową. Ze względu na to, że Wiktorija nie była częścią kadry rosyjskiej, która zdobyła kwalifikację drużynową do Letnich Igrzysk Olimpijskich 2020, jej drugie miejsce zagwarantowało Rosji dodatkowe miejsce indywidualne w Tokio. W finale wieloboju, pokonała Mielnikową i zdobyła swój pierwszy tytuł mistrzyni Europy. Listunowa została drugą gimnastyczką po Nadii Comăneci w 1975, która w swoim pierwszym roku kariery w rangach seniorek zdobyła ten prestiżowy tytuł.
W czerwcu, Listunowa wzięła udział w Pucharze Rosji. Mimo trzeciego miejsca w kwalifikacjach do wieloboju indywidualnego, świetny występ w finale zagwarantował jej tytuł mistrzyni. Zagwarantowało jej to miejsce w kadrze Rosji na Letnie Igrzyska w Tokio, razem z Mielnikową oraz Władisławą Urazową.
Igrzyska Olimpijskie w Tokio.
Listunowa reprezentowała Rosję (jako Rosyjski Komitet Olimpijski) na XXXII Letnich Igrzyskach Olimpijskich w Tokio. Podczas kwalifikacji, pomogła rosyjskiej kadrze w objęciu niespodziewanego pierwszego miejsca, pokonując tym samym Stany Zjednoczone, jednak drobne błędy sprawiły, że w konkurencjach indywidualnych zakwalifikowała się jedynie do finału ćwiczeń wolnych. Mimo upadków Mielnikowej i Urazowej na równoważni w finale wieloboju drużynowego, Rosjanki zdobyły historyczne złoto z przewagą trzech punktów nad kadrą USA. W finale ćwiczeń wolnych, Listunowa popełniła kilka błędów i doznała upadku, przez co znalazła się ostatecznie na 8. miejscu.
Ze względu na kontuzję, Listunowa nie brała udziału w Mistrzostwach świata w Kitakiusiu.
2022.
W marcu, Listunowa startowała w zawodach Pucharu świata w Dausze, gdzie zdobyła złoto na poręczach oraz brąz w skoku. Podczas zawodów, Rosja została zdyskwalifikowana ze wszelkich międzynarodowych zawodów organizowanych przez Międzynarodową Federację Gimnastyczną, ze względu na inwazję Rosji na Ukrainę, . 
W kwietniu, Listunowa wróciła do zawodów podczas Mistrzostw Rosji, gdzie zdobyła złote medale w wieloboju indywidualnym, skoku i ćwiczeniach wolnych oraz zajęła 4. miejsce na poręczach i 7. na równoważni.
W lipcu, Listunowa wzięła udział w Pucharze Rosji, gdzie zdobyła złoto w ćwiczeniach na poręczach asymetrycznych.

</doc>
<doc id="5318100" url="https://pl.wikipedia.org/wiki?curid=5318100" title="Kościół św. Antoniego z Padwy w Katowicach-Panewnikach">
Kościół św. Antoniego z Padwy w Katowicach-Panewnikach

Kościół św. Antoniego z Padwy w Katowicach-Panewnikach – rzymskokatolicki kościół parafialny parafii św. Antoniego z Padwy w Katowicach-Panewnikach, położony przy ulicy Pniewnickiej 463 w dzielnicy Ligota-Panewniki. Powstał on w budynku dawnego gasthausu przekształconego na cele religijne, a jego konsekracja nastąpiła 22 lutego 1958 roku.
Historia.
W 1958 roku ojcowie franciszkanie otrzymali budynek po dawnej restauracji Waleski Schwertfeger w Starych Panewnikach, położony przy ulicy Panewnickiej 463. W budynku tym otwarto kaplicę pod wezwaniem św. Antoniego z Padwy i dom zakonny. Zamiany dawnej restauracji na kaplicę dokonał ojciec Korneliusz Czech i zrobił to bez wymaganej zgody władz. Poświęcenie kaplicy nastąpiło 22 lutego 1958 roku. Była ona pierwotnie filią panewnickiego kościoła.
W późniejszym okresie ojciec Ksawery Moczek wraz z ojcem Damianem Szojdą i przy wsparciu wiernych ze Starych Panewnik dokonał przebudowy i odbudowy zniszczonych obiektów mieszkalnych i kaplicy. Ojciec Damian Szojda przekształcił kaplicę, nadając jej obecny styl. Po 1974 roku dawną część mieszkalną restauracji przebudowano zaś na klasztor. Przez szereg lat władze administracyjne zażądały zamknięcia kościoła klasztornego jako nielegalnego miejsca kultu. Zezwolenie na budowę dzwonnicy i kostnicy oraz zatwierdzenie już wykonanych prac odbyło się w 1986 roku.
Parafię w Starych Panewnikach z parafii panewnickiej wydzielono 22 marca 1981 roku. W II połowie lat 80. XX wieku przy kościele powstał dom katechetyczny.
Charakterystyka.
Rzymskokatolicki kościół pw. św. Antoniego z Padwy położony jest w zachodniej części Katowic przy ulicy Panewnickiej 463, w osadzie Stare Panewniki, będącej częścią dzielnicy Ligota-Panewniki. Jest to kościół parafialny parafii św. Antoniego z Padwy, będący częścią dekanatu Katowice-Panewniki. W budynku świątyni działa także klasztor franciszkanów.
Gmach ten jest przykładem adaptacji dawnego gościńca na cele religijne, podobnie jak znajdujący się w Katowicach-Załeskiej Hałdzie kościół Świętych Cyryla i Metodego zagospodarowany w hali dawnej cegielni. Charakterystycznym elementem niezbyt wysokiej świątyni jest zaś dzwonnica z krzyżem.
W prezbiterium kościoła centralnie znajduje jest ołtarz, po prawej stronie jest krzyż wykonany przez Zygmunta Binczaka, który jest namalowaną na desce kopią krzyża z Asyżu, zaś po lewej widnieje obraz przedstawiający św. Antoniego Padewskiego autorstwa Franciszka Janoszki. Tabernakulum w świątyni wykonał Anzelm Dziewior.

</doc>
<doc id="5318101" url="https://pl.wikipedia.org/wiki?curid=5318101" title="Kościół św. Antoniego z Padwy w Katowicach">
Kościół św. Antoniego z Padwy w Katowicach



</doc>
<doc id="5318102" url="https://pl.wikipedia.org/wiki?curid=5318102" title="Wyspa Wrangla (Alaska)">
Wyspa Wrangla (Alaska)

Wyspa Wrangla () – wyspa na Oceanie Spokojnym, w Archipelagu Aleksandra, w południowo-wschodniej części stanu Alaska (Stany Zjednoczone), w okręgu administracyjnym Wrangell.
Wyspa niemal w całości znajduje się w granicach lasu narodowego Tongass. W jej północnej części położone jest miasto Wrangell, a w jego sąsiedztwie lotnisko.
Na zachodzie cieśnina Zimovia Strait oddziela Wyspę Wrangla od wysp Etolin i Woronkofski Island. Na wschodzie cieśniny Eastern Passage i Blake Channel oddzielają ją od kontynentu północnoamerykańskiego.
Nazwa wyspy upamiętnia niemieckiego odkrywcę w służbie rosyjskiej, Ferdinanda von Wrangla. Odnotowana została na rosyjskich mapach hydrograficznych z 1848 roku.

</doc>
<doc id="5318104" url="https://pl.wikipedia.org/wiki?curid=5318104" title="Wrangell Island">
Wrangell Island



</doc>
<doc id="5318106" url="https://pl.wikipedia.org/wiki?curid=5318106" title="Dubowe III">
Dubowe III

Dubowe III – dawny zaścianek. Tereny, na których leżał, znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Jody.
Historia.
W czasach zaborów zaścianek w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Szarkowszczyzna.
Według Powszechnego Spisu Ludności z 1921 roku zamieszkiwały tu 3 osoby, wszystkie były wyznania staroobrzędowego i zadeklarowały białoruską przynależność narodową. Był tu 1 budynek mieszkalny. W 1931 w 1 domu zamieszkiwało 7 osób.
Wierni należeli do parafii rzymskokatolickiej i prawosławnej w Szarkowszczyźnie. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Szarkowszczyźnie.

</doc>
<doc id="5318107" url="https://pl.wikipedia.org/wiki?curid=5318107" title="Czkałowo (obwód kaliningradzki)">
Czkałowo (obwód kaliningradzki)

Czkałowo (ros. Чкалово, niem. "Enzuhnenm", 1938-1945 "Rodebach") – osiedle typu wiejskiego w Rosji, w obwodzie kaliningradzkim, w rejonie niestierowskim, zamieszkałe przez 184 osób. Wieś znajduje się nad rzeką Rakowką (dopływie Pregoły).
Historia.
24 czerwca 1874 roku w "Enzuhnen" stało się siedzibą nowego powiatu, składającego się z dziesięciu gmin wiejskich ("Ackmonienen, Bißnen, Enzuhnen, Kubillehlen, Kurplauken, Noreitschen, Schluidszen, Trakehnen, Wilken, Wirbeln" i obszaru dworskiego ("Enzuhnen"). W 1910 roku we wsi było 220 mieszkańców. 30 września 1928 roku obszar dworski włączono do gminy wiejskiej. 3 czerwca 1938 roku zmieniono nazwę wsi na "Rodebach", a nazwę gminy na "„Amtsbezirk Rodebach”". 1 stycznia 1945 roku powiat został zniesiony, a w jego miejsce powstało siedem gmin: "Bißnen, Freieneck, Lerchenborn, Rodebach, Trakehnen, Wilken i Wirbeln". 
W 1945 roku tereny te zostały zajęte przez Armię Czerwoną, a następnie weszły w skład obwodu kaliningradzkiego. W 1947 roku Rosjanie zmienili nazwę wsi na "Czkałowo" na cześć radzieckiego pilota Walerija Czkałowa. 
W latach 1947–2008 istniał Czkałowski Sielski Sowiet, w skład którego wchodziło 20 wsi. Początkowo w latach 1947–1975 siedzibą administracyjną Rady Gminy było Czkałowo, następnie w latach 1975–1988 Jasnaja Polana, w latach 1988–2008 Iljuszyno. Po rozpadzie Związku Radzieckiego gmina istniała jako Czkałowski wiejski okręg. W latach 2008–2018 wieś należała do gminy Iliuszymo. W 2018 roku gminy zlikwidowano, a tereny włączono do rejonu niestierowskiego. 
Kościół.
W 1608 roku powstała parafia Ewangelickiego Kościoła Unii Staropruskiej z wydzielonego terytorium parafii w "Pillupönen". W 1912 roku do parafii przyłączono kościół filialny w "Soginten". W czasie wojny kościół w "Rodebach" został poważnie uszkodzony.

</doc>
<doc id="5318109" url="https://pl.wikipedia.org/wiki?curid=5318109" title="Dziczki (rejon szarkowszczyński)">
Dziczki (rejon szarkowszczyński)

Dziczki – dawna kolonia. Tereny, na których leżała, znajdują się obecnie na Białorusi, w obwodzie witebskim, w rejonie szarkowszczyńskim.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 kolonia leżała w Polsce, w województwie wileńskim, w powiecie dziśnieńskim, w gminie Szarkowszczyzna.
Powszechny Spis Ludności z 1921 roku nie podał danych dotyczących miejscowości. W 1931 w 2 domach zamieszkiwało 14 osób.
Wierni należeli do parafii rzymskokatolickiej i prawosławnej w Szarkowszczyźnie. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Szarkowszczyźnie.

</doc>
<doc id="5318112" url="https://pl.wikipedia.org/wiki?curid=5318112" title="Dotzigen">
Dotzigen

Dotzigen – gmina (niem. "Einwohnergemeinde") w Szwajcarii, w kantonie Berno, w regionie administracyjnym Seeland, w okręgu Seeland. Leży nad Kanałem Nidau-Büren.
Demografia.
W Dotzigen mieszka 1 490 osób. W 2020 roku 8,9% populacji gminy stanowiły osoby urodzone poza Szwajcarią.
Transport.
Przez teren gminy przebiega droga główna nr 22.

</doc>
<doc id="5318113" url="https://pl.wikipedia.org/wiki?curid=5318113" title="Ewelinowo">
Ewelinowo

Ewelinowo – dawny zaścianek. Tereny, na których leżał, znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Jody.
Historia.
W czasach zaborów zaścianek w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim, w gminie Szarkowszczyzna.
Powszechny Spis Ludności z 1921 roku nie podał danych dotyczących miejscowości. W 1931 w 1 domu zamieszkiwało 7 osób.
Wierni należeli do parafii rzymskokatolickiej i prawosławnej w Szarkowszczyźnie. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Szarkowszczyźnie.

</doc>
<doc id="5318114" url="https://pl.wikipedia.org/wiki?curid=5318114" title="Epsach">
Epsach

Epsach – gmina (niem. "Einwohnergemeinde") w Szwajcarii, w kantonie Berno, w regionie administracyjnym Seeland, w okręgu Seeland. 
Demografia.
W Epsach mieszka 326 osób. W 2020 roku 5,8% populacji gminy stanowiły osoby urodzone poza Szwajcarią.

</doc>
<doc id="5318116" url="https://pl.wikipedia.org/wiki?curid=5318116" title="Kristjan Järvan">
Kristjan Järvan

Kristjan Järvan (ur. 10 października 1990) – estoński przedsiębiorca, menedżer i polityk, od 2022 minister przedsiębiorczości i technologii informacyjnych .
Życiorys.
Absolwent Uniwersytetu w Tartu, na którym ukończył studia z ekonomii (2014) i prawa (2017). Pracę zawodową rozpoczynał jako analityk w funduszu rozwojowym Eesti Arengufond. Później był m.in. menedżerem ds. marketingu w firmie Pocosys, a także dyrektorem zarządzającym w 3DC.io i Imortalis.
Współpracował z ugrupowaniem Isamaa, zgłosił do niego akces w lipcu 2022. W tym samym miesiącu z jego rekomendacji objął stanowisko ministra przedsiębiorczości i technologii informacyjnych w drugim rządzie Kai Kallas.

</doc>
<doc id="5318118" url="https://pl.wikipedia.org/wiki?curid=5318118" title="Mistrzostwa Świata w Narciarstwie Alpejskim 1978 – slalom kobiet">
Mistrzostwa Świata w Narciarstwie Alpejskim 1978 – slalom kobiet

Slalom kobiet na 25. Mistrzostwach Świata w Narciarstwie Alpejskim został rozegrany 3 lutego 1978 roku, na trasie Gudiberg. Tytułu sprzed dwóch lat nie obroniła Rosi Mittermaier z RFN, która wcześniej zakończyła karierę. Nową mistrzynią świata została Austriaczka Lea Sölkner, drugie miejsce zajęła Pamela Behr z RFN, a brązowy medal zdobyła kolejna reprezentantka Austrii - Monika Kaserer.
W zawodach wystartowały 74 zawodniczki, z których 42 ukończyły rywalizację.
Wyniki.
"Lista niepełna."

</doc>
<doc id="5318119" url="https://pl.wikipedia.org/wiki?curid=5318119" title="Gniłe Błota I">
Gniłe Błota I

Gniłe Błota I – dawny zaścianek. Tereny, na których leżał, znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Bildziugi.
Historia.
W czasach zaborów zaścianek w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Szarkowszczyzna.
Według Powszechnego Spisu Ludności z 1921 roku zamieszkiwało tu 27 osób, 20 było wyznania prawosławnego a 7 staroobrzędowego. Jednocześnie wszyscy mieszkańcy zadeklarowali białoruską przynależność narodową. Były tu 2 budynki mieszkalne. W 1931 w 2 domach zamieszkiwało 13 osób.
Wierni należeli do parafii prawosławnej w Szarkowszczyźnie. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Szarkowszczyźnie.

</doc>
<doc id="5318123" url="https://pl.wikipedia.org/wiki?curid=5318123" title="Peep Peterson">
Peep Peterson

Peep Peterson (ur. 29 marca 1975 w Tartu) – estoński działacz związkowy i polityk, od 2022 minister zdrowia i pracy.
Życiorys.
Absolwent szkoły Tallinna Majanduskool (1996), studiował prawo i dziennikarstwo na Uniwersytecie w Tartu. Kierował oddziałem estońskiego związku zawodowego skupiającego pracowników sektora transportowego w Tartu (1996–2000), a także sekretariatem frakcji w Riigikogu (2000–2003). W latach 2003–2013 przewodniczył zarządowi związku zawodowego pracowników sektora transportowego. Od 2013 do 2022 stał na czele Konfederacji Estońskich Związków Zawodowych.
Związany z socjaldemokratami; działał w ugrupowaniu w latach 1992–2013, powrócił do Partii Socjaldemokratycznej w 2019. W lipcu 2022 z jej rekomendacji objął stanowisko ministra zdrowia i pracy w drugim rządzie Kai Kallas.

</doc>
<doc id="5318125" url="https://pl.wikipedia.org/wiki?curid=5318125" title="Gniłe Błota II">
Gniłe Błota II

Gniłe Błota II – dawny zaścianek. Tereny, na których leżał, znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Bildziugi.
Historia.
W czasach zaborów zaścianek w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Szarkowszczyzna.
Według Powszechnego Spisu Ludności z 1921 roku zamieszkiwało tu 3 osoby, wszystkie były wyznania prawosławnego i zadeklarowały białoruską przynależność narodową. Był tu 1 budynek mieszkalny. W 1931 w 2 domach zamieszkiwało 14 osób.
Wierni należeli do parafii prawosławnej w Szarkowszczyźnie. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Szarkowszczyźnie.

</doc>
<doc id="5318126" url="https://pl.wikipedia.org/wiki?curid=5318126" title="Adam Baliński">
Adam Baliński



</doc>
<doc id="5318132" url="https://pl.wikipedia.org/wiki?curid=5318132" title="Katastrofa lotu Aerofłot 2808">
Katastrofa lotu Aerofłot 2808

Katastrofa lotu Aerofłot 2808 – wypadek lotniczy, który wydarzył się 27 sierpnia 1992 roku. Tupolew Tu-134 wykonujący lot pasażerski na linii Mineralne Wody – Donieck – Iwanowo, podczas próby lądowania uderzył w budynek znajdujący się 2,5 km od końca pasa startowego. W wyniku katastrofy, zginęły wszystkie 84 osoby przebywające na pokładzie samolotu. Śledczy ustalili, że przyczyną wypadku były błędy popełnione przez załogę i kontrolera ruchu lotniczego. 
Samolot.
Samolotem uczestniczącym w wypadku był Tupolew Tu-134 z numerem rejestracyjnym RA-65058. Feralnego dnia, kapitanem samolotu był Władimir Gruzdew, a drugim pilotem był Wasilij Gruzdew.
Katastrofa.
Załoga wystartowała z Doniecka o 21:03 czasu moskiewskiego. Nie zgłoszono żadnych problemów podczas lotu z Doniecka. O 22:27 i na wysokości lot zaczął się zniżać, gdy znajdował się około 100 km od lotniska.
Będąc w odległości 75 km od lotniska załoga skontaktowała się z kontrolerem ruchu lotniczego, który udzielił im zgody na zejście na wysokość . O 22:39:20 piloci zgłosili, że znajdują się 28 km do lotniska i są na wysokości , kiedy naprawdę znajdowali się na wysokości , przez błąd wysokościomierza. Zgodnie z instrukcją kontrolera maszyna leciała poziomo, zmniejszając prędkość lotu z 580 km/h do 525 km/h. O 22:39:40 – 25 km do lotniska kontroler zezwolił załodze na zniżanie się do i przekazał lot innemu kontrolerowi z wieży. Kiedy rozpoczęła się komunikacja z nowym kontrolerem, załoga zgłosiła, że są na wysokości 1500 m.
O 22:42 załoga otrzymała pozwolenie na zniżanie do 500 m. Samolot znajdował się wtedy ok. 3 km do lotniska i leciał z prędkością 450 km/h, nadal jednak nie miał wypuszczonego podwozia, a podczas przygotowań do lądowania nawigator zapomniał ustawić na swoim wysokościomierzu prawidłowe ciśnienie. Samolot wtedy zwolnił do 390 km/h.
O 22:42 kontroler ruchu lotniczego poinformował załogę o warunkach pogodowych m.in. widzialności 1200 metrów i umiarkowanej mgle. Podczas przygotowywania do lądowania załoga zapomniała zmniejszyć prędkości do 330 km/h i ustawić klapy na 20° a mimo to kontynuowała lądowanie. W odległości od lotniska i na wysokości nawigator dostrzegł odchylenie i poprosił kapitana o skorygowanie go, na które kapitan początkowo odmówił. Podczas zniżania na ścieżkę schodzenia na wysokości drugi pilot dokonał skorygowania odchylenia poprzez regulację statecznika poziomego; w ten sposób samolot stał się mniej stabilny.
Aby wejść na ścieżkę schodzenia, kapitan zaczął skręcać w prawo powodując, że samolot skręcił o 35°. Procedura została przeprowadzona w sposób nieskoordynowany, powodując wzrost prędkości pionowej. Gdy samolot znajdował się nad ziemią nawigator ostrzegł kapitana iż jest on przechylony o 10° w prawo od prawidłowej pozycji oraz zasugerował odejście na drugi krąg, ale został zignorowany. Podczas dyskusji nikt nie zauważył iż samolot zniżył się i przechylił się w prawo o kolejne 10°.
Samolot uderzył w drzewo a następnie w kilka ceglanych budynków. Nikt na ziemi nie zginął, ale wszyscy 84 pasażerowie i załoga zginęli w katastrofie.
Dochodzenie.
Dochodzenie wykazało, że nie było żadnych problemów mechanicznych z samym samolotem, dopóki się nie rozbił.
Podstawową przyczyną wypadku była decyzja kapitana o kontynuowaniu trasy przy nieodpowiednich parametrach do lądowania.
Kontroler ruchu lotniczego również złamał wytyczne lotnicze, nie powiadamiając załogi o zboczeniach z kursu.

</doc>
<doc id="5318134" url="https://pl.wikipedia.org/wiki?curid=5318134" title="Górne (rejon szarkowszczyński)">
Górne (rejon szarkowszczyński)

Górne – dawna kolonia. Tereny, na których leżała, znajdują się obecnie na Białorusi, w obwodzie witebskim, w rejonie szarkowszczyńskim.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 kolonia leżała w Polsce, w województwie wileńskim, w powiecie dziśnieńskim, w gminie Szarkowszczyzna.
Powszechny Spis Ludności z 1921 roku nie podał danych dotyczących miejscowości. W 1931 w 1 domu zamieszkiwało 6 osób.
Wierni należeli do parafii prawosławnej w Szarkowszczyźnie. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Szarkowszczyźnie.

</doc>
<doc id="5318138" url="https://pl.wikipedia.org/wiki?curid=5318138" title="South Fulton (Georgia)">
South Fulton (Georgia)

South Fulton – miasto w Stanach Zjednoczonych, w stanie Georgia, w hrabstwie Fulton. Jest częścią obszaru metropolitalnego Atlanty i znajduje się ok. 30 km na południowy zachód od centrum Atlanty. Według spisu w 2020 roku liczy 107,4 tys. mieszkańców. 
South Fulton stało się miastem w 2017 roku przez głosowanie. Uzyskało tytuł „najczarniejszego miasta w USA” wśród miast o populacji powyżej 100 tys. osób, a według spisu ludności z 2020 r. prawie 92% jego mieszkańców to Afroamerykanie lub osoby czarnoskóre.

</doc>
<doc id="5318139" url="https://pl.wikipedia.org/wiki?curid=5318139" title="Lea Danilson-Järg">
Lea Danilson-Järg

Lea Danilson-Järg (ur. 27 listopada 1977 w Tallinnie) – estońska polityk, urzędniczka i dziennikarka, od 2022 minister sprawiedliwości.
Życiorys.
W 2002 ukończyła zarządzanie administracyjne na Uniwersytecie Technicznym w Tallinnie. Pracowała jako doradczyni rektora uczelni Sisekaitseakadeemia, specjalistka w Bibliotece Narodowej Estonii i analityk w organizacji pozarządowej Eesti Sündimusuuringud. W latach 2018–2019 i 2021–2022 zatrudniona w AS Postimees Grupp jako wydawczyni strony poświęconej polityce populacyjnej. Między tymi okresami kierowała departamentem polityki ludnościowej i rodzinnej w ministerstwie spraw wewnętrznych.
W latach 1998–2004 należała do Umiarkowanych. W 2022 zgłosiła akces do ugrupowania Isamaa. W lipcu tegoż roku z jego rekomendacji objęła stanowisko ministra sprawiedliwości w drugim rządzie Kai Kallas.

</doc>
<doc id="5318140" url="https://pl.wikipedia.org/wiki?curid=5318140" title="Letniak">
Letniak



</doc>
<doc id="5318141" url="https://pl.wikipedia.org/wiki?curid=5318141" title="Górki (rejon szarkowszczyński)">
Górki (rejon szarkowszczyński)

Górki (; ) – wieś na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Dawniej używana nazwa – Góry.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark a następnie kolonia leżała w Polsce, w województwie wileńskim, w powiecie dziśnieńskim, w gminie Szarkowszczyzna.
Według Powszechnego Spisu Ludności z 1921 roku zamieszkiwały tu 37 osób, 24 było wyznania rzymskokatolickiego, 13 prawosławnego. Jednocześnie 1 mieszkaniec zadeklarował polską, 36 białoruską przynależność narodową. Było tu 6 budynków mieszkalnych. W 1931 w 6 domach zamieszkiwało 35 osób.
Wierni należeli do parafii rzymskokatolickiej w Zalesiu i prawosławnej w Szarkowszczyźnie. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Szarkowszczyźnie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.
Do 2004 roku w składzie sielsowietu Ruczaj.

</doc>
<doc id="5318144" url="https://pl.wikipedia.org/wiki?curid=5318144" title="Rebeca Andrade">
Rebeca Andrade

Rebeca Rodrigues de Andrade (ur. 8 maja 1999 w Guarulhos, São Paulo) – brazylijska gimnastyczka, mistrzyni i dwukrotna medalistka XXXII Igrzysk Olimpijskich w Tokio, mistrzyni i dwukrotna medalistka Mistrzostw świata z 2021 roku, wielokrotna medalistka Pucharu świata, czterokrotna mistrzyni panamerykańska, wielokrotna mistrzyni Brazylii.
W 2021 roku, została pierwszą kobietą w dyscyplinie gimnastyki sportowej, która zdobyła medal na Letnich Igrzyskach Olimpijskich i zarazem pierwszą, która otrzymała tytuł mistrzyni olimpijskiej.
Życie osobiste.
Andrade urodziła się 8 maja 1999 w Guarulhos, São Paulo, Brazylii. Jej matka, Rosa pracowała jako sprzątaczka, wychowując ósemkę dzieci, aby opłacić treningi gimnastyczne Rebeki. W wieku 9 lat, przeprowadziła się do Rio de Janeiro, aby trenować w klubie Flamengo.
Po występie na Letnich Igrzyskach Olimpijskich w Tokio, Andrade zyskała ogromną popularność w Brazylii. W październiku 2021 roku, pojawiła się na okładce magazynu Vogue Brasil oraz zdobyła prestiżową nagrodę Prêmio Brasil Olímpico dla najlepszej brazylijskiej sportsmenki roku.
Kariera juniorska.
Andrade zadebiutowała w rangach juniorek podczas Mistrzostw panamerykańskich w 2012 roku, gdzie pomogła kadrze Brazylii w zdobyciu srebrnego medalu. W konkurencjach indywidualnych, zdobyła złote medale w wieloboju, skoku i ćwiczeniach wolnych oraz brąz na równoważni. Podczas Mistrzostw Ameryki Południowej juniorek w Cochabamba, Andrade wygrała złoto zarówno w wieloboju indywidualnym, jak i drużynowym.
W 2013 roku kadra Brazylii po raz kolejny wygrała wielobój drużynowy na Mistrzostwach Ameryki Południowej, podczas gdy Andrade zdobyła złote medale w skoku i ćwiczeniach na poręczach, srebro na równoważni oraz brąz w wieloboju indywidualnym. W listopadzie, Rebeca wzięła udział w Gimnazjadzie w stolicy Brazylii, gdzie zdobyła srebro w wieloboju drużynowym oraz brąz w wieloboju indywidualnym. W finałach na przyrządach, wygrała złoto w skoku i zajęła 6. miejsce w ćwiczeniach wolnych.
Na początku 2014 roku Andrade wystąpiła w zawodach WOGA Classic w Plano, gdzie zdobyła złoto w wieloboju indywidualnym, skoku i na poręczach, srebro w wieloboju drużynowym oraz dwa brązowe medale na równoważni i w ćwiczeniach wolnych. Podczas Mistrzostw Ameryki Południowej, Rebeca wygrała trzy złote i trzy srebrne medale. Andrade została wybrana na reprezentantkę kraju na Letnich Igrzyskach Olimpijskich w Nankin, jednak zrezygnowała z powodu kontuzji.
Kariera seniorska.
Andrade dołączyła do rangi seniorek w 2015 roku, debiutując podczas Pucharu świata w Lublanie, gdzie zdobyła brązowy medal w ćwiczeniach na poręczach. Podczas kolejnych zawodów z tej serii w São Paulo, wygrała srebrny medal w skoku i zajęła 7. miejsce na poręczach.
W czerwcu Andrade doznała kontuzji wzięzadła krzyżowego przedniego, przez co zmuszona była do wycofania się zarówno z Igrzysk Panamerykańskich, jak i Mistrzostw świata.
Po powrocie do zawodów w 2016 roku Andrade zdobyła pięć medali w serii zawodów Pucharu świata oraz pomogła kadrze Brazylii w kwalifikacji do Letnich Igrzysk Olimpijskich w Rio, podczas których zajęła 8. miejsce w wieloboju drużynowym oraz 11. miejsce w wieloboju indywidualnym.
Po Igrzyskach w Rio Andrade miała kilka prób powrotu do formy, jednak dwie kolejne kontuzje więzadła krzyżowego przedniego w 2017 i 2018 roku, uniemożliwiły jej start w wielu ważnych zawodach.
Przełomowym momentem w karierze Andrade okazał się być dopiero rok 2021. Po rezygnacji Simone Biles z konkurencji wieloboju indywidualnego kobiet podczas Letnich Igrzysk Olimpijskich w Tokio, Rebeca zakwalifikowała się do finału z najwyższym wynikiem, jednak błędy w finale podczas ćwiczeń wolnych sprawiły, że ostatecznie uplasowała się na 2. miejscu za Amerykanką Sunisą Lee. W finale skoku, Andrade zdobyła swój pierwszy tytuł oraz drugi medal olimpijski w karierze. Kilka miesięcy później, została mistrzynią świata w skoku oraz wygrała srebrny medal w ćwiczeniach na poręczach.

</doc>
<doc id="5318147" url="https://pl.wikipedia.org/wiki?curid=5318147" title="Piret Hartman">
Piret Hartman

Piret Hartman (ur. 10 sierpnia 1981) – estońska polityk i urzędniczka, od 2022 minister kultury.
Życiorys.
Absolwentka agroekonomii na Estońskim Uniwersytecie Rolniczym (2003). W 2006 ukończyła na tej samej uczelni (działającej wówczas pod nazwą Estoński Uniwersytet Przyrodniczy) studia z ekonomii i przedsiębiorczości. W 2022 uzyskała dyplom z transformacji cyfrowej przedsiębiorstw na Uniwersytecie Technicznym w Tallinnie. Była wiceprzewodniczącą i przewodniczącą rady zrzeszenia estońskich studentów, wchodziła w skład rady Estońskiego Instytutu Filmowego. W latach 2004–2010 należała do Estońskiego Związku Ludowego, w 2012 wstąpiła do Partii Socjaldemokratycznej. Była etatową działaczką partyjną, pracowała we frakcjach poselskich swoich ugrupowań. W latach 2015–2016 pełniła funkcję doradczyni ministra kultury Indreka Saara, następnie do 2022 w resorcie kultury kierowała działem do spraw różnorodności kulturowej. W latach 2021–2022 przewodniczyła radzie zajmującej się integracją fundacji Integratsiooni Sihtasutus.
W lipcu 2022 objęła stanowisko ministra kultury w drugim rządzie Kai Kallas.

</doc>
<doc id="5318149" url="https://pl.wikipedia.org/wiki?curid=5318149" title="Serchów (ujednoznacznienie)">
Serchów (ujednoznacznienie)



</doc>
<doc id="5318150" url="https://pl.wikipedia.org/wiki?curid=5318150" title="Amis">
Amis

Amis () – rodzaj starożytnego greckiego naczynia ceramicznego, nocnik.
Na szeregu greckich wazach z V w. p.n.e. ukazane zostały małe dzieci na nocnikach. Jeden kompletny taki nocnik i kilka fragmentarycznych, datowanych na VII w. p.n.e., zostało znalezionych podczas wykopalisk na ateńskiej agorze.
Naczynie składa się z górnej części w kształcie bębna opartego na dolnej kielichowej podstawie. Wierzch górnego bębna ma duży wylew o gładkiej krawędzi. W ścianie bębna znajduje się duży otwór, przez który wystawały nogi siedzącego w środku dziecka. Podstawa ma otwór na wierzchniej stronie, na którym sadzano dziecko.
Pierwsze nocniki trafiły do Aten z Sybaris.

</doc>
<doc id="5318151" url="https://pl.wikipedia.org/wiki?curid=5318151" title="Agata Wdowiak">
Agata Wdowiak

Agata Wdowiak (ur. 8 października 1996 w Łodzi) – polska modelka, Miss Polski 2021.
Życiorys.
Urodziła się w Łodzi. Ukończyła szkołę muzyczną I i II stopnia w klasie fortepianu. Jest absolwentką studiów w zakresie geomonitoringu oraz zarządzania biznesem. Skończyła także kurs ratownictwa WOPR. W lipcu 2021 została Miss Ziemi Łódzkiej. 
W sierpniu 2021, w wieku 24 lat została Miss Polski 2021. W grudniu tego samego roku wzięła udział w konkursie Miss Universe.
W lipcu 2022 reprezentowała Polskę w konkursie Miss Supranational 2022, gdzie znalazła się w gronie 12 finalistek oraz została wybrana Najpiękniejszą Europejką.

</doc>
<doc id="5318153" url="https://pl.wikipedia.org/wiki?curid=5318153" title="Bondar">
Bondar

Osoby o nazwisku Bondar:
Planetoidy:

</doc>
<doc id="5318156" url="https://pl.wikipedia.org/wiki?curid=5318156" title="Madis Kallas">
Madis Kallas

Madis Kallas (ur. 22 kwietnia 1981) – estoński polityk, samorządowiec i sportowiec, od 2022 minister środowiska.
Życiorys.
Trenował dziesięciobój i siedmiobój lekkoatletyczny. Startował m.in. na Letniej Uniwersjadzie w 2005 i na Mistrzostwach Europy w Lekkoatletyce w 2006, zdobywał mistrzostwo Estonii. Ukończył studia z wychowania fizycznego na Uniwersytecie Tallińskim (2004). Wszedł w skład zarządu estońskiego związku lekkoatletyki. Od 2010 związany z samorządem lokalnym. Był radnym prowincji Sarema (2010–2013), zastępcą burmistrza (2013–2015) i burmistrzem (2015–2017) miasta Kuressaare. W latach 2017–2020 i 2021–2022 kierował administracją gminy obejmującej powierzchnię wyspy Sarema. Między tymi okresami zarządzał projektem związanym z przeciwdziałaniem wirusowi COVID-19, prowadzonym przez fundusz ubezpieczeń zdrowotnych i resort spraw społecznych.
W lipcu 2022 z rekomendacji Partii Socjaldemokratycznej objął stanowisko ministra środowiska w drugim rządzie Kai Kallas.
W wyborach w 2023 uzyskał mandat posła do Zgromadzenia Państwowego.

</doc>
<doc id="5318161" url="https://pl.wikipedia.org/wiki?curid=5318161" title="Wolf 1061c">
Wolf 1061c

Wolf 1061c – planeta pozasłoneczna typu superziemia orbitująca wokół czerwonego karła o oznaczeniu Wolf 1061.
Odkrycie.
Planeta została odkryta w 2015 roku. Do jej odnalezienia użyto metody pomiaru zmian prędkości radialnej.
Charakterystyka.
Planeta ta krąży wokół gwiazdy w odległości około 0,089 j.a. po prawie kołowej orbicie o mimośrodzie około 0,11. Okres orbitalny planety wynosi 3,41 dni, masa co najmniej 3,41 mas Ziemi, zaś promień około 1,66 promienia Ziemi.

</doc>
<doc id="5318165" url="https://pl.wikipedia.org/wiki?curid=5318165" title="Wolf 1061d">
Wolf 1061d

Wolf 1061d – planeta pozasłoneczna orbitująca wokół czerwonego karła o oznaczeniu Wolf 1061.
Odkrycie.
Planeta została odkryta w 2015 roku. Do jej odnalezienia użyto metody pomiaru zmian prędkości radialnej.
Charakterystyka.
Planeta ta krąży wokół gwiazdy w odległości około 0,47 j.a. po ekscentrycznej orbicie o mimośrodzie około 0,55. Okres orbitalny planety wynosi 217,21 dni, masa co najmniej 0,0242 Masy Jowisza (7,7 mas Ziemi), zaś promień około 0,024 promienia Jowisza.

</doc>
<doc id="5318166" url="https://pl.wikipedia.org/wiki?curid=5318166" title="Tekst źródłowy">
Tekst źródłowy

Tekst źródłowy to tekst (czasami ustny), z którego pochodzą informacje lub idee. W tłumaczeniu tekst źródłowy jest oryginalnym tekstem, który ma zostać przetłumaczony na inny język.
Rodzaje tekstów źródłowych.
W historiografii powszechnie rozróżnia się trzy rodzaje tekstów źródłowych:
Pierwotne (historyczne).
Źródła pierwotne to pisemne świadectwa historii sporządzone w momencie zdarzenia przez osobę, która była obecna. Zostały one opisane jako źródła najbliższe źródłu badanej informacji lub idei. Tego typu źródła mówiły, że dostarczają badaczom „bezpośrednich, niezapośredniczonych informacji na temat przedmiotu badań.” Źródła pierwotne to źródła, które zazwyczaj są rejestrowane przez kogoś, kto brał udział w tym wydarzeniu, był świadkiem lub przeżył. Są to również zwykle autorytatywne i podstawowe dokumenty dotyczące rozważanego tematu. Dotyczy to opublikowanych oryginalnych kont, opublikowanych oryginalnych prac lub opublikowanych oryginalnych badań. Mogą zawierać oryginalne badania lub nowe informacje, które wcześniej nie zostały opublikowane w innym miejscu . Zostały one odróżnione od źródeł wtórnych, które często cytują, komentują lub bazują na źródłach podstawowych. Służą jako oryginalne źródło informacji lub nowych pomysłów na ten temat. Pierwotne i wtórne są jednak terminami względnymi, a każde dane źródło może być sklasyfikowane jako pierwotne lub wtórne, w zależności od tego, w jaki sposób jest ono wykorzystywane. Obiekty fizyczne mogą być źródłami pierwotnymi.
Wtórne i trzeciorzędne.
Źródła wtórne są zapisanymi relacjami historii opartymi na dowodach z pierwotnych źródeł. Są to źródła, które zazwyczaj są kontami, pracami lub badaniami, które analizują, asymilują, oceniają, interpretują i / lub syntetyzują główne źródła. Nie są to autorytatywne i uzupełniające dokumenty dotyczące przedmiotu badania. Te dokumenty lub osoby podsumowują inne materiały, zwykle pierwotny materiał źródłowy. Są naukowcami, dziennikarzami i innymi badaczami, a także publikacjami i książkami, które produkują. Dotyczy to opublikowanych kont, opublikowanych prac lub opublikowanych badań. Na przykład książka historyczna czerpiąca z pamiętnika i dzienników.
Źródła trzeciorzędne to kompilacje oparte na źródłach pierwotnych i wtórnych. Są to źródła, które średnio nie mieszczą się na powyższych dwóch poziomach. Polegają one na uogólnionych badaniach konkretnego rozważanego tematu. Źródła trzeciorzędne są analizowane, asymilowane, oceniane, interpretowane i / lub syntezowane ze źródeł wtórnych. Nie są one autorytatywne i są jedynie dokumentami uzupełniającymi dotyczącymi rozważanego tematu. Są one często przeznaczone do prezentowania znanych informacji w wygodnej formie bez roszczeń do oryginalności. Typowymi przykładami są encyklopedie i podręczniki.
Rozróżnienie między źródłami pierwotnymi a źródłami wtórnymi jest standardem w historiografii, natomiast rozróżnienie między tymi źródłami a źródłami trzeciorzędnymi jest bardziej peryferyjne i jest bardziej istotne dla pracy naukowej niż dla samej opublikowanej treści.

</doc>
<doc id="5318167" url="https://pl.wikipedia.org/wiki?curid=5318167" title="Kotliska Małe">
Kotliska Małe

Kotliska Małe – część miasta Kutna na wschodnim krańcu miasta, na lewym brzegu rzeki Ochni, w okolicy ulicy Wschodniej.
Historia.
Dawniej samodzielna miejscowość. Od 1867 w gminie Krzyżanówek. W okresie międzywojennym należały do powiatu kutnowskiego w woj. warszawskim. 20 października 1933 utworzono gromadę Sklęczki w granicach gminy Krzyżanówek, składającą się z folwarku i parcelacji Sklęczki oraz wsi Kotliska Małe. 1 kwietnia 1939 wraz z całym powiatem kutnowskim przeniesione do woj. łódzkiego. Podczas II wojny światowej włączone do III Rzeszy.
Po wojnie Kotliska Małe powróciły do powiatu kutnowskiego w województwie łódzkim, nadal jako składowa gromady Sklęczki, jednej z 27 gromad gminy Krzyżanówek. W związku z reorganizacją administracji wiejskiej jesienią 1954, weszły w skład nowej gromady Kutno, a po jej zniesieniu 29 lutego 1956 – do gromady Bielawki. Gromadę Bielawki zniesiono 1 lipca 1968, a Kotliska Małe włączono do nowo utworzonej gromady Kutno-Wschód. W 1971 roku wraz ze Sklęczkami liczyły 375 mieszkańców.
Od 1 stycznia 1973 w gminie Kutno jako część sołectwa Sklęczki. W latach 1975–1976 miejscowość należała administracyjnie do województwa płockiego.
2 lipca 1976 Kotliska Małe włączono do Kutna.

</doc>
<doc id="5318168" url="https://pl.wikipedia.org/wiki?curid=5318168" title="Krystyna Sokołowska">
Krystyna Sokołowska



</doc>
<doc id="5318169" url="https://pl.wikipedia.org/wiki?curid=5318169" title="Dyskografia Juvenile">
Dyskografia Juvenile



</doc>
<doc id="5318174" url="https://pl.wikipedia.org/wiki?curid=5318174" title="Krystyna Sokołowska (modelka)">
Krystyna Sokołowska (modelka)

Krystyna Sokołowska (ur. ok. 1997) – polska modelka, Miss Polonia 2021.
Życiorys.
Pochodzi z Białegostoku. Jej mama, Anna Sokołowska jest Rosjanką i przed przyjazdem do Polski była mistrzynią ZSRR w gimnastyce artystycznej w barwach Spartaka Moskwa. Ojciec Krystyny pochodzi natomiast z Białegostoku. Krystyna podobnie jak jej matka również uprawiała gimnastykę artystyczną. Brała udział między innymi w konkursie Miss Podlasia 2017, gdzie otrzymała wyróżnienie Miss Foto. Jej kolejnym sukcesem było zakwalifikowanie się do konkursu Miss Earth 2019 (znalazła się w pierwszej dziesiątce światowego finału).
27 maja 2022 w wieku 25 lat została wybrana Miss Polonia 2021. W momencie zostania Miss Polonia studiowała na dwóch kierunkach oraz pracowała jako trenerka gimnastyki artystycznej oraz stretchingu z dorosłymi i dziećmi. 

</doc>
<doc id="5318175" url="https://pl.wikipedia.org/wiki?curid=5318175" title="Dialekt hanacki">
Dialekt hanacki

Dialekt hanacki lub dialekt środkowomorawski (cz. "nářečí středomoravská, nářečí hanácká, středomoravská nářeční skupina, hanácká nářeční skupina") – jeden z czterech tradycyjnie wyróżnianych dialektów języka czeskiego, używany we wschodniej części czeskiego obszaru językowego, na zachodnich i środkowych Morawach. Dialekt hanackich dzieli się na cztery mniejsze obszary: gwary południowohanackie, północnohanackie, peryferyjne gwary zachodniohanackie i wschodniohanackie.
Gwary hanackie charakteryzują się zmianami "ý" &gt; "eɪ̯" &gt; "é", "ú" &gt; "ou̯" &gt; "ó"; zwężeniem "é" &gt; "í"; częstym występowaniemspółgłosek miękkich "ň, ť, ď" przed spółgłoskami oraz na końcu wyrazu; udźwiękocznienie w grupie "sh"; grupa "šč" na miejscu literackiego "šť"; udźwięczniającą fonetyka międzywyrazowa; w morfologii charakterystyczne są formy rzeczowników żeńskich w mianowniku i bierniku typu "ulica" - "ulicu"; formy czasownika pierwszej osoby liczby pojedynczej w czasie teraźniejszym typu "chcu" ; trzecia osoba liczby mnogiej czasu teraźniejszego zakończona na "-ijó" i inne cechy dialektalne.
Obszar użycia.
Obszar występowania dialektów hanackich obejmuje centralną i zachodnią część Moraw, przede wszystkim terytorium historycznego i etnograficznego regionu Hany z pierwotną ludnością czeską (morawską), z wyłączeniem obszarów zaludnionych po II wojnie światowej. Terytorium to obejmuje większość Kraju południowomorawskiego (z wyłączeniem południowo-wschodnich regionów), większość Kraju ołomunieckiego (z wyłączeniem jego skrajnie północnych regionów) oraz wschodnie regiony regionu Kraju Wysoczyna.
Od zachodu tereny dialektów czeskich sąsiadują z obszarem dialektów hanackich. Na wschodzie i południowym wschodzie dialekty hanackie graniczą z obszarem zachodnich peryferyjnych dialektów dialektów wschodniomorawskich (morawsko-słowackich). Od północy i południa do dialektów hanackich przylegają nowo zaludnione tereny (na których przed II wojną światową rozpowszechnione były dialekty języka niemieckiego) z mieszanymi dialektami czeskimi, a od południowego zachodu obszar hanacki graniczy z niemieckojęzyczną Austrią.
Cechy językowe.
Gwary hanackie charakteryzują się następującymi cechami fonetycznymi i morfologicznymi:

</doc>
<doc id="5318180" url="https://pl.wikipedia.org/wiki?curid=5318180" title="Serchów (rejon maniewicki)">
Serchów (rejon maniewicki)



</doc>
<doc id="5318183" url="https://pl.wikipedia.org/wiki?curid=5318183" title="Natalia Gryglewska">
Natalia Gryglewska

Natalia Gryglewska (ur. w 1998) – polska modelka, Miss Polonia 2020.
Pochodzi z Częstochowy. 9 marca 2021 w wieku 22 lat została wybrana Miss Polonia 2020. W momencie zostania Miss Polonia miała ukończone studia licencjackie z dietetyki klinicznej na Śląskim Uniwersytecie Medycznym w Katowicach i kontynuowała naukę na studiach magisterskich w Warszawie.

</doc>
<doc id="5318187" url="https://pl.wikipedia.org/wiki?curid=5318187" title="Etnolekt laski">
Etnolekt laski

Etnolekt laski lub język laski – mikrojęzyk słowiański oparty na górnoostrawskiej gwarze laskiej, używany m.in. przez laskiego poetę, Ondrę Łysohorskiego.
Kodyfikację laskiej gwary górnoostrawskiej usystematyzował w latach 30. XX wieku Óndra Łysohorsky (Erwin Goj), tworząc literacki język laski ("lašský"), pisał w nim poezję i opowiadania. W zakończeniu „Spjewajuco piaść” (1934) pisze on o ok. 2 mln ludzi mówiących językiem laskim po polskiej i czeskiej stronie granicy (też na Kisucach), zamieszkujących ziemie: raciborską, hulczyńską, opawską, ostrawską, frydecką, północno-wschodnie Morawy, cieszyńską po obu stronach Olzy oraz czadecką z doliną Turzówki i kotliną Czarne. Twierdzenie to wywołało szok i krytykę, przede wszystkim wśród Czechów.
Opinie.
Rudolf Grulich w swej przedmowie do monografii na temat Ondry Łysohorskiego pisze: "Czasem nazywano ten język śląskim („schlonsakisch”) lub poniżająco wodno-polski („wasserpolakisch”). Lachowie pojawiają się też pod pojęciami Ślązacy lub Górale".
Hanna Dalewska-Greń uważa, że "reprezentowany obecnie przez jednego, wybitnego pisarza, Ondrę Łysogórskiego," mikrojęzyk” oparty na dialekcie laskim jest "najciekawszym chyba zjawiskiem w Słowiańszczyźnie".
Przykłady.
Wiersz Óndry Łysohorskiego.
&lt;poem&gt;
"Kaj noród mój?"
"Pisany je mój wérš nocami."
"Joch był jak pes wyhnany w swět."
"Joch błudził wečer ulicami"
"a społ jak chachar pod mostami,"
"mój žiwot ňeznoł žodén kwět."
"Jo zatracény syn Ostrawy"
"pro kořéň mjesta némjéł sém."
"Kus Polska tam, tu kus Morawy,"
"tu buržuj Čech, tam Polok drawy."
"Kaj noród mój? Kaj lašsko zém?…"
&lt;/poem&gt;
Przykład tekstu z Baborowa.
Rałz siekli trze chłopi trałwu na łuce. Jak ju zejsiekli, siedli se do kupky a rozprałwiali. Jedyn zacznuł opowiedać o Meluz-inie. Wrałz se porwał wielki wicher. Wtim przyszła ku nim szumnał pani a prawiyła: „Jał jest ta, co o ni rzuńdzicie. Eli to zrobicie, co wum powim, to budu wybawynał. Nejprzodzi budzie welnałski mrałz: to wydyrżcie. Potim przidzie welki hic; to tejż wytwejcie. Na ostatku stanie se wicher, a w tim wichrze uzdrzicie rozmańte wieca; to niy micie strachu”. Ci chłopi obiecali to zrobić, co im ta pani kałzała. A una sie straciyła. Jak tak jeszcze siedzieli w kupie, zrobiyła se wrałz strasznał zima. I zaczli myrznuć. Dyrkotali po całim ciele a zubama zgrzitali. Ale wydyrżeli. Po mrojzie przyszedł welki hic. Było tak horko, co ażby o mało byli zemdleli. Jeden ś nich już chcioł uciejc. Ci drudzy go jednak zadyrżeli. Potim hicu porwoł se wicher, a w tim wichrze widzeli rozańte straszna. To wszyscy trze chcieli uciekać. Ale spumnieło se im, co tej pani obiecali. I tim razym wytwali. Za chwilu było cicho. I przyszła zajś ta pani, dziekowała i dała im moc peniz, bo uni ju wybawiyli.
Ostrawska piosenka ludowa.
&lt;poem&gt;
"V jednym dumku na Zarubku"
"mjal tam chlopek švarnu robku,"
"ale robka teho chlopka rada nimjala."
"A ten její chlopek dobrotisko byl,"
"Un te svoji robce všicko porobil,"
"Čepani ji pomyl, bravkum daval žrať,"
"Děcko mušel kolibať."
"Robil všecko, choval děcko,"
"taky to byl dobrotisko,"
"ale robka teho chlopka rada nimjala."
"Štvero novych šatuv, štvero střevice,"
"Do kostela nešla, enem k muzice,"
"Same šminkovani, sama parada,"
"Chlopka nimjala rada."
"A chlopisku dobrotisku"
"sluze kanum po fusisku,"
"jak to vidí, jak to slyší, jako robka je."
"Dožralo to chlopka, že tak hlupy byl,"
"do hospody zašel, vyplatu přepil,"
"a jak domu přišel, řval jak hrom by bil,"
"a tu svoju robku zbil."
"Včil ma robka rada chlopka,"
"jak un pisko ona hopka,"
"Hanysko sem, Hanysku tam,"
"jo tě rada mam."
"Věřte mi ludkově, že to tak ma byť,"
"raz za čas třa robce kožuch vyprašiť,"
"a potom je dobro ta jak ovečka"
"a ma rada chlopečka."
&lt;/poem&gt;
Literatura po lasku (wybór).
Głównym przedstawicielem laskiej literatury był Óndra Łysohorsky, oprócz niego w latach 30. XX w. tworzyli: Jan Stunavsky (właściwie: Jan Lisník), Jozef Šinovsky (wł.: Jozef Bilan), Jura Hanys (wł.: Bohumil Marek) i inni, określani jako laska perspektywa. Ich literacka działalność po lasku zakończyła się jednak wraz z wybuchem II wojny światowej, a próby jej wznowienia po wojnie były raczej nieśmiałe, nieliczne i związane z represjami komunistycznych władz CSR.

</doc>
<doc id="5318188" url="https://pl.wikipedia.org/wiki?curid=5318188" title="Akademia Sił Powietrznych">
Akademia Sił Powietrznych

Akademia Sił Powietrznych im. Jurija Gagarina () – radziecka i rosyjska uczelnia wojskowa w Monino, kształcąca oficerów na potrzeby sił powietrznych.
Akademię rozwiązano rozkazem Ministra Obrony Federacji Rosyjskiej nr 1136 z 12 lipca 2011. Kształcenie kontynuowano w Wojskowym Lotniczym Uniwersytecie Inżynieryjnym w Woroneżu. 

</doc>
<doc id="5318194" url="https://pl.wikipedia.org/wiki?curid=5318194" title="Język kilmeri">
Język kilmeri

Język kilmeri, także kilmera – język papuaski używany w prowincji Sandaun w Papui-Nowej Gwinei, w 15 wsiach w dystrykcie Vanimo. Według danych z 2004 roku mówi nim blisko 2 tys. osób. Należy do rodziny języków granicznych, łączącej szereg języków używanych na pograniczu Indonezji i Papui-Nowej Gwinei.
Jego użytkownicy posługują się również tok pisin. Nie jest używany przez najmłodszych członków społeczności.
Sporządzono opis jego gramatyki.

</doc>
<doc id="5318195" url="https://pl.wikipedia.org/wiki?curid=5318195" title="Język isaka">
Język isaka

Język isaka (a. i’saka), także krisa – język papuaski używany w prowincji Sandaun w Papui-Nowej Gwinei, we wsiach Krisa i Pasi. Według danych z 2003 roku posługuje się nim 420 osób.
Jest językiem tonalnym. Należy do rodziny języków skou.
Jego użytkownicy to osoby w podeszłym wieku. Wszyscy członkowie społeczności znają również tok pisin.
Sporządzono opis jego gramatyki.

</doc>
<doc id="5318196" url="https://pl.wikipedia.org/wiki?curid=5318196" title="Język kuot">
Język kuot

Język kuot (a. kuat), także panaras – język papuaski używany w Papui-Nowej Gwinei, w 9 wsiach w prowincji Nowa Irlandia. Według danych z 2002 roku mówi nim 2 tys. osób.
Jest jedynym spośród języków Nowej Irlandii, który nie należy do rodziny austronezyjskiej. Został sklasyfikowany jako izolat.
Przypuszcza się, że jest zagrożony wymarciem. Najmłodsze pokolenie preferuje posługiwanie się tok pisin.
Zapisywany alfabetem łacińskim.

</doc>
<doc id="5318197" url="https://pl.wikipedia.org/wiki?curid=5318197" title="Język nalik">
Język nalik

Język nalik, także: fesoa (a. fessoa), lugagon (a. ligagun) – język z grupy języków oceanicznych używany w Papui-Nowej Gwinei, w prowincji Nowa Irlandia (Kavieng, 17 wsi). Według danych z 1990 roku mówi nim nieco ponad 5 tys. osób.
Znajduje się pod wpływem tok pisin i angielskiego oraz jest wypierany przez oba te języki.
Sporządzono opis jego gramatyki. Jest zapisywany alfabetem łacińskim.

</doc>
<doc id="5318198" url="https://pl.wikipedia.org/wiki?curid=5318198" title="Język skou">
Język skou

Język skou (a. sekol, sekou, sko, skouw, skow, sukou), także te mawo (a. tumawo) – język papuaski używany w prowincji Papua w Indonezji, we wsiach Sko-Mabu, Sko-Sai i Sko-Yambe.
Należy do rodziny języków skou. Według danych z 1999 roku posługuje się nim 700 osób. Znany jest również mieszkańcom kilku wsi w Papui-Nowej Gwinei (Wutung, Dumo, Sangke, Dusur, Leitre).
Jego użytkownicy posługują się również językiem indonezyjskim i malajskim papuaskim. Wśród młodszego pokolenia preferowany jest język indonezyjski. Dzieci w wieku szkolnym wykazują jedynie bierną jego znajomość.
Jest zapisywany alfabetem łacińskim.

</doc>
<doc id="5318199" url="https://pl.wikipedia.org/wiki?curid=5318199" title="Język wutung">
Język wutung

Język wutung, także: udung, sangke – język papuaski używany w prowincji Sandaun w Papui-Nowej Gwinei, przez grupę ludności na północnym wybrzeżu, na zachód od miasta Vanimo. Posługuje się nim 600 osób.
Jest językiem tonalnym. Należy do rodziny języków skou. "Wutung" i "Sangke" to nazwy wsi.
Publikacja Glottolog (4.6) wyróżnia dwa dialekty: wutung-nyao-musu i sangke. D. E. Marmion (2010) informuje, że wsie Wutung, Nyao i Musu używają właściwie tego samego języka, przy czym występują różnice w zakresie leksyki, cech tonalnych i morfologii. Dialekt wsi Sangke (w Indonezji) nie został bliżej poznany i nie ustalono jego klasyfikacji, ale według doniesień chodzi o bardzo podobny język (bądź dialekt).
Został opisany w postaci opracowania gramatycznego ("Topics in the Phonology and Morphology of Wutung", 2010). Jest potencjalnie zagrożony wymarciem. W powszechnym użyciu są także języki tok pisin i angielski, a w mniejszym zakresie indonezyjski, który również służy jako lingua franca. Część osób (zwłaszcza starsze pokolenie) posługuje się językiem skou.

</doc>
<doc id="5318200" url="https://pl.wikipedia.org/wiki?curid=5318200" title="Pontus Almqvist">
Pontus Almqvist

Pontus Skule Erik Almqvist (ur. 10 lipca 1999 w Nyköping) – szwedzki piłkarz grający na pozycji lewego lub prawego skrzydłowego i prawego pomocnika, w polskim klubie Pogoń Szczecin, do którego jest wypożyczony z FK Rostów. W swojej karierze grał także w IFK Norrköping, IF Sylvia, Varbergs BoIS, Norrby IF i FC Utrecht. Były młodzieżowy reprezentant Szwecji.
Życie prywatne.
Jego starsza siostra, (ur. 1996), również jest piłkarką.

</doc>
<doc id="5318202" url="https://pl.wikipedia.org/wiki?curid=5318202" title="Język vanimo">
Język vanimo

Język vanimo (a. wanimo, manimo), także: dumo, duso – język papuaski używany w prowincji Sandaun w Papui-Nowej Gwinei, w trzech wsiach w dystrykcie Vanimo. Według danych z 2000 roku posługuje się nim blisko 3 tys. osób.
Jest językiem tonalnym. Należy do rodziny języków skou. Dzieli się na dwa dialekty: dumo i dusur.
Do jego zapisu stosuje się alfabet łaciński, aczkolwiek w ograniczonym zakresie.

</doc>
<doc id="5318203" url="https://pl.wikipedia.org/wiki?curid=5318203" title="Język amanab">
Język amanab

Język amanab (zwany "Awai") – język papuaski używany w prowincji Sandaun w Papui-Nowej Gwinei, w dystrykcie Amanab. Według danych z 2003 roku mówi nim ponad 4 tys. osób.
Należy do rodziny języków granicznych, łączącej szereg języków z pogranicza Indonezji i Papui-Nowej Gwinei.
Sporządzono opis jego gramatyki. Jest zapisywany alfabetem łacińskim.

</doc>
<doc id="5318204" url="https://pl.wikipedia.org/wiki?curid=5318204" title="Język waris">
Język waris

Język waris – język papuaski używany w prowincji Sandaun w Papui-Nowej Gwinei (dystrykt Amanab) oraz w prowincji Papua w Indonezji (dystrykt Waris, kabupaten Keerom). Mówi nim 4 tys. osób.
Należy do rodziny języków granicznych. Jest bliski językom imonda i amanab.
Jest używany przez wszystkich członków społeczności, w różnych sferach życia. Jego użytkownicy posługują się również tok pisin i malajskim. Na poziomie słownictwa wykazuje znaczne wpływy malajskiego.
Sporządzono opis jego gramatyki, opracowano także zbiór tekstów w tym języku. W piśmiennictwie stosuje się alfabet łaciński.

</doc>
<doc id="5318205" url="https://pl.wikipedia.org/wiki?curid=5318205" title="Język imonda">
Język imonda

Język imonda – język papuaski używany w prowincji Sandaun w Papui-Nowej Gwinei, w dystrykcie Amanab. Według danych z 1994 roku mówi nim 250 osób.
Należy do rodziny języków granicznych, łączącej szereg języków używanych na pograniczu Indonezji i Papui-Nowej Gwinei.
Donald Laycock opisał go jako dialekt języka waris, jednakże oba języki nie są wzajemnie zrozumiałe.
Wszyscy jego użytkownicy posługują się również tok pisin, a starsze pokolenie zna także język malajski. Na poziomie słownictwa wykazuje wpływy obu tych języków.
Sporządzono opis jego gramatyki.

</doc>
<doc id="5318206" url="https://pl.wikipedia.org/wiki?curid=5318206" title="Język sko">
Język sko



</doc>
<doc id="5318207" url="https://pl.wikipedia.org/wiki?curid=5318207" title="Język sekou">
Język sekou



</doc>
<doc id="5318208" url="https://pl.wikipedia.org/wiki?curid=5318208" title="Język skouw">
Język skouw



</doc>
<doc id="5318209" url="https://pl.wikipedia.org/wiki?curid=5318209" title="Język skow">
Język skow



</doc>
<doc id="5318210" url="https://pl.wikipedia.org/wiki?curid=5318210" title="Język te mawo">
Język te mawo



</doc>
<doc id="5318211" url="https://pl.wikipedia.org/wiki?curid=5318211" title="Język tumawo">
Język tumawo



</doc>
<doc id="5318212" url="https://pl.wikipedia.org/wiki?curid=5318212" title="Język sukou">
Język sukou



</doc>
<doc id="5318213" url="https://pl.wikipedia.org/wiki?curid=5318213" title="Język udung">
Język udung



</doc>
<doc id="5318214" url="https://pl.wikipedia.org/wiki?curid=5318214" title="Język sangke">
Język sangke



</doc>
<doc id="5318215" url="https://pl.wikipedia.org/wiki?curid=5318215" title="Język wanimo">
Język wanimo



</doc>
<doc id="5318216" url="https://pl.wikipedia.org/wiki?curid=5318216" title="Język manimo">
Język manimo



</doc>
<doc id="5318217" url="https://pl.wikipedia.org/wiki?curid=5318217" title="Język dumo">
Język dumo



</doc>
<doc id="5318218" url="https://pl.wikipedia.org/wiki?curid=5318218" title="Język duso">
Język duso



</doc>
<doc id="5318219" url="https://pl.wikipedia.org/wiki?curid=5318219" title="Język fesoa">
Język fesoa



</doc>
<doc id="5318220" url="https://pl.wikipedia.org/wiki?curid=5318220" title="Język fessoa">
Język fessoa



</doc>
<doc id="5318221" url="https://pl.wikipedia.org/wiki?curid=5318221" title="Język lugagon">
Język lugagon



</doc>
<doc id="5318229" url="https://pl.wikipedia.org/wiki?curid=5318229" title="Język kuat">
Język kuat



</doc>
<doc id="5318230" url="https://pl.wikipedia.org/wiki?curid=5318230" title="Język panaras">
Język panaras



</doc>
<doc id="5318232" url="https://pl.wikipedia.org/wiki?curid=5318232" title="Język i’saka">
Język i’saka



</doc>
<doc id="5318233" url="https://pl.wikipedia.org/wiki?curid=5318233" title="Język i'saka">
Język i'saka



</doc>
<doc id="5318234" url="https://pl.wikipedia.org/wiki?curid=5318234" title="Język krisa">
Język krisa



</doc>
<doc id="5318236" url="https://pl.wikipedia.org/wiki?curid=5318236" title="Język kilmera">
Język kilmera



</doc>
<doc id="5318238" url="https://pl.wikipedia.org/wiki?curid=5318238" title="Irena Kostrowicka">
Irena Kostrowicka

Irena Kostrowicka ur. 21 sierpnia 1920, zm. 15 maja 2008 – polska ekonomistka, profesor SGH/(SGPiS), dyrektor Instytutu Gospodarstwa Społecznego.
Życiorys.
Irena Kostrowicka urodziła się 21 sierpnia 1920. Zmarła 15 maja 2008. Jej rodzicami byli: Wacław Aleksander Czapski, urzędnik pracujący w młynie „Polonia” w Charsznicy koło Miechowa, i Aleksandra z Mackiewiczów.
W młodości była uczennicą gimnazjum im. Błogosławionej Kingi. Po uzyskaniu świadectwa dojrzałości w 1938 roku, rozpoczęła studia w Szkole Głównej Handlowej w Warszawie. Przed wybuchem II wojny światowej zdołała zaliczyć jedynie dwa semestry, jednak w tym krótkim okresie była słuchaczką wielu wybitnych ekonomistów, jak Bolesław Miklaszewski, Edward Lipiński, Andrzej Grodek, Jerzy Loth, Stanisław Skrzywan.
Część okupacji, do września 1943, spędziła u rodziców w Charsznicy pracując na tajnych kompletach w charakterze nauczycielki przedmiotów humanistycznych, a także jako księgowa, w młynie „Polonia” w Charsznicy. Wkrótce jednak zamieszkała w Warszawie, gdzie kontynuowała naukę w Miejskiej Szkole Handlowej, która była w latach okupacji przedłużeniem przedwojennej S G H. Równolegle ze studiami pracowała w Banku Handlowym w Warszawie.
W okresie powstania warszawskiego była sanitariuszką w szpitalu Armii Krajowej na Sadybie. Zaś po jego upadku udało jej się uciec z transportu do Niemiec, a następnie przedostać do rodziców w Charsznicy. W lipcu 1945 powróciła do Warszawy, aby zaliczyć dalszy ciąg studiów w Szkole Głównej Handlowej. W tym czasie zarobkowała, pracując w dziale księgowości, w Miejskich Zakładach Ogrodniczych na Grochowie (1946), w Biurze Odbudowy Stolicy, na stanowisku referenta, a następnie kierownika pracowni demograficzno – gospodarczo – społecznej (od maja 1947 do grudnia 1948).
O jej postępach na Uczelni świadczy fakt, że jeszcze przed ukończeniem studiów w grudniu 1947, senat uczelni mianował ją asystentką – wolontariuszką w Zakładzie Historii Gospodarczej, na rok akademicki 1947/1948. Tytuł magistra uzyskała w 1948 za pracę pod kierunkiem Jerzego Lotha – „Region Warszawski. Próba charakterystyki geograficzno-gospodarczej”.
Następnie, od 1948, była zatrudniona jako asystentka w Katedrze Historii Gospodarczej – pogłębiając zarazem swą wiedzę z historii nowożytnej poprzez studia na Uniwersytecie Warszawskim (w Instytucie Historii 1949–1951).
Kolejne szczeble jej awansu naukowego w SGH/(SGPiS) – to zatrudnienie w charakterze adiunkta (od września 1950) i zastępcy profesora (1954). Stopień doktora nauk ekonomicznych uzyskała (w 1959) za pracę pt. „Stan sił wytwórczych w rolnictwie Królestwa Polskiego przed uwłaszczeniem”.
Jej habilitacja przypadła na rok 1962, kiedy to przedstawiła rozprawę pt. „Produkcja roślinna w Królestwie Polskim (1816–1864). Próba analizy ekonomicznej”. Pozwoliło jej to na awans na stanowisko kierownika Zakładu w Katedrze Historii Gospodarczej (1965), a następnie kierownika katedry (1966 do 1987). Dzięki jej staraniom skład osobowy katedry wzbogacił się o tak wybitne osobowości jak Janusz Kaliński i Wojciech Roszkowski. Rok 1972 był dla Ireny Kostrowickiej rokiem awansów na stanowiska profesora nadzwyczajnego (od 1 listopada), a następnie profesora zwyczajnego (od 1 grudnia).
Istotna dla Uczelni była także jej aktywność w strukturach organizacyjnych Szkoły jako prorektor SGPiS do spraw współpracy z zagranicą (od 1 września 1969 do 31 sierpnia 1975) – to jest przez dwie kadencje, jako kierownik Katedry Historii Gospodarczej (od 1966 do 1987), a wreszcie jako dyrektor (od 1987), a później (od 1993 do 1995) – wicedyrektor Instytutu Gospodarstwa Społecznego. Od 1952 była kierownikiem Zakładu Historii Gospodarczej na Studium Zaocznym oraz prodziekanem Wydziału Przemysłu do Spraw Studium Zaocznego (1952–1955). Pracowała też na stanowisku prodziekana Wydziału Handlu Wewnętrznego SGPiS (od 1 września 1965 do 31 lipca 1968). W 1968 r. została Pełnomocnikiem Rektora do Spraw Studiów dla Pracujących (1 sierpnia 1968 – 31 sierpnia 1969). Równolegle z pracą nauczyciela akademickiego (w rezultacie której wypromowała kilkadziesiąt prac magisterskich) – potrafiła łączyć obowiązki redaktora naukowego (1954, 1955, 1958–1961) i kierownika oddziału wydawniczego SGPiS (1956–1957).
Aktywność Ireny Kostrowickiej przejawiała się także w udziale w licznych organizacjach naukowych: Międzynarodowym Stowarzyszeniu Muzeów Rolniczych (AIMA), w Komisji Historii Gospodarczej Komitetu Nauk Historycznych Polskiej Akademii Nauk, Polskim Towarzystwie Historycznym, Polskim Towarzystwie Ekonomicznym; Radzie Naukowej Narodowego Muzeum Rolnictwa i Przemysłu Rolno-Spożywczego w Szreniawie, Komisji Dyscyplinarnej dla Nauczycieli Akademickich zatrudnionych w szkołach wyższych przy Ministerstwie Nauki, Szkolnictwa Wyższego i Techniki.
Chociaż 30 września 1990 przeszła – jako profesor SGH – na emeryturę, to jednak do 1995 pozostawała aktywna jako wicedyrektor w IGS.
Bratem Ireny Kostrowickiej był Czesław Czapski – inżynier architekt, zaś siostrą – Janina Maciejewska. Natomiast jej mężem był od 1945 Jerzy Kostrowicki, późniejszy profesor w Instytucie Geografii PAN, w którym to małżeństwie w 1960 urodziła córkę Annę. Zmarła 15 maja 2008 i została pochowana na warszawskim cmentarzu „Stare Powązki” – kwatera 153, rzad 2, miejsce 1,2.

</doc>
<doc id="5318239" url="https://pl.wikipedia.org/wiki?curid=5318239" title="Mistrzostwa Europy w Piłce Nożnej Kobiet 2022">
Mistrzostwa Europy w Piłce Nożnej Kobiet 2022

Mistrzostwa Europy w Piłce Nożnej Kobiet 2022 odbyły się w dniach 6-31 lipca 2022 w Anglii. W turnieju po raz drugi w historii brało udział 16 zespołów. Tytułu mistrzowskiego broniły Holenderki, które przegrały z Francuzkami w ćwierćfinale 0:1 po dogrywce. Mistrzyniami Europy zostały reprezentantki Anglii, które pokonały Niemki 2:1 po dogrywce.
Pierwotnie mistrzostwa planowano rozegrać w 2021 roku jednak zostały one przeniesione z uwagi m.in. na pandemię COVID-19.
Wybór organizatora.
Jedynym państwem które zgłosiło chęć organizacji turnieju była Anglia. Wobec tego na posiedzeniu Komitetu Wykonawczego UEFA w grudniu 2018 delegaci zatwierdzili ten kraj jako gospodarza mistrzostw.
Miasta i stadiony.
Na podstawie:
Faza grupowa.
Legenda do tabelek:
Faza pucharowa.
Do fazy pucharowej awansują drużyny, które zajęły dwa pierwsze miejsca w każdej grupie. Od tej fazy gra toczy się systemem pucharowym (przegrany odpada). W razie remisu zostanie rozegrana dogrywka, jeśli i ona nie wyłoni zwycięzcy, następuje seria rzutów karnych.
Finał.
MISTRZ EUROPY KOBIET 2022
ANGLIA PIERWSZY TYTUŁ 
Strzelczynie.
1 gol.
Gole samobójcze

</doc>
<doc id="5318245" url="https://pl.wikipedia.org/wiki?curid=5318245" title="Futbol australijski w Polsce">
Futbol australijski w Polsce



</doc>
<doc id="5318249" url="https://pl.wikipedia.org/wiki?curid=5318249" title="Markus Düchler">
Markus Düchler

Markus Düchler (ur. 1961, zm. 9 lipca 2022) – doktor habilitowany nauk medycznych, specjalizujący się w biologii medycznej.
Życiorys.
Pracował w kilku ośrodkach naukowych w Wiedniu i Łodzi: Vienna International Research Cooperation Center, Institut für Tierzucht und Genetik na Veterinärmedizinische Universität Wien, L. Boltzmann Institute for Cytokine Research na Uniwersytecie Wiedeńskim i Klinische Abteilung für Hämatologie und Hämostaseologie na Medizinische Universität Wien. W Polsce był zatrudniony w Zakładzie Biologii Molekularnej Nowotworów na Wydziale Lekarskim Uniwersytetu Medycznego w Łodzi, Zakładzie Diagnostyki Laboratoryjnej Instytutu „Centrum Zdrowia Matki Polki”, Instytucie Medycyny Pracy im. prof. dr. med. Jerzego Nofera oraz przez wiele lat w Centrum Badań Molekularnych i Makromolekularnych PAN, gdzie miał stanowisko profesora instytutu i kierował Pracownią Medycyny Molekularnej. 
Stopień doktora habilitowanego nauk medycznych w dyscyplinie biologia medyczna uzyskał w 2008 r. w Instytucie Medycyny Pracy im. prof. dr. med. Jerzego Nofera na podstawie pracy pt. "Wpływ bortezomibu na zaburzenia procesów przekazywania sygnału pobudzenia wewnątrzkomórkowego i na procesy apoptozy komórek przewlekłej białaczki limfatycznej z limfocytami B". 
Uzyskał 3 granty typu OPUS Narodowego Centrum Nauki. Jest autorem 24 recenzowanych publikacji indeksowanych w Web of Science.

</doc>
<doc id="5318252" url="https://pl.wikipedia.org/wiki?curid=5318252" title="Antoniew (Kutno)">
Antoniew (Kutno)

Antoniew – część Kutna na południowym krańcu miasta, przy granicy ze wsią Nowa Wieś. Rozpościera się w rejonie ulic Słonecznej, Nowowiejskiej, Krętej i Objazdowej.
Historia.
Dawniej samodzielna miejscowość (kolonia). Od 1867 w gminie Kutno. W okresie międzywojennym należał do powiatu kutnowskiego w woj. warszawskim. 20 października 1933 utworzono gromadę Antoniew w granicach gminy Kutno, składającą się z kolonii Antoniew cz. I, kolonii Antoniew, cz. II oraz folwarku Wiktoryn. 1 kwietnia 1939 wraz z całym powiatem kutnowskim przeniesiony do woj. łódzkiego. Podczas II wojny światowej włączony do III Rzeszy.
Po wojnie Antoniew powrócił do powiatu kutnowskiego w województwie łódzkim, gdzie stanowił jedną z 22 gromad gminy Kutno. W związku z reorganizacją administracji wiejskiej jesienią 1954, Antoniew wszedł w skład nowej gromady Nowa Wieś, a po jej zniesieniu 31 grudnia 1961 – do gromady Kutno, którą równocześnie przemianowano na Kutno-Zachód. W 1971 roku liczył 557 mieszkańców.
Od 1 stycznia 1973 w gminie Kutno jako część sołectwa Łąkoszyn. W latach 1975–1976 miejscowość należała administracyjnie do województwa płockiego.
2 lipca 1976 Antoniew włączono do Kutna.

</doc>
<doc id="5318253" url="https://pl.wikipedia.org/wiki?curid=5318253" title="Roman Grzybowski">
Roman Grzybowski

Roman Aleksander Grzybowski (ur. 18 lutego 1941 w Puławach, zm. 9 lipca 2022) – polski technolog żywności i żywienia, profesor nauk rolniczych.
Życiorys.
W 1964 ukończył studia na Wydziale Technologii Rolno-Spożywczej Szkoły Głównej Gospodarstwa Wiejskiego. W tym samym roku rozpoczął pracę w macierzystej uczelni, w Katedrze Technologii Przemysłu Rolno-Spożywczego (następnie przemianowanej na Katedrę Technologii Żywności). W 1973 obronił pracę doktorską, w 1984 otrzymał stopień doktora habilitowanego, w 1996 r. uzyskał tytuł profesora nauk rolniczych.
Od lutego 1992 do lipca 2012 był dyrektorem Instytutu Biotechnologii Przemysłu Rolno-Spożywczego. W latach 1997-2000 był zastępcą prezesa Polskiego Towarzystwa Technologów Żywności. 
Był członkiem Komitetu Nauk o Żywności PAN.
Był odznaczony Złotym Krzyżem Zasługi oraz Krzyżem Kawalerskim (2000) i Krzyżem Oficerskim Orderu Odrodzenia Polski (2012).
Pochowany na cmentarzu Bródnowskim w Warszawie (kwatera 50B-6-19).

</doc>
<doc id="5318254" url="https://pl.wikipedia.org/wiki?curid=5318254" title="Wiktoryn (Kutno)">
Wiktoryn (Kutno)

Wiktoryn – część Kutna na południowych rubieżach miasta, przy granicy ze wsią Zawady. Rozpościera się wzdłuż południowego odcinka ulicy Łąkoszyńskiej. Na Wiktorynie znajduje się kutnowskie lotnisko.
Historia.
Dawniej samodzielna miejscowość (folwark). Od 1867 w gminie Kutno. W okresie międzywojennym należał do powiatu kutnowskiego w woj. warszawskim. 20 października 1933 utworzono gromadę Antoniew w granicach gminy Kutno, składającą się z kolonii Antoniew cz. I, kolonii Antoniew, cz. II oraz folwarku Wiktoryn. 1 kwietnia 1939 wraz z całym powiatem kutnowskim przeniesiony do woj. łódzkiego. Podczas II wojny światowej włączony do III Rzeszy.
Po wojnie Wiktoryn powrócił do powiatu kutnowskiego w województwie łódzkim, nadal jako składowa gromady Antoniew, jednnej z 22 gromad gminy Kutno. W związku z reorganizacją administracji wiejskiej jesienią 1954, Wiktoryn wszedł w skład nowej gromady Nowa Wieś, a po jej zniesieniu 31 grudnia 1961 – do gromady Kutno, którą równocześnie przemianowano na Kutno-Zachód.
Od 1 stycznia 1973 w gminie Kutno jako część sołectwa Łąkoszyn. W latach 1975–1976 miejscowość należała administracyjnie do województwa płockiego.
2 lipca 1976 Wiktoryn włączono do Kutna.

</doc>
<doc id="5318257" url="https://pl.wikipedia.org/wiki?curid=5318257" title="Rak tarczowaty topoli">
Rak tarczowaty topoli

Rak tarczowaty topoli – choroba topoli ("Populus") wywołana przez "Ceratocystis fimbriata".
Objawy.
Jest to grzybowa choroba z grupy raków roślin. O jej występowaniu na topoli osikowej ("Populus tremuloides") w Ameryce Północnej donoszono w latach 70. XX wieku. Choroba występuje również na innych gatunkach topoli i znana jest również w Polsce.
Choroba atakuje liście i ogonki liściowe, ale przede wszystkim powoduje zrakowacenia pni. Początkowo są to niewielkie raki zamknięte, później jednak pękają one i powstają raki otwarte, pozbawione kory. Cały czas się rozrastają, wreszcie tworzą rozległe, głęboko w drewno wnikające otwarte rany, w których widoczne są koncentryczne strefy martwego kalusa. Objawy i przebieg choroby jest podobny jak raka gruzełkowego drzew liściastych.
Najbardziej podatne na raka tarczowatego topoli są topole czarne z sekcji "Aigeiros", najbardziej odporne są topole z sekcji "Tacamahaca" oraz mieszańce "Tacamahaca" × "Aigeiros".
Epidemiologia.
"Ceratocystis fimbriata" infekuje rany poliściowe powstałe po jesiennym opadnięciu liści. Jego grzybnia przenika z nich do pędów, a następnie do pni. Grzyb może do pni wniknąć także bezpośrednio przez świeże rany w pniu. W korze porażonych miejsc tworzy częściowo zanurzone lub wystające nad korę perytecja o barwie od brunatnej do czarnej i średnicy do 0,3 mm. Powstają w nich konidia rozprzestrzeniające chorobę.
Ochrona.
Zasady ochrony przed rakiem tarczowatym topoli są podobne, jak przed rakiem gruzełkowym drzew liściastych. Polegają na unikaniu zranień pni, usuwaniu drzew silnie porażonych, smarowaniu świeżych ran maścią z fungicydami. W parkach można też zamiast usuwania całych drzew usuwać tylko porażone konary. Dbanie o dobre warunki rozwoju drzew przyczynia się do wzmocnienia ich odporności.

</doc>
<doc id="5318258" url="https://pl.wikipedia.org/wiki?curid=5318258" title="Neele Eckhardt-Noack">
Neele Eckhardt-Noack

Neele Eckhardt-Noack (ur. jako Neele Eckhardt 2 lipca 1992 w Ostercappeln) – niemiecka lekkoatletka specjalizująca się w trójskoku, brązowa medalistka halowych mistrzostw Europy w 2021.
Osiągnięcia sportowe.
Zajęła 10. miejsce w trójskoku i 12. miejsce w skoku dal na mistrzostwach świata juniorów młodszych w 2009 w Bressanone, a także 8. miejsce w trójskoku na mistrzostwach świata juniorów w 2010 w Moncton.
Później na dużych imprezach startowała w trójskoku. Zajęła 8. miejsce na młodzieżowych mistrzostwach Europy w 2013 w Tampere. Odpadła w kwalifikacjach na halowych mistrzostwach Europy w 2017 w Belgradzie. Zajęła 12. miejsce na mistrzostwach świata w 2017 w Londynie.
Zwyciężyła na uniwersjadzie w 2017 w Tajpej. Zajęła 13. miejsce na halowych mistrzostwach świata w 2018 w Birmingham i 10. miejsce na mistrzostwach Europy w 2018 w Berlinie.
Zdobyła brązowy medal na halowych mistrzostwach Europy w 2021 w Toruniu, przegrywając jedynie z Patrícią Mamoną z Portugalii i Aną Peleteiro z Hiszpanii. Odpadła w kwalifikacjach na igrzyskach olimpijskich w 2020 w Tokio. Zajęła 12. miejsce na halowych mistrzostwach świata w 2022 w Belgradzie. Odpadła w eliminacjach na mistrzostwach świata w 2022 w Eugene.
Była mistrzynią Niemiec w trójskoku w 2018, 2021 i 2022 , wicemistrzynią w 2017 i 2019 oraz brązową medalistką w 2014. W hali była mistrzynią w 2018, 2020 i 2021, wicemistrzynią w 2022 oraz brązową medalistką w 2016 i 2017.
Rekordy życiowe.
Rekordy życiowe Eckhardt-Noack:

</doc>
<doc id="5318260" url="https://pl.wikipedia.org/wiki?curid=5318260" title="Neele Eckhardt">
Neele Eckhardt



</doc>
<doc id="5318261" url="https://pl.wikipedia.org/wiki?curid=5318261" title="Ceratocystis fimbriata">
Ceratocystis fimbriata

Ceratocystis fimbriata Ellis &amp; Halst. – gatunek grzybów workowych.
Systematyka i nazewnictwo.
Pozycja w klasyfikacji według Index Fungorum: "Ceratocystidaceae, Microascales, Hypocreomycetidae, Sordariomycetes, Pezizomycotina, Ascomycota, Fungi".
Po raz pierwszy opisali go Job Bicknell Ellis i Byron David Halsted w 1890 r. na bulwach batatów w New Jersey.
Synonimy:
Morfologia.
Perytecja na powierzchowni, częściowo lub całkowicie zanurzone w tkankach żywiciela, o barwie od brązowej do czarnej, kuliste, o średnicy 140–220 µm i gładkiej powoerzchni, z długą, frędzelkowato zakończoną szyjką, czarną, bladobrązową do szklistej w kierunku wierzchołka, lekko zwężającą się, o długości do 900 µm. W ostioli strzępki szkliste, wyprostowane lub umiarkowanie zgięte. Askospory eliptyczne, z galaretowatą otoczką i kapturkiem, szkliste, nieseptowane, gładkie, 4,5–8 × 2,5–5,5 µm. Konidiofory smukłe, wyrastające bocznie ze strzępek, z przegrodami, fialidowe, od szklistych do bardzo bladobrązowych, o długości do 160 µm, zwykle zwężające się ku końcowi i tworzące ciąg konidiów przez otwarty koniec. Konidia cylindryczne, ścięte na końcach, szkliste, gładkie, 11–25 (–15) x 4–5,5 µm. Chlamydospory odwrotnie jajowate do owalnych, grubościenne, brązowe, 9–18 × 6–13 µm.
Występowanie.
Mikroskopijny grzyb pasożytniczy, polifag rozprzestrzeniony na całym świecie. Występuje na wielu gatunkach roślin, wśród roślin uprawnych m.in. na kokosach, kawowcu, kauczukowcu, batatach, śliwach, kakaowcu, strączyńcu cewiastym, mangu indyjskim. Występuje także na "Crotalaria juncea", "Crotolaria retusa", "Gliricidia septum", korzenniku lekarskim, topoli białej, topoli osice, dębach. Wywołuje u nich choroby roślin. Występuje również w Polsce na topolach, na których wywołuje chorobę o nazwie rak tarczowaty topoli. W 1984 r. K. Przybył opisała jego występowanie na topolach w Arboretum w Kórniku.
W rozprzestrzenianiu go główną rolę odgrywa wiatr i deszcz. Stwierdzono też rozprzestrzenianie tego patogenu wraz z odchodami owadów niektórych zwierząt. Wśród zwierząt jego wektorami są: "Hypothenemus plumeriae", "Melanotus caudex", "Platypus", "Steirastoma brevis", "Xyleborus" i mysz polna.

</doc>
<doc id="5318263" url="https://pl.wikipedia.org/wiki?curid=5318263" title="Wyręby Sklęczkowskie">
Wyręby Sklęczkowskie

Wyręby Sklęczkowskie – część miasta Kutna na wschodnim krańcu miasta, na lewym brzegu rzeki Ochni, w okolicy ulic Górnej i Wschodniej.
Historia.
Dawniej samodzielna miejscowość (wieś). Od 1867 w gminie Krzyżanówek. W okresie międzywojennym należały do powiatu kutnowskiego w woj. warszawskim. 20 października 1933 utworzono gromadę Psurze w granicach gminy Krzyżanówek, składającą się ze wsi Psurze i wsi Wyręby Sklęczkowskie. 1 kwietnia 1939 wraz z całym powiatem kutnowskim przeniesione do woj. łódzkiego. Podczas II wojny światowej włączone do III Rzeszy.
Po wojnie Wyręby Sklęczkowskie powróciły do powiatu kutnowskiego w województwie łódzkim, nadal jako składowa gromady Psurze, jednej z 27 gromad gminy Krzyżanówek. W związku z reorganizacją administracji wiejskiej jesienią 1954, weszły w skład nowej gromady Kutno, a po jej zniesieniu 29 lutego 1956 – do gromady Bielawki. Gromadę Bielawki zniesiono 1 lipca 1968, a Wyręby Sklęczkowskie włączono do nowo utworzonej gromady Kutno-Wschód. W 1971 roku wraz ze Sklęczkami liczyły 375 mieszkańców.
Od 1 stycznia 1973 w gminie Kutno jako część sołectwa Sklęczki. W latach 1975–1976 miejscowość należała administracyjnie do województwa płockiego.
2 lipca 1976 Wyręby Sklęczkowskie włączono do Kutna.

</doc>
<doc id="5318267" url="https://pl.wikipedia.org/wiki?curid=5318267" title="Stara Wieś (Kutno)">
Stara Wieś (Kutno)

Stara Wieś – część miasta Kutna we wschodniej części miasta, w okolicy ulic Grunwaldzkiej i Zielonej. Końcowy punkt Starej wsi wyznacza przystanek kolejowy Sklęczki.
Do 1976 stanowiła zachodnią część wsi Stara Wieś.
Historia.
Od 1867 w gminie Kutno. W okresie międzywojennym należały do powiatu kutnowskiego w woj. warszawskim. 20 października 1933 utworzono gromadę "Bielawki" w granicach gminy Kutno, składającą się ze wsi i folwarku Bielawki oraz wsi i folwarku Stara Wieś. 1 kwietnia 1939 wraz z całym powiatem kutnowskim przeniesiona do woj. łódzkiego. Podczas II wojny światowej włączone do III Rzeszy.
Po wojnie Stara Wieś powróciła do powiatu kutnowskiego w województwie łódzkim, nadal jako składowa gromady Bielawki, jednej z 22 gromad gminy Kutno. W związku z reorganizacją administracji wiejskiej jesienią 1954, weszła w skład nowej gromady Kutno, a po jej zniesieniu 29 lutego 1956 – do gromady Bielawki. Gromadę Bielawki zniesiono 1 lipca 1968, a Starą Wieś włączono do nowo utworzonej gromady Kutno-Wschód. W 1971 roku wraz z Bielawkami liczyła 452 mieszkańców.
Od 1 stycznia 1973 w gminie Kutno jako część sołectwa Bielawki. W latach 1975–1976 miejscowość należała administracyjnie do województwa płockiego.
2 lipca 1976 część Starej Wsi włączono do Kutna. Poza granicami miasta pozostała główna część Starej Wsi.

</doc>
<doc id="5318268" url="https://pl.wikipedia.org/wiki?curid=5318268" title="Bielawki (Kutno)">
Bielawki (Kutno)

Bielawki – część miasta Kutna na wschodnich rubieżach miasta, w okolicy ulicy Okólnej.
Do 1976 stanowiły południową część wsi Bielawki. Obecnie ciąg osadniczy ze wsią Bielawski przecina linia kolejowa.
Historia.
Od 1867 w gminie Kutno. W okresie międzywojennym należały do powiatu kutnowskiego w woj. warszawskim. 20 października 1933 utworzono gromadę "Bielawki" w granicach gminy Kutno, składającą się ze wsi i folwarku Bielawki oraz wsi i folwarku Stara Wieś. 1 kwietnia 1939 wraz z całym powiatem kutnowskim przeniesione do woj. łódzkiego. Podczas II wojny światowej włączone do III Rzeszy.
Po wojnie Bielawki powróciły do powiatu kutnowskiego w województwie łódzkim, jako jedna z 22 gromad gminy Kutno. W związku z reorganizacją administracji wiejskiej jesienią 1954, weszły w skład nowej gromady Kutno, a po jej zniesieniu 29 lutego 1956 – do gromady Bielawki. Gromadę Bielawki zniesiono 1 lipca 1968, a Bielawki włączono do nowo utworzonej gromady Kutno-Wschód. W 1971 roku wraz ze Starą Wsią liczyły 452 mieszkańców.
Od 1 stycznia 1973 w gminie Kutno jako część sołectwa Bielawki. W latach 1975–1976 miejscowość należała administracyjnie do województwa płockiego.
2 lipca 1976 część Bielawek (a także część Starej Wsi) włączono do Kutna. Poza granicami miasta pozostała główna część Bielawek.

</doc>
<doc id="5318270" url="https://pl.wikipedia.org/wiki?curid=5318270" title="Rajd San Martino di Castrozza 1974">
Rajd San Martino di Castrozza 1974

Rajd San Martino di Castrozza 1974 (11. Rally San Martino di Castrozza) – 11 edycja rajdu samochodowego Rajd San Martino di Castrozza rozgrywanego we Włoszech. Rozgrywany był od 28 do 31 sierpnia 1974 roku. Była to osiemnasta runda Rajdowych Mistrzostw Europy w roku 1974.

</doc>
<doc id="5318271" url="https://pl.wikipedia.org/wiki?curid=5318271" title="Porsche 911 Carrera 3.0">
Porsche 911 Carrera 3.0



</doc>
<doc id="5318272" url="https://pl.wikipedia.org/wiki?curid=5318272" title="Puśniki">
Puśniki

Puśniki – część miasta Kutna na południowo-wschodnich rubieżach miasta, na wschodnim brzegu rzeki Ochni, wzdłuż południowej sekcji ulicy Lotniczej.
Historia.
Dawniej samodzielna miejscowość (wieś i folwark). Od 1867 w gminie Krzyżanówek. W okresie międzywojennym należały do powiatu kutnowskiego w woj. warszawskim. 20 października 1933 utworzono gromadę "Żakowice" w granicach gminy Krzyżanówek, składającą się ze wsi Żakowice, folwarku Stodółki oraz wsi i folwarku Puśniki. 1 kwietnia 1939 wraz z całym powiatem kutnowskim przeniesione do woj. łódzkiego. Podczas II wojny światowej włączone do III Rzeszy.
Po wojnie Puśniki powróciły do powiatu kutnowskiego w województwie łódzkim, nadal jako składowa gromady Żakowice, jednej z 27 gromad gminy Krzyżanówek. W związku z reorganizacją administracji wiejskiej jesienią 1954, weszły w skład nowej gromady Krzyżanów. W 1971 roku wraz z Żakowicami i Stodółkami liczyły 251 mieszkańców.
Od 1 stycznia 1973 w nowo utworzonej gminie Krzyżanów jako część sołectwa Żakowice. W latach 1975–1976 miejscowość należała administracyjnie do województwa płockiego.
2 lipca 1976 Puśniki włączono do Kutna.

</doc>
<doc id="5318273" url="https://pl.wikipedia.org/wiki?curid=5318273" title="Stodółki (Kutno)">
Stodółki (Kutno)

Stodółki – część miasta Kutna na południowo-wschodnich rubieżach miasta, na wschodnim brzegu rzeki Ochni, wzdłuż północnej sekcji ulicy Lotniczej.
Historia.
Dawniej samodzielna miejscowość (folwark). Od 1867 w gminie Krzyżanówek. W okresie międzywojennym należały do powiatu kutnowskiego w woj. warszawskim. 20 października 1933 utworzono gromadę "Żakowice" w granicach gminy Krzyżanówek, składającą się ze wsi Żakowice, folwarku Stodółki oraz wsi i folwarku Puśniki. 1 kwietnia 1939 wraz z całym powiatem kutnowskim przeniesione do woj. łódzkiego. Podczas II wojny światowej włączone do III Rzeszy.
Po wojnie Stodółki powróciły do powiatu kutnowskiego w województwie łódzkim, nadal jako składowa gromady Żakowice, jednej z 27 gromad gminy Krzyżanówek. W związku z reorganizacją administracji wiejskiej jesienią 1954, weszły w skład nowej gromady Krzyżanów. W 1971 roku wraz z Żakowicami i Puśnikami liczyły 251 mieszkańców.
Od 1 stycznia 1973 w nowo utworzonej gminie Krzyżanów jako część sołectwa Żakowice. W latach 1975–1976 miejscowość należała administracyjnie do województwa płockiego.
2 lipca 1976 Stodółki włączono do Kutna.

</doc>
<doc id="5318275" url="https://pl.wikipedia.org/wiki?curid=5318275" title="Żwirownia (Kutno)">
Żwirownia (Kutno)

Żwirownia – część miasta Kutna. Leży na północym zachodzie miasta, na wschodnim brzegu rzeki Ochni. Rozpościera się wzdłuż północnej sekcji ulicy Jesiennej po granice miasta. 
Jest to obszar o charakterze wiejskim, historycznie powiązany z sąsiednimi miejscowościami Gołębiew Stary i Walentynów.
W latach 1975–1976 miejscowość należała administracyjnie do województwa płockiego.

</doc>
<doc id="5318276" url="https://pl.wikipedia.org/wiki?curid=5318276" title="Stodółki">
Stodółki

Zobacz też: Stodółka

</doc>
<doc id="5318277" url="https://pl.wikipedia.org/wiki?curid=5318277" title="Walenty Fredro (zm. 1587/1589)">
Walenty Fredro (zm. 1587/1589)

Walenty Fredro herbu Bończa (zm. w 1587/1589 roku) – podczaszy przemyski w latach 1578-1587.
Studiował we Frankfurcie nad Odrą w 1563 roku.
Poseł na sejm 1585 roku z ziemi przemyskiej.

</doc>
<doc id="5318279" url="https://pl.wikipedia.org/wiki?curid=5318279" title="Elise Vanderelst">
Elise Vanderelst

Elise Vanderelst (ur. 27 stycznia 1998) – belgijska lekkoatletka, biegaczka średniodystansowa, złota medalistka halowych mistrzostw Europy w 2021.
Osiągnięcia sportowe.
Odpadła w półfinale biegu na 800 metrów na mistrzostwach świata juniorów młodszych w 2015 w Cali. Zajęła 4. miejsce na tym dystansie na mistrzostwach świata juniorów w 2016 w Bydgoszczy i 7. miejsce na mistrzostwach Europy juniorów w 2017 w Grosseto. Odpadła w eliminacjach biegu na 1500 metrów na mistrzostwach Europy w 2018 w Berlinie.
Zdobyła srebrny medal w biegu na 1500 metrów na młodzieżowych mistrzostwach Europy w 2019 w Gävle, przegrywając tylko z Jemmą Reekie z Wielkiej Brytanii. Zwyciężyła w tej konkurencji na halowych mistrzostwach Europy w 2021 w Toruniu, wyprzedzając Holly Archer z Wielkiej Brytanii i Hannę Klein z Niemiec. Odpadła w półfinale biegu na 1500 metrów na igrzyskach olimpijskich w 2020 w Tokio i eliminacjach tej konkurencji na mistrzostwach świata w 2022 w Eugene.
Byłą mistrzynią Belgii w biegu na 1500 metrów w latach 2020–2022, a także w hali na tym dystansie w 2020.
Jest aktualną (lipiec 2022) rekordzistką Belgii w biegu na 1000 metrów z czasem 2:35,98 (3 lipca 2021 w Heusden-Zolder) i w biegu na 1500 metrów z czasem 4:02,63 (10 czerwca 2021 we Florencji), a w hali rekordzistką w biegu na 1500 metrów z czasem 4:05,71 (9 lutego 2021 w Liévin). 
Rekordy życiowe.
Rekordy życiowe Vanderelst:

</doc>
<doc id="5318281" url="https://pl.wikipedia.org/wiki?curid=5318281" title="Rajd Taurus 1974">
Rajd Taurus 1974

Rajd Taurus 1974 (13. Int. Taurus Rally) – 13 edycja rajdu samochodowego Rajd Taurus rozgrywanego na Węgrzech. Rozgrywany był od 30 do 31 sierpnia 1974 roku. Była to dziewiętnasta runda Rajdowych Mistrzostw Europy w roku 1974 oraz piątą rundą Rajdowego Pucharu Pokoju i Przyjaźni w roku 1974.

</doc>
<doc id="5318282" url="https://pl.wikipedia.org/wiki?curid=5318282" title="Fiat 128 Sport Coupé">
Fiat 128 Sport Coupé



</doc>
<doc id="5318286" url="https://pl.wikipedia.org/wiki?curid=5318286" title="Mormońskie słownictwo">
Mormońskie słownictwo



</doc>
<doc id="5318288" url="https://pl.wikipedia.org/wiki?curid=5318288" title="Ciąg chłodniczy">
Ciąg chłodniczy



</doc>
<doc id="5318289" url="https://pl.wikipedia.org/wiki?curid=5318289" title="Kosiński">
Kosiński

Osoby o nazwisku Kosiński:

</doc>
<doc id="5318292" url="https://pl.wikipedia.org/wiki?curid=5318292" title="Sulafa Tower">
Sulafa Tower

Sulafa Tower to 76-piętrowy wieżowiec znajdujący się w dzielnicy Dubai Marina w Dubaju w Zjednoczonych Emiratach Arabskich. Ten postmodernistyczny drapacz chmur wybudowany został w 2010. 
Opis.
Jest to wieżowiec o wysokości całkowitej 288 metrów. W budynku mieści się ponad 700 lokali mieszkalnych. Łączna powierzchnia użytkowa lokali i apartamentów wynosi 107 300 m². 
Pożar.
Do pierwszego pożaru doszło na trzydziestym piątym piętrze wysokościowca w 2012 roku.
Drugi pożar Sulafa Tower miał miejsce 20 lipca 2016 roku. Nikt nie zginął, wielu ludzi zdążyło się schronić w sąsiednim hotelu. Do pożaru doszło na 35 piętrze budynku.

</doc>
<doc id="5318295" url="https://pl.wikipedia.org/wiki?curid=5318295" title="Sebastian Konarski">
Sebastian Konarski

Sebastian Konarski herbu Czewoja (zm. przed 9 września 1599 roku) – pisarz sanocki w latach 1571-1589.
Studiował we Frankfurcie nad Odrą w 1543 roku, w Królewcu w 1557 roku.
Poseł na sejm 1585 roku z ziemi sanockiej.

</doc>
<doc id="5318297" url="https://pl.wikipedia.org/wiki?curid=5318297" title="Cronica">
Cronica

Cronica – polski zespół muzyczny powstały w Jaworznie w 2014 roku. Grupa wykonuje muzykę zaliczaną jako "folk metal", "heavy folk" czy "folk-rock". Styl zespołu charakteryzują zarówno melodyjne, złożone kompozycje z bogatą warstwą liryczną, jak i szybkie, skoczne utwory w klimacie polki. Nazwa zespołu nawiązuje do średniowiecznych utworów dziejopisarskich. Członkowie zespołu inspirują się szeroko pojęta muzyką ludową, celtycką i folkową z obszaru całej Europy. Od początku istnienia eksperymentują z brzmieniami oraz instrumentami charakterystycznymi dla poszczególnych rejonów kontynentu. Warstwa tekstowa inspirowana dawnymi legendami i podaniami ludowymi, wierzeniami, religią, a także filozofią oraz obecnymi odczuciami samych muzyków w sprawach doczesnych. Teksty językowo stylizowane są, jak to określają sami autorzy, na: „ludowo”. Wynika to z zapożyczania zwrotów i wyrazów z języka staropolskiego oraz gwar regionalnych.
Muzyka.
Wydawnictwa:
Historia zespołu.
2014.
Grupa powstała z inicjatywy Dariusza Dąbka (gitara elektryczna, śpiew), Dawida Dubiela (perkusja, teksty piosenek), Magdaleny Hałas (skrzypce) oraz Remigiusza Majchera (gitara elektryczna). Muzycy chcąc rozwinąć swoją działalność, na podwalinach wcześniejszego projektu w którym wspólnie występowali, tworzą nową grupę. Ich celem staje się wykonywanie muzyki folkowej w „cięższym” i bardziej złożonym wydaniu. Do grupy dołączają Adrianna „Adka” Kania (keyboard, lira korbowa, śpiew), Katarzyna „Ylgyrien” Karoń (śpiew, flet poprzeczny) oraz Jakub Karkoszka (gitara basowa). Zespół rozpoczyna koncerty oraz wydaje pierwszą EP pt. „Świt historii”. Na płycie ukazały autorskie kompozycje zespołu oraz aranżacja szwedzkiej, ludowej pieśni „Herr Mannelig” (wg tłumaczenia Jacka Dobrzynieckiego).
2015 – 2016.
Zespół opuszcza Jakub Karkosza, jego miejsce zajmuje Maciej Rzyman. Ukazuje się wydawnictwo grupy „Na tej ziemi”. Płyta zwiera kilka odświeżonych kompozycji z poprzedniego EP, autorskie kompozycje oraz własne aranżacje ludowych pieśni, takich jak „Idzie dysc” oraz „Herr Holger” (wg tłumaczenia Jacka Dobrzynieckiego).
2017 – 2019.
Zespół aktywnie koncertuje na terenie całego kraju oraz poza jego granicami (Czechy, Niemcy). W 2019 roku zespół występuje podczas Pol’and’Rock festival. W tym samym roku zespół opuszcza gitarzysta Remigiusz Majcher.
2020 – 2022.
Działalność koncertowa zespołu została zatrzymana przez wybuch epidemii Covid 19. Muzycy pracują nad nowym materiałem, czego efektem został album „Ukony” (tłum. Obowiązki) wydany początkiem roku 2022. Gościnnie w nagraniach udział wziął Rafał „Rasta” Piotrowski (Decapitated), a mix i mastering powierzono Tomaszowi „Zed” Zalewskiemu. Płyta stanowi zdecydowanie bardziej ciężkie i gitarowe oblicze zespołu. Warstwa liryczna jest bardziej rozbudowana i podparta w dużej mierze growlingiem oraz damskimi wokalami. W lutym 2022 zespół wyruszył w trasę „Ukony Tour” promującą nowe wydawnictwo.
Członkowie.
Aktywni członkowie zespołu:
Byli członkowie zespołu:

</doc>
<doc id="5318299" url="https://pl.wikipedia.org/wiki?curid=5318299" title="Clavibacter michiganensis">
Clavibacter michiganensis

Clavibacter michiganensis – gatunek gramdodatnich bakterii.
Mofologia i fizjologia.
"Clavibacter michiganensis" to proste lub nieco zakrzywione pałeczki o wielkości 0,4–0,75 × 0,8–2,5 µm, o nieregularnym, często maczugowatym kształcie. Zazwyczaj występują pojedynczo, ale często w parach o kształcie litery V, lub palisadowo. Bakterie ze starszych kultur przybierają niekiedy formę kokoidalną. Komórki są nieruchliwe i nie tworzą przetrwalników. Na pożywce SCM po siedmiu dniach rozwoju tworzą wypukłe, cylindryczne kolonie o barwie od jasnożółtej do mlecznożółtej i średnicy 3–8 mm.
Bakterie z rodzaju "Clavibacter "są obligatoryjnymi tlenowcami, do rozwoju wymagającymi pożywek bogatych w substancje odżywcze. Optymalna temperatura dla ich wzrostu wynosi 25–28 °C. "Clavibacter michiganensis" subsp. "michiganensis" może wytwarzać α-mannozidazę, β-ksylozidazę, endo-β-1,4-glukanazę. Większość bakterii posiada od 5 do 25 różnych kwasów tłuszczowych. Gatunki bakterii gram-dodatnich zwykle nie posiadają hydroksykwasów, ale bogate są w kwasy rozgałęzione. Na podstawie względnych ilości poszczególnych kwasów można dokładnie zróżnicować gatunek i podgatunek. U szczepów "C". m. subsp. "m" pochodzących z różnych obszarów geograficznych stwierdzono obecność kwasu izopentakaprynowego, anteizopentakaprynowego, izopalmitynowego i anteizoheksakapryowego. Chromosom "C". m. subsp. "m" składa się z 3,2 × 106 par zasad. Przeciętna zawartość guaniny i cytozyny w DNA wynosi około 72%.
"Clavibacter michiganensis" jako patogen roślin.
Istnieją podgatunki "C. michiganensis". W Polsce wśród roślin uprawnych wywołują one choroby zwane bakteriozami:
W Polsce podgatunki "insidiosus", "michiganensis" i "sepedonicus" są organizmami kwarantannowymi.

</doc>
<doc id="5318300" url="https://pl.wikipedia.org/wiki?curid=5318300" title="Krzysztof Kosiński (ujednoznacznienie)">
Krzysztof Kosiński (ujednoznacznienie)



</doc>
<doc id="5318301" url="https://pl.wikipedia.org/wiki?curid=5318301" title="Dialekt zachodnioczeski">
Dialekt zachodnioczeski

Dialekt zachodnioczeski lub dialekt południowo-zachodnioczeski (cz. "nářečí jihozápadočeská, jihozápadočeská podskupina") – jeden z czterech dialektów czeskich właściwych obok dialektu środkowoczeskiego, wschodnioczeskiego i czesko-morawskiego. Zajmuje część obszaru południowo-zachodnich Czech. W obrębie dialektu południowoczeskiego wyróżniają się archaiczne gwary chodzka i doudlebska.
Obszar użycia.
Dialekt zachodnioczeski jest szeroko rozpowszechniony w Kraju pilzneńskim (z wyłączeniem jego północno-zachodniego obszaru) i południowoczeskim (z wyłączeniem jego południowych peryferii), a także w zachodniej części Kraju środkowoczeskiego. Terytoria te są południowo-zachodnią część historycznego regionu Czech (bez obszarów pogranicznych zasiedlonych przez ludność czeską po II wojnie światowej).
Cechy językowe.
Gwary zachodnioczeskie wyróżniają się następującymi cechami językowymi:
Ponadto w dialekcie zachodnioczeskim odnotowuje się takie zjawiska jak:

</doc>
<doc id="5318306" url="https://pl.wikipedia.org/wiki?curid=5318306" title="Anna Hall">
Anna Hall

Anna Hall (ur. 23 marca 2001) – amerykańska lekkoatletka specjalizująca się w wielobojach.
Kariera sportowa.
Na arenie międzynarodowej odniosła następujące sukcesy:
Mistrzyni Stanów Zjednoczonych w siedmioboju (Fayetteville 2022).

</doc>
<doc id="5318308" url="https://pl.wikipedia.org/wiki?curid=5318308" title="Dritan Prifti">
Dritan Prifti

Dritan Prifti (ur. 27 sierpnia 1968 w Beracie, zm. 12 października 2017 w Tiranie) - polityk Socjalistycznego Ruchu Integracji minister gospodarki, handlu i energii Albanii w latach 2009-2010.
Życiorys.
W 2009 roku uzyskał mandat posła do Zgromadzenia Albanii. Miał duży wpływ na stworzenie koalicji Socjalistycznego Ruchu Integracji z Demokratyczną Partią Albanii w wyborach parlamentarnych, które się odbyły w tym roku.
W latach 2009-2010 piastował funkcję ministra gospodarki, handlu i energii Albanii.
Zmarł 12 października 2017 roku z powodu białaczki.

</doc>
<doc id="5318310" url="https://pl.wikipedia.org/wiki?curid=5318310" title="Katedra Chrystusa Żyjącego Zbawiciela w Kolombo">
Katedra Chrystusa Żyjącego Zbawiciela w Kolombo

Katedra Chrystusa Żyjącego Zbawiciela (ang. "Cathedral of Christ the Living Saviour") – anglikańska świątynia znajdująca się w lankijskim mieście Kolombo. Siedziba diecezji Kolombo należącej do Kościoła Cejlonu.
Położenie.
Kościół znajduje się przy skrzyżowaniu ulicy Bauddhaloka Mawath (dawna Bullers Road) z Wijerama Mawatha (dawna McCarthy Road), na przedmieściach Kolombo. Teren należący do kościoła ma powierzchnię 10 akrów, prócz katedry znajduje się na nim rozległy ogród.
Historia.
Diecezję Kolombo ustanowiono w 1845 roku. W 1879 rząd kolonii Cejlonu przyznał diecezji teren na wyspie Niewolników (ang. Slave Island) pod budowę katedry. W 1890 decyzja ta została cofnięta na potrzeby wojska. Ostatecznie diecezji przekazano kolejny teren, przy Bullers Road. 7 listopada 1945 na miejscu, gdzie miała znajdować się świątynia, ustawiono tablice pamiątkowe. 28 października 1968, podczas uroczystości prowadzonej przez bpa Harolda de Soysę, wmurowano kamień węgielny. Projekt sporządzili T. W. Wynne-Jones oraz Wilson Peiris. Konsekracja katedry odbyła się 7 listopada 1973, uroczystościom przewodniczył bp Cyril Abeynaike.
Architektura i wyposażenie.
Wygląd świątyni nawiązuje do tradycyjnej architektury cejlońskiej. Główna część kościoła ma kształt ośmiokąta. Ołtarz główny wykonano z cejlońskiego drewna, ozdobiony jest rzeźbami wykonanymi przez lokalnych artystów oraz płytami z mosiądzu.

</doc>
<doc id="5318312" url="https://pl.wikipedia.org/wiki?curid=5318312" title="Świątkowski">
Świątkowski

Osoby noszące nazwisko Świątkowski:

</doc>
<doc id="5318315" url="https://pl.wikipedia.org/wiki?curid=5318315" title="Świątkowska">
Świątkowska

Osoby o nazwisku Świątkowska:

</doc>
<doc id="5318316" url="https://pl.wikipedia.org/wiki?curid=5318316" title="Gwara chodzka">
Gwara chodzka

Gwara Chodów lub gwara chodzka (cz. "chodské nářečí") – gwara czeska należąca do gwar zachodnioczeskich, jednak wyróżniająca się wieloma archaizmami. Używana jest w regionie o nazwie Chodsko w południowo-zachodnich Czechach, wokół miasta Domażlice. Użytkownicy tej gwary są tradycyjnie nazywane Chodami (cz. "Chodové"). Gwara chodzka należy do najlepiej zachowanych gwar regionalnych w Republice Czeskiej.

</doc>
<doc id="5318321" url="https://pl.wikipedia.org/wiki?curid=5318321" title="Zgorzel liści sercowych i sucha zgnilizna korzeni buraka">
Zgorzel liści sercowych i sucha zgnilizna korzeni buraka



</doc>
<doc id="5318325" url="https://pl.wikipedia.org/wiki?curid=5318325" title="Felix Nmecha">
Felix Nmecha

Felix Kalu Nmecha (ur. 10 października 2000 w Hamburgu) – niemiecki piłkarz angielskiego pochodzenia występujący na pozycji pomocnika w niemieckim klubie VfL Wolfsburg oraz w reprezentacji Niemiec do lat 21. Wychowanek Manchester City. Młodzieżowy reprezentant Anglii. Młodszy brat reprezentanta Niemiec, Lukasa Nmechy.

</doc>
<doc id="5318328" url="https://pl.wikipedia.org/wiki?curid=5318328" title="Siedlecki">
Siedlecki

Osoby noszące nazwisko Siedlecki:

</doc>
<doc id="5318330" url="https://pl.wikipedia.org/wiki?curid=5318330" title="Semasaka">
Semasaka

Semasaka – w tradycyjnych wierzeniach burundyjskich tytuł jednego ze świętych byków.
Tytuł ten można przetłumaczyć dosłownie jako "ojciec sorgo" bądź też "pan sorgo". Zwierzę uznawane za semasakę znajdowało się w centrum dworskich praktyk religijnych związanych z bykami. Było też nieodzownym elementem obchodów świąt związanym z okresem zasiewów. Podczas tychże właśnie świąt burundyjski monarcha spożywał specjalnie przygotowaną owsiankę z sorgo wymieszaną z moczem semasaki. Ścisłe związki zwierzęcia z monarchią widoczne były również podczas obrzędów koronacyjnych. Rozpoczynający rządy król dosiadał wówczas semasakę.
Należy też rolę tego byka analizować w szerszym kontekście tradycyjnych praktyk religijnych ściśle powiązanych ze zwierzętami. Można tutaj wymienić kult świętych owiec rutenderi oraz mudende, kult świętych kóz rutagari i rusasu czy kult świętego psa kabwy. 
Ostatni semasaka zdechł w 1935, zatem jeszcze podczas belgijskich rządów kolonialnych. Władcą Burundi był wówczas Mwambutsa IV. Podczas krótkiego panowania Ntare V (1966) próbowano wybrać i powołać kolejnego semasakę. Zanim jednak zdołano tego dokonać, monarchia została zniesiona.

</doc>
<doc id="5318334" url="https://pl.wikipedia.org/wiki?curid=5318334" title="Diecezja Kalkuta">
Diecezja Kalkuta



</doc>
<doc id="5318336" url="https://pl.wikipedia.org/wiki?curid=5318336" title="Wasyl Hulewicz Wojutyński">
Wasyl Hulewicz Wojutyński



</doc>
<doc id="5318337" url="https://pl.wikipedia.org/wiki?curid=5318337" title="Zgnilizna korzeni buraka">
Zgnilizna korzeni buraka



</doc>
<doc id="5318339" url="https://pl.wikipedia.org/wiki?curid=5318339" title="Sylwester Hulewicz-Wojutyński">
Sylwester Hulewicz-Wojutyński



</doc>
<doc id="5318342" url="https://pl.wikipedia.org/wiki?curid=5318342" title="Askos">
Askos

Askos (, ) – rodzaj starożytnego greckiego naczynia ceramicznego do nalewania niewielkich ilości płynów, np. oleju.
Terminologia.
Greckie słowo "ἀσκός" oznacza dosłownie bukłak, a więc skórzany worek na substancje płynne. Stąd w Nowym Testamencie, gdy mowa jest o „wlewaniu wina do starych bukłaków”, pojawia się w oryginalnym tekście greckim właśnie słowo "ἀσκός".
W użyciu powszechnym na południu Europy, jak również w archeologii (ceramologia), askosami nazywa się naczynia z ceramiki przypominające wyglądem worki z koziej skóry używane do trzymania i nalewania płynów. Nie ma dowodów, że starożytni nazywali ten typ ceramiki askosami. Askos używany był, podobnie jak lekyt, jako podręczne naczynie na oliwę.
Charakterystyka.
W typologii starożytnych greckich naczyń ceramicznych askosy określane są jako niewielkie zamknięte naczynia z uchwytem strzemieniowym i dogodną do polewania płynem formą rurkowatej wylewki (dziobkiem). Askosy w formie kaczek i innych ptaków znane były od VIII w. p.n.e. Zwykła forma aksosu była w powszechnym użyciu na terenie Attyki od 480 r. p.n.e.

</doc>
<doc id="5318343" url="https://pl.wikipedia.org/wiki?curid=5318343" title="Marek Hulewicz">
Marek Hulewicz



</doc>
<doc id="5318345" url="https://pl.wikipedia.org/wiki?curid=5318345" title="Gabriel Hulewicz">
Gabriel Hulewicz



</doc>
<doc id="5318349" url="https://pl.wikipedia.org/wiki?curid=5318349" title="Słabada (sielsowiet Mieżawa)">
Słabada (sielsowiet Mieżawa)

Słabada (; , "Słoboda") – wieś na Białorusi, w obwodzie witebskim, w rejonie orszańskim, w sielsowiecie Mieżawa.

</doc>
<doc id="5318350" url="https://pl.wikipedia.org/wiki?curid=5318350" title="Język inisine">
Język inisine



</doc>
<doc id="5318351" url="https://pl.wikipedia.org/wiki?curid=5318351" title="Rajd Danube">
Rajd Danube



</doc>
<doc id="5318384" url="https://pl.wikipedia.org/wiki?curid=5318384" title="Cydnus sobrius">
Cydnus sobrius



</doc>
<doc id="5318385" url="https://pl.wikipedia.org/wiki?curid=5318385" title="Cydnus infernalis">
Cydnus infernalis



</doc>
<doc id="5318387" url="https://pl.wikipedia.org/wiki?curid=5318387" title="Brachypelta elevata">
Brachypelta elevata



</doc>
<doc id="5318388" url="https://pl.wikipedia.org/wiki?curid=5318388" title="Brachypelta aterrima">
Brachypelta aterrima



</doc>
<doc id="5318389" url="https://pl.wikipedia.org/wiki?curid=5318389" title="Cydnus brunnipennis">
Cydnus brunnipennis



</doc>
<doc id="5318391" url="https://pl.wikipedia.org/wiki?curid=5318391" title="Cydnus sanguinicollis">
Cydnus sanguinicollis



</doc>
<doc id="5318392" url="https://pl.wikipedia.org/wiki?curid=5318392" title="Cydnus carbonarius">
Cydnus carbonarius



</doc>
<doc id="5318393" url="https://pl.wikipedia.org/wiki?curid=5318393" title="Cimex aterrimus">
Cimex aterrimus



</doc>
<doc id="5318394" url="https://pl.wikipedia.org/wiki?curid=5318394" title="Stajki (rejon orszański)">
Stajki (rejon orszański)

Stajki (; , "Stajki") – wieś na Białorusi, w obwodzie witebskim, w rejonie orszańskim, w sielsowiecie Mieżawa.
Znajduje się tu stacja kolejowa Stajki, położona na linii Witebsk - Orsza.

</doc>
<doc id="5318395" url="https://pl.wikipedia.org/wiki?curid=5318395" title="Anna Łukaszewska-Trzeciakowska">
Anna Łukaszewska-Trzeciakowska

Anna Łukaszewska-Trzeciakowska (ur. 3 sierpnia 1974 w Warszawie) – polska menedżer i urzędniczka państwowa, od 2022 podsekretarz stanu w Ministerstwie Klimatu i Środowiska.
Życiorys.
Absolwentka ekonomii na Uniwersytecie Warszawskim, odbyła studia typu Master of Business Administration. Początkowo związana z przedsiębiorstwem Bumar, gdzie była dyrektorem biura zarządu, koordynatorką i pełnomocnikiem ds. systemów informatycznych. Od marca do grudnia 2007 zajmowała stanowisko pełniącej obowiązki i prezes zarządu Elektrowni Kozienice. Prowadziła działalność gospodarczą w zakresie doradztwa gospodarczego dla projektów energetycznych. Od 2017 do 2019 odpowiadała za sprawy korporacyjne i komunikację w Polskim Komitecie Energii Elektrycznej, następnie była pełnomocnikiem w Ministerstwie Gospodarki Morskiej i Żeglugi Śródlądowej, odpowiedzialnym m.in. za model finansowania inwestycji strukturalnych. W latach 2020–2021 dyrektor Regionalnego Zarządu Gospodarki Wodnej w Warszawie. W 2021 podjęła pracę w koncernie PKN Orlen, obejmowała stanowiska prezes Baltic Power i Orlen Neptun (przedsiębiorstw prowadzących działania z zakresu morskiej energetyki wiatrowej). Zasiadała w radach nadzorczych spółek Skarbu Państwa.
18 lipca 2022 została powołana na stanowisko podsekretarza stanu w Ministerstwie Klimatu.

</doc>
<doc id="5318396" url="https://pl.wikipedia.org/wiki?curid=5318396" title="Kościół Cejlonu">
Kościół Cejlonu

Kościół Cejlonu (ang. "Church of Ceylon", syng. ලංකා සභාව) – anglikański Kościół na Sri Lance, wchodzący w skład wspólnoty anglikańskiej, podlegający jurysdykcji arcybiskupa Canterbury.
Historia.
Pierwsze nabożeństwa anglikańskie na Cejlonie sprawowano w 1796. Od tego czasu Anglikanie zamieszkujący wyspę w latach byli przynależni do diecezji londyńskiej. W 1818 Cejlon wcielono do diecezji Kalkuty, a w 1835 do diecezji Madrasu. W międzyczasie, w 1818, powołano archidiakonat Kolombo. W 1845 erygowano diecezję Kolombo. W 1930 tereny te włączono w skład prowincji o nazwie "Kościół Indii, Birmy i Cejlonu". W 1950 erygowano diecezję Kurunegali. W 1970 prowincję rozwiązano, a obie cejlońskie diecezje stały się pozaprowincjalnymi ośrodkami pod jurysdykcją arcybiskupa Canterbury. W 1974 wcielono je do nowo utworzonego Kościoła Cejlonu.
We wrześniu 2006 święcenia kapłańskie otrzymały trzy kobiety, pierwsze w historii tej wspólnoty.
Struktura.
W ramach Kościoła funkcjonują dwie diecezje:

</doc>
<doc id="5318397" url="https://pl.wikipedia.org/wiki?curid=5318397" title="Zbigniew Słupecki">
Zbigniew Słupecki



</doc>
<doc id="5318402" url="https://pl.wikipedia.org/wiki?curid=5318402" title="Wtyk równotarczyk">
Wtyk równotarczyk

Wtyk równotarczyk ("Enoplops scapha") – gatunek pluskwiaka z podrzędu różnoskrzydłych i rodziny wtykowatych. Zamieszkuje zachodnią i środkową część krainy palearktycznej.
Taksonomia.
Gatunek ten opisany został po raz pierwszy w 1794 roku przez Johana Christiana Fabriciusa pod nazwą "Coreus scapha". Jako lokalizację typową wskazano Niemcy. W 1843 roku Charles Jean-Baptiste Amyot i Jean Guillaume Audinet-Serville umieścili go w rodzaju "Enoplops", a w 1844 roku Eugène Desmarest wyznaczył go gatunkiem typowym tegoż rodzaju.
Morfologia.
Pluskwiak o masywnym ciele długości od 10 do 13 mm. Wierzch ciała jest jasno- do ciemnoszarobrązowego z czarnymi elementami i jasnym gruzełkowaniem. Spód ciała jest szarożółty z czarnym plamkowaniem. Głowa jest kwadratowa, zaopatrzona w ostre i skierowane ku przodowi kolce wyrastające zewnętrznie przy nasadzie czułków. Kolcowaty nadustek wyciągnięty jest przed nasadę czułków i zaopatrzony w trzy małe ząbki. Czułki budują cztery człony, z których pierwszy jest trójgraniasty i brązowy, drugi równowąski i czerwony, a trzeci stopniowo się rozszerzający i w wierzchołkowej połowie czarny. Przedplecze jest trapezowate z przednimi kątami wyostrzonymi i skierowanymi ku przodowi, a tylno-bocznymi kątami ściętymi i wyposażonymi w kolce. Boczne krawędzie głowy i ¾ bocznych krawędzi przedplecza obrzeżonych jest wąskim, jasnym paskiem. Trójkątnego kształtu tarczka ma gładką powierzchnię. Odnóża mają brązowe z czarnym plamkowaniem uda oraz ciemnożółte golenie i stopy. Listewka brzeżna odwłoka ma barwę brązową z jasnymi plamkami przy środkowych odcinkach zewnętrznych brzegów poszczególnych segmentów.
Biologia i ekologia.
Owad ten zasiedla stanowiska suche do lekko wilgotnych, ciepłe i otwarte, zwłaszcza murawy kserotermiczne, murawy napiaskowe i wydmy nadmorskie. Zasięgiem pionowym dochodzi do 1300 m n.p.m. w Alpach.
Zarówno larwy jak i postacie dorosłe są fitofagami ssącymi soki z liści i owoców roślin. Młodsze larwy związane są pokarmowo z pojedynczą rośliną z rodziny ogórecznikowatych, zwykle z rodzaju ostrzeń, rumianica, żmijowiec lub żywokost. Starsze larwy i osobniki dorosłe przemieszczają się i żerują na szerszym spektrum roślin, obok wcześniej wymienionych także na bylicach, chabrach, dziewannach, dziurawcach, jeżynach, krwawnikach, macierzankach, marchwiach, ostrożeniach, przetacznikach, rumiankach, starcach, szałwiach, szczawiach, wilczomleczach.
Aktywne osobniki spotyka się od wiosny do jesieni. Kopulacje i składanie jaj odbywają się w maju i czerwcu. Larwy obserwuje się od czerwca do sierpnia lub września. Postacie dorosłe nowego pokolenia pojawiają się od końca lipca i są stadium zimującym.
Rozprzestrzenienie.
Gatunek palearktyczny. W Europie znany jest z Portugalii, Hiszpanii, Wielkiej Brytanii, Francji, Belgii, Holandii, Luksemburga, Niemiec, Szwajcarii, Austrii, Włoch, Polski, Czech, Słowacji, Węgier, Ukrainy, Mołdawii, Rumunii, Bułgarii, Słowenii, Chorwacji, Bośni i Hercegowiny, Czarnogóry, Serbii, Albanii, Macedonii Północnej, Grecji oraz europejskiej części Rosji. W Afryce podawany jest z Maroka i Algierii. W Azji znany jest z anatolijskiej części Turcji, Gruzji, Armenii, Azerbejdżanu, Izraela, zachodniej Syberii, Kazachstanu oraz Iranu.

</doc>
<doc id="5318403" url="https://pl.wikipedia.org/wiki?curid=5318403" title="Enoplops scapha">
Enoplops scapha



</doc>
<doc id="5318405" url="https://pl.wikipedia.org/wiki?curid=5318405" title="Skuratowicz">
Skuratowicz



</doc>
<doc id="5318412" url="https://pl.wikipedia.org/wiki?curid=5318412" title="Cmentarz wojenny w Budach Rządowych">
Cmentarz wojenny w Budach Rządowych

Cmentarz wojenny w Budach Rządowych – miejsce spoczynku żołnierzy poległych w I wojnie światowej. Położony jest we wsi Budy Rządowe w gminie Jednorożec, powiecie przasnyskim, województwie mazowieckim. 
Historia.
Cmentarz utworzono w 1915. Najstarszy nagrobek pochodzi z 23 marca 1915. Cmentarz został zorganizowany na planie kwadratu o powierzchni 0,11 ha. Mogiły żołnierzy są oznakowane betonowymi płytami o wymiarach 37x40 cm, które umieszczono w 11 rzędach. Pochowano tu około 200 żołnierzy armii niemieckiej i rosyjskiej. Cmentarz początkowo został otoczony metalową siatką, a później ogrodzeniem z białych cegieł, które jest cyklicznie odnawiane. Cmentarz zarasta drzewami i krzewami, które są systematycznie usuwane. 
18 stycznia 1986 miejsce zostało wpisane do rejestru zabytków pod numerem A-569. Przy ogrodzeniu cmentarza członkowie Stowarzyszenia „Przyjaciele Ziemi Jednorożeckiej” postawili tablicę informacyjną. 

</doc>
<doc id="5318413" url="https://pl.wikipedia.org/wiki?curid=5318413" title="Seweryn Kropiwnicki">
Seweryn Kropiwnicki

Seweryn Kropiwnicki herbu Sas – pisarz ziemski bracławski.
Poseł na sejm 1585 roku z województwa bracławskiego.
Był wyznawcą prawosławia.

</doc>
<doc id="5318415" url="https://pl.wikipedia.org/wiki?curid=5318415" title="Dialekty macedońskie">
Dialekty macedońskie

Dialekty macedońskie, dialekty języka macedońskiego – nazwa odmian języka macedońskiego używanych w Republice Macedonii w Albanii wzdłuż granicy z Macedonią, w Macedonii Egejskiej (Grecja) i w południowo-zachodniej Bułgarii (Macedonia Piryńska). Wydziela się do 27 dialektów, które można połączyć w sześć zespołów dialektalnych: dialekty północne, wschodnie, południowe, południowo-zachodnie, zachodnie i środkowe. Dialekty języka macedońskiego są używane przez ponad 3 miliony osób.
Zasięg geograficzny.
Dialekty języka macedońskiego charakteryzują można podzielić według położenia. Terytorium języka macedońskiego obejmuje centralną część Półwyspu Bałkańskiego, czyli zbieg rzek Wardar i Struma oraz dolny bieg rzeki Mesty.
Zachód.
Na zachodzie terytorium języka macedońskiego graniczy z obszarem języka albańskiego. Większość tej granicy językowej pokrywa się z granicą państwową między Republiką Macedonii a Albanią, a geograficznie jest reprezentowana przez pasmo górskie Korab – Deszat – Jabłanica, skąd schodzi do południowo-zachodniej części Jeziora Ochrydzkiego. Wzdłuż tej granicy, po stronie albańskiej, znajduje się około trzydziestu osad z populacją macedońską, w dolinie rzeki Drin, na zachód od Debaru, w obszarze znanym jako Goło Brdo oraz trzy wsie na brzegu Jeziora Ochrydzkiego wokół miasta Pogradec (mac. Подградец "Podgradec"). Od południowego brzegu jeziora granica językowa skręca na południowy wschód i przez górę Galiczica wychodzi na południowo-zachodni brzeg jeziora Prespa, a stamtąd dalej na południe i przez górę Mokra Gora do Gramuszty (Gramos), na południowy zachód od Kastorii (mac. Костура "Kostura"). W tej części granicy, po stronie albańskiej, pozostało kilkanaście wsi na zachodnim brzegu jeziora Prespa i trzy wsie na wschód od Korczy (mac. Горица "Gorica") w Albanii.
Południe.
Na południu język macedoński graniczy z obszarem greckojęzycznym, na całym obszarze od góry Gramuszta do rzeki Mesta w Tracji. Według Bożidara Widoeskiego i kilku innych językoznawców granica językowa biegnie znacznie głębiej na południe niż dzisiejsza granica państwowa między Republiką Macedonii a Grecją (tj. Macedonią Egejską). Gwary macedońskie można usłyszeć aż do linii Gramuszta - Ber - Saloniki. Z Salonik linia biegnie dalej na wschód i przez obszar gminy Bogdanci (gdzie znajdują się bardzo znane w dialektologii wioski Suho i Visoka) uchodzi do rzeki Mesta, nieco na północny wschód od miasta Drama.
Na obszarze granicy językowej macedońsko-greckiej mieszka mieszana ludność macedońska i grecka. W północno-zachodniej części dzisiejszej Grecji, oprócz ludności macedońskiej, żyją również populacje greckie, albańskie i arumuńskiej. Duży odsetek ludności tutaj jest trójjęzyczny.
Wschód.
Na wschodzie język macedoński graniczy z językiem bułgarskim. Według językoznawców macedońskich granicę tę reprezentuje pasmo górskie Dospat - Riła. Z Riły granica skręca na północny zachód, nieco dalej na północ niż Błagojewgrad (mac. Горна Џумаја "Gorna Dżumaja") i kończy się na granicy państwowej między Republiką Macedonii a Bułgarią. Oficjalne stanowisko Bułgarii jest takie, że język macedoński nie jest używany na jej terytorium i w istocie sam macedoński jest dialektem języka bułgarskiego.
Ludność południowo-zachodniej Bułgarii, oprócz oficjalnego języka bułgarskiego, posługuje się również swoim rodzimym dialektem macedońskim. We wschodniej części tzw. Bułgarskiej Macedonii i części Macedonii Egejskiej aż do Salonik dawna samogłoska ѣ (jać) wymawia się jak we wschodniej Bułgarii - "djado" (dziadek), "njama" (nie ma), "mljako" (mleko) zamiast "dedo", "nema", "mleko", jak w większości gwar macedońskich i zachodniobułgarskich.
Północ.
Na północy granica języka macedońskiego pokrywa się z granicą państwową między Republiką Macedonii a Serbią.
Cechy językowe.
Do typowych cech macedońskiego języka literackiego oraz większości gwar macedońskich, które zarazem przeciwstawiają je pobliskim gwarom bułgarskim i torlackim, należą:
Różnice w samogłoskach.
Dialekty centralne wyróżniają pięć samogłosek, "a", "e", "i", "o", "u" (). Prawie wszystkie inne dialekty mają także "ə" (szwę). Oprócz tego w niektórych gwarach występują też fonemiczne , i oraz sylabotwórcze i .
Większość dialektów posiada samogłoskę z pierwotnego *"ě" ("ѣ", jać), ale w gwarach wschodnich *"ě" rozwinęło się do po spółgłosce : wschodni "cal", zachodni "cel" . Poza tym w najbardziej wysuniętych na wschód częściach Macedonii Egejskiej i Piryńskiej akcentowane "ě" brzmi jak lub . W Korczy akcentowane "ě" przechodzi w .
Różnice między typowymi gwarami w oddawaniu prasłowiańskich jerów, sonantów *"r̥" i *"l̥" oraz nosówki *"ǫ" przedstawia poniższa tabela:
Różnice w spółgłoskach.
Jeśli chodzi o cechy spółgłoskowe, dialekty zachodnie różnią się od wschodnich utratą fonemu "χ" (z wyjątkiem Tetowa, Gory i Korczy) oraz dźwięk "v" w pozycji między samogłoskami (z wyjątkiem Małej Reki i okolic Kastorii i Korczy): "gla" ‘głowa’, "glaj" ‘głowy’. Gwary wschodnie na ogół zachowują dźwięk "χ" oraz międzysamogłoskowe "v". Charakteryzują się one również protetycznym "v" przed nagłosowym *"ǫ"-, podczas gdy gwary zachodnie mają epentetyczne "j", np. wschodnie "vaglen", ale zachodnie "jaglen".
Ważnymi różnicami między dialektami macedońskimi są kontynuanty psł. *"ť" i "ď", którymi w języku literackim oraz w gwarach północnych i centralnych są "ḱ" i "ǵ", zaś na peryferiach macedońskiego obszaru dialektalnego dominują grupy "št" i "žd" lub "šč" i "žǯ" ("ždž").
Inną charakterystyczną różnicą w fonetyce gwar macedońskich jest rozwój grupy *"čr-", która w wielu gwarach przeszła w "cr-" (jak w gwarach sztokawskich i torlackich) lub poprzez wstawione "e" dała "čer-" (jak w wielu gwarach bułgarskich).
Różnice w akcencie i jego wpływ na samogłoski.
Jednym z kryteriów podziału dialektów macedońskich jest rozwój akcentu i związana z tym redukcja samogłosek nieakcentowanych. Gwary zachodnie mają stały akcent na trzecią sylabę w Republice Macedonii, a na drugą sylabę w Macedonii Egejskiej i Albanii. Dialekty wschodnie, wraz z sąsiednimi dialektami bułgarskimi, mają różnorodne systemy akcentuacyjne, przeważa akcent ruchomy.
W Dolnym Wardarze i w regionie Seres - Goce Dełczew nieakcentowane "a", "e", "o" ( ) przechodzą w "ə, i", "u" .
Ważnym archaizmem, pojawiającym się w peryferyjnych gwarach macedońskich, są relikty samogłosek nosowych.
Różnice w morfologii.
Do różnic w morfologii między gwarami macedońskimi należą przede wszystkim:

</doc>
<doc id="5318416" url="https://pl.wikipedia.org/wiki?curid=5318416" title="Nieinfekcyjne choroby roślin">
Nieinfekcyjne choroby roślin

Nieinfekcyjne choroby roślin, czasem zwane także chorobami fizjologicznymi roślin – choroby roślin spowodowane niekorzystnymi dla nich warunkami atmosferycznymi, glebowymi oraz trującymi pierwiastkami i związkami chemicznymi występującymi w powietrzu, glebie i wodzie. Wspólną ich cechą jest to, że nie są zakaźne, tzn. nie przenoszą się z rośliny na roślinę. Mogą jednak wystąpić masowo i spowodować duże szkody.
Grupy czynników powodujących nieinfekcyjne choroby roślin.
Nieinfekcyjne chorobowe czynniki atmosferyczne:
Nieinfekcyjne chorobowe czynniki glebowe:
Niedobór lub nadmiar składników pokarmowych:
Nieinfekcyjnym chorobom roślin uprawnych nadano nazwy, np. dzieciuchowatość bulw ziemniaka, zgorzel liści sercowych buraka itp.

</doc>
<doc id="5318417" url="https://pl.wikipedia.org/wiki?curid=5318417" title="Steve Lacy">
Steve Lacy

Steve Lacy, właśc. Steve Thomas Lacy-Moya (ur. 23 maja 1998 w Compton, w Kalifornii) – amerykański muzyk, wokalista, kompozytor piosenek i producent muzyczny. Jest jednym z członków zespołu muzycznego "The" "Internet", w którym pełni rolę gitarzysty. Urodził się w Compton gdzie, jako dziesięciolatek zaczął swoją muzyczną działalność, grając w szkolnych zespołach.
Jego debiutancki album, "Apollo XXI", wydany w maju 2019 r., został nominowany do muzycznej nagrody Grammy w kategorii Best Urban Contemporary Album.
Kariera muzyczna.
W wieku siedmiu lat Thomas miał pierwszy kontakt z grą Guitar Hero, która rozwinęła w nim zainteresowanie grą na gitarze. W szkole średniej poznał jednego z członków "The Internet", Jameela Brunera, z którym występował w tym samym szkolnym zespole jazzowym. Pierwszy kontakt z produkcją muzyki miał tworząc beaty za pomocą swojego Iphone’a, a swoją pierwszą piosenkę wykreował za pomocą wtyczki gitarowej iRig.
W 2013 zaczął współtworzyć trzeci album studyjny zespołu o tytule "Ego Death". W 2016 r. album "Ego Death" został nominowany do nagrody Grammy w kategorii Best Urban Contemporary Album.
Pojawił się gościnnie na dwóch solowych albumach członków "The Internet". Wyprodukował piosenki dla takich artystów jak: Denzel Curry, J. Cole, GoldLink, Twenty88 czy Isaiah Rashad. Jest producentem utworu "Pride"⁣, który pojawił się na zwycięskim albumie nagrody Grammy Kendricka Lamara, "Damn".
W kwietniu 2019 r. Lacy wypuścił singiel "N Side," który znalazł się na jego debiutanckim albumie Apollo XXI. Tydzień po premierze albumu, która odbyła się 24 maja, Steve prezentuje dwa nowe single "Playground" i "Hate CD".
Kompilacja jego prac muzycznych z wczesnych lat pojawiała się 4 grudnia 2020 r. i nosi tytuł "The Lo-Fis".
Najnowszy singiel "Mercury" wraz z teledyskiem Steve wydał 16 czerwca 2022 r. Drugi album studyjny, "Gemini Rights" pojawił się 15 lipca w 2022 r.
Życie prywatne.
W 2017 r. Lacy określił się osobą biseksualną.

</doc>
<doc id="5318419" url="https://pl.wikipedia.org/wiki?curid=5318419" title="Iwan Czerlenkowski">
Iwan Czerlenkowski

Iwan Czerlenkowski (Jan Czerlinkowski) herbu Chorągwie – stolnik bracławski.
Poseł na sejm 1585 roku z województwa bracławskiego.
Był wyznawcą prawosławia.

</doc>
<doc id="5318425" url="https://pl.wikipedia.org/wiki?curid=5318425" title="Droga 2-1">
Droga 2-1

Droga 2-1 – przekrój drogi, który wyposażony jest w wąskie pasy ruchu dla pieszych i rowerzystów po bokach oraz jeden szeroki pośrodku dla poruszających się pojazdów silnikowych. W przypadku nadjeżdżającego innego pojazdu silnikowego z naprzeciwka, oba z nich wjeżdżają na część pasa dla pieszych oraz rowerzystów po swojej stronie (ustępując pierwszeństwa niezmechanizowanym uczestnikom ruchu drogowego) i wymijają się. 
Celem drogi jest zapewnienie większej przestrzeni pieszym i rowerzystom, a tym samym uniknięcie budowy nowych ścieżek dla nich, zwłaszcza na obszarach, na których nie jest to możliwe.
Rozwiązania te są popularne w Danii, gdzie ok. jedna trzecia gmin posiada przynajmniej jeden odcinek tego typu drogi. W 2006 roku w Szwecji zaczęto budowę dróg 2-1. Zastosowanie to spotkało się z krytyką mieszkańców i policji, która twierdziła, że poruszanie się po tego typu drodze sprawia niektórym kierowcom problemy, co wpływa na większą liczbę wypadków.
Pierwsze oceny z 2012 r. wykazały, że drogi tego typu zwiększyły ruch rowerowy na danym obszarze nawet o 50%. Jednocześnie znacznie spadła średnia prędkość samochodów, co uznano za poprawę bezpieczeństwa ruchu drogowego. Wraz z innymi środkami bezpieczeństwa ruchu drogowego, drogi te zmniejszyły liczbę wypadków o 25%. W porównaniu do zwykłych dróg z wybudowanymi obok ścieżkami rowerowymi, koszty utrzymania okazały się dużo niższe.
W Szwajcarii drogi te są nazywane "Kernfahrbahn", a w Szwecji mówi się na nie "bymiljöväg" lub "bygdeväg".

</doc>
<doc id="5318426" url="https://pl.wikipedia.org/wiki?curid=5318426" title="Piotr Kraszewski">
Piotr Kraszewski

Piotr Kraszewski (ur. 23 grudnia 1944, zm. 10 lipca 2022) – polski historyk i politolog, specjalizujący się w historii współczesnej.
Życiorys.
W 1997 r. na Wydziale Historycznym UAM uzyskał stopień doktora habilitowanego nauk humanistycznych na podstawie pracy zatytułowanej "Polska emigracja zarobkowa w latach 1870-1939. Praktyka i refleksja". Był współtwórcą, dyrektorem naukowym i profesorem w Instytucie Wschodnim UAM, a także docentem i zastępcą dyrektora w Zakładu Badań Narodowościowych PAN. W zakładzie tym pełnił też funkcję redaktora naczelnego czasopisma naukowego „Sprawy Wschodnie”. Był członkiem Komitetu Badań nad Migracjami Ludności i Polonią przy Prezydium PAN (obecnie Komitet Badań nad Migracjami przy Wydziale I Nauk Humanistycznych i Społecznych PAN).

</doc>
<doc id="5318428" url="https://pl.wikipedia.org/wiki?curid=5318428" title="Gymnothorax tile">
Gymnothorax tile

 ("Gymnothorax tile") – murena występująca w zachodniej części Oceanu Spokojnego i Oceanie Indyjskim, okaz notuje się w okolicach Wysp Andamańskich, Indonezji oraz Filipin. Okaz został po raz pierwszy opisany przez Francisa Buchanan-Hamiltona w 1822 roku, jest również powszechnie znany jako "Murena słodkowodna".
Opis.
Osiąga długość około 0,6 m. Ocenia się, że węgorze te mogą żyć do 30 lat. Gatunek charakteryzuje się czarnym ciałem z pomarańczowo-białymi plamkami pokrywającymi długość ciała. "Gymnothorax tile", jak każdy inny okaz mureny, posiada drugi zestaw szczęk, zwanych szczękami gardłowymi, które służą im do połykania zdobyczy. Należy do muren o słabo rozwiniętym narzędziu wzroku, a zamiast tego polega na wyostrzonym węchu i wychwytywaniu wibracji w wodzie, aby wykryć ofiarę lub zbliżające się zagrożenie.
Siedlisko.
Typ siedliska mureny słodkowodnej to morze, na głębokości od 0-10 metrów. Najczęściej znajduje się ja w morskich gruzowiskach lub na miękkim podłożu z błota i piasku. Często występuje w estuariach, ale może również pojawiać się w niższych partiach rzek. Żyje w warunkach morskich, ale podróżuje do słodkiej wody w celu rozmnażania i tarła.
Kiedy trzymane są jako zwierzęta domowe, indyjskie mureny błotne lepiej rozwijają się w słonawej wodzie niż w czystej słodkiej wodzie. Wskazane jest umieszczenie pokrywy na zbiorniku, ponieważ wiadomo, że mają zdolność wyskakiwania ze zbiorników akwariowych.
Dieta.
Żywi się skorupiakami i małymi rybami. Jest to w większości padlinożerca, który zjada martwe ryby, krewetki i inne tego typu pokarmy. Ze względu na słaby wzrok węgorz ten nie poluje normalnie, ale ucieknie się do polowania, jeśli nie ma innej opcji.

</doc>
<doc id="5318431" url="https://pl.wikipedia.org/wiki?curid=5318431" title="Herb gminy Przeworsk">
Herb gminy Przeworsk

Herb gminy Przeworsk – jeden z symboli gminy Przeworsk, autorstwa Roberta Szydlika, ustanowiony 31 maja 2022.
Wygląd i symbolika.
Herb przedstawia na tarczy koloru błękitnego czerwony krzyż patriarchalny, a pod nim złote godło herbu Leliwa. Jest to nawiązanie do historii terenów gminy – zakonu bożogrobców i Jana z Tarnowa.

</doc>
<doc id="5318432" url="https://pl.wikipedia.org/wiki?curid=5318432" title="Krystyna Sokołowska (posłanka)">
Krystyna Sokołowska (posłanka)



</doc>
<doc id="5318442" url="https://pl.wikipedia.org/wiki?curid=5318442" title="Kolej Plus">
Kolej Plus



</doc>
<doc id="5318444" url="https://pl.wikipedia.org/wiki?curid=5318444" title="Obraz Matki Bożej Wiśniowskiej">
Obraz Matki Bożej Wiśniowskiej

Obraz Matki Bożej Wiśniowskiej – Matki Bożej Pośredniczki łask wszelkich – wizerunek przedstawiający Maryję z Dzieciątkiem w typie hodegetrii, znajdujący się w kościele św. Marcina w Wiśniowej, otoczony szczególnym kultem religijnym i uważany za cudowny wśród wiernych Kościoła rzymskokatolickiego.
Historia i opis.
W głównym ołtarzu kościoła parafialnego w Wiśniowej znajduje się wizerunek Matki Bożej z XVII wieku (został umieszczony w ołtarzu nowo wybudowanego kościoła w latach 1720–1730) ofiarowany przez hrabinę Helenę Zawacką z Niezdowa – Skarbnikową Owrucką. Autor obrazu jest nieznany. Obraz wzorowany na wizerunku Matki Bożej Piaskowej przedstawia Maryję w półpostaci, frontalnie, z głową lekko przechyloną w stronę Jezusa, o łagodnym spojrzeniu, trzymającą Dzieciątko Jezus na lewej ręce. Madonna jest ubrana w niebieskie maforion ze złotą lamówką, spiętą na piersiach broszą. Matka Boska trzyma w prawej ręce złote jabłko, które Jezus bierze z jej dłoni. W lewej rączce Chrystus trzyma książkę i jest przepasany złocistą tkaniną zakrywającą jego nogi.
Wizerunek Matki Bożej zasłynął łaskami od samego początku. Kroniki parafialne i wizytacje kanoniczne piszą o licznych wotach nawet drogocennych przy obrazie, wspominają też o licznych otrzymanych łaskach. Wizytacja już w roku 1748 wymienia liczne łaski. Wpisy mówią również o pielgrzymach z okolicznych miejscowości. Dokumenty wskazują, że w czwartki odbywało się nabożeństwo do Matki Bożej Wiśniowskiej. Kult Matki Bożej Pośredniczki Łask (Wiśniowskiej) z czasem osłabł, jednak do obrazu nadal przychodzą parafianie i wierni z dalszych okolic. Świadectwem tego są liczne wota umieszczone w kasetach koło ołtarza głównego z cudownym wizerunkiem Maryi. 
W każdą środę odbywa się przed cudownym wizerunkiem nowenna do Matki Bożej Nieustającej Pomocy. Odpust parafialny ku czci Matki Boskiej Wiśniowskiej odbywa się uroczyście każdego roku w ostatnią niedzielę maja. W parafii prowadzona jest księga o otrzymanych łaskach. Kościół parafialny w Wiśniowej należy do niekoronowanych sanktuariów maryjnych archidiecezji krakowskiej. Podobny obraz Matki Bożej również otoczony kultem znajduje się w Binarowej, k. Gorlic w Małopolsce. 

</doc>
<doc id="5318445" url="https://pl.wikipedia.org/wiki?curid=5318445" title="Obraz Matki Bożej Gosprzydowskiej">
Obraz Matki Bożej Gosprzydowskiej

Obraz Matki Bożej Gosprzydowskiej (Matka Boża Pocieszycielka Umierających) – obraz Matki Bożej znajdujący się w kościele parafialnym św. Urszuli z Towarzyszkami w Gosprzydowej (gmina Gnojnik, powiat brzeski) w Małopolsce. Wizerunek uznawany jest za cudowny. 
Historia i opis.
W ołtarzu głównym kościoła w Gosprzydowej znajdują się dwa obrazy łaskami słynące Matki Bożej Gosprzydowskiej. Jeden główny wizerunek jest namalowany na podobieństwo obrazu Matki Boskiej Częstochowskiej. Obraz o wymiarach 40x60 cm został namalowany na płótnie farbami olejnymi. Artysta obrazu jest nieznany. Obraz pochodzi z XVII w. (1625 r.). Z kronik dowiadujemy się, że obraz istniał w roku 1698 i już wtedy był uznawany za łaskami słynący. Obraz przedstawia Matkę Bożą z Dzieciątkiem Jezus, pokryty jest trybowaną blaszaną sukienką. Twarz Maryi jest pociągła oraz jasna o dużych i nieco przymkniętych oczach, które są pełne smutku. Spod przymkniętych powiek widać łzy. Jezus o małej okrągłej twarzy, prawą ręką wskazuje na swoją matkę – Maryję a lewą trzyma na kuli ziemskiej, która jest wsparta na kolanach. Pod obrazem widnieje napis (oryginalny tekst): "OBRAS CUDOWNEY NAŚWIETSZEY PANNY MARYEY KTÓRY JEST W BOCHNI KOŁO KRAKOWA. TEN OBRAS WIELKIEMI CUDAMI Z DAWNA SŁYNIE Y PROSZĄCYM CZEŚĆ Y SŁAWE PRZYWRACAŁ, W ROSPACZY UCIECZKA, W CHOROBACH WYBAWIENIE ZA PRZYCZYNA PANNY NAYŚWIETSZEY POCIESZYCIELKI UMIERAJĄCYCH". Obraz Madonny jest zasłaniany drugim obrazem (zasuwa ołtarzowa) Matki Bożej z Dzieciątkiem, posiada wymiary 58x73cm. Wizerunek ten wykonany jest na dwóch deskach. Tło jest szare z liśćmi akantu a na pierwszym planie widnieje NMP z Dzieciątkiem na ręku. Widać bolesną pełną zadumy twarz Maryi. Ma przymrużone lekko oczy skierowane na widza z których spływają krople łez. Matka Boska na lewej ręce trzyma Dzieciątko Jezus, prawa zaś położona jest na piersi. Twarz Jezusa jest zamyślona, a Jego oczy zwrócone są na matkę – Maryję. Obraz ten pochodzi z około 1700 roku i wzorowany jest na obrazie Matki Bożej Bocheńskiej.
Legenda związana z wizerunkiem gosprzydowskim.
Jedna ze starych legend głosi, że w dawnych czasach podczas powodzi, woda Uszwicy przyniosła obraz Matki Bożej, który zaraz zasłynął cudami i został umieszczony w kościele w głównym ołtarzu.
Kult Matki Bożej.
Pierwsza wzmianka o łaskami słynącym obrazie to wiersz napisany (po łacinie) w roku 1698 przez Stanisława Wolskiego – akademika krakowskiego. 
Wizytacje parafii mówią o uprzywilejowanym wizerunku z Gosprzydowej:
W 1806 na wizerunek Maryi i Dzieciątka została nałożona srebrno-złota korona. Matce Bożej w Gosprzydowej cześć oddawali, nie tylko parafianie, lecz okoliczni mieszkańcy. Ludność przybywała do obrazu by prosić m.in.: w czasie klęsk żywiołowych, suszy, ulewnych deszczów czy zarazy. Kroniki parafialne odnotowują, że 8 września z okazji odpustu zbierają się w Gosprzydowej „ogromne rzesze ludu z okolicznych wiosek”. Kronika wymienia, dużo miejscowości, m.in.: Gnojnik, Uszew, Chronów, Lewniowę, Jurków, Zawadę Uszewską, Jastrząbkę Starą, Czarną, Pogwizdów, Borownę, Zakliczyn, Czchów, Niedźwiedzę i inne. W 1833 roku w Gosprzydowej został założony Szkaplerz święty do którego (do 1934) należało ok. 5 tysięcy osób. Gdy obchodzono Rok Maryjny, w roku 1954 kościół posiadał dzięki temu obrazowi przywilej sanktuarium maryjnego (w diecezji tarnowskiej).
Obecnie kult Madonny z Gosprzydowej wciąż trwa. W każdą środę odbywa się nowenna przed jej wizerunkiem. Od maja do października w I sobotę miesiąca odbywa się nabożeństwo fatimskie z procesją po dróżkach różańcowych. W niedzielę przed lub po 8 września (święto Narodzenia NMP) odbywa się odpust parafialny ku czci Matki Bożej Gosprzydowskiej, która czczona jest również pod zapomnianym tytułem: "Pocieszycielka Umierających". Podczas odpustu parafialnego rozpoczęła się peregrynacja kopi obrazu Matki Bożej Gosprzydowskiej po domach parafii (09.09.2012 – 27.05.2013). W parafii powstała golgota gosprzydowska oraz ogród maryjny – różańcowy. Do obrazu Matki Bożej przybywają pielgrzymi przez cały rok, także piesze pielgrzymki z okolicy. 

</doc>
<doc id="5318446" url="https://pl.wikipedia.org/wiki?curid=5318446" title="Voice (duet muzyczny)">
Voice (duet muzyczny)

Voice, znany także jako Alexandros i Christina – cypryjski duet muzyczny, w którego skład wchodzili Aleksandros Panayi oraz Christina Argyri. Duet został utworzony specjalnie na potrzeby reprezentowania Cypru w 45. Konkursie Piosenki Eurowizji (2000), podczas którego z utworem „Nomiza” zajął 21. miejsce i zdobył 8 punktów (w tym 4 punkty od Macedonii, 3 punkty od Chorwacji oraz 1 punkt od Malty).
Utwór „Nomiza” został wydany na singlu w greckiej oraz włoskiej wersji językowej, a także w wersji karaoke oraz instrumentalnej.

</doc>
<doc id="5318447" url="https://pl.wikipedia.org/wiki?curid=5318447" title="Stapurewa">
Stapurewa

Stapurewa (; , "Stopuriewa") – wieś na Białorusi, w obwodzie witebskim, w rejonie orszańskim, w sielsowiecie Mieżawa.

</doc>
<doc id="5318448" url="https://pl.wikipedia.org/wiki?curid=5318448" title="Porozumienia Abrahamowe">
Porozumienia Abrahamowe

Porozumienia Abrahamowe, również Porozumienia Abrahama – porozumienia pomiędzy Izraelem, Zjednoczonymi Emiratami Arabskimi i Stanami Zjednoczonymi zawarte 13 sierpnia 2020 roku. Określenie "porozumienia abrahamowe" używane jest także w odniesieniu do porozumień między Izraelem a ZEA i Bahrajnem. Porozumienia są uważane za znaczący przełom w relacjach między Izraelem a państwami arabskimi. Porozumienia Abrahamowe były pierwszą normalizacją stosunków Izraela z państwami arabskimi od czasu traktatu pokojowego między Jordanią a Izraelem w 1994 roku. 
Nazwa porozumień ma na celu podkreślenie wspólnej dla islamu i judaizmu wiary w proroka Abrahama.
Tło i negocjacje.
Od czasu ogłoszenia w 1948 r. niepodległości przez Izrael, częściowo na terenie terytorium mandatowego Palestyny, rządy arabskich państw nie akceptowały żydowskiego państwa na tamtym terenie. Do 2020 roku jedynymi państwami arabskimi, które zawarły porozumienie z Izraelem były Egipt w 1979 r. po wojnie Jom Kipur i podpisaniu traktatu izraelsko-egipskiego oraz Jordania w 1994. 
28 stycznia 2020 roku administracja prezydenta Donalda Trumpa zaprezentowała propozycję rozwiązania konfliktu izraelsko-arabskiego, tzw. Plan Trumpa. Zaproponowano w nim m.in. utworzenie dwóch oddzielnych państw – Izraela i Palestyny, zwiększenie terytorium Palestyny czy suwerenności Izraela nad żydowskimi osiedlami na Zachodnim Brzegu Jordanu. 
12 czerwca 2020 r. ambasador Zjednoczonych Emiratów Arabskich w USA Yousef Al-Otaiba i sekretarz stanu Mike Pence napisali artykuł, skierowany głównie do izraelskiej opinii publicznej, mający na celu powstrzymanie planowanej przez rząd Binjamina Netanjahu aneksji terytorium Zachodniego Brzegu. 
2 lipca 2020 Otaiba spotkał się z Avim Berkowitzem, będącym asystentem prezydenta Trumpa ds. negocjacji międzynarodowych w celu konsultacji alternatywy dla aneksji. W wyniku obopólnego zainteresowania w celu utworzeniu jednolitego frontu przeciwko Iranowi (zarówno państwa Zatoki jak i Izrael krytycznie oceniają porozumienie nuklearne z 2015) udało się skierować zainteresowane strony do negocjacji, których efektem było podpisane 13 sierpnia 2020 roku porozumienie pomiędzy ZEA, USA a Izraelem, zawierające także odroczenie aneksji. 
Następnie Berkowitz oraz Jared Kushner, będący wtedy doradcą prezydenta USA ds. umów handlowych i Bliskiego Wschodu, prowadzili negocjacje z władzami Bahrajnu, które miały poskutkować rozmową telefoniczną między Trumpem, Netanjahu oraz królem Bahrajnu. 
11 września Bahrajn ogłosił wolę nawiązania stosunków z Izraelem, a 15 września 2020 roku w stolicy Stanów Zjednoczonych, Waszyngtonie, Izrael i ZEA podpisały "Traktat o pokoju, relacjach dyplomatycznych i pełnej normalizacji" między, Izrael i Bahrajn "Deklarację o pokoju" a Izrael, ZEA, Bahrajn oraz Stany Zjednoczone (te ostatnie w roli świadka) podpisały "Porozumienia Abrahamowe". 
Skutki.
Dzięki porozumieniom Abrahamowym strony porozumienia zaczęły otwierać w swoich krajach ambasady, rozpoczęły wymiany handlowe czy umożliwiły funkcjonowanie ruchu turystycznego. Analitycy zwracają także uwagę na idący wraz z zawarciem porozumienia spadek znaczenia kwestii Autonomii Palestyńskiej dla świata krajów arabskich. 
Sudan.
23 października 2020 roku Sudan formalnie zaakceptował normalizację stosunków z Izraelem. W zawarciu porozumienia pośredniczyły Stany Zjednoczone, które przed tym wykreśliły Sudan z listy państw sponsorujących terroryzm. Umowa między Izraelem a Sudanem była uzgadniana przez premierów obu państw – Benjamina Netanjahu oraz Abdalla Hamdoka. 
Maroko.
W grudniu 2020 nastąpiła normalizacja stosunków pomiędzy Izraelem, a Marokiem. Na mocy porozumienia Donald Trump zgodził się na uznanie suwerenności Maroka na terenie Sahary Zachodniej. 24 listopada 2021 izraelski minister obrony Beni Ganc podpisał z marokańskim ministrem obrony Abdem al-Latif Lodi porozumienie o wspólnych celach w zakresie bezpieczeństwa, co było pierwszym takim porozumieniem Izraela z krajem arabskim. 

</doc>
<doc id="5318457" url="https://pl.wikipedia.org/wiki?curid=5318457" title="Cheetos">
Cheetos

Cheetos (wcześniej, do 1998 roku, znane jako Chee-tos) – marka chrupek kukurydzianych wytwarzanych przez Frito-Lay, spółkę zależną PepsiCo.
Historia.
Twórca Fritos, Charles Elmer Doolin, wynalazł Cheetos w 1948 roku i rozpoczął krajową dystrybucję w USA. Początkowy sukces Cheetos był czynnikiem przyczyniającym się do połączenia w 1961 roku The Frito Company i H.W. Lay &amp; Company, w wyniku czego utworzono Frito-Lay. W 1965 roku Frito-Lay stała się spółką zależną The Pepsi-Cola Company, tworząc po połączeniu część koncernu PepsiCo, obecnego właściciela marki Cheetos.
Znaczenie.
Według danych z 2010 roku światowa sprzedaż Cheetos daje PepsiCo przychody około 4 miliardów dolarów rocznie.

</doc>
<doc id="5318461" url="https://pl.wikipedia.org/wiki?curid=5318461" title="Rajd Baltic 1974">
Rajd Baltic 1974

Rajd Baltic 1974 (11. Int. Sachs Rallye Baltic) – 11 edycja rajdu samochodowego Rajd Baltic rozgrywanego w Niemczech. Rozgrywany był od 30 sierpnia do 1 września 1974 roku. Była to dwudziesta runda Rajdowych Mistrzostw Europy w roku 1974.

</doc>
<doc id="5318462" url="https://pl.wikipedia.org/wiki?curid=5318462" title="Ford Capri RS">
Ford Capri RS



</doc>
<doc id="5318463" url="https://pl.wikipedia.org/wiki?curid=5318463" title="Irena Kwilecka">
Irena Kwilecka

Irena Kwilecka (ur. 20 lutego 1925, zm. 11 lipca 2022) – polska językoznawczyni, slawistka, biblistka, profesor nauk humanistycznych, pracownik Wydziału Filologicznego Uniwersytetu im. Adama Mickiewicza w Poznaniu oraz Instytutu Slawistyki Polskiej Akademii Nauk. Specjalizowała się w historii polskich XVI-wiecznych przekładów Biblii oraz historii łacińsko-polskiej leksykografii XVI w.
Życiorys.
Jej rodzicami byli Jan Rośliński i Joanna Roślińska z domu Babiarczyk.
Uzyskała stopnie naukowe doktora i doktora habilitowanego.
W latach 1968–1996 była kierowniczką Pracowni Bohemistycznej w Poznaniu przemianowanej później na Pracownię Języków Zachodniosłowiańskich Instytutu Slawistyki PAN.
26 października 1990 otrzymała tytuł profesora nauk humanistycznych.
Była także zatrudniona w Wydziale Filologicznym Uniwersytetu im. Adama Mickiewicza w Poznaniu.
19 sierpnia 2004 „za wybitne zasługi w pracy naukowej i organizacyjnej” została odznaczona Krzyżem Kawalerskim Orderu Odrodzenia Polski.
Od 28 grudnia 1952 jej mężem był prof. Andrzej Kwilecki (1928–2019). Ze związku tego urodziły się córki: Seweryna Maria (ur. 1953) zamężna z Krzysztofem Podemskim i Barbara (ur. 1955) zamężna z Piotrem Beszternem.
Zmarła 11 lipca 2022 w wieku 97 lat. 28 lipca 2022 została pochowana w Kwilczu.

</doc>
<doc id="5318464" url="https://pl.wikipedia.org/wiki?curid=5318464" title="Toyota Celica GT">
Toyota Celica GT



</doc>
<doc id="5318465" url="https://pl.wikipedia.org/wiki?curid=5318465" title="BMW 1602">
BMW 1602



</doc>
<doc id="5318467" url="https://pl.wikipedia.org/wiki?curid=5318467" title="Jarkko i Laura">
Jarkko i Laura

Jarkko i Laura – fiński duet muzyczny, w którego skład wchodzili Jarkko Antikainen oraz Laura Antikainen ("de domo" Ruotsalo). 
Duet zadebiutował na fińskiej scenie muzycznej w 1966 napisaną przez Laurę Antikainen piosenką „Meidän laulumme”, która odniosła komercyjny sukces.
Artyści reprezentowali Finlandię w 14. Konkursie Piosenki Eurowizji (1969), podczas którego z utworem „Kuin silloin ennen” zajęli 12. miejsce i zdobyli 6 punktów (po jednym punkcie z Luksemburga, Szwecji, Hiszpanii, Holandii, Irlandii oraz Niemiec). Utwór skomponował Toivo Kärki do tekstu Juha Vainio.
W latach 1966–1971 wydali łącznie jedenaście singli. Następnie powrócili do nagrywania w latach 1987–1992, kiedy to ukazały się ich cztery kolejne single. W 1999 wydali jedyny w swoim dorobku album kompilacyjny z największymi przebojami, zatytułowany tak jak ich eurowizyjna kompozycja – "Kuin silloin ennen". 
Ostatnim wydawnictwem duetu był wydany w 2001 nakładem wydawnictwa muzycznego Brenda maxi singel "Terveisiä jouluun", który zawierał utwory „Punaista, kultaista, vihreää”, „Samaan tähteen katsomme” oraz „Jään sua kaipaamaan”.
Życie prywatne.
Jarkko i Laura pobrali się w 1975 i mieli trójkę dzieci.
Dyskografia.
Opracowano na podstawie materiału źródłowego.

</doc>
<doc id="5318473" url="https://pl.wikipedia.org/wiki?curid=5318473" title="Mistrzostwa Świata w Lekkoatletyce 2022 – chód na 20 km mężczyzn">
Mistrzostwa Świata w Lekkoatletyce 2022 – chód na 20 km mężczyzn

Chód na 20 km mężczyzn – jedna z konkurencji biegowych rozgrywanych podczas lekkoatletycznych mistrzostw świata na kilometrowej pętli przebiegającej przez bulwar Martina Luthera Kinga w Eugene.
Rekordy.
Tabela prezentuje rekord świata, rekord mistrzostw świata, rekordy kontynentów oraz najlepszy wynik na listach światowych w sezonie 2022 przed rozpoczęciem mistrzostw.
Rezultaty.
Finał.
Źródło: "worldathletics.org".

</doc>
<doc id="5318477" url="https://pl.wikipedia.org/wiki?curid=5318477" title="Wincenty Staśkiewicz">
Wincenty Staśkiewicz

Wincenty Staśkiewicz (ur. 19 lipca 1933 w Strzałkach) – twórca ludowy, wycinankarz, jeden z nielicznych mężczyzn w Puszczy Zielonej zajmujący się tym rękodziełem.
Życiorys.
Wychował się we wsi Strzałki koło Kadzidła. Pochodzi z rodziny Staśkiewiczów, w której jest wielu znanych artystów (Stanisława Olender, Stanisława Dawid, Czesława Kaczyńska). Jest żonaty z Cecylią z d. Orzeł z Czarnotrzewia.
Początkowo wzorował się na wycinankach innych osób, najczęściej z rodziny, później rozbudował własny styl. Tworzy: "leluje", "drzewka", "gwiazdy", "ptaki". Pisze pisanki. Współpracował ze Spółdzielnią Rękodzieła Ludowego i Artystycznego „Kurpianka” w Kadzidle. W latach 1950–1962 przekazywał „Kurpiance” swoje dzieła. W 1994 dołączył do Oddziału Kurpiowskiego Stowarzyszenia Twórców Ludowych. Należy do Związku Kurpiów.
Włączał się w konkursy regionalne o zasięgu ogólnopolskim, takie jak: XXX Konkurs Gawędziarzy, Instrumentalistów, Śpiewaków Ludowych, Drużbów i Starostów Weselnych „Sabałowe Bajania” w Bukowinie Tatrzańskiej, Ogólnopolski Konkurs „Współczesna Sztuka Ludowa” w Lublinie. Jego wycinanki doceniono w konkursie „Jan Paweł II w sztuce” w Krakowie, konkursie „Wycinanka ludowa województwa warszawskiego” zrealizowanym przez Wydział Kultury i Sztuki Urzędu Wojewódzkiego w Warszawie oraz na wystawie „Wycinanka kurpiowska Puszczy Białej i Zielonej” w Muzeum Kultury Kurpiowskiej w Ostrołęce. Bierze udział w Konkursie „Artystyczne Rękodzieło Wsi Kurpiowskiej” w Myszyńcu, w „Miodobraniu Kurpiowskim” oraz imprezie „Śladami Kurpiów” organizowanej przez Centrum Kultury Kurpiowskiej w Kadzidle.
W 2015 dostał Nagrodę Kolberga i nagrodę od wójta gminy Kadzidło.

</doc>
<doc id="5318478" url="https://pl.wikipedia.org/wiki?curid=5318478" title="Kościół św. Marcina w Podwilczu">
Kościół św. Marcina w Podwilczu

Kościół pw. św. Marcina w Podwilczu – rzymskokatolicki kościół filialny parafii Podwyższenia Krzyża Świętego, należący do dekanatu Białogard, diecezji koszalińsko-kołobrzeskiej, metropolii szczecińsko-kamieńskiej, w Podwilczu, w województwie zachodniopomorskim.
Odpust w kościele pw. św. Marcina odbywa się 11 listopada we wspomnienie świętego patrona.
Kościół wpisany do rejestru zabytków pod numerem A-463 decyzją z dnia 30 października 1956 roku.
Historia.
Kościół wybudowano w XV/XVI w. Z tego okresu pochodzi wieża. Nawa powstała po 1891 roku. Pierwotnie była to świątynia ewangelicka. 
Architektura.
Budowla została wzniesiona z naturalnego kamienia polnego, zespolonego na zaprawie wapiennej. Nawa główna — zarówno ściany zewnętrzne, jak i wewnętrzne — jest w całości wykonana z cegły. Kościół otoczony jest murem z kamieni, w którego części wydzielona została kapliczka z figurą Matki Boskiej.
Wyposażenie.
Opracowano na podstawie źródła.

</doc>
<doc id="5318484" url="https://pl.wikipedia.org/wiki?curid=5318484" title="1. FSV Mainz 05 II">
1. FSV Mainz 05 II



</doc>
<doc id="5318488" url="https://pl.wikipedia.org/wiki?curid=5318488" title="Język kaluli">
Język kaluli

Język kaluli, także bosavi – język transnowogwinejski używany w Papui-Nowej Gwinei, przez członków ludu Kaluli, w prowincji Southern Highlands oraz w Prowincji Zachodniej. Według danych z 2015 roku mówi nim nieco ponad 3 tys. osób.
Dzieli się na dialekty: ologo, kaluli, walulu, kugenesi, jednakże różnice między nimi zostały opisane jako niewielkie. Posługują się nim także inne społeczności etniczne. W użyciu jest także język tok pisin, a w mniejszym zakresie angielski.
W literaturze bywa nazywany bosavi, ale znacznie częściej używa się nazwy "kaluli" (która jest też preferowana przez samych użytkowników).
Sporządzono jego słownik, a także opis gramatyki. Jest zapisywany alfabetem łacińskim. 

</doc>
<doc id="5318489" url="https://pl.wikipedia.org/wiki?curid=5318489" title="Język edolo">
Język edolo

Język edolo (a. etoro, etolo) – język transnowogwinejski używany w Papui-Nowej Gwinei, przez członków ludu Edolo (Etoro). Jego użytkownicy zamieszkują 16 wsi w prowincji Hela (dystrykt Tari) i Prowincji Zachodniej (dystrykt Nomad).
Według danych z 2000 roku posługuje się nim 1670 osób. Dzieli się na dwa dialekty – wschodni i zachodni.
Sporządzono opis jego gramatyki. Zapisywany alfabetem łacińskim.

</doc>
<doc id="5318490" url="https://pl.wikipedia.org/wiki?curid=5318490" title="Język simbari">
Język simbari

Język simbari (a. chimbari) – język transnowogwinejski używany w Papui-Nowej Gwinei, przez członków ludu Sambia (Simbari), w prowincji Eastern Highlands (dystrykt Obura-Wonenara – Marawaka Station) oraz w prowincji Gulf (dystrykt Kikori – Baimuru Rural LLG i Ihu Rural LLG).
Według danych z 1990 roku mówi nim 3 tys. osób. Jego użytkownicy posługują się także tok pisin i angielskim.
Jest zapisywany alfabetem łacińskim.

</doc>
<doc id="5318491" url="https://pl.wikipedia.org/wiki?curid=5318491" title="Etolo">
Etolo



</doc>
<doc id="5318492" url="https://pl.wikipedia.org/wiki?curid=5318492" title="Język bosavi">
Język bosavi



</doc>
<doc id="5318493" url="https://pl.wikipedia.org/wiki?curid=5318493" title="Język etoro">
Język etoro



</doc>
<doc id="5318494" url="https://pl.wikipedia.org/wiki?curid=5318494" title="Język etolo">
Język etolo



</doc>
<doc id="5318495" url="https://pl.wikipedia.org/wiki?curid=5318495" title="Język chimbari">
Język chimbari



</doc>
<doc id="5318496" url="https://pl.wikipedia.org/wiki?curid=5318496" title="Simbari">
Simbari



</doc>
<doc id="5318516" url="https://pl.wikipedia.org/wiki?curid=5318516" title="Brixx">
Brixx

Brixx – duński zespół muzyczny, założony w 1982 z inicjatywy Jensa Brixtofte.
Historia.
W skład zespołu wchodzili Jens Brixtofte (brat duńskiego parlamentarzysty Petera Brixtofte), John Hatting, Torben Jacobsen, Steen Ejler Olsen oraz Bjørn Holmgård Sørensen. Z utworem „Video, Video” grupa zwyciężyła w 1982 w preselekcjach "Dansk Melodi Grand Prix", stanowiących krajowe eliminacje Danii do 27. Konkursu Piosenki Eurowizji. 24 kwietnia 1982 formacja wystąpiła z 13. numerem startowym w finale konkursu i ostatecznie zajęła 17. miejsce, zdobywając 5 punktów (w tym trzy punkty od Portugalii oraz po jednym punkcie od Szwecji oraz Irlandii). W tym samym roku ukazał się debiutancki album studyjny zespołu zatytułowany "Brixx".
Prócz eurowizyjnej kompozycji, nakładem wydawnictwa muzycznego EMI grupa wydała także single „Skolen er forbi” oraz „Når du er min”.
Dyskografia.
Opracowano na podstawie materiału źródłowego.

</doc>
<doc id="5318520" url="https://pl.wikipedia.org/wiki?curid=5318520" title="Ernesto Jesús Brontóns Tena">
Ernesto Jesús Brontóns Tena



</doc>
<doc id="5318521" url="https://pl.wikipedia.org/wiki?curid=5318521" title="Anzelm Kłoczowski">
Anzelm Kłoczowski

Anzelm Kłoczowski herbu Rawicz (zm. po 18 kwietnia 1593 roku) – stolnik sandomierski w latach 1580-1593.
Poseł na sejm konwokacyjny 1587 roku z województwa krakowskiego.

</doc>
<doc id="5318523" url="https://pl.wikipedia.org/wiki?curid=5318523" title="Mistrzostwa Świata w Narciarstwie Alpejskim 1978 – kombinacja kobiet">
Mistrzostwa Świata w Narciarstwie Alpejskim 1978 – kombinacja kobiet

Kombinacja kobiet na 25. Mistrzostwach Świata w Narciarstwie Alpejskim została rozegrana w dniach 1 - 4 lutego 1978 roku, na trasach Olympia (zjazd), Gudiberg (slalom) i Horn (gigant). Tytułu sprzed dwóch lat nie obroniła Rosi Mittermaier z RFN, która wcześniej zakończyła karierę. Nową mistrzynią świata została Austriaczka Annemarie Moser-Pröll, drugie miejsce zajęła Hanni Wenzel z Liechtensteinu, a brązowy medal zdobyła Francuzka Fabienne Serrat.
Kombinację ukończyło 21. zawodniczek. Żeby zostać sklasyfikowaną zawodniczka musiała ukończyć trzy pozostałe konkurencje: zjazd, giganta i slalom. 

</doc>
<doc id="5318524" url="https://pl.wikipedia.org/wiki?curid=5318524" title="Parafia św. Stanisława Biskupa i Męczennika w Bristol">
Parafia św. Stanisława Biskupa i Męczennika w Bristol



</doc>
<doc id="5318529" url="https://pl.wikipedia.org/wiki?curid=5318529" title="We Need Love">
We Need Love

We Need Love – trzeci single album południowokoreańskiej grupy STAYC, który został wydany 19 lipca 2022 roku.
W pierwszym tygodniu sprzedaży sprzedano ponad 200 tys. egzemplarzy.
Historia wydania.
30 czerwca wytwórnia High Up Entertainment, potwierdziła, że grupa powróci w lipcu. Wkrótce po ogłoszeniu, 1 lipca, zostało udostępnione pierwsze zdjęcie promujące singel oraz informacja, kiedy zostanie wydany. Natomiast pierwsza zapowiedź wideo ich nadchodzącego powrotu z „WE NEED LOVE” ukazała się 4 lipca. 6 lipca opublikowano harmonogram ich nadchodzącego powrotu. Od 7 do 13 lipca w każdy kolejny dzień wydawane były zdjęcia koncepcyjne, na pierwszym z nich znalazła się liderka grupy Sumin następnie Sieun, Isa, J, Yoon, Seeun, jako ostatnie pojawiło się wspólne zdjęcie grupy. 15 lipca na kanale youtube grupy udostępniono fragmenty wszystkich piosenek z singla, na którym znalazły się trzy nowe utwory oraz remiks piosenki „Run2U” z ich drugiego minialbumu „Young-Luv.com”. 18 lipca pojawił się zwiastun teledysku do nadchodzącego utworu tytułowego „Beautiful Monster”. 19 lipca odbyła się prezentacja singla, który został wydany.
Promocja.
Przed wydaniem single album STAYC zorganizowało prezentację na żywo, aby go zaprezentować i porozmawiać z fanami.

</doc>
<doc id="5318530" url="https://pl.wikipedia.org/wiki?curid=5318530" title="Linia 18 metra w Paryżu">
Linia 18 metra w Paryżu

Linia 18 metra w Paryżu – linia paryskiego metra budowana w ramach projektu Grand Paris Express. Linia będzie obsługiwała najbliższe przedmieścia stolicy (fr. "petit couronnes"); żadna z budowanych stacji nie znajdzie się w administracyjnych granicach Paryża. Po ukończeniu linia będzie miała długość 35 km i 10 stacji.
Realizację podzielono na trzy etapy: pierwszy (odcinek od przystanku Massy – Palaiseau do CEA Saint-Aubin) planowo zostanie otwarty w 2026 roku; drugi (odcinek od przystanku Massy – Palaiseau do Aéroport d’Orly) planowo zostanie otwarty w 2027 roku oraz trzeci (odcinek od przystanku CEA Saint-Aubin do Versailles Chantiers) planowo zostanie otwarty w 2030 roku.
Linia będzie obsługiwana pociągami MRV produkcji Alstom. Trzywagonowe składy o szerokości 2,5 m będą w pełni automatyczne.

</doc>
<doc id="5318534" url="https://pl.wikipedia.org/wiki?curid=5318534" title="Anton Schweitzer">
Anton Schweitzer

Anton Schweitzer (ochrzczony 6 czerwca 1735 w Coburgu, zm. 23 listopada 1787 w Gocie) – niemiecki kompozytor.
Życiorys.
Początkowo działał na dworze księcia Ernesta Fryderyka w Hildburghausen, gdzie był członkiem chóru chłopięcego, a także grał na altówce i wiolonczeli w orkiestrze książęcej. Dzięki protekcji księcia w 1758 roku wyjechał do Bayreuth, gdzie podjął studia muzyczne u Jakoba Friedricha Kleinknechta. W latach 1764–1766 przebywał we Włoszech. Po powrocie do Hildburghausen został nadwornym kapelmistrzem. Po rozwiązaniu w 1769 roku orkiestry książęcej został wędrownym muzykiem, podróżując z trupą teatralną Abla Seylera. W 1771 roku otrzymał angaż na dworze w Weimarze, gdzie zdobył sobie sławę jako twórca oper. Po pożarze weimarskiego teatru książęcego w 1774 roku przeniósł się do Goty. W 1778 roku został następcą Georga Antona Bendy na stanowisku nadwornego kapelmistrza w Gocie.
Twórczość.
Jako twórca operowy współpracował z poetą Christophem Martinem Wielandem, który pisał dla niego libretta. W 1773 roku wystawił w Weimarze operę "Alcesta" do tekstu Wielanda, pierwszą w języku niemieckim operę w typie włoskiej opery seria. Opera ta cieszyła się dużym sukcesem i w kolejnych latach była wystawiana m.in. w Lipsku, Mannheimie, Dreźnie, Kolonii, Frankfurcie nad Menem, Monachium, Berlinie, Hamburgu, Gdańsku i Pradze. Doczekała się licznych opracowań i nawiązań w literaturze, choć z drugiej strony Johann Wolfgang von Goethe, Wolfgang Amadeus Mozart i Georg Joseph Vogler krytykowali ją za płaskie libretto i braki muzyczne.
Poza "Alcestą" skomponował też m.in. singspiele "Die Dorfgala" (wyst. Weimar 1772) i "Rosamunde" (wyst. Mannheim 1780), dramat liryczny "Die Wahl des Herkules" (wyst. Weimar 1773), melodramat "Pygmalion" do tekstu Jeana-Jacques’a Rousseau (wyst. Weimar 1772; zaginiony), ponadto tworzył symfonie, utwory fortepianowe, muzykę baletową.

</doc>
<doc id="5318536" url="https://pl.wikipedia.org/wiki?curid=5318536" title="Mistrzostwa Świata w Narciarstwie Alpejskim 1978 – zjazd kobiet">
Mistrzostwa Świata w Narciarstwie Alpejskim 1978 – zjazd kobiet

Zjazd kobiet na 25. Mistrzostwach Świata w Narciarstwie Alpejskim został rozegrany 1 lutego 1978 roku, na trasie Olympia. Tytułu sprzed dwóch lat nie obroniła Rosi Mittermaier z RFN, która wcześniej zakończyła karierę. Nową mistrzynią świata została Austriaczka Annemarie Moser-Pröll, drugie miejsce zajęła Irene Epple z RFN, a brązowy medal zdobyła Doris de Agostini ze Szwajcarii.
W zawodach wystartowało 58 zawodniczek, z których 54 ukończyły rywalizację.

</doc>
<doc id="5318540" url="https://pl.wikipedia.org/wiki?curid=5318540" title="Jakob Friedrich Kleinknecht">
Jakob Friedrich Kleinknecht

Jakob Friedrich Kleinknecht (ochrzczony 8 kwietnia 1722 w Ulm, zm. 14 sierpnia 1794 w Ansbach) – niemiecki kompozytor, flecista i skrzypek.
Życiorys.
Brat Johanna Wolfganga. Brak wiadomości na temat jego dzieciństwa i młodości. W 1743 roku dołączył do brata jako flecista w kapeli książęcej na dworze w Bayreuth, od 1747 roku występował natomiast w tym zespole jako skrzypek. W 1748 roku otrzymał posadę wicekapelmistrza, rok później nadwornego kompozytora, zaś w 1761 roku kapelmistrza. W 1769 roku przeniósł się z Bayreuth do Ansbach.
Skomponował m.in. symfonię koncertującą na 2 flety, 2 oboje, smyczki i klawesyn obbligato, koncert skrzypcowy, koncert na 2 flety i orkiestrę, 6 sonat da camera na flet i klawesyn lub wiolonczelę, liczne sonaty na instrument klawiszowy.

</doc>
<doc id="5318548" url="https://pl.wikipedia.org/wiki?curid=5318548" title="Hitomi Tanaka">
Hitomi Tanaka

Hitomi Tanaka (jap.田中瞳,Tanaka Hitomi, ur. 18 lipca 1986 roku w Kumamoto) - japońska gwiazda filmów pornograficznych.
Kariera.
Zaczęła występować w filmach pornograficznych w 2007 roku. Początkowo była porównywana do innej aktorki, Harumi Nemoto. Występowała przeważnie w filmach Soft porno. W 2009 została sklasyfikowana jako 49. z najlepszych aktorek filmów dla dorosłych z całej Japonii.
W latach 2008-2009 występowała dla wytwórni SOD, co pomogło jej w rozwoju kariery. Po przejściu kilku zmian kariery, zaczęła występować pod marką wytwórni .
W 2016 roku zyskała nagrodę AVN Award w kategorii za najlepsze piersi oraz Pornhub awards w 2020. W lutym 2022 zapowiedziała koniec kariery w przemyśle pornograficznym, co miało ostatecznie miejsce w kwietniu tego samego roku.
Występowała także w programach radiowych, telewizyjnych a także w grach video i mandze.
Życie prywatne.
Jej wieloletnią przyjaciółką jest inna była aktorka pornograficzna Anri Okita, z którą współpracowała w branży.

</doc>
<doc id="5318549" url="https://pl.wikipedia.org/wiki?curid=5318549" title="Zoo w Central Parku">
Zoo w Central Parku



</doc>
<doc id="5318551" url="https://pl.wikipedia.org/wiki?curid=5318551" title="Wojciech Troska">
Wojciech Troska

Wojciech Troska herbu własnego – stolnik ziemski chełmski w latach 1578-1594.
Poseł na sejm konwokacyjny 1587 roku z ziemi chełmskiej, podpisał akt konfederacji generalnej.

</doc>
<doc id="5318559" url="https://pl.wikipedia.org/wiki?curid=5318559" title="Hyundai Stargazer">
Hyundai Stargazer

Hyundai Stargazer – samochód osobowy typu minivan klasy kompaktowej produkowany pod południowokoreańską marką Hyundai od 2022 roku.
Historia i opis modelu.
W połowie lipca 2022 Hyundai przedstawił swojego pierwszego od lat nowego minivana, który opracowany został specjalnie z myślą o rynkach rozwijających się jako odpowiedź na oferowane tam już konstrukcje japońskich producentów. Model Stargazer powstał na stosowanej już w crossoverach południowokoreańskiego koncernu płycie podłogowej, pozwalając na wygospodarowanie obszernej przestrzeni pasażerskiej umożliwiającej przewiezienie od 6 do 7 pasażerów w trzech rzędach siedzeń o zmiennej aranżacji.
Nadwozie utrzymane zostało w awangardowej, futurystycznej stylistyce południowokoreańskiej firmy nawiązującej m.in. do flagowego vana Staria. Jednobryłowa, obła sylwetka została przyozdobiona przez wąski pas świetlny z przodu i niżej osadzone odrębne klosze reflektorów, z kolei tylną część nadwozia zwieńczyły trzyliniowe lampy wykonane w technologii LED. 
Kabina pasażerska utrzymana została w typowym dla Hyundaia wzornictwie, wyróżniając się wykończeniem dwoma ekranami: 8-calowym wyświetlaczem dotykowym do sterowania systemem multimedialnym oraz 4,3-calowym wirtualnym wyświetlaczem zamiast tradycyjnych zegarów. W zależności od wariantu wyposażenia, Stargazer może zostać wyposażony w rozbudowany pakiet systemów bezpieczeństwa, a także takie detale jak m.in. ambientowe oświetlenie kabiny pasażerskiej.
Sprzedaż.
Hyundai Stargazer powstał z myślą o rynkach rozwijających się, na czele z Indonezją, gdzie wyznaczone zostały główne zakłady produkcyjne i to tam w pierwszej kolejności rozpoczęła się sprzedaż. W październiku 2022, trzy miesiące po światowym debiucie, Stargazer wzbogacił ofertę także na Filipinach i Wietnamie, gdzie uruchomiono także lokalną produkcję. W zależności od regionu Azji, kompaktowy minivan oferowany jest z różnymi konfiguracjami jednostek napędowych oraz przekładni biegów, włącznie z manualną oraz automatycznymi: hydrauliczną, dwusprzęgłową oraz bezstopniową.

</doc>
<doc id="5318560" url="https://pl.wikipedia.org/wiki?curid=5318560" title="Mistrzostwa Świata w Lekkoatletyce 2022 – pchnięcie kulą mężczyzn">
Mistrzostwa Świata w Lekkoatletyce 2022 – pchnięcie kulą mężczyzn

Pchnięcie kulą mężczyzn – jedna z konkurencji technicznych rozgrywanych podczas lekkoatletycznych mistrzostw świata na Hayward Field w Eugene.
Rekordy.
Tabela prezentuje rekord świata, rekord mistrzostw świata, rekordy kontynentów oraz najlepszy wynik na listach światowych w sezonie 2022 przed rozpoczęciem mistrzostw.
Rezultaty.
Kwalifikacje.
Awans: 21,20 (Q) lub 12 najlepszych rezultatów (q). Źródło: "worldathletics.org".
Finał.
Źródło: "worldathletics.org"

</doc>
<doc id="5318562" url="https://pl.wikipedia.org/wiki?curid=5318562" title="Lay-duce">
Lay-duce

 – japońskie studio animacji z siedzibą w tokijskiej dzielnicy Suginami, założone w 2013 roku przez byłego pracownika Bones, Yonaia Norimoto.

</doc>
<doc id="5318563" url="https://pl.wikipedia.org/wiki?curid=5318563" title="Lista przewodniczących Izby Zgromadzenia Barbadosu">
Lista przewodniczących Izby Zgromadzenia Barbadosu



</doc>
<doc id="5318575" url="https://pl.wikipedia.org/wiki?curid=5318575" title="Fundacja na Rzecz Kobiet i Planowania Rodziny">
Fundacja na Rzecz Kobiet i Planowania Rodziny

Fundacja na Rzecz Kobiet i Planowania Rodziny, Federa - polska organizacja pozarządowa, działająca na rzecz zdrowia i praw reprodukcyjnych.
Historia.
W 1991 r. powstało stowarzyszenie Federacja na Rzecz Kobiet i Planowania Rodziny, będące porozumieniem pięciu organizacji – Ligi Kobiet Polskich, Polskiego Stowarzyszenia Feministycznego, Stowarzyszenia Pro Femina, Neutrum – Stowarzyszenia na rzecz Państwa Neutralnego Światopoglądowo oraz Stowarzyszenia Dziewcząt i Kobiet Chrześcijańskich Polska Y.W.C.A. 
Od 1999 roku Federacja posiada status organizacji doradczej przy ECOSOC. 
W 2019 Federacja ustanowiła Fundację o nazwie "Fundacja na Rzecz Kobiet i Planowania Rodziny", sama zaś przeszła w stan likwidacji.
Działalność.
Fundacja domaga się zrównania szans kobiet i mężczyzn, w tym prawa kobiet do świadomego macierzyństwa: rzetelnej wiedzy na temat seksualności człowieka, dostępu do antykoncepcji, prawa do dobrej jakości diagnostyki prenatalnej i opieki nad płodem, prawa do przerywania ciąży. 
Fundacja działa na rzecz podstawowych praw człowieka, w szczególności prawa kobiet do decydowania o tym, czy i kiedy mieć dzieci. Federa stoi na stanowisku, że możliwość korzystania z tego prawa jest dla kobiet warunkiem samostanowienia, a także warunkiem zrównania szans życiowych kobiet i mężczyzn.
Przy Federze działają:
Federa jest aktywna w strukturach:
Od 1995 r. Federa publikuje biuletyn "Mam Prawo", w którym zamieszczane są informacje dotyczące realizacji prawa reprodukcyjnego w Polsce i na świecie.

</doc>
<doc id="5318576" url="https://pl.wikipedia.org/wiki?curid=5318576" title="Parafia Niepokalanego Poczęcia Najświętszej Maryi Panny na Wrzecionie">
Parafia Niepokalanego Poczęcia Najświętszej Maryi Panny na Wrzecionie



</doc>
<doc id="5318578" url="https://pl.wikipedia.org/wiki?curid=5318578" title="Grauże (sielsowiet Radziuki)">
Grauże (sielsowiet Radziuki)

Grauże – dawny folwark. Tereny, na których leżał, znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Radziuki.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark leżał w Polsce, w województwie wileńskim, w powiecie dziśnieńskim, w gminie Szarkowszczyzna.
Według Powszechnego Spisu Ludności z 1921 roku zamieszkiwało tu 6 osób, wszystkie były wyznania rzymskokatolickiego. Jednocześnie 2 mieszkańców zadeklarowało polską, 4 białoruską przynależność narodową. Był tu 1 budynek mieszkalny. W 1931 w 2 domach zamieszkiwało 14 osób.
Wierni należeli do parafii rzymskokatolickiej w Szarkowszczyźnie. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Szarkowszczyźnie.

</doc>
<doc id="5318579" url="https://pl.wikipedia.org/wiki?curid=5318579" title="Wuling Air EV">
Wuling Air EV

Wuling Air EV – elektryczny mikrosamochód produkowany pod chińską marką Wuling od 2022 roku.
Historia i opis modelu.
Na początku czerwca 2022 Wuling przedstawił swój kolejny model z gamy elektrycznych, miejskich mikrosamochodów. Air EV przyjął postać futurystycznie stylizowanego 3-drzwiowego hatchbacka z charakterystyczną listwą LED dominuącą pas przedni, a także nieregularnie ukształtowaną linią szyb z pionowo ukształtowaną klamką. Samochód oparto na platformie sojuszu SAIC-GM-Wuling, wspóldzieląc ją z modelami Hongguang Mini EV i Baojun KiWi EV.
Kabina pasażerska utrzymana została w minimalistycznym, prostym wzornictwie zdominowanym przez jasne materiały. Wuling Air EV opracowany został w dwóch wariantach wielkości nadwozia – podstawowa odmiana umożliwia pomieszczenie 2 pasażerów, z kolei wydłużona dzięki większemu rozstawowi osi pozwala wygospodarować przestrzeń dla kolejnych dwóch pasażerów w drugim rzędzie siedzeń.
Sprzedaż.
W przeciwieństwie do modeli Hongguang Mini EV i Nano EV, Wuling Air EV powstał z myślą o sprzedaży także poza rodzimym rynkiem chińskim. Co więcej, jako pierwszy model tej firmy samochód najpierw zadebiutował na rynku indonezyjskim, gdzie ogłoszono plany nie tylko lokalnej sprzedaży jako pierwszego modelu napędzanego prądem, ale i produkcji w zakładach w Bekasi. Chińska odmiana Aira EV zadebiutowała pół roku po premierze w Indonezji, trafiając do sprzedaży w połowie grudnia 2022. W marcu 2023 pod nazwą MG Comet EV elektryczny mikrosamochód miał swój rynkowy debiut na kolejnym dużym rynku, indyjskim, z uwzględnieniem lokalnej produkcji.
Dane techniczne.
Wuling Air EV to samochód elektryczny, który wyposażony został w silnik o mocy 40 KM. Przystosowany do poruszania się w miejskich warunkach pojazd może rozpędzić się maksymalnie do 100 km/h, a niewielkie średnie prędkości mają pozwolić na osiągnięcie maksymalnego zasięgu do 300 kilometrów. Pozwala na to akumulator o pojemności trakcyjnej 28,4 kWh.

</doc>
<doc id="5318580" url="https://pl.wikipedia.org/wiki?curid=5318580" title="Grauże (rejon szarkowszczyński)">
Grauże (rejon szarkowszczyński)

Grauże – dawna kolonia. Tereny, na których leżała, znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Radziuki.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś a następnie kolonia leżała w Polsce, w województwie wileńskim, w powiecie dziśnieńskim, w gminie Szarkowszczyzna.
Według Powszechnego Spisu Ludności z 1921 roku zamieszkiwało tu 89 osób, 81 było wyznania rzymskokatolickiego a 8 prawosławnego. Jednocześnie 9 mieszkańców zadeklarowało polską, 80 białoruską przynależność narodową. Było tu 16 budynków mieszkalnych. W 1931 w 15 domach zamieszkiwały 74 osoby.
Wierni należeli do parafii rzymskokatolickiej i prawosławnej w Szarkowszczyźnie. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Szarkowszczyźnie.

</doc>
<doc id="5318581" url="https://pl.wikipedia.org/wiki?curid=5318581" title="Gmach Hotelu Nowa Praga w Warszawie">
Gmach Hotelu Nowa Praga w Warszawie



</doc>
<doc id="5318583" url="https://pl.wikipedia.org/wiki?curid=5318583" title="Gruzdownik">
Gruzdownik

Gruzdownik – dawny folwark. Tereny, na których leżał, znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Stanisławowo.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark leżał w Polsce, w województwie wileńskim, w powiecie dziśnieńskim, w gminie Szarkowszczyzna.
Według Powszechnego Spisu Ludności z 1921 roku zamieszkiwały tu 18 osób, wszystkie były wyznania prawosławnego i zadeklarowały białoruską przynależność narodową. Były tu 3 budynki mieszkalne. W 1931 w 4 domach zamieszkiwało 29 osób.
Wierni należeli do parafii prawosławnej w Szarkowszczyźnie. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Szarkowszczyźnie.

</doc>
<doc id="5318586" url="https://pl.wikipedia.org/wiki?curid=5318586" title="Halin (rejon szarkowszczyński)">
Halin (rejon szarkowszczyński)

Halin – dawna kolonia. Tereny, na których leżała, znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Hermanowszczyzna.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 kolonia leżała w Polsce, w województwie wileńskim, w powiecie dziśnieńskim, w gminie Szarkowszczyzna.
Powszechny Spis Ludności z 1921 roku nie podał danych dotyczących miejscowości. W 1931 w 1 domu zamieszkiwało 11 osób.
Wierni należeli do parafii rzymskokatolickiej i prawosławnej w Szarkowszczyźnie. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Szarkowszczyźnie.

</doc>
<doc id="5318588" url="https://pl.wikipedia.org/wiki?curid=5318588" title="Bodonczar Munchag">
Bodonczar Munchag

Bodonczar Munchag (mong. Бодончар Мунхаг; trl. Bodonchar Munkhag) – słynny wódz mongolski i bezpośredni przodek Czyngis-chana, a także wielu plemion mongolskich, w tym Barłasów, z których wywodził się Timur Chromy.
Według "Tajnej Historii Mongołów" był on niebiologicznym potomkiem Szarego Wilka, Börte Czono, i synem Alan Gua. Bodonczar należał do dwunastego pokolenia rodu, lecz nie posiadał więzów krwi z Szarym Wilkiem, gdyż był jednym z trójki synów Alan Gua, którzy urodzili się po śmierci jej męża, Dobuna Mergena. Jest założycielem klanu Bordżygin. Członkowie tej rodziny stanowili elitę w społeczeństwie mongolskim, a starsi Bordżyginowie zapewniali rządzących książąt Mongolii i Mongolii Wewnętrznej do XX wieku.
Znaczenie imienia.
Nazewnictwo Bodonczara zdecydowanie kontrastuje z jego wojowniczym nastawieniem i dokonaniami. Tytuł "Munchag" ("mong." Мунхаг) dosłownie znaczy „ignorancki” lub „głupi”. Tytuł ten był przezwiskiem, który wiązał się z niewielkim zasobem słownictwa, jakim wódz wykazywał się w czasie swojego dzieciństwa. Samo imię "Bodonczar" jest zdrobnieniem od słowa oznaczającego „nieślubne dziecko”.
Życiorys.
W czasach Czyngis-chana genealogia była bardzo ważna; według perskiego historyka Raszidoddina, genealogia mongolska była w tym czasie jedynie gorsza od arabskiej. Rodzina Wielkiego Kagana była również przedmiotem wielu badań i domysłów. "Tajna Historia Mongołów" zawiera w sobie zapiski opisujące rzeczywistość, jak i zdarzenia fikcyjne. Znawcy zgadzają się jednak, że to jedno z wiarygodniejszych źródeł dotyczące początków rodu Czyngis-chana.
Tajna historia Mongołów.
W pierwszym rozdziale "Tajnej historii Mongołów" jest zawarty wycinek z historii życia Bodonczara.
Alan Gua urodziła swemu mężowi, Dobunowi Mergenowi dwóch synów – Belgunudeja i Bugunudeja. Po owdowieniu miała jednak jeszcze trzech synów, ojciec ich pozostał nieznany, choć pierwsze jej dzieci podejrzewały o to Maaliga Bajagudaja i mówili o tym między sobą. Ci, którzy zostali zrodzeni z innego ojca, zwali się kolejno: Buchu Chatagi, Buchatu Saldżi oraz Bodonczar Munchag.
Nieufność starszych synów wobec matki oraz ich młodszych braci została zauważona przez Alan Gua i pewnego wiosennego dnia zebrała ona wszystkie swoje dzieci przy gotowanej baraninie. Dała każdemu z nich po jednej strzale i rozkazała im je połamać, co nie stanowiło dla nich żadnego problemu. Następnie podała synom wiązkę pięciu strzał i nakazała im je przełamać ponownie. Każdy z nich próbował, jednakże żadnemu nie udało się im jej przełamać. Wówczas Alan Gua wyznała podejrzliwym synom, że mają słuszność w swej nieufności i opowiedziała im historię o niebiańskiej istocie, która odwiedzała ją każdej nocy w celu zapłodnienia. Rzekła im również, że, zrodzeni z jednej kobiety, jeśli rozdzielą się, będą tak łatwo złamani jak te pojedyncze strzały, lecz jeśli będą trzymali się razem, będą tak niezniszczalni jak ten pęk strzał.
Po śmierci Alan Gua synowie rozdzielili między sobą majątek. Otrzymali coś wszyscy prócz Bodonczara, który został wygnany z klanu przez swoją głupotę.
Rozumiejąc, że nie jest traktowany równo przez swych braci, Bodonczar opuścił rodzinne strony i pogalopował na swym koniu w dół rzeki Onon, dopóki nie dotarł do wyspy Baldżun. Tam zbudował dla siebie namiot z trawy i osiedlił się. Udomowił jastrzębia, którego wykorzystywał do łowów. Z czasem w okolicy pojawili się ludzie. Odwiedzał ich często i pił z nimi sfermentowane mleko klaczy w ciągu dnia, na noc natomiast powracał do swojego namiotu.
Jego brat, Buchu Chatagi, pewnego dnia wyruszył żeby odszukać swego brata. Natknąwszy się na ludzi obozujących nieopodal strumienia Tuncheling, tych samych, u których Bodonczar spędzał dnie, zapytał ich o niego. Nakazali mu czekać, a młodszy brat wkrótce pojawił się. Kłusowali razem, a Bodonczar ciągle tylko powtarzał te same słowa: "„Starszy bracie! Starszy bracie! Dobrym dla ciała jest, by mieć głowę, a dla płaszcza, by mieć kołnierz“". Buchu po pewnym czasie zapytał się o znaczenie tych słów, a młodszy brat odparł mu, że ci ludzie przy strumieniu Tuncheling nie mają nic wielkiego, ani małego, że wszyscy oni są równi między sobą. Uznał prostotę tych ludzi i zaproponował bratu najechanie ich.
Wrócili do domu i wszyscy bracia spotkali się na zebraniu. Zgodzili się na najazd. Bodonczar został wysłany pierwszy w celu zwiadu. Podczas rekonesansu natknął się na kobietę w ciąży, którą pojmał. Bracia podbili tę proste plemię i żyli długo w dobrobycie.
Kobieta, którą pojmał i poślubił Bodonczar, urodziła syna, który stanowił przodka plemienia Dżaradan. Urodziła później dziecko swemu porywaczowi, z niego powstało później plemię Baarin. Z drugą żoną Bodonczar miał syna imieniem Chabu Baatar, z którego rodu narodził się później Czyngis-Chan. Trzecia żona poczęła mu kolejnego syna, Dżegudereja.
Inne informacje.
Istnieje kilka teorii na temat tego, kiedy żył. Obecnie stosowaną konwencją jest stwierdzenie mongolskiego historyka imieniem Hödöögiji Perlee, że żył w połowie X wieku. Istnieją jednak interpretacje Ujgurskie, które wiążą go z postacią króla Bajanczura, co ma związek ze zbliżonym nazewnictwem. Mówi się także, że mógł żyć w dynastii Han, co również ma związek z jego imieniem.
Podczas rządów dynastii Yuan w Chinach, Bodonczar otrzymał imię świątynne Shizu (chiń. 始祖).

</doc>
<doc id="5318590" url="https://pl.wikipedia.org/wiki?curid=5318590" title="Osiedle Przemysłowa (Wejherowo)">
Osiedle Przemysłowa (Wejherowo)



</doc>
<doc id="5318591" url="https://pl.wikipedia.org/wiki?curid=5318591" title="Hrybowszczyzna (sielsowiet Hermanowicze)">
Hrybowszczyzna (sielsowiet Hermanowicze)

Hrybowszczyzna – dawna kolonia. Tereny, na których leżała, znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek a następnie kolonia leżała w Polsce, w województwie wileńskim, w powiecie dziśnieńskim, w gminie Szarkowszczyzna.
Według Powszechnego Spisu Ludności z 1921 roku zamieszkiwało tu 9 osób, wszystkie były wyznania prawosławnego i zadeklarowały białoruską przynależność narodową. Był tu 1 budynek mieszkalny. W 1931 w 1 domu zamieszkiwało 12 osób.
Wierni należeli do parafii prawosławnej w Szarkowszczyźnie. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Szarkowszczyźnie.

</doc>
<doc id="5318593" url="https://pl.wikipedia.org/wiki?curid=5318593" title="Gustaw Rakowski (wojskowy)">
Gustaw Rakowski (wojskowy)

Gustaw Rakowski (ur. 2 maja 1883 w Wasiliszkach, zm. po 15 listopada 1933) – major łączności Wojska Polskiego, działacz niepodległościowy, kawaler Orderu Virtuti Militari.
Życiorys.
Urodził się 2 maja 1883 w Wasiliszkach, w rodzinie Stanisława, czynownika z guberni wileńskiej i matki z domu Radyńskiej. Był wyznania rzymskokatolickiego. Ukończył szkołę realną w Dyneburgu. Jako student Politechniki Kijowskiej „brał czynny udział w kółkach militarnych, czyli związkach walki czynnej i Związkach Strzeleckich polskich na Ukrainie. Praca konspiracyjna tych Kółek i oddziałów strzeleckich odbywała się dość często” w jego mieszkaniu. 
5 stycznia 1915 wstąpił do 2 Kijowskiej Szkoły Wojskowej na prawach wolontariusza (ros. Вольноопределяющийся). 21 marca awansował na podoficera. 1 maja 1915, po ukończeniu kursu, został mianowany chorążym. 18 maja przybył do 7 syberyjskiego batalionu saperów i został wyznaczony na stanowisko młodszego oficera 1. kompanii telegraficznej (z dniem 1 sierpnia 1915 kompania została wyłączona ze składu 7 syberyjskiego batalionu saperów i przemianowana na 31 samodzielną kompanię telegraficzną, a 22 października 1915 przemianowana na 7 syberyjską samodzielną kompanię telegraficzną ros. 7-я Сибирская отдельная телеграфная рота).
Od 1918 do 1 kwietnia 1920 „brał czynny udział w pracach Polskiej Organizacji Wojskowej na Wschodzie (KN 3) w charakterze oficera do zleceń przy Komendzie Naczelnej”. 7 lutego 1920, w dniu zajęcia Odessy przez bolszewików, z rozkazu Komendy Okręgu POW Odessa udał się okrężną drogą przez Turcję, Rumunię i Austrię do Polski z raportami i zameldował w Naczelnym Dowództwie Wojska Polskiego.
1 czerwca 1921 pełnił służbę w Wojskowej Dyrekcji Telegrafów i Telefonów Wołyń, a jego oddziałem macierzystym był 2 batalion zapasowy telegraficzny. W tym samym roku został wyznaczony na stanowisko szefa łączności w Dowództwie Okręgu Korpusu Nr II w Lublinie. „Zorganizował służbę łączności w DOK II pod każdym względem wzorowo i postawił ją na odpowiednim poziomie, dając przykład wyjątkowej pracowitości, skrupulatności i dużej inicjatywy”. 3 maja 1922 został zweryfikowany w stopniu kapitana ze starszeństwem od 1 czerwca 1919 i 10. lokatą w korpusie oficerów łączności, a 31 marca 1924 prezydent RP nadał mu stopień majora ze starszeństwem z dnia 1 lipca 1923 i 8. lokatą w korpusie oficerów łączności. 15 kwietnia 1925 otrzymał pochwalne uznanie ministra spraw wewnętrznych Cyryla Ratajskiego za udział w przeprowadzonej w 1924 „rozbudowie sieci telefonicznej na terenie województw wschodnich dla potrzeb władz administracyjnych i policyjnych”. W maju 1927 został przydzielony z 2 Okręgowego Szefostwa Łączności w Lublinie do macierzystego 1 pułku łączności w Zegrzu na stanowisko pełniącego obowiązki dowódcy pułku. Z dniem 1 lutego 1930 został zwolniony z zajmowanego stanowiska i skierowany na dwumiesięczny urlop, a z dniem 31 marca tego roku przeniesiony w stan spoczynku.
Jako osadnik wojskowy otrzymał działkę w kolonii Serchów, w gminie Rożyszcze powiatu łuckiego.
W 1934, jako oficer stanu spoczynku pozostawał w ewidencji Powiatowej Komendy Uzupełnień Łuck. Posiadał przydział do Oficerskiej Kadry Okręgowej Nr II. Był wówczas „w dyspozycji dowódcy Okręgu Korpusu Nr II”.

</doc>
<doc id="5318595" url="https://pl.wikipedia.org/wiki?curid=5318595" title="Dobry Zakątek">
Dobry Zakątek

Dobry Zakątek (także: "Pałac Popiela" lub "Popiel") – dom rekolekcyjno-konferencyjny archidiecezji warszawskiej położony przy ul. Długiej w Konstancinie-Jeziornie (Skolimowie), nad rzeka Jeziorką.
Historia.
Obiekt powstał w 1897 jako dom formacyjno-wypoczynkowy dla kleryków Wyższego Seminarium Duchownego w Warszawie z inicjatywy arcybiskupa Wincentego Teofila Popiela, a zaprojektowany był przez Józefa Piusa Dziekońskiego. Przetrwał bez uszkodzeń obie wojny światowe. W 1945 władze kościelne dobrowolnie użyczyły budynku na siedzibę Liceum Ogólnokształcącego. Szkoła, po uzyskaniu własnych obiektów, nie zwróciła jednak Kościołowi budowli, a w 1960 została ona znacjonalizowana i przejęta przez Ministerstwo Oświaty. Funkcjonowało tutaj Liceum Ogólnokształcące w Skolimowie (początkowo filia Liceum im. Reytana z Warszawy) oraz szkoła podstawowa. W 1976 dodatkowo uruchomiono tu Liceum Ekonomiczne, a w 1977 jeszcze Studium Medyczne relokowane z tzw. Białego Domu. Przez wiele lat dyrektorem zespołu dydaktycznego był Polikarp Szczurkowski. W latach 70. XX wieku zbudowano w parku boiska, kuchnię, jadalnię i sale wykładowe. W 1971 pałac umieszczono w spisie zabytków powiatu piaseczyńskiego. W 1990 Minister Edukacji Narodowej unieważnił decyzję nacjonalizacyjną z 1960 i obiekt wrócił do Kościoła. Z inicjatywy kardynała Kazimierza Nycza i biskupa Piotra Jareckiego wyremontowano go i wybudowano obok budynek restauracyjny. W 2018 przyjęto obecną nazwę i funkcję domu rekolekcyjno-konferencyjnego Archidiecezji Warszawskiej, dysponującego pięćdziesięcioma miejscami noclegowymi. Adaptacją i remontem zajmował się ksiądz Bogusław Jankowski, dotychczasowy dyrektor "Dobrego Miejsca" na warszawskich Bielanach.
Architektura i wyposażenie.
Budynek z dwiema bocznymi wieżami i centralnie umieszczoną kaplicą reprezentuje styl eklektyczny z elementami neogotyckimi. W kaplicy wisi obraz Świętej Rodziny, podarowany przez księdza Zbigniewa Godlewskiego z parafii na Kole, a w oratorium obraz św. Maksymiliana.

</doc>
<doc id="5318596" url="https://pl.wikipedia.org/wiki?curid=5318596" title="Tour de France Automobile 1974">
Tour de France Automobile 1974

Tour de France Automobile 1974 (19. Tour de France Automobile) – 19. edycja rajdu samochodowego Tour de France Automobilen rozgrywanego we Francji. Rozgrywany był od 13 do 22 września 1974 roku. Była to dwudziesta pierwsza runda Rajdowych Mistrzostw Europy w roku 1974.

</doc>
<doc id="5318603" url="https://pl.wikipedia.org/wiki?curid=5318603" title="Jakob Röding">
Jakob Röding

Jakob Röding, Jacob (ur. 18 stycznia 1725 w Linköping, zm. 12 lub 13 grudnia 1782 w Gdańsku) - szwedzki redaktor, urzędnik, dyplomata i pisarz.
Życiorys.
Syn Gustafa Jönssona Rödinga i Marii Ryy. Po ukończeniu szkoły podstawowej i liceum w Linköping zapisał się w 1742 na Uniwersytet w Uppsali ("Uppsala universitet"). W 1743 przybył do Sztokholmu zatrudniając się u królewskiego drukarza Petera Mommy w charakterze korektora i wychowawcy jego dzieci, który w 1948 powierzył mu współredagowanie gazety „Stockholm Gazette” i której został redaktorem naczelnym (1753-1758). W 1751 wstąpił do służby królewskiej, zostając urzędnikiem Biblioteki Królewskiej ("Kungliga biblioteket") (1751-), a także asystentem królewskiego historyka ("rikshistoriograf"), następnie mianowany komisarzem królewskim w Gdańsku (1761-1782). Röding był też pisarzem politycznym i historycznym.

</doc>
<doc id="5318605" url="https://pl.wikipedia.org/wiki?curid=5318605" title="Fiat X 1/9 Abarth">
Fiat X 1/9 Abarth



</doc>
<doc id="5318606" url="https://pl.wikipedia.org/wiki?curid=5318606" title="Stanisława Dawid">
Stanisława Dawid

Stanisława Dawid z domu Staśkiewicz (ur. 12 maja 1936 w Strzałkach, zm. 22 lipca 2014) – wycinankarka, koronczarka i tkaczka z Puszczy Zielonej, laureatka Nagrody im. Oskara Kolberga.
Życiorys.
Przyszła na świat w rodzinie Staśkiewiczów, z której wywodzi się wielu twórców i twórczyń ludowych (m.in. Czesława Kaczyńska i Wincenty Staśkiewicz). Tradycji uczyła się od babci Antoniny Staśkiewicz i matki Stanisławy Staśkiewicz z Porębów. Po zamążpójściu pracowała z mężem w ponaddziesięciohektarowym gospodarstwie rolnym.
Wycinaniem zajęła się jako dziecko, w wieku 8 lat zrobiła pierwsze wycinanki. Jako trzynastolatka zdobyła pierwszą nagrodę w konkursie zorganizowanym w 1950 przez Instytut Wzornictwa Przemysłowego w Warszawie. W latach 1953–1955 podjęła współpracę z instytutem. Tworzone przez nią wycinanki były używane w projektowaniu tkanin. Specjalizowała się w tradycyjnych formach (gwiazdy, leluje i koguty), tworzyła również nowoczesne formy (las, szopki, sceny rodzajowe z życia wsi). Jej prace wyróżniają się bogactwem motywów, precyzyjnym cięciem i kompozycją. Współpracowała ze Spółdzielnią Rękodzieła Ludowego i Artystycznego „Kurpianka” w Kadzidle. Wykonywała dla niej wycinanki, kwiaty z bibuły i palmy wielkanocne, kierce, pisanki, tkaniny oraz koronki z bawełnianych nici. Haftowafa elementy stroju kurpiowskiego Puszczy Zielonej (wstawki i obszycia fartuchów koszul) oraz serwety i obrusy. Tkała, używając wąskich krosien, samodzielnie przędła len i wełnę. Tworzyła tkaniny użytkowe (pościel, płótno na koszule) oraz dekoracyjne (serwety, obrusy, narzuty na łóżka, "burunki"). W wycinankach oraz w tkaninach stosowała typowe dla Puszczy Zielonej motywy zdobnicze oraz kolory (czerwień, zieleń, biel i granat). Współpracowała też z Cepelią.
Uczestniczyła w najważniejszych festiwalach i przeglądach sztuki ludowej. Prezentowała swoje prace w Krakowie, Gdyni, Opolu, Kazimierzu, Płocku, Warszawie, Szczecinie, Olsztynie, Pułtusku, Ostrołęce, Białymstoku, Łomży. Prowadziła warsztaty dla dzieci i młodzieży m.in. w Muzeum Kultury Kurpiowskiej w Ostrołęce oraz podczas warsztatów etnograficznych „Ginące Zawody” w Zagrodzie Kurpiowskiej w Kadzidle. Jej wycinanki można znaleźć w Muzeum Kultury Kurpiowskiej w Ostrołęce, Muzeum Północno-Mazowieckim w Łomży, w Państwowym Muzeum Etnograficznym w Warszawie, Muzeum Podlaskim w Białymstoku, Muzeum Etnograficznym im. Marii Znamierowskiej-Prüfferowej w Toruniu, Muzeum Mazowieckim w Płocku, Muzeum Etnograficznym im. Seweryna Udzieli w Krakowie, Muzeum Wycinanki Polskiej w Konstancinie, Muzeum Kultury Ludowej w Węgorzewie, Muzeum Regionalnym w Pułtusku, Muzeum Szlachty Mazowieckiej w Ciechanowie, Muzeum Nadwiślańskim w Kazimierzu Dolnym, Muzeum Śląska Opolskiego i muzeum w Lublinie.
Należała do Funduszu Rozwoju Twórczości Cepelii, Stowarzyszenia Twórców Ludowych (od 1970) i Stowarzyszenia Artystów Kurpiowskich. Jej uczennicami były: młodsza siostra Czesława Kaczyńska, bratowa Genowefa Staśkiewicz, córka Teresa Wielechowska oraz synowa Katarzyna Dawid. Ciotką Stanisławy Dawid była Stanisława Olender.
Spoczywa na cmentarzu w Kadzidle.
Upamiętnienie.
W 2020 była jedną z bohaterek wystawy pt. "Wycinanka kurpiowska z Puszczy Zielonej" przygotowanej przez Muzeum Kultury Kurpiowskiej w Ostrołęce.

</doc>
<doc id="5318611" url="https://pl.wikipedia.org/wiki?curid=5318611" title="Larkin Grimm">
Larkin Grimm

Larkin Grimm (ur. 18 września 1981 w Memphis) – amerykańska piosenkarka, kompozytorka, autorka tekstów i multiinstrumentalistka.
Życiorys i kariera artystyczna.
Początki.
Larkin Grimm urodziła się 18 września 1981 w Memphis w stanie Tennessee jako córka ludowego skrzypka i śpiewaczki. Wychowywała się głównie w północnej Georgii, we wspólnocie religijnej Holy Order of MANS. Gdy miała 6 lat jej rodzina przeniosła się w góry Blue Ridge w Georgii, po czym szybko powiększyła się o pięcioro dzieci. Później Grimm spędzała dużo czasu z muzykami w sklepie muzycznym ojca w miejscowości Dahlonega. Słuchała lokalnej, uczelnianej rozgłośni radiowej.
Jako nastolatka uczęszczała do kilku szkół. Ponieważ miała uzdolnienia malarskie i rzeźbiarskie, dostała stypendium na studia artystyczne na uniwersytecie Yale. Studia te kilkakrotnie przerywała, po czym podejmowała na nowo. W międzyczasie podróżowała, od Tajlandii po Gwatemalę, by ostatecznie dotrzeć autostopem na Alaskę. Gdy po pewnym czasie jej zapasy żywności skurczyły się, niespodziewanie pojawiła się na jej drodze czirokezka szamanka, Jezebel Crow, która została jej przewodnikiem duchowym i ostatecznie zachęciła ją do powrotu do Yale. Po powrocie Grimm zaczęła włączać śpiew do swojej działalności artystycznej, by w końcu podjąć decyzję o zostaniu muzykiem. Ukończyła też uczelnię, choć z brakującym jednym zaliczeniem.
W Yale Grimm poznała piosenkarza Davida Longstretha wchodząc wkrótce w skład jego zespołu, Dirty Projectors. W tym czasie jej brat, Joseph Grimm, również tworzył muzykę pod pseudonimem Wind-Up Bird. 31 października 2002 Grimm wydała własnym nakładem album "North Country", złożony z 4 utworów, które sama napisała, wykonała i zarejestrowała. Album udostępniła jako digital download za pośrednictwem serwisu Bandcamp.
Na początku 2004 Grimm nawiązała kontakt korespondencyjny z Michaelem Girą. Wysłała mu surowe demo swojej wokalizy do partii instrumentalnych. Gira zainteresował się jej głosem zachęcając ją do pracy nad jego rozwojem. Artystka poszła za jego radą.
"Harpoon" (2005).
Podczas studiów w Yale Grimm nagrała i wydała w 2005 roku nakładem wytwórni Secret Eye swój debiutancki album, "Harpoon". Choć album składa się w całości z oryginalnego materiału, to uwidocznił się w nim wpływ korzeni muzycznych Grimm z pogórza Georgii, nadając muzyce głębokiego, instruktywnego charakteru.
"The Last Tree" (2006).
Po przeprowadzce do Providence w stanie Rhode Island Grimm w 2006 roku wydała drugi album, "The Last Tree". Zyskała nim pewien rozgłos, zwłaszcza wśród członków ruchu freak-folk, w tym jej przedstawiciela, Devendry Banharta.
"Parplar" (2008).
W 2007 roku Larkin i Gira po raz pierwszy spotkali się osobiście w jego domu niedaleko Woodstock w stanie Nowy Jork i rozpoczęli pracę nad jej nagranymi wcześniej piosenkami wybierając spośród nich 15. Larkin sama je napisała i zaśpiewała, grając na gitarze akustycznej, banjo, instrumencie Casio, chińskiej harfie i cymbałach górskich. Wśród muzyków gościnnych znaleźli się związani z wytwórnią Young God Records członkowie zespołu Fire On Fire (Colleen Kinsella, Caleb Mulkerin, Micah Smalldone i Chriss Sutherland) oraz inni muzycy (Jordan Voelker, Brian Carpenter, Eszter Balint, Phil Puleo, Steve Moses, Gwen Snyder, Siobhan Duffy Gira i Jason LaFarge). Większość nagrań została zrealizowana w studiu Old Soul. W celu wydania albumu Grimm podpisała kontrakt z Young God Records. Album, zatytułowany "Parplar" ukazał się w 2008 roku.
"Soul Retrieval" (2012).
Po wydaniu albumu Grimm rozstała się z Young God Records i przeniosła się do Nowego Jorku, gdzie poślubiła artystę Mastera Lee zostając matką jego dziecka. Jej kolejny album, "Soul Retrieval", wyprodukowany przez Tony’ego Viscontiego ukazał się w 2012 roku nakładem Bad Bitch Records.
"Chasing an Illusion" (2017).
Piąty album Grimm, "Chasing an Illusion", został wydany przez Northern Spy Records. Muzycznie jest utrzymany w stylu freak-folku. Artystka zintensyfikowała na nim użycie drone’ów i muzyki trance, którymi zajmowała się przez ponad dziesięć lat swojej kariery. Wśród muzyków biorących udział w realizacji albumu znalazł się Tony Visconti.
Grimm sama organizuje swoje trasy koncertowe, nieustannie podróżuje, a dzięki własnej sile woli, naturze wędrowca i poszukiwacza przygód udało jej się zbudować krąg przyjaciół i fanów w całej Europie oraz w Stanach Zjednoczonych i Kanadzie. Występowała z takimi artystami jak: Devendra Banhart, Spires that in the Sunset Rise, Espers, Mi and L'au, Brightblack Morning Light, Entrance, Viking Moses, The Microphones i Old Time Relijun.
Styl.
Grimm określa swoje piosenki jako „eksperymentalną muzykę old-time Southern”. Według redakcyjnego komentarza rozgłośni radiowej WNYC „wydają się one być inkantacjami przywołującymi ożywcze duchy natury”. Artystka gra na gitarze i cymbałach, ale jej najważniejszym instrumentem jest głos. 
Inspiracje.
Wśród postaci historycznych, które wywarły na nią wpływ wymieniła: Martina Luthera Kinga, Hildegardę z Bingen, Madonnę i Geronimo.
Dyskografia.
Zestawienie na podstawie Discogs:
Oskarżenia o gwałt.
W 2016 roku Grimm napisała na swojej stronie na Facebooku, że Gira osiem lat wcześniej zgwałcił ją, czemu muzyk konsekwentnie zaprzeczał.

</doc>
<doc id="5318618" url="https://pl.wikipedia.org/wiki?curid=5318618" title="Kościół pw. św. Karola Boromeusza w Staniszczach Wielkich">
Kościół pw. św. Karola Boromeusza w Staniszczach Wielkich



</doc>
<doc id="5318619" url="https://pl.wikipedia.org/wiki?curid=5318619" title="Kościół pw. Najświętszego Serca Pana Jezusa w Niemierzu">
Kościół pw. Najświętszego Serca Pana Jezusa w Niemierzu



</doc>
<doc id="5318620" url="https://pl.wikipedia.org/wiki?curid=5318620" title="Kościół pw. Najświętszego Serca Pana Jezusa w Lublinie">
Kościół pw. Najświętszego Serca Pana Jezusa w Lublinie



</doc>
<doc id="5318632" url="https://pl.wikipedia.org/wiki?curid=5318632" title="Life (album Yo Gotti)">
Life (album Yo Gotti)



</doc>
<doc id="5318633" url="https://pl.wikipedia.org/wiki?curid=5318633" title="Chór w kościele kapucynów w Rzymie">
Chór w kościele kapucynów w Rzymie

Chór w kościele kapucynów w Rzymie () – obraz olejny na płótnie francuskiego malarza Françoisa Mariusa Graneta, powstały w latach 1814–1815, znajdujący się w zbiorach Metropolitan Museum of Art w Nowy Jork, zaś kilkanaście kopii autorskich w różnych miejscach.
Historia.
W 1808 roku wojska napoleońskie zajęły Rzym. Dochodziło do nadużyć, m.in. względem zakonników. François Marius Granet, uczęszczał do klasztoru kapucynów w pobliżu miejsca, w którym mieszkał, podczas pobytu w Rzymie. Kościół klasztorny Santa Maria della Concezione znajduje się przy Via Veneto w rione Ludovisi. Malarz podczas jednej z wizyt przekonał się, iż miejsce opustoszało. W duchu potępienia tego, co zaszło, wymyślił w 1814 roku pierwszą wersję swej kompozycji, w której zamiast pustego konwentu, postanowił zapełnić go zakonnikami. Przedstawiony chór zakonny, miejsce odmawiania brewiarza przez wspólnotę, stanowi integralną część kapucyńskiej siedziby.
Mimo wrogiej w stosunku do zakonników polityki francuskich władz w Rzymie, obraz został dostrzeżony w studiu malarza przy Via delle Quattro Fontane i zakupiony przez siostrę cesarza Karolinę Murat, królową Neapolu, dla ich brata Ludwika Bonapartego. Wersja nowojorska jest pierwszą, którą Granet namalował. W kolejnych latach kolekcjonerzy zamawiali u niego kopie dzieła. Przedstawienie cieszyło się dużą popularnością.
Obraz jest sygnowany i datowany: (na dole, na prawo), (pośrodku po prawej, na ościeżnicy). Louis-Napoléon Bonaparte, syn Ludwika Bonapartego, oddał obraz do londyńskiej Christie’s 21 czerwca 1851 roku, ale przed sprzedażą obraz został wycofany. Do 1880 roku w kolekcji Prospera Leopolda Everarda w Paryżu, następnie przekazany do Metropolitan Museum of Art w Nowym Jorku.
Opis obrazu.
Wraz z przyjaciółmi – Fleury’em Richardem, Pierrem Révoilem – Granet dzielił pasję do przedstawiania dawnej architektury i gra świateł. Artysta ukazał chór podczas Nieszporów, dokładnie w czasie śpiewu Magnificat. Do pomieszczenia wpada światło przez okno na tylnej ścianie. Kupujący obraz i zamawiający jego kopie podziwiali realizm detalu i efekt świetlny, który udało się artyście uzyskać.
Wersje obrazu.
Znane wersje obrazu znajdują się m.in. w następujących kolekcjach:

</doc>
<doc id="5318641" url="https://pl.wikipedia.org/wiki?curid=5318641" title="Reykjavík Maritime Museum">
Reykjavík Maritime Museum



</doc>
<doc id="5318646" url="https://pl.wikipedia.org/wiki?curid=5318646" title="Max Tegmark">
Max Tegmark

Max Erik Tegmark (ur. 5 maja 1967 w Sztokholmie) – szwedzko-amerykański fizyk, kosmolog i badacz sztucznej inteligencji. Profesor w Massachusetts Institute of Technology. Dyrektor naukowy w Instytucie Podstawowych Problemów (Foundational Questions Institute), niezależnej organizacji non-profit, dystrybuującej środki na badania z dziedziny fizyki i kosmologii, a także prezes Instytutu Przyszłości Życia (Future of Life Institute), organizacji stawiającej sobie za cel łagodzenie globalnych zagrożeń dla ludzkości, w szczególności związanych z rozwojem sztucznej inteligencji.
Kariera naukowa.
Studiował równolegle ekonomię i fizykę w Sztokholmie, uzyskując dyplom z ekonomii w 1989 roku, a z fizyki w 1990 roku. Stopień magistra fizyki uzyskał na Uniwersytecie Kalifornijskim w Berkeley w 1992 roku, zaś doktora – w Max-Planck-Institut für Physik w Monachium w roku 1994. W 1996 roku przeniósł się do Stanów Zjednoczonych. Początkowo był stypendystą Hubble’a (Hubble Fellow) w Instytucie Badań Zaawansowanych w Princeton, a następnie został adiunktem na Uniwersytecie Pensylwanii. Obecnie pracuje jako profesor fizyki w Massachusetts Institute of Technology .
W środowisku kosmologów znany przede wszystkim ze swoich prac na temat powstawania galaktyk. Wniósł istotny wkład w zagadnienia takie jak pomiar ciemnej materii we Wszechświecie. Jest zwolennikiem koncepcji Multiwszechświata.
Głównym celem jego badań jest fizyka inteligencji: wykorzystanie technik opartych na fizyce do lepszego zrozumienia biologicznej i sztucznej inteligencji (AI); otrzymał granty badawcze od Elona Muska w celu zbadania ryzyka egzystencjalnego związanego z zaawansowaną sztuczną inteligencją. Był jednym z czterech naukowców (obok Stephena Hawkinga, Franka Wilczka, i Stuarta Russella), którzy w roku 2014 wystosowali apel do czytelników brytyjskiej gazety "The Independent". Ostrzegali w nim przed bagatelizowaniem inteligentnych maszyn i postrzeganiem ich wyłącznie w kategoriach science fiction.
Napisał ponad dwieście artykułów technicznych. Brał udział w dziesiątkach naukowych filmów dokumentalnych. Otrzymał wiele nagród za swoje badania, w tym Packard Fellowship (2001–2006), Cottrell Scholar Award (2002–2007) oraz NSF Career Grant (2002–2007); jest członkiem Amerykańskiego Towarzystwa Fizycznego. 
Jest autorem dwóch książek popularno-naukowych:

</doc>
<doc id="5318662" url="https://pl.wikipedia.org/wiki?curid=5318662" title="Krzysztof Krzemieniecki">
Krzysztof Krzemieniecki

Krzysztof Krzemieniecki (ur. 22 maja 1963 w Chrzanowie, zm. 8 kwietnia 2016) – polski onkolog, dr hab. n. med.
Życiorys.
Ukończył I Liceum Ogólnokształcące im. Bartłomieja Nowodworskiego w Krakowie. Studiował na Wydziale Lekarskim Akademii Medycznej w Krakowie, uzyskując w 1988 r. tytuł lekarza. W latach 1988–2005 pracował na stanowiskach naukowych w Klinice Chemioterapii Centrum Onkologii – Instytutu im. Marii Skłodowskiej-Curie w Krakowie, przez długi czas był też jej kierownikiem. Odbył szkolenia w Instituto Nazionale dei Tumori (Turyn), Royal Marsden Hospital (Londyn) i Instytucie Gustave-Roussy (Villejuif). W 2002 uzyskał doktorat na podstawie rozprawy pt. "Badania nad zastosowaniem wysokodawkowanej chemioterapii ifosfamidem w zaawan­sowanych mięsakach tkanek mięk­kich", a w 2009 r. Wydział Lekarski Collegium Medicum nadał mu stopień doktora habilitowanego na podstawie pracy zatytułowanej "Badania nad przyczynami opóźnienia w procesie diagnostycznym chorych na nowotwory głowy i szyi". Po reorganizacji Centrum Onkologii w 2006 r. został zastępcą kierownika Kliniki Nowotworów Układowych i Uogólnionych. W 2008 r. objął funkcję kierownika Katedry i Kliniki Onkologii na Wydziale Lekarskim Collegium Medicum Uniwersytetu Jagiellońskiego, którą piastował do śmierci. Był zatrudniony na stanowisku profesora nadzwyczajnego. Ponadto w latach 2007–2014 był wojewódzkim 
konsultantem w dziedzinie onkologii klinicznej.
Był odznaczony Srebrnym Medalem za Długoletnią Służbę.

</doc>
<doc id="5318665" url="https://pl.wikipedia.org/wiki?curid=5318665" title="Niemcza Łużycka">
Niemcza Łużycka



</doc>
<doc id="5318668" url="https://pl.wikipedia.org/wiki?curid=5318668" title="Fiale">
Fiale



</doc>
<doc id="5318669" url="https://pl.wikipedia.org/wiki?curid=5318669" title="Gals">
Gals

Gals (fr. "Chules"; gsw. "Gaus") – gmina (niem. "Einwohnergemeinde") w Szwajcarii, w kantonie Berno, w regionie administracyjnym Seeland, w okręgu Seeland. Leży nad jeziorem Bielersee.
Demografia.
W Gals mieszka 828 osób. W 2020 roku 13,5% populacji gminy stanowiły osoby urodzone poza Szwajcarią.
Transport.
Przez teren gminy przebiegają autostrada A20 oraz droga główna nr 10

</doc>
<doc id="5318674" url="https://pl.wikipedia.org/wiki?curid=5318674" title="Rajd de Lugano 1974">
Rajd de Lugano 1974

Rajd de Lugano 1974 (13. Rallye de Lugano) – 13. edycja rajdu samochodowego Rajd de Lugano rozgrywanego we Szwajcarii. Rozgrywany był od 11 do 13 października 1974 roku. Była to dwudziesta druga runda Rajdowych Mistrzostw Europy w roku 1974.

</doc>
<doc id="5318677" url="https://pl.wikipedia.org/wiki?curid=5318677" title="Fiat 124 Abarth Spider">
Fiat 124 Abarth Spider



</doc>
<doc id="5318679" url="https://pl.wikipedia.org/wiki?curid=5318679" title="Tłustosz śródziemnomorski">
Tłustosz śródziemnomorski

Tłustosz śródziemnomorski ("Eysarcoris ventralis") – gatunek pluskwiaka z podrzędu różnoskrzydłych i rodziny tarczówkowatych. Zamieszkuje krainy: palearktyczną, etiopską i orientalną oraz Hawaje.
Taksonomia.
Gatunek ten opisany został po raz pierwszy w 1837 roku przez Johna Obadiah Westwooda pod nazwą "Pentatoma ventralis". Jako miejsce typowe wskazał on Bengal.
Morfologia.
Pluskwiak o dość krępym, w zarysie krótko-owalnym ciele długości od 5 do 6 mm. W ubarwieniu jego przeważa kolor szarożółty lub szarobrązowy z gęstym punktowaniem ciemno- do czarnobrązowego koloru. Głowa ma boki czarnobrązowe do czarnych, a wierzch szarożółty z parą jasnych kropek przed oczami. Nadustek jest wolny i tak długi jak policzki lub trochę dłuższy od nich. Czułki buduje pięć członów, z których trzy pierwsze i nasada czwartego są żółte, a dalsza ich część brązowa. Przedplecze ma przednią krawędź prostą do lekko zaokrąglonej, pozbawioną wcięcia przy głowie. Boczne krawędzie przedplecza są w przedniej połowie proste, a jego boczne kąty są zaokrąglone i nie wystają poza nasady półpokryw, co odróżnia go od tłustosza zielarza. Ciemne punktowanie w przedniej części przedplecza jest mniejsze niż u tłustoszy zielarza i zielonobrzuchego. Znacznie krótsza od przykrywki półpokryw tarczka ma część nasadową pozbawioną dużej plamy czarnej, lecz zaopatrzoną w parę małych, okrągłych, jasnych wypukłości w kątach bocznych oraz małą, czarną plamkę u wierzchołka. Półpokrywy mają zakrywki wystające poza szczyt odwłoka, bezbarwne do brązowawych. Na śródpiersiu znajduje się żeberko między odnóżami. Barwa odnóży jest jasna z ciemnym nakrapianiem ud i punktowaniem goleni. Listewka brzeżna odwłoka jest czarna z wąskimi rozjaśnieniami przy zewnętrznych krawędziach segmentów. Spód odwłoka pośrodku jest czarny, a po bokach jasny.
Ekologia i występowanie.
Owad ten bytuje w szerokim spektrum siedlisk, od suchych przez wilgotne po mokre, w tym w lasach, na ich skrajach, na nasłonecznionych zboczach, ciepłych terenach otwartych, a w strefie subtropikalnej i tropikalnej na łąkach i polach uprawnych. Jest polifagicznym fitofagiem ssącym soki z szerokiego spektrum roślin z rodzin traw, ciborowatych, sitowatych, kapustowatych, bobowatych i selerowatych. Zimują postacie dorosłe w kępach traw i pod opadłym listowiem. W Europie Środkowej aktywne mogą stawać się już w marcu, a okres rozrodczy przypada zwykle na koniec maja.
Gatunek szeroko rozsiedlony w Starym Świecie. W Europie znany jest z Portugalii, Hiszpanii, Francji, Niemiec, Szwajcarii, Austrii, Włoch, Malty, Polski, Czech, Słowacji, Węgier, Białorusi, Ukrainy, Mołdawii, Rumunii, Bułgarii, Słowenii, Chorwacji, Bośni i Hercegowiny, Czarnogóry, Serbii, Albanii, Macedonii Północnej, Grecji oraz europejskich części Rosji i Turcji. W Afryce podawany jest z Azorów, Madery, Wysp Kanaryjskich, Maroka, Algierii, Tunezji, Libii, Egiptu, Republiki Zielonego Przylądka i kontynentalnej części krainy etiopskiej. W palearktycznej Azji znany jest z Cypru, anatolijskiej części Turcji, Gruzji, Armenii, Azerbejdżanu, Syrii, Izraela, Synaju, Iraku, Arabii Saudyjskiej, Kuwejtu, Kataru, Zjednoczonych Emiratów Arabskich, Omanu, Jemenu, Kazachstanu, Turkmenistanu, Uzbekistanu, Tadżykistanu, Kirgistanu, Iranu, Afganistanu, Chin, Korei, Japonii i Tajwanu. Poza tym występuje w krainie orientalnej (w tym w Indiach i Mjanmie) i na Hawajach, gdzie prawdopodobnie został zawleczony.
W Polsce owad ten stwierdzony został tylko dwukrotnie, raz na Górnym Śląsku i raz w Beskidzie Wschodnim, przy czym ten pierwszy rekord powstać mógł w wyniku zawleczenia z transportem winogron. Na Słowacji również jest gatunkiem bardzo rzadkim, występującym tylko na południu kraju.

</doc>
<doc id="5318680" url="https://pl.wikipedia.org/wiki?curid=5318680" title="Eysarcoris ventralis">
Eysarcoris ventralis



</doc>
<doc id="5318681" url="https://pl.wikipedia.org/wiki?curid=5318681" title="Eysarcoris luisae">
Eysarcoris luisae



</doc>
<doc id="5318682" url="https://pl.wikipedia.org/wiki?curid=5318682" title="Eysarcoris hispalensis">
Eysarcoris hispalensis



</doc>
<doc id="5318683" url="https://pl.wikipedia.org/wiki?curid=5318683" title="Eysarcoris uniformis">
Eysarcoris uniformis



</doc>
<doc id="5318684" url="https://pl.wikipedia.org/wiki?curid=5318684" title="Eysarcoris confusus">
Eysarcoris confusus



</doc>
<doc id="5318685" url="https://pl.wikipedia.org/wiki?curid=5318685" title="Eysarcoris tangens">
Eysarcoris tangens



</doc>
<doc id="5318686" url="https://pl.wikipedia.org/wiki?curid=5318686" title="Eusarcoris schmidti">
Eusarcoris schmidti



</doc>
<doc id="5318687" url="https://pl.wikipedia.org/wiki?curid=5318687" title="Eusarcocoris sindellus">
Eusarcocoris sindellus



</doc>
<doc id="5318688" url="https://pl.wikipedia.org/wiki?curid=5318688" title="Eusarcoris egenus">
Eusarcoris egenus



</doc>
<doc id="5318689" url="https://pl.wikipedia.org/wiki?curid=5318689" title="Eusarcoris scutellaris">
Eusarcoris scutellaris



</doc>
<doc id="5318690" url="https://pl.wikipedia.org/wiki?curid=5318690" title="Eusarcoris pseudoaeneus">
Eusarcoris pseudoaeneus



</doc>
<doc id="5318691" url="https://pl.wikipedia.org/wiki?curid=5318691" title="Eysarcoris mayeti">
Eysarcoris mayeti



</doc>
<doc id="5318692" url="https://pl.wikipedia.org/wiki?curid=5318692" title="Eysarcoris epistomalis">
Eysarcoris epistomalis



</doc>
<doc id="5318693" url="https://pl.wikipedia.org/wiki?curid=5318693" title="Stollia rectipes">
Stollia rectipes



</doc>
<doc id="5318694" url="https://pl.wikipedia.org/wiki?curid=5318694" title="Eusarcoris helferi">
Eusarcoris helferi



</doc>
<doc id="5318695" url="https://pl.wikipedia.org/wiki?curid=5318695" title="Eysarcoris misellus">
Eysarcoris misellus



</doc>
<doc id="5318696" url="https://pl.wikipedia.org/wiki?curid=5318696" title="Eysarcoris distactus">
Eysarcoris distactus



</doc>
<doc id="5318697" url="https://pl.wikipedia.org/wiki?curid=5318697" title="Pentatoma inconspicuum">
Pentatoma inconspicuum



</doc>
<doc id="5318698" url="https://pl.wikipedia.org/wiki?curid=5318698" title="Eysarcoris inconspicuus">
Eysarcoris inconspicuus



</doc>
<doc id="5318699" url="https://pl.wikipedia.org/wiki?curid=5318699" title="Pentatoma ventralis">
Pentatoma ventralis



</doc>
<doc id="5318709" url="https://pl.wikipedia.org/wiki?curid=5318709" title="Patrik Šorm">
Patrik Šorm

Patrik Šorm (ur. 21 listopada 1993 w Pradze) – czeski lekkoatleta, sprinter, trzykrotny medalista halowych mistrzostw Europy.
Osiągnięcia sportowe.
Specjalizuje się w biegu na 400 metrów. Zajął 5. miejsce w sztafecie 4 × 400 metrów na mistrzostwach Europy juniorów w 2011 w Tallinnie i 6. miejsce w tej konkurencji na młodzieżowych mistrzostwach Europy w 2013 w Tampere. Na mistrzostwach Europy w 2014 w Zurychu zajął 7. miejsce w sztafecie 4 × 400 metrów i odpadł w eliminacjach biegu na 400 metrów.
Zdobył brązowy medal w sztafecie 4 × 400 metrów (która biegła w składzie: Daniel Němeček, Šorm, Jan Tesař i Pavel Maslák) oraz odpadł w półfinale biegu na 400 metrów na halowych mistrzostwach Europy w 2015 w Pradze. Zajął 6. miejsce w biegu na 400 metrów i 4. miejsce w sztafecie 4 × 400 metrów na młodzieżowych mistrzostwach Europy w 2015 w Tallinnie. Na mistrzostwach Europy w 2016 w Amsterdamie zajął 4. miejsce w sztafecie 4 × 400 metrów.
Ponownie zdobył brązowy medal w sztafecie 4 × 400 metrów (w składzie: Šorm, Tesař, Jan Kubista i Maslák) oraz odpadł w eliminacjach biegu na 400 metrów na halowych mistrzostwach Europy w 2017 w Belgradzie. Zajął 5. miejsce w sztafecie 4 × 400 metrów i odpadł w półfinale biegu na 400 metrów na halowych mistrzostwach świata w 2018 w Birmingham. Odpadł w eliminacjach biegu na 400 metrów i zajął 7. miejsce w finale sztafety 4 × 400 metrów na mistrzostwach Europy w 2018 w Berlinie. Na mistrzostwach świata w 2019 w Dosze odpadł w eliminacjach męskiej i mieszanej sztafety 4 × 400 metrów.
Zdobył srebrny medal w sztafecie 4 × 400 metrów (w składzie: Vít Müller, Maslák, Michal Desenský i Šorm) oraz odpadł w półfinale biegu na 400 metrów na halowych mistrzostwach Europy w 2021 w Toruniu. Odpadł w eliminacjach sztafety 4 × 400 metrów na igrzyskach olimpijskich w 2020 w Tokio. Zajął 5. miejsca w biegu na 400 metrów i w sztafecie 4 × 400 metrów na halowych mistrzostwach świata w 2022 w Belgradzie. Zajął 8. miejsce w finale sztafety 4 × 400 metrów i odpadł w eliminacjach biegu na 400 metrów na mistrzostwach świata w 2022 w Eugene.
Był mistrzem Czech w biegu na 400 metrów w 2016, 2017 i 2019 oraz wicemistrzem na tym dystansie w 2014, 2015, 2018, 2021 i 2022. W hali był mistrzem Czech w biegu na 400 metrów w 2022, wicemistrzem w biegu na 200 metrów w 2012 oraz w biegu na 400 metrów w 2019 i 2021, a także brązowym medalistą w biegu na 200 metrów w 2017 i 2018 oraz w biegu na 400 metrów w 2014, 2015 i 2020.
Jest aktualnym (lipiec 2022) rekordzistą Czech w sztafetach 4 × 400 metrów: męskiej z czasem 3:01,63 (24 lipca 2022 w Eugene) i mieszanej z czasem 3:14,84 (15 czerwca 2021 w Kladnie), a także halowym rekordzistą Czech w męskich sztafetach 4 × 200 metrów z czasem 1:24,31 (23 lutego 2020 w Ostrawie) i 4 × 400 metrów z czasem 3:04,09 (8 marca 2015 w Pradze).
Rekordy życiowe.
Rekordy życiowe Šorma:

</doc>
<doc id="5318716" url="https://pl.wikipedia.org/wiki?curid=5318716" title="Tori Franklin">
Tori Franklin

Tori Franklin (ur. 7 października 1992 w Westmont) – amerykańska lekkoatletka specjalizująca się w trójskoku, olimpijka. 
Kariera sportowa.
Na arenie międzynarodowej odniosła następujące sukcesy:
Uczestniczka letnich igrzysk olimpijskich w Tokio (2021) – w konkurencji trójskoku nie awansowała do finału i została sklasyfikowana na 25. miejscu.
Trzykrotna halowa mistrzyni Stanów Zjednoczonych w trójskoku (2017, 2018, 2020).

</doc>
<doc id="5318717" url="https://pl.wikipedia.org/wiki?curid=5318717" title="Diecezja Kurunegala">
Diecezja Kurunegala



</doc>
<doc id="5318720" url="https://pl.wikipedia.org/wiki?curid=5318720" title="Diecezja Ratnapura">
Diecezja Ratnapura



</doc>
<doc id="5318723" url="https://pl.wikipedia.org/wiki?curid=5318723" title="Lame Kareco">
Lame Kareco

Lame Dhimiter Kareco (ur. 17 kwietnia 1866 w Gjirokastrze, zm. 1953 w więzieniu w Tiranie) – albański polityk i ekonomista, minister finansów w latach 1931-1932.
Życiorys.
Po ukończeniu szkoły średniej na Korfu podjął studia z zakresu finansów na uniwersytecie francuskim w Aleksandrii. W latach 1920-1926 kierował finansami rady miejskiej Gjirokastry. W 1926 objął stanowisko dyrektora generalnego w ministerstwie finansów. W latach 1930-1931 kierował komisją kontrolną w ministerstwie. W kwietniu objął kierownictwo resortu finansów w gabinecie Pandeli Evangjeliego. W latach 1931-1939 był deputowanym do parlamentu, reprezentując prefekturę Gjirokastry.
Po przejęciu władzy przez komunistów został uwięziony, 21 marca 1951 Sąd Ludowy w Tiranie skazał go na 7 lat więzienia. Zmarł w więzieniu w Tiranie w czasie odbywania kary. W 1946 cała jego rodzina została wywłaszczona i zmuszona do opuszczenia Tirany.
Był żonaty (żona Marianthi), miał troje dzieci (Dafina, Aleko, Alqi).

</doc>
<doc id="5318724" url="https://pl.wikipedia.org/wiki?curid=5318724" title="Rajd ÖASC 1974">
Rajd ÖASC 1974

Rajd ÖASC 1974 (18. ÖASC Rallye) – 18. edycja rajdu samochodowego Rajd ÖASC rozgrywanego w Austrii. Rozgrywany był od 17 do 19 października 1974 roku. Była to dwudziesta trzecia runda Rajdowych Mistrzostw Europy w roku 1974.

</doc>
<doc id="5318727" url="https://pl.wikipedia.org/wiki?curid=5318727" title="Volkswagen 1302 S">
Volkswagen 1302 S



</doc>
<doc id="5318728" url="https://pl.wikipedia.org/wiki?curid=5318728" title="Nipuna Bandara">
Nipuna Bandara

Nipuna Dewinda Bandara Liyana Arachchila (tamil. நிபுன தெவிந்த பண்டார லியன ஆராச்சில்; ur. 17 czerwca 1991 w Kandy) – lankijski piłkarz grający na pozycji napastnika w klubie Blue Eagles SC.
Kariera klubowa.
Don Bosco SC.
Bandara grał w Don Bosco SC w latach 2009–2013.
Blue Eagles SC.
Bandara przeszedł do Air Force SC 1 lipca 2013, które w 2020 roku zmieniło nazwę na Blue Eagles SC. W sezonie 2013/2014 rozegrał 3 mecze i strzelił jednego gola w Pucharze Prezydenta AFC. Rok później zaliczył jeden występ w tych rozgrywkach. Sezon 2015/2016 zakończył on wraz z drużyną na czwartym miejscu. W sezonie 2021/2022 rozegrał on 6 meczów dlatego klubu.
Kariera reprezentacyjna.
Sri Lanka.
Bandara zadebiutował dla reprezentacji Sri Lanki 6 grudnia 2009 w meczu Mistrzostw SAFF 2009 z Bhutanem (wyg. 6:0). Rozegrał on również 11 minut w półfinałowym spotkaniu tego turnieju (przeciwko Malediwom, przegrana 1:5). Pierwszą bramkę zawodnik ten zdobył 3 grudnia 2011 w wygranym 3:0 spotkaniu w ramach Mistrzostw SAFF 2011 z Bhutanem, notując dublet. Wystąpił on także w dwóch następnych meczach tego turnieju (z Afganistanem – przegrana 1:3, i z Indiami – przegrana 0:3). Został powołany na kwalifikacje do AFC Challenge Cup 2014. Rozegrał on każde z trzech spotkań w pełnym wymiarze czasowym. Znalazł się w kadrze na Mistrzostwa SAFF 2013. Wystąpił on w każdym ze spotkań fazy grupowej, na której Sri Lanka zakończyła swoje zmagania. Został powołany na mecze pierwszej rundy eliminacji do Mistrzostw Świata 2018 przeciwko reprezentacji Bhutanu. Wystąpił on w obu spotkaniach, w każdym z nich zwycięstwo odnieśli Bhutańczycy. Pojechał z kadrą na Mistrzostwa SAFF 2015. Rozegrał tam dwa mecze – z Indiami, przegrany 0:2 i z Afganistanem, przegrany 0:5. Wystąpił on w dwóch spotkaniach na Pucharze Solidarności AFC.
Sukcesy.
Sukcesy w karierze klubowej:
Don Bosco SC.
Sukcesy w karierze reprezentacyjnej:

</doc>
<doc id="5318734" url="https://pl.wikipedia.org/wiki?curid=5318734" title="Jan Tesař">
Jan Tesař

Imię i nazwisko Jan Tesař nosili lub noszą m.in.:

</doc>
<doc id="5318737" url="https://pl.wikipedia.org/wiki?curid=5318737" title="Primera Federación">
Primera Federación

Primera Federación – trzeci poziom ligowy hiszpańskich rozgrywek piłkarskich od sezonu 2021/2022, dzielący się na dwie grupy.
Po pierwszym sezonie jej nazwa została zmieniona z Primera División RFEF na Primera Federación.
Uczestnicy w sezonie 2022/2023.
Opracowano na podstawie materiału źródłowego.

</doc>
<doc id="5318738" url="https://pl.wikipedia.org/wiki?curid=5318738" title="Ruiny kościoła poewangelickiego w Pobiednej">
Ruiny kościoła poewangelickiego w Pobiednej



</doc>
<doc id="5318739" url="https://pl.wikipedia.org/wiki?curid=5318739" title="Argumentum ad verecundiam">
Argumentum ad verecundiam



</doc>
<doc id="5318744" url="https://pl.wikipedia.org/wiki?curid=5318744" title="Floren polski">
Floren polski



</doc>
<doc id="5318747" url="https://pl.wikipedia.org/wiki?curid=5318747" title="Bartosz Mrozek">
Bartosz Mrozek

Bartosz Mrozek (ur. 23 lutego 2000 w Katowicach) - polski piłkarz występujący na pozycji bramkarza w polskim klubie Stal Mielec, do którego jest wypożyczony z Lecha Poznań.
Kariera klubowa.
Wychowanek Polonii Łaziska Górne w juniorskim futbolu grał również w Rozwoju Katowice, Stadionie Śląskim i drużynie GKS Tychy. Od sezonu 2014/2015 związany z Lechem Poznań, gdzie występował w zespole do lat 19 i ekipie rezerw. Jego talent dostrzegli skauci Manchesteru United, którzy zaprosili reprezentanta Polski juniorów na początku 2017 roku na testy. Umowę Mrozkowi zaproponowali później działacze Crystal Palace, jednak bramkarz postanowił pozostać przy Bułgarskiej. W sezonie 2021/22 występował głównie w drugoligowych rezerwach niebiesko-białych, w których zagrał 21 meczów i zaliczył pięć czystych kont. Ponadto młody bramkarz otrzymał od trenera Macieja Skorży dwukrotnie szansę gry w Fortuna Pucharze Polski, w pierwszej drużynie. W nim bronił dostępu do bramki Lecha w spotkaniach z Unią Skierniewice (2:0) oraz Garbarnią Kraków (4:0). Pod koniec sezonu 2021/22, wskutek kontuzji bramkarzy, został wypożyczony do Stali Mielec. Po sezonie powrócił na moment do Poznania, by podpisać nową umowę. Została ona przedłużona do 30 czerwca 2024, a następnie został ponownie wypożyczony do Stali.

</doc>
<doc id="5318750" url="https://pl.wikipedia.org/wiki?curid=5318750" title="Willa „Radogoszcz”">
Willa „Radogoszcz”

Willa „Radogoszcz” – zabytkowa willa w Grodzisku Mazowieckim zlokalizowana przy ulicy Henryka Sienkiewicza 31. Obecnie budynek willi pełni funkcje kulturalne.
Historia.
Willę zbudował Zacharij Puciato, carski naczelnik powiatu sochaczewskiego, w 1889 roku. Wówczas willa znajdowała się wśród pól uprawnych oraz sadów, a niedaleko niej znajdował się staw i źródełko. W późniejszych latach willa często zmieniała właściciela. 
Po II wojnie światowej w budynku ulokowało się Stowarzyszenie Miłośników Sztuki, w którym lekcje prowadzili m.in. Jan Skotnicki czy Feliks Dzierżanowski. W latach 50. XX wieku w budynku otwarto sklep z artykułami AGD „Predom”. W latach 70. XX wieku wokół willi wybudowano bloki mieszkalne, nazywane grodziskim Manhattanem. 
W 1989 roku willa została przejęta przez gminę. Po remoncie w willi ulokowano Galerię Etnograficzną, w 2019 roku uruchomiono kino „Wolność”.

</doc>
<doc id="5318751" url="https://pl.wikipedia.org/wiki?curid=5318751" title="Liga I (2022/2023)">
Liga I (2022/2023)

Liga I 2022/2023 (ze względów sponsorskich "Superliga") – jest 17. edycją najwyższej klasy rozgrywkowej piłki nożnej w Rumunii pod tą nazwą, a 105. mistrzowskimi rozgrywkami w ogóle. 
Pierwszy sezon, w którym wykorzystuje się z wideoweryfikację (VAR).
Bierze w niej udział 16 drużyn, które w okresie od 15 lipca 2022 do maja 2023 rozegrają w dwóch rundach 40 kolejek meczów. 
Sezon zakończą baraże o miejsce w przyszłym sezonie w Liga I oraz Lidze Konferencji Europy UEFA. 
Obrońcą tytułu jest drużyna CFR 1907 Cluj.

</doc>
<doc id="5318754" url="https://pl.wikipedia.org/wiki?curid=5318754" title="Hieronymus Joya">
Hieronymus Joya

Hieronymus Emusugut Joya IMC (ur. 17 kwietnia 1965 w Asinge) – kenijski duchowny katolicki, biskup Maralal od 2022.
Życiorys.
Święcenia kapłańskie otrzymał 5 września 1998 w zgromadzeniu Misjonarzy Matki Bożej Pocieszenia. Był m.in. rektorem filozoficznej części zakonnego seminarium, koordynatorem duszpasterstwa w diecezji Maralal, a także zastępcą przełożonego i przełożonym zakonnego regionu kenijsko-ugandyjskiego.
20 lipca 2022 papież Franciszek mianował go ordynariuszem diecezji Maralal. Sakry udzielił mu 22 października 2022 nuncjusz apostolski w Kenii – arcybiskup Hubertus van Megen.

</doc>
<doc id="5318755" url="https://pl.wikipedia.org/wiki?curid=5318755" title="Jan Tesař (lekkoatleta)">
Jan Tesař (lekkoatleta)

Jan Tesař (ur. 26 marca 1990 w Brandýsie nad Labem-Starej Boleslavi) – czeski lekkoatleta, sprinter, dwukrotny medalista halowych mistrzostw Europy.
Osiągnięcia sportowe.
Specjalizuje się w biegu na 400 metrów. Odpadł w półfinale tej konkurencji na mistrzostwach Europy w 2012 w Helsinkach i w eliminacjach sztafety 4 × 400 metrów na mistrzostwach świata w 2013 w Moskwie. Na mistrzostwach Europy w 2014 w Zurychu zajął 7. miejsce w sztafecie 4 × 400 metrów i odpadł w eliminacjach biegu na 400 metrów.
Zdobył brązowy medal w sztafecie 4 × 400 metrów (która biegła w składzie: Daniel Němeček, Patrik Šorm, Tesař i Pavel Maslák) oraz odpadł w półfinale biegu na 400 metrów na halowych mistrzostwach Europy w 2015 w Pradze. Zdobył brązowy medal w biegu na 400 metrów na uniwersjadzie w 2015 w Gwangju. Zajął 4. miejsce w sztafecie 4 × 400 metrów na mistrzostwach Europy w 2016 w Amsterdamie.
Ponownie zdobył brązowy medal w sztafecie 4 × 400 metrów (w składzie: Šorm, Tesař, Jan Kubista i Maslák) oraz odpadł w półfinale biegu na 400 metrów na halowych mistrzostwach Europy w 2017 w Belgradzie. Zdobył brązowy medal w sztafecie 4 × 400 metrów i odpadł w półfinale biegu na 400 metrów na uniwersjadzie w 2017 w Tajpej. Zajął 7. miejsce w finale sztafety 4 × 400 metrów na mistrzostwach Europy w 2018 w Berlinie. Odpadł w eliminacjach biegu na 400 metrów na halowych mistrzostwach Europy w 2019 w Glasgow. Na mistrzostwach świata w 2019 w Dosze odpadł w eliminacjach męskiej i mieszanej sztafety 4 × 400 metrów. Był rezerwowym zawodnikiem sztafety 4 × 400 metrów na igrzyskach olimpijskich w 2020 w Tokio.
Był mistrzem Czech w biegu na 400 metrów w 2013 i 2015, wicemistrzem na tym dystansie w 2012 i 2016 oraz w biegu na 400 metrów przez płotki w 2019, a także brązowym medalistą w biegu na 400 metrów w 2014 i w biegu na 400 metrów przez płotki w 2018. W hali był mistrzem Czech w biegu na 400 metrów w 2014 i 2019, wicemistrzem tej konkurencji w 2015, 2016 i 2018 oraz brązowym medalistą na tym dystansie w 2012 i 2021.
Jest aktualnym (lipiec 2022) rekordzistą Czech w męskiej sztafecie 4 × 400 metrów na otwartym stadionie z czasem 3:02,42 (20 czerwca 2021 w Klużu-Napoce) i w hali z czasem 3:04,09 (8 marca 2015 w Pradze).
Rekordy życiowe.
Rekordy życiowe Tesařa:

</doc>
<doc id="5318757" url="https://pl.wikipedia.org/wiki?curid=5318757" title="Aleksander Koniecpolski (wojewoda sieradzki)">
Aleksander Koniecpolski (wojewoda sieradzki)



</doc>
<doc id="5318758" url="https://pl.wikipedia.org/wiki?curid=5318758" title="Padarn Beisrudd">
Padarn Beisrudd

Padarn Beisrudd ap Tegid - władca Votadini w północnej Brytanii pod koniec IV wieku n.e. W źródłach występuje także pod dwoma innymi nazwami - Paternus lub Padarn Pesrut, co znaczy "Paternus w Czerwonym Płaszczu". Przydomek ten sugeruje, iż mógł on zajmować znaczną pozycję w miejscowym - rzymskim - aparacie państwowym. Jego "królestwo" miało swą siedzibę w Marchidun (ob. Roxburgh Castle), i zostało najprawdopodobniej utworzone przez Magnusa Maksymusa - rzymskiego generała, który w ten sposób chciał umocnić rzymską granicę w Brytanii.
Sądzi się, że urodził się na początku IV stulecia naszej ery, w północnej części Brytanii rzymskiej. Syn Tegid'a ap logo. Wedle staro-walijskich tradycji jego późniejszy wnuk, Cunned, pochodził z terenów odpowiadających dzisiejszemu hrabstwu Clackmannanshire w Szkocji.
Wedle jednych przekazów historycznych był bryto-romańskim urzędnikiem wojskowym wysoko postawionym w strukturach lokalnych wojsk z ludu podporządkowanego Rzymowi, stacjonujących w regionie Clackmannanshire, znajdujących się pod wodzą Magnusa Maksymusa w końcówce czwartego wieku naszej ery. Inne źródła podają, że był dowódcą piechoty stacjonującej w tym regionie, który zyskał specjalne godności od cesarstwa. Wówczas powierzono mu rolę chronienia granic rzymskiego imperium. Jego dowództwo na terenach dzisiejszej Szkocji trwało do chwili jego śmierci. Następnie dowództwo to zostało przejęte przez jego syna Ederna. Syn Ederna, , zapisał się na kartach historii jako założyciel Królestwa Gwynedd.
Płaszcz, który nosił Padarn, jest zaliczany do jednego z trzynastu . Wedle legend płaszcz miał pasować tylko na perfekcyjne dobrze zbudowanego szlachcica. Księga "Żywot świętego Padarna" mylnie utożsamia go ze świętym Padarnem. W hagiografii tej zawarta jest historia jakoby król Artur próbował ukraść legendarny płaszcz, po czym został chrześcijaninem.
Obecność w kulturze masowej.
Legendarny płaszcz Padarna występuje jako przedmiot w grze . Płaszcz jest również przedmiotem w Assassin’s Creed Valhalla.

</doc>
<doc id="5318759" url="https://pl.wikipedia.org/wiki?curid=5318759" title="Josh Awotunde">
Josh Awotunde

Josh Awotunde (ur. 12 czerwca 1995 w Lanham) – amerykański lekkoatleta pochodzenia nigeryjskiego, specjalizujący się w pchnięciu kulą.
Kariera sportowa.
Na arenie międzynarodowej odniósł następujące sukcesy:

</doc>
<doc id="5318761" url="https://pl.wikipedia.org/wiki?curid=5318761" title="Ministerstwo Gospodarki Materiałowej">
Ministerstwo Gospodarki Materiałowej



</doc>
<doc id="5318765" url="https://pl.wikipedia.org/wiki?curid=5318765" title="Aleksander Koniecpolski">
Aleksander Koniecpolski



</doc>
<doc id="5318768" url="https://pl.wikipedia.org/wiki?curid=5318768" title="Katya Zamolodchikova">
Katya Zamolodchikova

Katya Zamolodchikova, właściwie Brian Joseph McCook (ur. 1 maja 1982 w Boston, Massachusetts, USA) – drag queen, artystka sceniczna, autorka książki, komik. Katya zdobyła ogólnoświatową popularność za sprawą udziału w 7 sezonie reality-show "Rupaul’s Drag Race", gdzie zajęła piąte miejsce i występu w 2 sezonie "Rupaul's Drag Race All Stars", plasując się na drugiej pozycji. Rozpoznawalność zdobyła również dzięki prowadzeniu internetowych programów "UNHhhh" i "The Trixie &amp; Katya Show", w których występowała razem z Trixie Mattel. Trixie i Katya stanowią komediową parę i często biorą udział we wspólnych projektach. W 2019 roku magazyn "New York" przyznał artystce 13 miejsce w liście „Najbardziej Wpływowych Drag Queen w Ameryce”, gdzie rozpatrywane były osiągnięcia 100 innych postaci.
Wczesne życie.
McCook został wychowany w Marlborough, Massachusetts w katolickiej rodzinie. W 2000 roku ukończył liceum w Marlborough. Następnie uczęszczał do uniwersytetu w Bostonie i po roku przeniósł się do Massachusetts College of Art and Design, gdzie na wydziale Studio for Interrelated Media (SIM) studiował sztukę wideo i performancje z elementami psychologii. Zajęcia na uczelni przyczyniły się do późniejszego zainteresowania sztuką dragu.
Kariera.
Brian McCook w 2006 roku stworzył rosyjską drag personę Katyi Zamolodchikovej, która inspirowana była jego ulubioną rosyjską gimnastyczką, Eleną Zamolodchikovą. W wywiadzie wyznał, że intensywny wpływ na jego postać miały znane kobiety ze świata rozrywki, takie jak: Lana del Rey, Maria Bamford, Tracy Ullman, Amy Sedaris i przede wszystkim Ałła Pugaczowa. Wczesne lata kariery opierały się na występach na terenie Bostonu, gdzie Katya, pod kilkoma różnymi pseudonimami, prezentowała utwory rosyjskich wykonawców.
W 2015 roku, po pięciu kastingach, wzięła udział w 7 sezonie amerykańskiego reality-show "Rupaul’s Drag Race", gdzie zajęła piąte miejsce i zdobyła nagrodę publiczności (ang. "Miss Congenialty"). W następnym roku uczestniczyła w 2 sezonie "Rupaul’s Drag Race All Stars", gdzie pomimo w czasie sezonu trzykrotnie stawała na podium, uplasowała się na drugim miejscu ze współzawodniczką Detox.
W marcu 2016 roku premierę miała miejsce internetowa seria "UNHhhh", publikowana na serwisie YouTube we współpracy z firmą World of Wonder. W programie, Trixie i Katya, w sposób humorystyczny poruszają różnorodne tematy. Każdy z filmików nagrywany jest przed green screenem i trwa około 10–20 minut. UNHhhh zostało nominowane do sześciu Streamy Awards i wygrało w kategorii "Unscripted Series" w 2020 roku.
Obie drag queen nawiązały również współpracę z firmą Netflix w 2019 roku. Efektem wspólnych działań został program "I Like to Watch", publikowany na YouTube.
Wspólnie z Trixie Mattel, od 2020 roku, artystka tworzy także podcast pod tytułem "The Bald and The Beautiful". Epizody pojawiają się raz w tygodniu, między innymi na platformie YouTube.

</doc>
<doc id="5318771" url="https://pl.wikipedia.org/wiki?curid=5318771" title="Dzielnica Zachodnia (Wejherowo)">
Dzielnica Zachodnia (Wejherowo)



</doc>
<doc id="5318773" url="https://pl.wikipedia.org/wiki?curid=5318773" title="Język niuafoʻou">
Język niuafoʻou

Język niuafoʻou – język z grupy polinezyjskiej języków austronezyjskich używany na wyspie Niuafoʻou (wyspy Tonga). Posługuje się nim 1000 osób.

</doc>
<doc id="5318775" url="https://pl.wikipedia.org/wiki?curid=5318775" title="Powódź w Mandżurii">
Powódź w Mandżurii

Powódź w Mandżurii – powódź trwająca w okresie od połowy sierpnia 2013 roku na obszarze wschodniej części Rosji, głównie w obwodzie Amurskim, a także północno-wschodnich Chin. 
Do 19 sierpnia w wyniku powodzi zginęło co najmniej 85 osób, a ponad 105 innych zaginęło. Ponad 60 000 domów zostało zniszczonych, a 840 000 osób ewakuowanych głównie z prowincji Heilongjiang, Jilin i Liaoning, powódź miała miejsce w tym samym czasie co powódź w południowej prowincji Guangdong w Chinach. Ponad 787 000 hektarów gruntów rolnych w chińskich rejonach zostało zrujnowanych. W kilku miasteczkach zerwało linie energetyczne i komunikacyjne. Całkowite uszkodzenia oszacowano na 7,13 mld juanów (około 874 mln EUR), w Rosji natomiast na pomoc humanitarną przeznaczono 3,2 mld rubli.
Od końca lipca do połowy sierpnia 2013 r. w pobliżu rzeki Amur, która wyznacza linię podziału między Chinami a Rosją, wystąpiły niezwykle obfite opady deszczu. Od 10 sierpnia 2013 roku obszary północno-wschodnich Chin zaczęły doświadczać powodzi. Od 15 do 17 sierpnia obfite opady znacznie pogorszyły sytuację, powodując najgorsze powodzie w regionie od ponad dekady. Do 18 sierpnia poziom wody w 61 zbiornikach przekroczył poziom „niebezpieczny”. Szczególnie mocno ucierpiało miasto Fushun w prowincji Liaoning, ponieważ ulewne deszcze spowodowały wylanie kilku rzek w mieście. Po drugiej stronie granicy we wschodniej Rosji odnotowano również ciężkie powodzie, w których najciężej ucierpiały Obwód Amurski, Żydowski Obwód Autonomiczny i Kraj Chabarowski.
Najbardziej dotknięta została chińska prowincja Liaoning z 54 zgłoszonymi zgonami i 97 osobami zaginionymi do dnia 19 sierpnia 2013 roku. W prowincji Jilin zgłoszono 16 zgonów. W prowincji Heilongjiang zginęło 11 osób. W całym regionie 360 ​​000 osób zostało przesiedlonych, a 3,74 miliona zostało w jakiś sposób dotkniętych skutkami klęski żywiołowej. 
W Rosji nie zgłoszono żadnych ofiar, ale ewakuowano około 20 000 osób. Helikopterem uratowano dwa niedźwiedzie brunatne w niewoli.
Równocześnie wystąpiły niepowiązane powodzie spowodowane przez tajfun "Utor" w południowych Chinach, co spowodowało, że w oficjalnych raportach zebrano liczbę ofiar śmiertelnych z tych dwóch powodzi.
W Rosji ponad 30 000 wolontariuszy pomogło ofiarom powodzi, magazynując 53 tony żywności i zaopatrzenia, natomiast ponad 120 000 osób, w tym 10 000 żołnierzy, pomogło w akcji humanitarnej i ratunkowej na terenie Chin.

</doc>
<doc id="5318780" url="https://pl.wikipedia.org/wiki?curid=5318780" title="Trevor Bassitt">
Trevor Bassitt

Trevor Bassitt (ur. 26 lutego 1998 w Bluffton) – amerykański lekkoatleta specjalizujący się w biegach sprinterskich oraz płotkarskich.
Kariera sportowa.
Na arenie międzynarodowej odniósł następujące sukcesy:
Złoty medalista halowych mistrzostw Stanów Zjednoczonych w biegu na 400 m (2022).
Rekordy życiowe.
na stadionie
w hali

</doc>
<doc id="5318785" url="https://pl.wikipedia.org/wiki?curid=5318785" title="Dialekt rugijski">
Dialekt rugijski

Dialekt rugijski lub narzecze lechicko-rugijskie – wymarły słowiański dialekt lechicki używany przez plemię Ranów – średniowiecznych słowiańskich mieszkańców wyspy Rugii (w dialekcie rugijskim: "Rȯjana", "Rāna") i jej przeciwległego wybrzeża. Dialekt ten z powodu bliższego pokrewieństwa z językiem drzewiańskim niż z obszarem pomorskim należy klasyfikować jako dialekt zachodniolechicki.
Gwary Rugii nie pozostawiły po sobie zabytków pisanych, dlatego głównym źródłem wiedzy o nich są zapisane w średniowiecznych kronikach toponimy i nazwy osobowe pochodzenia słowiańskiego.
Cechy językowe.
Rozwój samogłosek i sonantów.
Rozwój prasłowiańskich nosówek był zbieżny z tym w innych dialektach lechickich – psł. *"ǫ" dało regularnie "ą̊", np. "Dansne", "Gansilitze", "Damerowe", "Wanghelin" &lt; psł. *"Dǫsno", *"Gǫslicě", *"Dǫbrovy", *"Ǫglinъ", podczas gdy w przypadku psł. *"ę" doszło do przegłosu lechickiego i przed twardymi spółgłoskami zębowymi dało ono "’ą̊", np. "Boranta", "Swantewostroe", "Zvantegurt" &lt; psł. *"Boręta", *"Svętъ Ostrovъ", *"Svętъ Gordъ", zaś w pozostałych pozycjach wąskie "ę̇", np. "Burrentin", "Gnewentin", "Uincymir" &lt; psł. *"Borętinъ", *"Gněvętinъ", *"Vęťemirъ".
Przegłos lechicki wykazuje również rozwój *"ě" (jać) – przed spółgłoskami twardymi zębowymi dał on "a", np. "Lascouiz", "Peask", "Stralowe" &lt; psł. *"Lěsъkovica", *"Pěsъkъ", *"Strělovo", zaś w pozostałych pozycjach "e", np. "Gnewentin", "Pasceke", "Tessemar" &lt; psł. *"Gněvętinъ", *"Pasěka", *"Těšimirъ".
Prasłowiańskie *"e" przed spółgłoskami pierwotnie palatalnymi zwęża się do "ė", zapisywanego naprzemiennie przez ⟨e⟩, ⟨i⟩ i ⟨y⟩, np. "Bizdede", "Kaminise", "Mellnitz" &lt; psł. *"Bezdědьje", *"Kamenišče", *"Melьnica", zaś w innych przypadkach daje "e", np. "Brese", "Gribenow", "Jesere" &lt; psł. *"Berza", *"Grebenovъ", *"Jezero". Zwężenie *"e" do "ė" lub "i" przed spółgłoskami pierwotnie palatalnymi wiąże dialekt rugijski z obszarem drzewiańskim. Brak przegłosu polskiego *"e" &gt; "’o".
Prasłowiańskie *"o" rozwinęło się zapewne w wąskie "ȯ", oznaczane na piśmie ⟨o⟩, ⟨u⟩ lub ⟨uo⟩, np. "Burizlaws", "Dobrezlauus", "Ulznica" &lt; psł. *"Borislavъ", *"Dobroslavъ", *"Olьšanica". Oprócz tego *"o" ulegało w pewnych, trudnych do określenia warunkach, redukcji do samogłoski zredukowanej typu "ə" (szwa), np. "Debermoyzle", "Luberadus" &lt; psł. *"Dobromyslъ", *"Ľuboradъ". Szczególnie często do tej redukcji dochodzi w wygłosie, np. "Bucowe", "Belicowe", "Jarcuowe" &lt; psł. *"Bukovo", *"Bělikovo", *"Jarъkovo", choć są też formy bez tej redukcji, np. "Slaweko" &lt; psł. *"Slavъko". Nagłosowe *"o-" ma tendencję do przybierania protetycznego "v-" (*"o-" &gt; "u̯o-" &gt; "vo-"), np. "Wastroznae", "Wobluzs", "Swantewostroe" &lt; psł. *"Ostrožьn-", *"Obľuže", *"Svętъ Ostrovъ", co łączy dialekt rugijski z całym Połabiem, Pomorzem, Łużycami, Wielkopolską i Czechami.
Prasłowiańskie *"a" co do zasady dało "a", np. "Babyn", "Camenez", "Graboue" &lt; psł. *"Babinъ", *"Kamenьcь", *"Grabovo". Inaczej rozwinęło się jednak w grupie *"ra-", gdzie dało "re-", np. "Redomer", "Retim" &lt; psł. *"Radoměrъ", *"Radimь" obok rzadszego "ra-" jak np. "Radozlaus" &lt; psł. *"Radoslavъ" i być może w grupie *"ja-", gdzie zapisy są niejednoznaczne, gdyż np. obok "Jerognew" mamy "Jargneu" &lt; psł. *"Jarogněvъ". Oprócz tego w wygłosie *"a" ulegało redukcji, np. "Ghore", "Lopate", "Plachte" &lt; psł. *"gora", *"lopata", *"plaxъta".
Prasłowiańskie *"u" daje stale "u", np. "Bucowe", "Lubbin", "Zulizlaus" &lt; psł. *"Bukovo", *"Ľubinъ", *"Sulislavъ", za wyjątkiem pozycji przed spółgłoskami nosowymi "m" i "n", gdzie zdaje się dawać "o", np. "Peron" (obok "Pyrun", "Perun"), "Stromineke" &lt; psł. "Perunъ", "Strumenьky".
Prasłowiańskie *"i" na ogół bez zmiany dało "i", np. "Babyn", "Bandin", "Gardist" &lt; psł. *"Babinъ", *"Bǫdinъ", *"Gordišče". W położeniu przed *"r" musiało jednak ulegać podwyższeniu do "e" lub "a", o czym świadczą zapisy typu "Jaromerus", "Moyzlemer", "Seracowe" &lt; psł. *"Jaromirъ", *"Myslimirъ", *"Sirakovo".
Prasłowiańskie *"y" zasadniczo dało "y", np. "Bitgast", "Bykove", "Pribislaus" &lt; psł. *"Bydъgoščь", *"Bykovo", *"Pribyslavъ", przy czym w pozycji po spółgłoskach wargowych była silna tendencja do dyftongizacji do "oi", np. "Moyslekov", "Moyzlemer", "Woyzlaus" &lt; psł. *"Myslikovъ", *"Myslimirъ", "Vyslavъ". Oprócz tego *"y" w niektórych pozycjach redukowało się do "ə", np. "Damerowe", "Lepelowe" &lt; psł. *"Dǫbrovy", *"Lěpylovy".
Jery w pozycji słabej zanikły, zaś w pozycji mocnej *"ь" dał "e", np. "Camenez", "Coretz", "Kozel" &lt; psł. *"Kamenьcь", *"Korьcь", *"Kozьlъ", a *"ъ" najprawdopodobniej "o", na co jest tylko jeden przykład: "Cirkow" &lt; psł. *"Cŕ̥kъvь".
Prasłowiańska grupa *"TorT" przestawia się prawie bez wyjątków w "TarT", np. "Barnim", "Charna", "Gartz" &lt; psł. *"Bornimъ", *"Xorna", *"Gordьcь". Grupa *"TolT" przeważnie przestawia się do "TloT", np. "Glowe", "Glowenitza", "Slonitze" &lt; psł. *"Golvy", *"Golvьnica", *"Solnicě", choć są przykłady na "TolT", jak np. "Soldekewitze" &lt; psł. *"Soldъkoviťě". Grupa *"TerT" zasadniczo daje "TreT", zapisywane niekiedy "TriT", np. "Breghe", "Bresnitz", "Brisanche" &lt; psł. *"Bergy", *"Berzьnica", *"Beržanъky", wyjątkowym "TerT" jest jedynie "Zerbentin" &lt; psł. *"Žerbętinъ". Przykładów na *"TelT" brak.
Prasłowiańskie *"r̥" stale daje "ar", np. "Carnin", "Garnzke" &lt; psł. *"Kr̥ninъ", *"Gr̥nьčьky". W przypadku *"ŕ̥" doszło do przegłosu lechickiego do "ar" przed spółgłoskami twardymi zębowymi, np. "Bardeke", "Zarnegloue" &lt; psł. *"Bŕ̥dъko", *"Čŕ̥na Glova", zaś w pozostałych pozycjach *"ŕ̥" daje "er" ("ir"), np. "Cerwitze", "Cirkow", "Sirkuist" &lt; psł. *"Čŕ̥vicě", *"Cŕ̥kъvь", *"Cŕ̥kъvišče". Prasłowiańskie *"l̥" i *"ĺ̥" zlały się i dały "ol", np. "Dolgemost", "Puzdevolk", "Stolpzk" &lt; psł. *"Dl̥gъ Mostъ", *"Pustivĺ̥kъ", *"Stl̥pьskъ".
Rozwój spółgłosek.
Pierwotne spółgłoski palatalne uległy dyspalatalizacji, za wyjątkiem przypadków, gdy następowały po nich samogłoski tylne. Ta palatalizacja jest notowana w zapisach, takich jak "Borjanta", "Liazcha", "Pyazcke", "Zwinga" &lt; psł. *"Boręta", *"Lěska", *"Pěsъky", *"Svinьja". Łączy to dialekt rugijski z narzeczem drzewiańskim.
Prasłowiańskie *"ť" i *"ď" (&lt;*"t-j", *"k-t"; *"d-j") dały odpowiednio "c" i "ʒ", np. "Swetzenowitz", "Blandzawicz" &lt; psł. *"Svěťenoviťь", *"Blǫďaviťь", przy czym druga z głosek miała tendencję do przechodzenia w "z", np. "Miseres" &lt; psł. *"Meďerěčь".
Prasłowiańska grupa "šč" przeszła w "st", np. "Gardist", "Stiaplin" &lt; psł. *"Gordišče", *"Ščapъlinъ". Podobnie jak dyspalatlizacja spółgłosek miękkich przed samogłoskami przednimi, ta cecha również łączy dialekt rugijski z obszarem drzewiańskim.
W zabytkach pisanych brak rozróżnienia szeregu "s, c, z" od "š, č, ž", co najpewniej świadczy o mazurzeniu dialektu rugijskiego.

</doc>
<doc id="5318799" url="https://pl.wikipedia.org/wiki?curid=5318799" title="Cocomelon">
Cocomelon

Cocomelon – amerykański kanał YouTube i pokaz mediów strumieniowych którego właścicielem jest brytyjska firma Moonbug Entertainment a utrzymywany jest przez amerykańską firmę Treasure Studio.
Na kanale są publikowane animacje dla dzieci oraz rymowanki oraz ich autorskie piosenki. Od lipca 2021 Cocomelon jest najczęściej oglądanym kanałem w Stanach Zjednoczonych i drugim po T-Series najpopularniejszym kanałem na świecie. Również są najczęściej subskrybowanym kanałem dla dzieci na świecie.
Kanał został założony 2 września 2006.
Treść.
Filmy na kanale Cocomelon obejmują dzęść filmów na kanale uczyła alfabetu o długości od jednej do dwóch minut.
ABC Kid TV (2013-2018).
W 2013 roku, po kilku latach tworzenia treści dla dzieci Jaya Jeona, Treasure Studio rozpoczęło erę telewizji ABC Kid, która wprowadziła nowe intro i logo, aby rozpocząć nowy, świeży wygląd, aby rozwinąć swoją markę. Logo przedstawiało telewizor z biedronką w lewym górnym rogu. W ciągu kilku lat kanał wprowadził animację komputerową, a ich pierwsza postać 3D została wykorzystana w "Twinkle Twinkle Little Star"8 kwietnia 2016. Film przedstawia latającą gwiazdę 3D prowadzącą postacie 2D po niebie. Pod koniec 2016 roku przesyłanie filmów animowanych 3D stało się częstsze i dłuższe, a niektóre filmy wykorzystywały technologię przechwytywania ruchu. Produkcja animacji i muzyki nadal się modernizowała, a przed rebrandingiem w 2018 r. uformowała się powracająca obsada postaci, z JJ, TomTom, YoYo i wieloma innymi.
Cocomelon (2018-teraz).
W czasie lata 2018 roku firma ponownie zmieniła nazwę na Cocomelon, wprowadzając nowe intro i outro do wszystkich swoich filmów. Również dodali współczesne logo arbuza stylizowane na tradycyjny box TV.
W kwietniu 2019 roku "The Wall Street Journal" oszacował roczne przychody firmy Cocomelon z reklam na 120 mln dolarów. Pod koniec 2020 r. Cocomelon dodał treści w języku hiszpańskim i portugalskim. Na początku 2021 roku dodano także języki mandaryński chiński, niemiecki i arabski.
Wzrost popularności.
Po dziewięciu latach publikowania treści na YouTube, Cocomelon osiągnął 1 milion subskrybentów 16 maja 2016 roku. Około pół miesiąca później kanał osiągnął łącznie miliard wyświetleń kanału na YouTube. Przez kolejne dwa lata kanał dalej bardzo szybko zdobywał subskrybentów prawie z 400 000 subskrybentów miesięcznie do dziesięciu milionów subskrybentów a kanał łącznie uzyskał siedem miliardów wyświetleń. Bardzo gwałtownie zaczęli rosnąć wraz z wydaniem "„Tak, tak”" Piosenki na dobranoc, wideo w którym TomTom musi używać pluszowych zwierząt, aby przygotować JJ do snu, który został wydany w lipcu 2017 roku i stał się ich najczęściej oglądanym filmem, obecnie ponad 1 miliard wyświetleń. Cocomelon odnotował drugi największy wzrost liczby subskrypcji kanałów YouTube w 2019 r. ze wzrostem o ponad 36 milionów, kończąc rok na 67,4 milionach subskrypcji kanałów. W 2018 r. algorytm YouTube polecił film Cocomelona „Bath Song + More Nursery Rhymes &amp; Kids Songs” 650 razy „spośród 696 468 sugestii śledzonych przez Pew Research Center”, co czyni go najczęściej polecanym filmem w YouTube. Według stanu na wrzesień 2020 r. ten film otrzymał ponad 3,2 miliarda wyświetleń na YouTube, co czyni go 19. najczęściej oglądanym filmem w witrynie. Ponadto ich drugi najpopularniejszy film, "„Tak, tak, piosenka o warzywach”", uzyskał ponad 2,5 miliarda wyświetleń, co czyni go 36. najczęściej oglądanym filmem w serwisie. Od maja do czerwca 2019 r. Cocomelon uzyskał łącznie 2,5 miliarda wyświetleń, średnio 83 miliony widzów dziennie. Dla porównania, „cztery główne sieci telewizyjne miały w sezonie telewizyjnym średnio tylko 13 milionów widzów dziennie”. W lipcu 2019 r. YouTube zmienił swój algorytm po tym, jak Federalna Komisja Handlu zgłosiła obawy dotyczące bezpieczeństwa dzieci. Dotknęło to kilka kanałów dziecięcych, w tym Cocomelon, który „spadł z 575 milionów wyświetleń w tygodniu poprzedzającym zmianę, do 436 milionów w tygodniu poprzedzającym zmianę, do 307 milionów w następnym tygodniu i 282 milionów w następnym tygodniu”. 12 grudnia 2020 roku Cocomelon stał się trzecim kanałem YouTube na świecie, który zdobył 100 milionów subskrybentów.
Filmy Cocomelona zyskały popularność także poza serwisem YouTube; we wrześniu 2020 r. Netflix umieścił "Cocomelon" na trzecim miejscu pod względem popularności.
Cocomelon zajął pierwsze miejsce na liście programów Reelgood Netflix na rok 2020, wyprzedzając "The Office" i "The Queen’s Gambit".
Przewidywano, że Cocomelon przekroczy PewDiePie w pewnym momencie w kwietniu-maju 2021 r., stając się drugim najczęściej subskrybowanym kanałem YouTube. W odpowiedzi PewDiePie 14 lutego 2021 r. wydał utwór "„Coco”" skierowany do Cocomelona. Film został usunięty z YouTube wkrótce po przesłaniu. YouTube podał swoją politykę nękania i cyberprzemocy jako powód usunięcia filmu. Dwa miesiące później, 25 kwietnia 2021, Cocomelon przewyższył PewDiePie zgodnie z przewidywaniami. Piosenka pozostaje na głównych platformach streamingowych.
Cocomelon brał udział w pokazie Riyadh Season 2021 w Rijadzie w Arabii Saudyjskiej, gdzie firmy Spacetoon Event i Moonbug Entertainment współpracowały z Saudi General Entertainment Authority, aby wprowadzić Cocomelon Town do programu przez 3 miesiące.

</doc>
<doc id="5318800" url="https://pl.wikipedia.org/wiki?curid=5318800" title="Zagórze (Łowicz)">
Zagórze (Łowicz)

Zagórze – dawna wieś, od 1954 zachodnia część miasta Łowicza obejmująca swym zasięgiem tereny w okolicy ulicy Zagórskiej. Od zachodu graniczy ze wsią Jastrzębia.
Historia.
Dawniej samodzielna miejscowość (kolonia). Od 1867 w gminie Dąbkowice. W okresie międzywojennym należało do powiatu łowickiego w woj. warszawskim. 20 października 1933 utworzono gromadę Zagórze w granicach gminy Dąbkowice, składającą się z wsi Zagórze i Zagórskie Górki. 1 kwietnia 1939 wraz z całym powiatem łowickim przeniesione do woj. łódzkiego.
Podczas II wojny światowej w Generalnym Gubernatorstwie, w powiecie Lowitsch w dystrykcie warszawskim. W 1943 Zagórze liczyło 761 mieszkańców.
Po wojnie Zagórze powróciło do powiatu łowickiego w województwie łódzkim, gdzie stanowiło jedną z 22 gromad gminy Dąbkowice. 21 września 1953 gminę Dąbkowice przemianowano na "gminę Jamno".
W związku z reorganizacją administracji wiejskiej jesienią 1954, Zagórze włączono do Łowicza.

</doc>
<doc id="5318801" url="https://pl.wikipedia.org/wiki?curid=5318801" title="Górki (Łowicz)">
Górki (Łowicz)

Górki (dawn. Zagórskie Górki) – dawna wieś, od 1954 zachodnia część miasta Łowicza obejmująca swym zasięgiem tereny w rejonie ulicy Łęczyckiej. Od zachodu graniczy ze wsią Jastrzębia.
Historia.
Dawniej samodzielna miejscowość. Od 1867 w gminie Dąbkowice. W okresie międzywojennym należały do powiatu łowickiego w woj. warszawskim. 20 października 1933 utworzono gromadę "Zagórze" w granicach gminy Dąbkowice, składającą się ze wsi Zagórze i Zagórskie Górki. 1 kwietnia 1939 wraz z całym powiatem łowickim przeniesione do woj. łódzkiego.
Podczas II wojny światowej w Generalnym Gubernatorstwie, w powiecie Lowitsch w dystrykcie warszawskim. W 1943 wraz z Zagórzem liczyły 761 mieszkańców.
Po wojnie powróciły do powiatu łowickiego w województwie łódzkim, nadal jako składowa gromady Zagórze, jednej z 22 gromad gminy Dąbkowice. 21 września 1953 gminę Dąbkowice przemianowano na "gminę Jamno".
W związku z reorganizacją administracji wiejskiej jesienią 1954, gromadę Zagórze (z Górkami) włączono do Łowicza.

</doc>
<doc id="5318802" url="https://pl.wikipedia.org/wiki?curid=5318802" title="Zagórskie Górki">
Zagórskie Górki



</doc>
<doc id="5318805" url="https://pl.wikipedia.org/wiki?curid=5318805" title="Blich (Łowicz)">
Blich (Łowicz)

Blich – dawna wieś, od 1954 północna część miasta Łowicza obejmująca swym zasięgiem tereny wzdłuż ulicy Blich, równolegle do rzeki Bzury (nad jej północnym brzegiem).
Historia.
Dawniej samodzielna miejscowość (folwark). Od 1867 w gminie Kompina. W okresie międzywojennym należał do powiatu łowickiego w woj. warszawskim. 20 października 1933 utworzono gromadę "Małszyce" w granicach gminy Dąbkowice, składającą się ze wsi Małszyce i folwarku Blich. 1 kwietnia 1939 wraz z całym powiatem łowickim przeniesiony do woj. łódzkiego.
Podczas II wojny światowej w Generalnym Gubernatorstwie, w powiecie Lowitsch w dystrykcie warszawskim. W 1943 wraz z Małszycami liczył 1073 mieszkańców.
Po wojnie powrócił do powiatu łowickiego w województwie łódzkim, nadal jako składowa gromady Małszyce, jednej z 18 gromad gminy Kompina.
W związku z reorganizacją administracji wiejskiej jesienią 1954, osadę Blich (a także przyległe: kolonię Korab-Bzura, tereny wojskowe o obszarze 41 ha oraz tereny PKP o obszarze 3 ha) wyłączono z gromady Małszyce w gminie Kompina i włączono do Łowicza.

</doc>
<doc id="5318812" url="https://pl.wikipedia.org/wiki?curid=5318812" title="Doktor Claw">
Doktor Claw



</doc>
<doc id="5318817" url="https://pl.wikipedia.org/wiki?curid=5318817" title="Mistrzostwa Świata w Lekkoatletyce 2022 – skok w dal mężczyzn">
Mistrzostwa Świata w Lekkoatletyce 2022 – skok w dal mężczyzn

Skok w dal mężczyzn – jedna z konkurencji technicznych rozgrywanych podczas lekkoatletycznych mistrzostw świata na Hayward Field w Eugene.
Rekordy.
Tabela prezentuje rekord świata, rekord mistrzostw świata, rekordy kontynentów oraz najlepszy wynik na listach światowych w sezonie 2022 przed rozpoczęciem mistrzostw.
Rezultaty.
Kwalifikacje.
Awans: 8,15 (Q) lub 12 najlepszych rezultatów (q). Źródło: "worldathletics.org".
Finał.
Źródło: "worldathletics.org"

</doc>
<doc id="5318818" url="https://pl.wikipedia.org/wiki?curid=5318818" title="Żółw żółtobrzuchy">
Żółw żółtobrzuchy



</doc>
<doc id="5318819" url="https://pl.wikipedia.org/wiki?curid=5318819" title="Korabka">
Korabka

Korabka ("Korab-Bzura") – dawna wieś, od 1954 północna część miasta Łowicza obejmująca swym zasięgiem tereny w widłach ulic Poznańskiej i Armii Krajowej, po północne granice miasta. Graniczy z wsią Małszyce i z osadą Parcela.
Historia.
Dawniej samodzielna miejscowość (wieś). Od 1867 w gminie Kompina; w 1879 roku liczba mieszkńców wynosiła 254. W okresie międzywojennym należał do powiatu łowickiego w woj. warszawskim. 20 października 1933 weszła w skład nowo utworzonej gromady "Małszyce" w granicach gminy Dąbkowice. 1 kwietnia 1939 wraz z całym powiatem łowickim przeniesiony do woj. łódzkiego.
Podczas II wojny światowej w Generalnym Gubernatorstwie, w powiecie Lowitsch w dystrykcie warszawskim. Po wojnie powrócił do powiatu łowickiego w województwie łódzkim, nadal jako składowa gromady Małszyce, jednej z 18 gromad gminy Kompina.
W związku z reorganizacją administracji wiejskiej jesienią 1954, kolonię Korab-Bzura (a także przyległe: osadę Blich, tereny wojskowe o obszarze 41 ha oraz tereny PKP o obszarze 3 ha) wyłączono z gromady Małszyce w gminie Kompina i włączono do Łowicza.

</doc>
<doc id="5318821" url="https://pl.wikipedia.org/wiki?curid=5318821" title="Damian Gjiknuri">
Damian Gjiknuri

Damian Gjiknuri (ur. 25 maja 1972 w Tiranie) – albański prawnik, minister energii i przemysłu Albanii w latach 2013–2017 oraz minister infrastruktury i energii w latach 2017–2019.
Życiorys.
W 1994 roku ukończył studia prawnicze na Uniwersytecie Tirańskim. Podejmował następnie studia podyplomowe na Uniwersytecie w Lejdzie i na Geneva Centre for Security Policy. Posiada tytuł magistra prawa i polityki publicznej na Naval Postgraduate School w Monterey i London College Of Law. Był właścicielem jednej z kancelarii prawnych, pracował następnie jako sędzia. Następnie pełnił wysokie funkcje w albańskich ministerstwach i był krajowym koordynatorem ds. negocjacji z Komisją Europejską.
Od 2005 roku jest członkiem Socjalistycznej Partii Albanii; z jej ramienia został wybrany na posła w wyborach parlamentarnych w 2009 i 2013 roku. Od 2011 roku do września 2021 był sekretarzem generalnym tej partii.
W latach 2009–2013 był członkiem Komisji Prawnej Zgromadzenia Albanii i jednocześnie w latach 2011–2012 i 2019–2020 był współprzewodniczącym Komisji ds. Reformy Wyborczej. Należał również w latach 2010–2013 do Zgromadzenia Parlamentarnego Rady Europy, gdzie należał do komitetu ds. migracji, uchodźców i ludności.
Od 15 września 2013 do 13 września 2017 był ministrem energii i przemysłu Albanii. Tego dnia został ministrem infrastruktury i energii; 17 stycznia 2019 został zastąpiony na tym stanowisku przez Belindę Balluku.
Życie prywatne.
Mieszka w Tiranie z żoną Roveną Gjiknuri z domu Agolli, z którą ma syna Alexa i córkę Katerinę.
Deklaruje bardzo dobrą znajomość języka angielskiego i dobrą znajomość włoskiego.

</doc>
<doc id="5318827" url="https://pl.wikipedia.org/wiki?curid=5318827" title="TommyInnit">
TommyInnit

TommyInnit, właśc. Thomas Simons (ur. 9 kwietnia 2004 w Nottingham) – brytyjski youtuber oraz streamer na Twitchu. Najbardziej znany z filmów o tematyce "Minecraft".
Produkuje filmy i transmisje na żywo związane z "Minecraftem", w tym współpracuje z innymi youtuberami i streamerami w "„Dream SMP”", co spowodowało wzrost popularności jego kanałów na YouTubie i Twitchu. Jego kanał ma ponad 11 milionów subsbkrybentów i łącznie ponad miliard wyświetleń.
Życiorys.
Thomas Simons urodził się 9 kwietnia 2004 roku w Nottingham w Anglii. Stworzył swój pierwszy kanał YouTube "„Channelnutpig”" 15 lutego 2013 roku, a swój kanał "„TommyInnit”" 24 grudnia 2015 roku. We wrześniu 2021 roku Simons ogłosił, że w 2022 roku przeprowadzi się do Brighton.
Kariera.
YouTube.
6 sierpnia 2019 roku Simons opublikował swój pierwszy film dotyczący minigier Hypixel. Konsekwentnie przesyłając filmy związane ze SkyBlock, jego kanał TommyInnit bardzo szybko zmienił swoją liczbę subskrybentów z 4800 do 66 000. 4 lipca 2020 roku dołączył do serwera "„Dream SMP”" ukierunkowanego na odgrywanie ról, prowadzonego przez tytułowego youtubera .
W sierpniu 2020 roku opublikował nagranie które przedstawiało siebie i grupę innych youtuberów z "Minecrafta" odwiedzających Brighton. Nagranie zebrało ponad 31 milionów wyświetleń. 1 kwietnia 2021 roku otworzył nowy kanał YouTube pod własnym nazwiskiem, przesyłając na niego pierwszy film dwa miesiące później.
Twitch.
Simons zaczął streamować na Twitchu pod koniec 2018 roku, gdzie streamował gry "Minecraft", "PUBG" i "Fortnite".
20 stycznia 2021 roku Simons transmitował na żywo finał "„Dream SMP”", zatytułowany „"The Dream SMP Finale”", który osiągnął oglądalność ponad 650 000 widzów w szczytowym momencie, co czyni go trzecim co do wielkości w historii jednoczesnej transmisji na żywo na Twitchu, wyprzedzając współpracę Ninja Fortnite z Drake.
Muzyka.
1 lipca 2022 Simons wykonał specjalny koncert zatytułowany "TommyInnit &amp; Friends Live at the Brighton Dome".

</doc>
<doc id="5318833" url="https://pl.wikipedia.org/wiki?curid=5318833" title="Biblioteka Narodowa Sri Lanki">
Biblioteka Narodowa Sri Lanki

Biblioteka Narodowa Sri Lanki – biblioteka narodowa na Sri Lance w Kolombo.
Historia.
W 1970 roku na mocy ustawy Ceylon National Library Services Board Act No.17 miała powstała Cejlońska Rada Biblioteki Narodowej (Ceylon National Library Services Board) w Kolombo, a jej sekretarz pełnił funkcję dyrektora Biblioteki Narodowej. Na mocy ustawy z 1998 roku zmieniono jej nazwę na Narodowa Rada ds. Usług Bibliotecznych i Dokumentacji. Rada zleciła w 1974 roku brytyjskiemu architektowi Michaelowi Brawne przygotowanie projektu nowego gmachu biblioteki. Budowę rozpoczęto w 1976 roku, ale z powodu braku funduszy prace przedłużały się. Ostatecznie otwarcie biblioteki przez prezydenta Ranasinghe Premadasę miało miejsce 27 kwietnia 1990 roku.
Zbiory.
Zbiory biblioteki są gromadzone od 1970 roku. W 1976 roku po uchwaleniu ustawy biblioteka otrzymała prawo do otrzymywania egzemplarza obowiązkowego każdej publikacji wydanej na terenie kraju. Zgodnie z nią drukarnia przekazuje 5 egzemplarzy druku do Archiwum Narodowego, które zajmuje się rejestracją wydanych książek i czasopism. Z nich tylko jeden jest przekazywany do Biblioteki Narodowej. W bibliotece nie ma wolnego dostępu do zbiorów. Książki są udostępniane w czytelniach. Nie ma możliwości ich wypożyczania.
W 2013 roku zbiory biblioteki liczyły 1 000 000 woluminów.
Budynek.
Pięciopiętrowy budynek ma powierzchnię 11 250 m². Znajdują się w nim trzy czytelnie dla 350 czytelników oraz kilka sal do nauki, klimatyzowane audytorium z 145 miejscami oraz sala konferencyjna. W budynku znajduje się mural namalowany przez uczniów i nauczycieli z różnych szkół przedstawiający florę i faunę Sri Lanki. 
W 2018 roku rozpoczęto modernizację gmachu biblioteki. 

</doc>
<doc id="5318836" url="https://pl.wikipedia.org/wiki?curid=5318836" title="Staubuny">
Staubuny

Staubuny (; ; pol. hist. Stołbuny) – wieś na Białorusi, w obwodzie witebskim, w rejonie orszańskim, w sielsowiecie Mieżawa.
Historia.
W XIX i w początkach XX w. położone były w Rosji, w guberni mohylewskiej, w powiecie orszańskim, w gminie Moszkowo. Następnie w granicach Związku Sowieckiego. Od 1991 w niepodległej Białorusi.

</doc>
<doc id="5318837" url="https://pl.wikipedia.org/wiki?curid=5318837" title="Stołbuny">
Stołbuny



</doc>
<doc id="5318839" url="https://pl.wikipedia.org/wiki?curid=5318839" title="Synagoga w Litomyšlu">
Synagoga w Litomyšlu



</doc>
<doc id="5318844" url="https://pl.wikipedia.org/wiki?curid=5318844" title="Pieśni rewolucyjne">
Pieśni rewolucyjne

Pieśni rewolucyjne - pieśni związane z rewolucjami poprzez specyfikę problemową i wyrażany typ przeżycia.
Pieśni rewolucyjne mają przeważnie charakter twórczości samorodnej. Po skomponowaniu prawie nigdy nie były rychło publikowane drukiem, a początkowo przekazywane były i zachowywały się głównie w tradycji ustnej (stąd często trudności w ustaleniu kompozytorów i autorów tekstów).
Mając za treść warunki bytowe oraz walki klasowe proletariatu i chłopstwa, stanowić mogą w pewnej mierze źródło pomocnicze do historii ruchów społecznych. Do najbardziej znanych polskich pieśni rewolucyjnych należą: "Gdy naród do boju" (melodia anonimowa, słowa Gustawa Ehrenberga z ok. 1836), która stała się później hymnem ruchu ludowego, "Czerwony Sztandar" (melodia pieśni komunardów paryskich, słowa Bolesława Czerwieńskiego z 1881), "Mazur Kajdaniarski" (melodia ludowa, słowa Ludwika Waryńskiego z 1885), "Na barykady, ludu roboczy" (anonimowa, pierwszy druk z 1905), "Warszawianka" Wacława Święcickiego z 1880) – były one pieśniami rewolucji 1905-1907. Z nowszych pieśni rewolucyjnych wymienić należy: "Ludu pracy, broń Sowietów" oraz "Naprzeciw blaskom jutrzni" (hymn OMTUR, potem ZMS). Obok pieśni rewolucyjnych powstałych w Polsce śpiewano też dawniej wiele utworów pochodzenia obcego, przede wszystkim "Międzynarodówkę" (melodia Pierre Degeytera z 1888, słowa Eugène Pottiera z 1871).

</doc>
<doc id="5318848" url="https://pl.wikipedia.org/wiki?curid=5318848" title="Nõo (stacja kolejowa)">
Nõo (stacja kolejowa)

Nõo – stacja kolejowa w miejscowości Nõo, w prowincji Tartu, w Estonii. Położona jest na linii Tartu - Valga.
Historia.
Stacja powstała w czasach carskich. Początkowo nosiła nazwę Нигген (Niggen).

</doc>
<doc id="5318852" url="https://pl.wikipedia.org/wiki?curid=5318852" title="Wazy murryńskie">
Wazy murryńskie

Wazy murryńskie, naczynia murryńskie () – kosztowne naczynia wytwarzane z kamieni szlachetnych, sprowadzane do Europy w okresie rzymskim z Azji.
Historia.
Jak dowiadujemy się z pism Pliniusza Starszego, pierwsze wazy murryńskie sprowadzone zostały do Rzymu za Pompejusza Wielkiego w latach 62–61 p.n.e. Przywędrowały z terenów zdobytych przez Rzymian na obszarze zachodniej Azji. Zarówno Pliniusz, jak i Propercjusz wymieniają Partię jako miejsce wyrobu waz murryńskich. Pliniusz mówi też o Karmanii, terenach dzisiejszego ostanu Kerman w Iranie. Najwyższą cenę za kubek wykonany z fluorytu zapłacił cesarz Neron: 1 000 000 sesterców. Jeden z byłych konsuli rzymskich miał zapłacić za kubek 700 000 sesterców. Poeta łaciński Marcjalis twierdził, że smak wina poprawiał się, gdy je pito z murryńskiego kubka. Do produkcji naczyń fluorytowych używano żywic, którymi na ciepło łączono kawałki kruszcu. Żywica mogła stopniowo rozpuszczać się, uwalniając przy okazji aromat, który wpływał na jakość doznań pijących z naczynia.
Informacje o wazach murryńskich przestają pojawiać się w źródłach rzymskich po II w. n.e. W 227 roku Partię podbijają Sasanidzi. Zerwane zostają szlaki, którymi naczynia te trafiały do Italii.
Podczas I wojny światowej odnaleziono w Cylicji, na granicy Turcji i Syrii, w rzymskim grobowcu, dwa kompletne naczynia wykonane z fluorytu. Oba znajdują się w zbiorach Muzeum Brytyjskiego (tzw. "kubki Barbera i Crawforda").
Dawniej uważano, iż wazy murryńskie wytwarzane były z agatu albo sardonyksu.

</doc>
<doc id="5318853" url="https://pl.wikipedia.org/wiki?curid=5318853" title="Naczynia murryńskie">
Naczynia murryńskie



</doc>
<doc id="5318854" url="https://pl.wikipedia.org/wiki?curid=5318854" title="Murrina vasa">
Murrina vasa



</doc>
<doc id="5318857" url="https://pl.wikipedia.org/wiki?curid=5318857" title="Willis Island">
Willis Island

Willis Island – wyspa w Australii o powierzchni 7,7 ha; jedyna zaludniona wyspa w terytorium Wysp Morza Koralowego.
Stacja meteorologiczna.
Na wyspie znajduje się stacja meteorologiczna operowana przez australijskie Bureau of Meteorology. Typowo na stacji mieszka czterech obserwatorów pogody.
Historia.
Stacja została założona w 1921 z założeniem wsparcia systemu wczesnego ostrzegania przed cyklonami dla terytorium Queensland. Stacja została uszkodzona 2 lutego 2011 roku, kiedy przez wyspę przeszedł cyklon Yasi, jednakże żaden z pracowników nie został poszkodowany, gdyż obsługa została ewakuowana dzień przed przejściem cyklonu. Po naprawach, stacja odzyskała pełnię funkcji w grudniu tego samego roku.

</doc>
<doc id="5318858" url="https://pl.wikipedia.org/wiki?curid=5318858" title="Noelle Stevenson">
Noelle Stevenson



</doc>
<doc id="5318861" url="https://pl.wikipedia.org/wiki?curid=5318861" title="Miłosz Kozak">
Miłosz Kozak

Miłosz Daniel Kozak (ur. 23 maja 1997 w Gostyniu) – polski piłkarz, występujący na pozycji lewego lub prawego skrzydłowego w Górniku Łęczna. 
Kariera piłkarska.
Jest wychowankiem Kanii Gostyń i Lecha Poznań. W swojej karierze grał w Legii II Warszawa, Zagłębiu Sosnowiec, Wigrach Suwałki, Podbeskidziu Bielsko-Biała, Chrobrym Głogów, Radomiaku Radom, Spartaku Trnava i Górniku Łęczna. W 2022 zdobył Puchar Słowacji.
Kariera reprezentacyjna.
W latach 2011–2018 był młodzieżowym reprezentantem Polski. 
Życie prywatne.
Jego młodsza siostra, (ur. 2002), jest piłkarką.

</doc>
<doc id="5318862" url="https://pl.wikipedia.org/wiki?curid=5318862" title="Jerzy Radoszewski">
Jerzy Radoszewski



</doc>
<doc id="5318864" url="https://pl.wikipedia.org/wiki?curid=5318864" title="Flagi powiatów w województwie mazowieckim">
Flagi powiatów w województwie mazowieckim

Flagi powiatów w województwie mazowieckim – lista symboli powiatowych w postaci flagi, obowiązujących w województwie mazowieckim.
Zgodnie z definicją, flaga to płat tkaniny określonego kształtu, barwy i znaczenia, przymocowywany do drzewca lub masztu. Może on również zawierać herb lub godło danej jednostki administracyjnej. W Polsce jednostki terytorialne (rady gmin, miast i powiatów) mogą ustanawiać flagi zgodnie z „Ustawą z dnia 21 grudnia 1978 o odznakach i mundurach”. W pierwotnej wersji pozwalała ona jednostkom terytorialnym jedynie na ustanawianie herbów. Dopiero „Ustawa z dnia 29 grudnia 1998 o zmianie niektórych ustaw w związku z wdrożeniem reformy ustrojowej państwa” oficjalnie potwierdziła prawo województw, powiatów i gmin do ustanawiania tego symbolu jednostki terytorialnej. Z tej zmiany skorzystały powiaty, przywrócone w 1999.
W w województwie mazowieckim swoją flagę posiadały 33 z 37 powiatów (flagi nie miały powiaty: łosicki – unieważniona uchwała, ostrołęcki, płoński oraz sokołowski) oraz 4 z 5 miast na prawach powiatu (Radom używa nieoficjalnej flagi). Symbol ten, od 2005 (ze zmianą w 2006), ma ustanowione samo województwo.

</doc>
<doc id="5318865" url="https://pl.wikipedia.org/wiki?curid=5318865" title="Flaga Radomia">
Flaga Radomia



</doc>
<doc id="5318866" url="https://pl.wikipedia.org/wiki?curid=5318866" title="Rudolf Macura">
Rudolf Macura

Rudolf Feliks Macura (ur. 18 lutego 1886 w Kałuszu, zm. 30 września 1940 w Warszawie) – polski architekt, nauczyciel, malarz, etnograf i kolekcjoner.
Życiorys.
Jego ojciec Józef był głównym magazynierem kolei państwowych. Rudolf studiował na Wydziale Budownictwa Wyższej Szkoły Przemysłowej w Krakowie. Praktykę odbył we Lwowie. Współpracował z Henrykiem Zarembą i Janem Choynowskim. Uczestniczył w konkursach architektonicznych, w których wielokrotnie był doceniany. Zaczął studia malarskie na Akademii Sztuk Pięknych w Krakowie, ale przerwała je I wojna światowa. Macura służył w armii austro-węgierskiej. Po 1918 studiował architekturę na Akademii Sztuk Pięknych w Krakowie. 
W latach 1919–1925 był architektem powiatowym w Ostrołęce. Pracował jako nauczyciel rysunku w Gimnazjum Żeńskim i Gimnazjum im. Króla Stanisława Leszczyńskiego. Był członkiem Towarzystwa Śpiewaczego „Lutnia”, współprowadził zespół chóralno-muzyczny w Ostrołęce. Opracował plan zagospodarowania Ostrołęki, zajął się zabezpieczeniem dzwonnicy w Myszyńcu. W 1937 opublikował broszurę "Ziemia Kurpiów" przygotowaną na zlecenie Ministerstwa Komunikacji. Był kolekcjonerem sztuki ludowej Kurpiów Zielonych. W czasie niemieckiej okupacji Warszawy przekazał swoje zbiory bibliofilowi Janowi Michalskiemu. 
W latach 1925–1934 mieszkał w Białymstoku. Pracował w Oddziale Architektoniczno-Budowlanym Okręgu Dyrekcji Robót Publicznych Urzędu Wojewódzkiego w Białymstoku. Opracował m.in. plan regulacji Supraśla. Na spotkaniach Miejskiego Uniwersytetu Powszechnego w Białymstoku wygłaszał odczyty o sztuce. W prasie publikował teksty z zakresu urbanistyki, architektury i kultury kurpiowskiej. Był członkiem komisji konkursowych, rad artystycznych miast Białegostoku i Supraśla, jak również komitetów na rzecz budowy gmachów publicznych (kościół św. Rocha, Dom Inwalidów Wojennych, dom ludowy w Supraślu).
W 1932 rozpoczął własną działalność architektoniczną. W 1934 z żoną Haliną, zapewne po śmierci syna Stanisława (1928–1934), przeprowadził się do Warszawy. Po wybuchu II wojny światowej uczestniczył w tajnych spotkaniach środowiska kulturalnego, na których wygłaszał referaty.
Został pochowany na warszawskim cmentarzu ewangelicko-reformowanym w Warszawie (W/5/30).
Konkursy.
Lista na podstawie opracowań:
Projekty.
Lista na podstawie opracowań:

</doc>
<doc id="5318868" url="https://pl.wikipedia.org/wiki?curid=5318868" title="Flaga powiatu ciechanowskiego">
Flaga powiatu ciechanowskiego



</doc>
<doc id="5318869" url="https://pl.wikipedia.org/wiki?curid=5318869" title="Wawrzyniec Brodowski">
Wawrzyniec Brodowski

Wawrzyniec Brodowski herbu Łada (zm. przed 1604 rokiem) – podsędek łomżyński.
Poseł na sejm koronacyjny 1587/1588 roku z województwa mazowieckiego.

</doc>
<doc id="5318870" url="https://pl.wikipedia.org/wiki?curid=5318870" title="Flaga powiatu gostynińskiego">
Flaga powiatu gostynińskiego



</doc>
<doc id="5318871" url="https://pl.wikipedia.org/wiki?curid=5318871" title="Flaga powiatu grodziskiego (mazowieckiego)">
Flaga powiatu grodziskiego (mazowieckiego)



</doc>
<doc id="5318873" url="https://pl.wikipedia.org/wiki?curid=5318873" title="Flaga powiatu grójeckiego">
Flaga powiatu grójeckiego



</doc>
<doc id="5318874" url="https://pl.wikipedia.org/wiki?curid=5318874" title="Flaga powiatu kozienickiego">
Flaga powiatu kozienickiego



</doc>
<doc id="5318875" url="https://pl.wikipedia.org/wiki?curid=5318875" title="Flaga powiatu makowskiego">
Flaga powiatu makowskiego



</doc>
<doc id="5318879" url="https://pl.wikipedia.org/wiki?curid=5318879" title="Dialekt marchijsko-magdeburski">
Dialekt marchijsko-magdeburski

Dialekt marchijsko-magdeburski, dialekt Starej Marchii i Magdeburga – wymarły słowiański dialekt lechicki używany przez plemiona słowiańskie zamieszkujące Starą Marchię i okolice Magdeburga. Pod względem językowym dialekt ten był szczególnie spokrewniony z używanym aż do XVIII wieku w Wendlandzie językiem drzewiańskim i należał do narzeczy zachodniolechickich.
Cechy językowe.
Rozwój samogłosek i sonantów.
Prasłowiańskie samogłoski nosowe zachowały się – *"ǫ" dało "ą̊", np. "Bombeck", "Dambeke" &lt; psł. *"Bǫbъkъ", *"Dǫbъkъ", zaś *"ę" dało wąskie "ę̇", np. "Prinzlowe", "Wenzlow" &lt; psł. *"Prędislavъ", *"Vęťeslavъ". Są także ślady przegłosu lechickiego nosówek: "Randowe" &lt; psł. *"Rędovo".
Prasłowiańskie *"ě" (jać) także ulegało przegłosowi lechickiemu – dało ono przed twardymi spółgłoskami zębowymi "a", np. "Gnadau", "Latzke" &lt; psł. *"Gnědovo", *"Lěsъko", zaś w innych pozycjach "e", np. "Belin", "Pechowe" &lt; psł. *"Bělinъ", *"Pěxovo".
Prasłowiańskie *"e" dało zasadniczo "e", choć przed spółgłoskami pierwotnie palatalnymi istniała tendencja do zwężania wymowy do "ė", np. "Britzin", "Popeliz" &lt; psł. *"Berzinъ", *"Popelicě".
Prasłowiańskie *"i" daje zasadniczo "i", np. "Klinkov", "Sydowe" &lt; psł. *"Klinъkovъ", *"Židovo", jednak w pozycji przed "l" ulega obniżeniu do "e", np. "Melcowe" &lt; psł. *"Milъkovo". Podobnie jest przedstawiane prasłowiańskie *"y", np. "Dipkowe", "Synowe" &lt; psł. *"Dypъkovo", *"Synovo", a grupa "yl", podobnie jak "il", jest oddawana przez "el", np. "Kubelke", "Motelicze" &lt; psł. *"Kobylъky", *"Motylicě".
Prasłowiańskie *"a" dało "a", np. "Cracowe", "Gaddow" &lt; psł. *"Krakovo", *"Gadovo", jednak od X wieku "a" (w tym to powstałe z innych prasłowiańskich głosek) ulega labializacji do "o", np. "Boben", "Dontze", "Sodin" &lt; psł. *"Babinъ", *"Donicě", *"Sadinъ". Inaczej rozwinęło się jedynie w grupie *"ja-", która dała "je-", np. "jeggowe" &lt; psł. *"Jajьkovo".
Prasłowiańskie *"o" uległo zwężeniu do "ȯ", o czym świadczy częsta pisownia przez "u", np. "Drozdowe" lub "Drusdowe" &lt; psł. *"Drozdovo". Brak jednak charakterystycznego dla obszaru drzewiańskiego rozszczepienia *"o" na "ö"/"ü". Nagłosowe *"o-" zostało zaopatrzone w protetyczne "v-", np. "Wustrewe", "Wutzow" &lt; psł. *"Ostrovъ", *"Osovъ", zaś przed spółgłoskami palatalnymi ta grupa przeszła w "vi-", podobnie jak w drzewiańskim, np. "Wilnitz", "Wiebelitz" &lt; psł. *"Voľьnica", *"Oblica".
Prasłowiańskie *"u" najpewniej nie zmieniło swojej wymowy i jest kontynuowane przez "u", np. "Bukowe", "Lubicz" &lt; psł. *"Bukovo", *"Ľubičь".
Jery w pozycji słabej zanikły, zaś w pozycji mocnej *"ь" dał "e", np. "Zwinez" &lt; psł. *"Svinьcь", zaś *"ъ" dał "o", np. "Zerkow" &lt; psł. *"Cŕ̥kъvь". Odrębny rozwój obu jerów to cecha zbieżna z obszarem drzewiańskim i rugijskim, a zdecydowanie odróżniająca obszar Starej Marchii i Magdeburga od obszaru polskiego i pomorskiego, na których oba jery dają samogłoskę o tej samej barwie.
Pisownia typu "Bukowe", "Drozdowe" świadczy o redukcji końcowej samogłoski – podobne procesy zachodziły również na obszarze drzewiańskim i rugijskim.
Prasłowiańskie *"r̥" regularnie dało "ar", podobnie też rozwija się *"ŕ̥" przed spółgłoskami zębowymi twardymi, np. "Parchowe", "Tarnewitz" &lt; psł. *"Pr̥xovo", *"Tŕ̥novica", przy czym z czasem "a" ulegało labializacji, więc tym samym grupa miała postać "or", np. "Morditz", "Storkow" &lt; psł. *"Mr̥dicě", *"Str̥kovъ".
Prasłowiańskie *"ĺ̥" i *"l̥" podobnie jak w pozostałych narzeczach zachodniolechickich uległy zmieszaniu i dały "ol", np. "Dolchow", "Kolpin" &lt; psł. *"Dĺ̥govъ", *"Kl̥pinъ".
Rozwój grup *"TorT" był niekonsekwentny – konkurowały ze sobą "TarT", np. "Gardiss", "Karwitz" &lt; psł. *"Gordъčь", *"Korvicě" i "TroT", np. "Drogawiz", "Potgrot" &lt; psł. *"Dorgovicě", *"Podъgordъ". Typ "TarT" ustalił się o wiele później niż w dialekcie drzewiańskim i rugijskim.
Grupa *"TerT" jest niemal bezwyjątkowo oddana przez "TreT" lub "TriT", np. "Brisen", "Stresen" &lt; psł. *"Berzьno", *"Strežьno". Jedynym wyjątkiem zdaje się być "Derwen" &lt; psł. *"Dervьno".
Grupa *"TolT" na ogół ulegała przestawce do "TlåT", podobnie jak w drzewiańskim, np. "Clodene", "Gladove" &lt; psł. *"Koldьno", *"Goldovo", przypadki pozostawienia "TolT" są rzadkie, np. "Coldiz", "Golwicz" &lt; psł. *"Koldicě", *"Golvicě". Na kontynuanty grupy *"TelT" brak przykładów.
Nagłosowe *"orT" pod intonacją cyrkumfleksową przeszło w "roT", odmiennie od drzewiańskiego "råT", np. "Rostocke" &lt; psł. *"Orz-tokъ".
Rozwój spółgłosek.
Pisownia nie rozstrzyga tego, czy pierwotne spółgłoski palatalne uległy depalatalizacji przed samogłoskami przednimi, podobnie jak w dialekcie drzewiańskim i rugijskim.
W zabytkach pisanych brak jest rozróżnienia szeregu "s, c, z" od "š, č, ž", np. "Plessow", "Petzenow", "Stressowe" &lt; psł. *"Plěševъ", *"Pečenovъ", *"Streševo", co najpewniej świadczy o mazurzeniu dialektu marchijsko-magdeburskiego.

</doc>
<doc id="5318880" url="https://pl.wikipedia.org/wiki?curid=5318880" title="Flaga powiatu mławskiego">
Flaga powiatu mławskiego



</doc>
<doc id="5318881" url="https://pl.wikipedia.org/wiki?curid=5318881" title="Flaga powiatu nowodworskiego (mazowieckiego)">
Flaga powiatu nowodworskiego (mazowieckiego)



</doc>
<doc id="5318882" url="https://pl.wikipedia.org/wiki?curid=5318882" title="Flaga powiatu ostrowskiego (mazowieckiego)">
Flaga powiatu ostrowskiego (mazowieckiego)



</doc>
<doc id="5318883" url="https://pl.wikipedia.org/wiki?curid=5318883" title="Flaga powiatu otwockiego">
Flaga powiatu otwockiego



</doc>
<doc id="5318884" url="https://pl.wikipedia.org/wiki?curid=5318884" title="Flaga powiatu piaseczyńskiego">
Flaga powiatu piaseczyńskiego



</doc>
<doc id="5318885" url="https://pl.wikipedia.org/wiki?curid=5318885" title="Flaga powiatu płockiego">
Flaga powiatu płockiego



</doc>
<doc id="5318886" url="https://pl.wikipedia.org/wiki?curid=5318886" title="Flaga powiatu pruszkowskiego">
Flaga powiatu pruszkowskiego



</doc>
<doc id="5318887" url="https://pl.wikipedia.org/wiki?curid=5318887" title="Flaga powiatu przasnyskiego">
Flaga powiatu przasnyskiego



</doc>
<doc id="5318888" url="https://pl.wikipedia.org/wiki?curid=5318888" title="Flaga powiatu przysuskiego">
Flaga powiatu przysuskiego



</doc>
<doc id="5318889" url="https://pl.wikipedia.org/wiki?curid=5318889" title="Flaga powiatu pułtuskiego">
Flaga powiatu pułtuskiego



</doc>
<doc id="5318890" url="https://pl.wikipedia.org/wiki?curid=5318890" title="Flaga powiatu radomskiego">
Flaga powiatu radomskiego



</doc>
<doc id="5318891" url="https://pl.wikipedia.org/wiki?curid=5318891" title="Flaga powiatu siedleckiego">
Flaga powiatu siedleckiego



</doc>
<doc id="5318892" url="https://pl.wikipedia.org/wiki?curid=5318892" title="Flaga powiatu sierpeckiego">
Flaga powiatu sierpeckiego



</doc>
<doc id="5318893" url="https://pl.wikipedia.org/wiki?curid=5318893" title="Flaga powiatu sochaczewskiego">
Flaga powiatu sochaczewskiego



</doc>
<doc id="5318894" url="https://pl.wikipedia.org/wiki?curid=5318894" title="Flaga powiatu warszawskiego zachodniego">
Flaga powiatu warszawskiego zachodniego



</doc>
<doc id="5318895" url="https://pl.wikipedia.org/wiki?curid=5318895" title="Regierungsbezirk Münster">
Regierungsbezirk Münster



</doc>
<doc id="5318896" url="https://pl.wikipedia.org/wiki?curid=5318896" title="Flaga powiatu węgrowskiego">
Flaga powiatu węgrowskiego



</doc>
<doc id="5318897" url="https://pl.wikipedia.org/wiki?curid=5318897" title="Flaga powiatu wołomińskiego">
Flaga powiatu wołomińskiego



</doc>
<doc id="5318898" url="https://pl.wikipedia.org/wiki?curid=5318898" title="Flaga powiatu wyszkowskiego">
Flaga powiatu wyszkowskiego



</doc>
<doc id="5318899" url="https://pl.wikipedia.org/wiki?curid=5318899" title="Kreis Recklinghausen">
Kreis Recklinghausen



</doc>
<doc id="5318900" url="https://pl.wikipedia.org/wiki?curid=5318900" title="Mohamed Katir">
Mohamed Katir

Mohamed Katir (ur. 17 lutego 1998 w Al-Kasr al-Kabir) – hiszpański lekkoatleta specjalizujący się w biegach średnich i długich. Do końca 2019 roku reprezentował Maroko.
Czwarty zawodnik biegu na 3000 metrów podczas halowych mistrzostw Europy w Toruniu (2021). W tym samym roku był ósmy w biegu na 5000 metrów podczas igrzysk olimpijskich w Tokio.
W 2022 zdobył brązowy medal w biegu na 1500 metrów podczas mistrzostw świata w Eugene a także srebrny medal mistrzostw Europy w Monachium.
Złoty medalista mistrzostw Hiszpanii.

</doc>
<doc id="5318901" url="https://pl.wikipedia.org/wiki?curid=5318901" title="Jan Iłowski">
Jan Iłowski

Jan Iłowski herbu Prawdzic – cześnik wiski.
Poseł na sejm koronacyjny 1587/1588 roku z województwa mazowieckiego.

</doc>
<doc id="5318903" url="https://pl.wikipedia.org/wiki?curid=5318903" title="Flaga powiatu żuromińskiego">
Flaga powiatu żuromińskiego



</doc>
<doc id="5318904" url="https://pl.wikipedia.org/wiki?curid=5318904" title="Flaga powiatu zwoleńskiego">
Flaga powiatu zwoleńskiego



</doc>
<doc id="5318905" url="https://pl.wikipedia.org/wiki?curid=5318905" title="Regierungsbezirk Arnsberg">
Regierungsbezirk Arnsberg



</doc>
<doc id="5318907" url="https://pl.wikipedia.org/wiki?curid=5318907" title="Ennepe-Ruhr-Kreis">
Ennepe-Ruhr-Kreis



</doc>
<doc id="5318908" url="https://pl.wikipedia.org/wiki?curid=5318908" title="Hochsauerlandkreis">
Hochsauerlandkreis



</doc>
<doc id="5318909" url="https://pl.wikipedia.org/wiki?curid=5318909" title="Regierungsbezirk Düsseldorf">
Regierungsbezirk Düsseldorf



</doc>
<doc id="5318910" url="https://pl.wikipedia.org/wiki?curid=5318910" title="Regierungsbezirk Köln">
Regierungsbezirk Köln



</doc>
<doc id="5318911" url="https://pl.wikipedia.org/wiki?curid=5318911" title="Stara Wieś-Skaratki">
Stara Wieś-Skaratki



</doc>
<doc id="5318912" url="https://pl.wikipedia.org/wiki?curid=5318912" title="Kreis Höxter">
Kreis Höxter



</doc>
<doc id="5318913" url="https://pl.wikipedia.org/wiki?curid=5318913" title="Kreis Minden-Lübbecke">
Kreis Minden-Lübbecke



</doc>
<doc id="5318914" url="https://pl.wikipedia.org/wiki?curid=5318914" title="Kreis Viersen">
Kreis Viersen



</doc>
<doc id="5318915" url="https://pl.wikipedia.org/wiki?curid=5318915" title="Kreis Aachen">
Kreis Aachen



</doc>
<doc id="5318921" url="https://pl.wikipedia.org/wiki?curid=5318921" title="Kreis Düren">
Kreis Düren



</doc>
<doc id="5318927" url="https://pl.wikipedia.org/wiki?curid=5318927" title="Wikariat generalny kłodzki">
Wikariat generalny kłodzki



</doc>
<doc id="5318931" url="https://pl.wikipedia.org/wiki?curid=5318931" title="Raluca Șerban">
Raluca Șerban

Raluca Georgiana Șerban (ur. 17 czerwca 1997 w Konstancy) – cypryjska tenisistka, do 2018 roku reprezentująca Rumunię, reprezentantka kraju w Pucharze Billie Jean King, wielokrotna medalistka igrzysk małych państw Europy.
Kariera tenisowa.
W karierze wygrała trzynaście singlowych i czternaście deblowych turniejów rangi ITF. 20 marca 2023 zajmowała najwyższe miejsce w rankingu singlowym WTA Tour – 161. pozycję, natomiast 14 stycznia 2019 osiągnęła najwyższą lokatę w deblu – 176. miejsce.
W 2019 roku po raz pierwszy reprezentowała Cypr w zmaganiach o Puchar Federacji.
Wielokrotnie zdobywała medale igrzysk małych państw Europy. W 2015 roku w Reykjavíku zdobyła złoto w grze mieszanej i brąz w grze pojedynczej. W 2017 roku w San Marino zajęła pierwsze miejsce w singlu i deblu, w mikście zaś została sklasyfikowana na drugiej pozycji. W 2019 roku w Budvie wygrała rywalizację w grze podwójnej i mieszanej, a w grze pojedynczej zdobyła brązowy medal.

</doc>
<doc id="5318933" url="https://pl.wikipedia.org/wiki?curid=5318933" title="Kreis Gütersloh">
Kreis Gütersloh



</doc>
<doc id="5318934" url="https://pl.wikipedia.org/wiki?curid=5318934" title="Rhein-Erft-Kreis">
Rhein-Erft-Kreis



</doc>
<doc id="5318935" url="https://pl.wikipedia.org/wiki?curid=5318935" title="Tara Würth">
Tara Würth

Tara Würth (ur. 30 września 2002 w Zagrzebiu) – chorwacka tenisistka, reprezentantka kraju w Pucharze Billie Jean King.
Kariera tenisowa.
W karierze wygrała trzy singlowe turnieje rangi ITF. 18 lipca 2022 zajmowała najwyższe miejsce w rankingu singlowym WTA Tour – 158. pozycję, natomiast 1 sierpnia 2022 osiągnęła najwyższą lokatę w deblu – 500. miejsce.
W 2020 roku po raz pierwszy reprezentowała kraj w zmaganiach o Puchar Billie Jean King.

</doc>
<doc id="5318937" url="https://pl.wikipedia.org/wiki?curid=5318937" title="Vít Müller">
Vít Müller

Vít Müller (ur. 31 sierpnia 1996 w Nymburku) – czeski lekkoatleta, płotkarz i sprinter, medalista halowych mistrzostw Europy w 2021.
Osiągnięcia sportowe.
Odpadł w eliminacjach biegu na 400 metrów przez płotki na mistrzostwach Europy juniorów w 2015 w Eskilstunie i w półfinale tej konkurencji na mistrzostwach Europy w 2016 w Amsterdamie. Zajął 8. miejsce w biegu na 400 metrów przez płotki na młodzieżowych mistrzostwach Europy w 2017 w Bydgoszczy.
Zdobył brązowy medal w sztafecie 4 × 400 metrów i odpadł w półfinale biegu na 400 metrów przez płotki na uniwersjadzie w 2017 w Tajpej. Zajął 5. miejsce w sztafecie 4 × 400 metrów na halowych mistrzostwach świata w 2018 w Birmingham. Odpadł w eliminacjach biegu na 400 metrów przez płotki i wystąpił w biegu eliminacyjnym sztafety 4 × 400 metrów na mistrzostwach Europy w 2018 w Berlinie (w finale sztafeta czeska bez Müllera w składzie zajęła 7. miejsce). Odpadł w eliminacjach biegu na 400metrów na halowych mistrzostwach Europy w 2019 w Glasgow. Zajął 5. miejsce w sztafecie 4 × 400 metrów i odpadł w półfinale biegu na 400 metrów przez płotki na uniwersjadzie w 2019 w Neapolu. Na mistrzostwach świata w 2019 w Dosze odpadł w półfinale biegu na 400 metrów przez płotki i eliminacjach sztafety 4 × 400 metrów.
Zdobył srebrny medal w sztafecie 4 × 400 metrów (w składzie: Müller, Pavel Maslák, Michal Desenský i Patrik Šorm) oraz odpadł w eliminacjach biegu na 400 metrów na halowych mistrzostwach Europy w 2021 w Toruniu. Odpadł w półfinale biegu na 400 metrów przez płotki i eliminacjach sztafety 4 × 400 metrów na igrzyskach olimpijskich w 2020 w Tokio. Zajął 5. miejsce w sztafecie 4 × 400 metrów na halowych mistrzostwach świata w 2022 w Belgradzie. Odpadł w eliminacjach biegu na 400 metrów przez płotki na mistrzostwach świata w 2022 w Eugene.
Był mistrzem Czech w biegu na 400 metrów przez płotki w latach 2017 i 2019–2022 oraz wicemistrzem w tej konkurencji w 2016. W hali był mistrzem Czech w biegu na 400 metrów w 2021 oraz brązowym medalistą na tym dystansie w 2016, 2017 i 2022 i w biegu na 200 metrów w 2020.
Był do lipca 2022 rekordzistą Czech w męskiej sztafecie 4 × 400 metrów na otwartym stadionie z czasem 3:02,42 (20 czerwca 2021 w Klużu-Napoce).
Rekordy życiowe.
Rekordy życiowe Müllera:

</doc>
<doc id="5318939" url="https://pl.wikipedia.org/wiki?curid=5318939" title="Vincenzo Ugolini">
Vincenzo Ugolini

Vincenzo Ugolini (ur. około 1580 w Perugii, zm. 6 maja 1638 w Rzymie) – włoski kompozytor.
Życiorys.
W latach 1592–1594 był uczniem Giovanniego Bernardina Nanina w szkole chórzystów przy kościele San Luigi dei Francesi w Rzymie, gdzie od 1600 roku był śpiewakiem. Od 1603 do 1609 roku pełnił funkcję kapelmistrza w bazylice Santa Maria Maggiore. W latach 1610–1614 działał przy katedrze w Benewencie. W 1614 roku wrócił do Rzymu, gdzie został dyrektorem muzycznym na dworze kardynała Pompeo Arrigoniego. Od 1616 do 1620 roku był kapelmistrzem w kościele San Luigi dei Francesi. W latach 1620–1626 pełnił funkcję kapelmistrza w Cappella Giulia w bazylice św. Piotra. Przygotował oprawę muzyczną Roku Jubileuszowego 1625. W 1628 roku uczestniczył w ślubie księcia Edwarda I Farnese w Parmie. W 1631 roku wrócił na stanowisko kapelmistrza w kościele San Luigi dei Francesi.
Jego uczniami byli Orazio Benevoli i Baldassare Ferri.
Wydał 4 zbiory motetów na 1–4 głosy (1616–1619), księgę psalmów na 8 głosów i basso continuo (1628), księgę psalmów i motetów na dwa głosy i basso continuo (1630), dwa zbiory madrygałów na 5 głosów (1630). Nawiązywał do dorobku Palestriny. W swojej twórczości łączył elementy techniki kontrapunktycznej i koncertowej. Często stosował kanony, kontrastował odcinki solowe i zespołowe.

</doc>
<doc id="5318940" url="https://pl.wikipedia.org/wiki?curid=5318940" title="Jerzy Michalak (ujednoznacznienie)">
Jerzy Michalak (ujednoznacznienie)



</doc>
<doc id="5318941" url="https://pl.wikipedia.org/wiki?curid=5318941" title="Verwaltungsgemeinschaft Neukirchen bei Sulzbach-Rosenberg">
Verwaltungsgemeinschaft Neukirchen bei Sulzbach-Rosenberg



</doc>
<doc id="5318942" url="https://pl.wikipedia.org/wiki?curid=5318942" title="Verwaltungsgemeinschaft Eschenbach in der Oberpfalz">
Verwaltungsgemeinschaft Eschenbach in der Oberpfalz



</doc>
<doc id="5318943" url="https://pl.wikipedia.org/wiki?curid=5318943" title="Pietro Bachi">
Pietro Bachi

Pietro Bachi (ur. 1787 w Palermo, zm. 1853 w Bostonie) – amerykański językoznawca.
Życiorys.
Urodził się w Palermo jako Ignazio Batolo. Studiował prawo na Uniwersytecie Padewskim, podjął następnie pracę w zawodzie. Miał też uzyskać doktorat na Uniwersytecie w Palermo. Zaangażował się w działalność polityczną, wspierając Joachima Murata w jego próbach wstąpienia na tron Królestwa Obojga Sycylii. Po straceniu Murata Batolo zmuszony był do opuszczenia Włoch. Używał w owym czasie rozlicznych pseudonimów, w tym właśnie Pietro Bachi. Pod tym właśnie imieniem i nazwiskiem znany jest w historiografii. Początkowo przebywał w Wielkiej Brytanii, w 1825 wyemigrował do Stanów Zjednoczonych. Z drugim z tych krajów związał się na stałe, pozostając w USA aż do śmierci.
W 1826 został zatrudniony przez Uniwersytet Harvarda jako wykładowca języka włoskiego. Za jego karierą na tym właśnie uniwersytecie stał George Tickor, pierwszy harwardzki profesor języków nowożytnych. W kolejnych latach jego obowiązki dydaktyczne były poszerzane, częściowo z uwagi na przeważającą wówczas w Stanach Zjednoczonych opinię, zgodnie z którą obcokrajowcy zdolni są do wykładania któregokolwiek języka obcego. Od 1828 nauczał języka hiszpańskiego, od 1831 także języka portugalskiego. Z Harvardem związany był zawodowo aż do 1846, kiedy to został zwolniony z powodu skłonności do nadużywania alkoholu. Kiepskie zarobki, zamykające się w pięciuset dolarach rocznie doprowadziły go do bankructwa. Pamiętany jest jako pierwszy Włoch wykładający na Harvardzie. Zmarł w Bostonie.
Autor rozlicznych publikacji, głównie popularyzujących literaturę włoską oraz wspomagających naukę języków włoskiego, hiszpańskiego i portugalskiego. Można w tym kontekście wymienić choćby "A comparative view of the Italian and Spanish languages, or an easy method of learning the Spanish tongue for those who are already acquainted with the Italian" (1832) oraz "A comparative view of the Spanish and Portuguese languages, or an easy method of learning the Portuguese tongue for those who are already acquainted with the Spanish" (1831). W 1829 wydał też "A Grammar of the Italian Language", która doczekała się drugiego, poprawionego wydania w 1838.

</doc>
<doc id="5318945" url="https://pl.wikipedia.org/wiki?curid=5318945" title="Verwaltungsgemeinschaft Bad Neustadt an der Saale">
Verwaltungsgemeinschaft Bad Neustadt an der Saale



</doc>
<doc id="5318947" url="https://pl.wikipedia.org/wiki?curid=5318947" title="Verwaltungsgemeinschaft Westerwald-Obereichsfeld">
Verwaltungsgemeinschaft Westerwald-Obereichsfeld



</doc>
<doc id="5318949" url="https://pl.wikipedia.org/wiki?curid=5318949" title="Kreis Nordfriesland">
Kreis Nordfriesland



</doc>
<doc id="5318950" url="https://pl.wikipedia.org/wiki?curid=5318950" title="Gemeindeverwaltungsverband Schönau im Schwarzwald">
Gemeindeverwaltungsverband Schönau im Schwarzwald



</doc>
<doc id="5318951" url="https://pl.wikipedia.org/wiki?curid=5318951" title="Gemeindeverwaltungsverband Zwiefalten-Hayingen">
Gemeindeverwaltungsverband Zwiefalten-Hayingen



</doc>
<doc id="5318952" url="https://pl.wikipedia.org/wiki?curid=5318952" title="Vereinbarte Verwaltungsgemeinschaft Schwäbisch Gmünd">
Vereinbarte Verwaltungsgemeinschaft Schwäbisch Gmünd



</doc>
<doc id="5318953" url="https://pl.wikipedia.org/wiki?curid=5318953" title="Vereinbarte Verwaltungsgemeinschaft Vaihingen an der Enz">
Vereinbarte Verwaltungsgemeinschaft Vaihingen an der Enz



</doc>
<doc id="5318956" url="https://pl.wikipedia.org/wiki?curid=5318956" title="Vereinbarte Verwaltungsgemeinschaft Lörrach">
Vereinbarte Verwaltungsgemeinschaft Lörrach



</doc>
<doc id="5318958" url="https://pl.wikipedia.org/wiki?curid=5318958" title="Vereinbarte Verwaltungsgemeinschaft Loßburg">
Vereinbarte Verwaltungsgemeinschaft Loßburg



</doc>
<doc id="5318960" url="https://pl.wikipedia.org/wiki?curid=5318960" title="Ciechorajka">
Ciechorajka

Ciechorajka (dawn. "Cichorajka") – dawna wieś, od 1934 centralna część miasta Głowna obejmująca swym zasięgiem tereny nad Mrożycą w okolicy ulicy Piątkowskiej. Od wschodu graniczy z głowieńską starówką.
Historia.
Dawniej samodzielna miejscowość (kolonia). Od 1867 w gminie Bratoszewice. W okresie międzywojennym należało do powiatu brzezińskiego w woj. łódzkim. 16 września 1933 utworzono gromadę "Ciechorajka" w granicach gminy Bratoszewice, składającą się z kolonii Ciechorajka, kolonii Warchołów Nowy i stacji kolejowej Głowno. 
10 lipca 1934 Ciechorajkę włączono do Głowna.

</doc>
<doc id="5318962" url="https://pl.wikipedia.org/wiki?curid=5318962" title="Zabrzeźnia">
Zabrzeźnia

Zabrzeźnia – dawna wieś, od 1934 zachodnia część miasta Głowna obejmująca swym zasięgiem tereny w okolicy ulicy Zabrzeźniańskiej.
Znajduje się tu rezerwat przyrody Zabrzeźnia utworzony w 1984 roku.
Historia.
Dawniej samodzielna miejscowość (kolonia). Od 1867 w gminie Bratoszewice. W okresie międzywojennym należało do powiatu brzezińskiego w woj. łódzkim. W 1921 roku liczba mieszkańców wynosiła 231. 16 września 1933 utworzono gromadę "Zabrzeźnia" w granicach gminy Bratoszewice, składającą się z kolonii Zabrzeźnia (A), osady Moczydła, osady Stara Piła, osady Bukowiec, majątku Zabrzeźnia i wsi Warchołów Stary. 
10 lipca 1934 Zabrzeźnię włączono do Głowna.

</doc>
<doc id="5318967" url="https://pl.wikipedia.org/wiki?curid=5318967" title="Centrum Kopernika Badań Interdyscyplinarnych Uniwersytetu Jagiellońskiego i Uniwersytetu Papieskiego Jana Pawła II w Krakowie">
Centrum Kopernika Badań Interdyscyplinarnych Uniwersytetu Jagiellońskiego i Uniwersytetu Papieskiego Jana Pawła II w Krakowie



</doc>
<doc id="5318971" url="https://pl.wikipedia.org/wiki?curid=5318971" title="Iluszyno (obwód kalinigradzki)">
Iluszyno (obwód kalinigradzki)

Iluszyno (ros. Илюшино, niem. "Milluhnen", 1938–1945 "Mühlengarten") – osiedle typu wiejskiego w Rosji, w obwodzie kaliningradzkim, w rejonie niestierowskim, zamieszkałe przez 1 133 osób. Wieś leży na prawym brzegu Pisy.
Historia.
W latach 1874–1945 Milluhnen było siedzibą powiatu, w który utworzono 24 czerwca 1874 roku i jego skład wchodziło 12 gmin wiejskich ("Benullen, Berninglauken, Gaidszen, Gawehnen, Jodszen, Milluhnen, Oblauken, Pakalnischken, Puplauken, Reckeln, Schillupönen, Skrudszen"), i 3 obszary dworskie ("Kerstuppen, Kisseln, Milluhnen"). 30 września 1928 roku gmina "Milluhnen" i 2 obszary dworskie ("Kerstuppen" i "Milluhnen") zostały połączone w nową gminę "Milluhnen", która w 1933 roku liczyła 448 mieszkańców. W 1938 roku zmieniono nazwę wsi na "Mühlengarten". Ludność protestancka należała do parafii w "Enzuhnen (Rodebah)".
Po II wojnie światowej tereny te weszły w skład obwodu kaliningradzkiego. Niemcy zostali wysiedleni, a przybyli Rosjanie ze wschodu. W 1947 roku Rosjanie zmienili nazwę wsi na "Iljuszyno". W latach 1947–2008 istniał Prigodny Sielski Sowiet, w którego skład wchodziło 25 wsi. W latach 1988–2008 Illjuszyno było siedzibą władz administracyjnych. W latach 2008–2018 Illjuszyno było siedzibą gminy wiejskiej, do której należało 16 wsi. W 2018 roku miejscowości weszły w skład rejonu niestierowskiego. 

</doc>
<doc id="5318972" url="https://pl.wikipedia.org/wiki?curid=5318972" title="Wilbur Soot">
Wilbur Soot

Wilbur Soot, właśc. Will Patrick Gold (ur. 14 września 1996) – brytyjski Streamer Twitch, Osobowość internetowa oraz muzyk.
Po raz pierwszy zasłynął w 2017 roku dzięki współpracy z komediowym kanałem YouTube SootHouse. Gold jest również częścią brytyjskiego zespołu indie rockowego Lovejoy.
Kariera YouTube.
Soot stał się dobrze znany jako redaktor kanału grupy YouTube SootHouse, który został założony przez Soota i niektórych jego przyjaciół. Kanał składał się głównie z filmów z reakcjami, a jego członkowie dyskutowali m.in. o memach i life hackach.
Swój główny kanał, Wilbur Soot, założył 29 marca 2019 roku. Kanał zawiera treści związane z grami wideo, najczęściej z "Minecraft". Gold również aktywnie transmituje na żywo na Twitchu, gdzie zgromadził ponad 4,6 miliona obserwujących w lipcu 2022 roku, co czyni go 39. najczęściej obserwowanym kanałem na platformie.
W 2020 roku Gold dołączył do ukierunkowanego na odgrywanie ról serwera "Minecraft Dream SMP", prowadzonego przez tytułowego YouTubera Dream. Tam Gold założył fikcyjny naród L’Manberg i ostatecznie stał się głównym autorem historii prezentowanych na serwerze. Gold rywalizował również w wielu turniejach "Minecraft", w tym MC Championships i Minecraft Monday. W styczniu 2021 Gold był jednym z ośmiu uczestników turnieju szachowego BlockChamps, którego gospodarzem była WFM Alexandra Botez i jej siostra Andrea. Gold został wyeliminowany w pierwszej rundzie turnieju, kiedy przegrał z innym YouTuberem i streamerem GeorgeNotFound.
Kariera muzyczna.
Gold wydał swój pierwszy singiel "„The ‘Nice Guy’ Ballad”" w styczniu 2018 r. Gold po raz pierwszy znalazł się na listach z jego szóstym singlem "„Your New Boyfriend”", wydanym w grudniu 2020 r., który osiągnął szczyt na brytyjskiej liście singli 65. Piosenka pojawiła się również na UK Indie Chart i Irish Singles Chart, gdzie uplasowała się odpowiednio na miejscach 10 i 100. Złoto pojawiło się również na kilku listach artystów, w tym "Billboard" 's Emerging Artists Chart i "Rolling Stone" 's Top Breakthrough Chart.
Gold założył indie rockowy zespół Lovejoy w 2021 roku. Gold jest wokalistą, autorem tekstów i gitarzystą rytmicznym, Joe Goldsmith gitarzystą prowadzącym i autorem piosenek, Mark Boardman perkusistą, a Ash Kabosu basistą. 9 maja 2021 roku zespół wydał swoją pierwszą EP-kę, "Are You Alright?" 20 maja 2021 roku zadebiutowali na "liście Billboard" 's Emerging Artists pod numerem 10. Ich druga EPka, "Pebble Brain", została wydana 14 października 2021 roku osiągając numer 12 na brytyjskiej liście albumów. Lovejoy wydał singiel „Knee Deep at ATP” (cover utworu Los Campesinos z 2008 roku!piosenki) pod koniec 2021 roku wraz z animowanym teledyskiem.
W 2022 Lovejoy pojawił się na "Here You Go, You Do It", albumie kompilacyjnym Crywank, wykonując piosenkę z 2013 roku „Privately Owned Spiral Galaxy”.
13 maja 2022 roku zespół po raz pierwszy wystąpił na żywo w browarze UnBarred w Brighton w ramach imprezy Joy Concerts RSVP pod nazwą "Lampwith Sock".
Życie prywatne.
Gold jest chory na astmę i hipochondrię. Kształcił się na Ravensbourne University London w latach 2017–2020, uzyskując tytuł licencjata w zakresie montażu i postprodukcji.

</doc>
<doc id="5318973" url="https://pl.wikipedia.org/wiki?curid=5318973" title="Ermonela Valikaj">
Ermonela Valikaj

Ermonela Valikaj (ur. 9 listopada 1976 w Beracie jako Ermonela Felaj) - albańska prokurator, wiceprzewodnicząca Zgromadzenia Albanii.
Życiorys.
W 1999 roku ukończyła studia prawnicze na Uniwersytecie Tirańskim, a w 2001 roku uzyskała kwalifikacje prokuratorskie. Do 2009 roku pracowała jako prokurator w Prokuraturach Okręgowych Fierze i Beracie.
Od 2009 roku należy do Socjalistycznej Partii Albanii; z jej ramienia była posłanką do Zgromadzenia Albanii w latach 2009-2021. Od 2021 roku jest wiceprzewodniczącą Zgromadzenia Albanii.
Życie prywatne.
Jest córką Efti i Koço.
Ermonela Valikaj w związku małżeńskim z Bledarem Valikajem, z którym ma córkę Herę (ur. 2009). Deklaruje biegłą znajomość języka francuskiego, włoskiego i angielskiego.

</doc>
<doc id="5318974" url="https://pl.wikipedia.org/wiki?curid=5318974" title="Ermonela Felaj">
Ermonela Felaj



</doc>
<doc id="5318976" url="https://pl.wikipedia.org/wiki?curid=5318976" title="Borówka (Głowno)">
Borówka (Głowno)

Borówka – dawna wieś, od 1934 południowa część miasta Głowna obejmująca swym zasięgiem tereny w okolicy ulic Leśnej i Andrzeja Strugi.
Historia.
Dawniej samodzielna miejscowość (kolonia). Od 1867 w gminie Bratoszewice. W okresie międzywojennym należało do powiatu brzezińskiego w woj. łódzkim. W 1921 roku liczba mieszkańców wynosiła 18. 16 września 1933 utworzono gromadę "Borówka" w granicach gminy Bratoszewice, składającą się z samej kolonii Borówka. 
10 lipca 1934 Borówkę włączono do Głowna.

</doc>
<doc id="5318977" url="https://pl.wikipedia.org/wiki?curid=5318977" title="Judith Korir">
Judith Korir

Judith Jeptum Korir (ur. 12 grudnia 1995) – kenijska lekkoatletka specjalizująca się w biegach długodystansowych.
W 2022 triumfowała w maratonie w Paryżu. Kilka miesięcy później została w Eugene wicemistrzynią świata na tym dystansie.

</doc>
<doc id="5318979" url="https://pl.wikipedia.org/wiki?curid=5318979" title="Judith Jeptum Korir">
Judith Jeptum Korir



</doc>
<doc id="5318980" url="https://pl.wikipedia.org/wiki?curid=5318980" title="Paleniec">
Paleniec

Paleniec – dawna wieś, od 1934 południowo-wschonia część miasta Głowna obejmująca swym zasięgiem tereny wzdłuż ulicy Targowej w kierunku na Rudniczek.
Historia.
Dawniej samodzielna miejscowość (kolonia). Od 1867 w gminie Bratoszewice. W okresie międzywojennym należało do powiatu brzezińskiego w woj. łódzkim. W 1921 roku liczba mieszkańców wynosiła 201. 16 września 1933 utworzono gromadę "Paleniec" w granicach gminy Bratoszewice, składającą się z wsi Paleniec i kolonii Kadzielin Podchowny. 
10 lipca 1934 Paleniec włączono do Głowna.

</doc>
<doc id="5318981" url="https://pl.wikipedia.org/wiki?curid=5318981" title="Huta Józefów (Głowno)">
Huta Józefów (Głowno)

Huta Józefów – dawna osada fabryczna, od 1934 południowa część miasta Głowna obejmująca swym zasięgiem osiedle wokół ulicy Huta Józefów, w kierunku na Osiny.
Historia.
Dawniej samodzielna miejscowość (osada fabryczna). Od 1867 w gminie Dmosin. W okresie międzywojennym należała do powiatu brzezińskiego w woj. łódzkim. W 1921 roku liczba mieszkańców wynosiła 419. 16 września 1933 utworzono gromadę "Osiny" w granicach gminy Dmosin, składającą się ze wsi Huta Józefów oraz wsi, kolonii i folwarku Osiny. 
10 lipca 1934 osadę fabryczną Huta Józefów wraz ze stawami o obszarze 42,3200 ha włączono do Głowna.

</doc>
<doc id="5318982" url="https://pl.wikipedia.org/wiki?curid=5318982" title="Zabójstwo Elżbiety Bawarskiej">
Zabójstwo Elżbiety Bawarskiej

Zabójstwo Elżbiety Bawarskiej, cesarzowej Austrii, królowej Węgier, miało miejsce 10 września 1898 roku w Genewie w Szwajcarii. Sprawcą był włoski anarchista, Luigi Lucheni. Jak później wyjaśniał – zamach na monarchinię miał na celu zastraszenie arystokracji oraz wyrażenie niechęci do niej. Użył zaostrzonego pilnika, ponieważ nie miał pieniędzy na sztylet. Po ataku Elżbieta – wraz z damą dworu – skierowała się na przystań, gdzie wsiadła na statek. Dopiero tam – po tym, gdy zemdlała – zdano sobie sprawę z powagi sytuacji. Statek zawrócił do portu, skąd przeniesiono nieprzytomną już cesarzową do jej hotelu, gdzie stwierdzono zgon.
Tło.
W okresie od lat 70. XIX wieku w ruchu anarchistycznym funkcjonowała taktyka działania nazywana „propagandą czynu”. Anarchiści dokonywali zamachów na znane osobistości ówczesnego świata – za przykład może posłużyć zabójstwo prezydenta Francji Sadiego Carnot w 1894 roku czy premiera Hiszpanii Antonia Cánovas del Castillo w 1897 roku.
Znajdujący się w 1898 roku w Genewie włoski anarchista, Luigi Lucheni, planował dokonać zabójstwa Filipa Orleańskiego, orleańskiego pretendenta do francuskiego tronu. Książę Orleanu zdążył jednak wcześniej wyjechać z Genewy do Valais. Lucheni jednak był zdeterminowany, aby dokonać zabójstwa jakiegoś monarchy. Zwrócił więc swoją uwagę na interesującą dla niego informację, którą podała jedna z gazet – do Genewy incognito przybyła cesarzowa Austrii, która ukrywała się pod pseudonimem „hrabiny Hohenembs”.
Elżbieta Bawarska była świadoma niebezpieczeństwa, jakie może jej grozić. Szwajcaria, którą cesarzowa określała jako „przystań wolności”, była w tamtym okresie schronieniem dla różnych spiskowców. Monarchini, boleśnie doświadczona przez życie, nie obawiała się jednak zamachu na jej życie – przez swoje ostatnie lata bardzo często o myślała o śmierci, miała nawet według swojej najmłodszej córki chcieć popełnić samobójstwo. Po tragicznej śmierci jedynego syna, arcyksięcia Rudolfa, cesarzowa miała nawet wyrazić życzenie: „chciałabym umrzeć od maleńkiej ranki w sercu, przez którą moja dusza mogłaby ulecieć. I chciałabym, by stało się to daleko od tych, których kocham”.
Zamach.
W sobotę, 10 września 1898 roku, Elżbieta wraz ze swoją damą dworu, Irmą Sztáray, opuściła hotel położony nad brzegiem Jeziora Genewskiego i udała się do portu, aby wejść na pokład parowca "MS Genève", który miał zabrać ją do Montreux. Pod hotelem czekał na kobietę Luigi Lucheni, który poszedł za cesarzową i jej damą dworu, po czym wbił monarchini pilnik w serce. Po ataku Elżbieta upadła na ziemię. Gdy wstała, wyraziła przypuszczenie, że atakujący chciał ukraść jej zegarek. Następnie, wraz z damą dworu, skierowała się w stronę pokładu parowca. Przeszły ok. 90 metrów, po czym wsiadły na pokład. W tamtym momencie cesarzowa zemdlała. Kilku mężczyzn zaniosło Elżbietę na górny pokład i położyli ją na ławce. Wtedy to dama dworu rozpięła suknię, aby cesarzowa mogła swobodniej oddychać. Po tym gdy Elżbieta oprzytomniała, Sztáray zapytała ją, czy bardzo cierpi. Cesarzowa miała rzucić tylko krótkie „nie”, po czym ponownie zemdleć. Wówczas dama dworu zauważyła na piersi Elżbiety brązową plamę. Postanowiła poinformować wówczas kapitana statku o prawdziwej tożsamości nieprzytomnej kobiety. Statek powrócił do Genewy, a z portu do hotelu cesarzową przeniosło sześciu marynarzy na prowizorycznych noszach. Następnie do hotelu przyszli dwaj lekarze w towarzystwie księdza, który miał udzielić ostatniego namaszczenia, jednakże było już na to za późno – Elżbieta już nie żyła.
Reakcje na zamach.
Wiedeń.
Gdy wiadomość dotarła do Wiednia, ministrowie spotkali się w Radzie. Agenor Maria Gołuchowski, ówczesny minister spraw zagranicznych Austro-Węgier, natychmiast udał się do Schönbrunn, gdzie przebywał cesarz Franciszek Józef. Monarcha dowiedział się o śmierci żony o godz. 16.30 tego samego dnia od swojego adiutanta, Eduarda von Paar, do którego miał powiedzieć: „Nie ma pan pojęcia, jak bardzo kochałem tę kobietę”. Biorąc pod uwagę stan psychiczny swojej żony cesarz początkowo podejrzewał, że popełniła samobójstwo. Dopiero po otrzymaniu drugiej depeszy utwierdził się w przekonaniu, że było to zabójstwo. Franciszek Józef udał się następnie z ministrem spraw zagranicznych do Wiednia. Informacja o śmierci Elżbiety wzbudziła w ludności współczucie i litość dla cesarza. Minister handlu zezwolił na wydawanie gazet wiedeńskich w celu relacjonowania kolejnych informacji o zabójstwie cesarzowej.
Budapeszt.
Zawiadamiając Węgrów o śmierci Elżbiety, gazety węgierskie wyrażały podziw dla cesarzowej. Podkreślano jej ogromne zaangażowanie w sprawę węgierską oraz jej uczucia do Węgier. Apelowano również o wzniesienie pomnika ku czci cesarzowej. Węgierski korespondent, komentując wydarzenia, które miały wówczas miejsce, napisał: „Sztylet, który przebił serce cesarzowej-królowej Elżbiety, zranił także serce narodu madziarskiego. W okresie ucisku austriackiego, w latach 1857–1866, Węgrzy nie mieli na dworze wiedeńskim innego wsparcia niż cesarzowa Austrii”. Informowany o ogromnej żałobie, jaka dotknęła Węgrów, Franciszek Józef miał powiedzieć: „Tak, mogą płakać. Nie wiedzą, jakiego przyjaciela stracili w swojej królowej”.
Ateny.
Grecy znali Elżbietę dzięki jej zamiłowaniu do ich państwa oraz częstym pobytom w swoim Achilleionie. Dlatego też ludność mieszkająca w Grecji wyrażała „nieopisane uczucie grozy”. Dziennikarze natomiast przypominali zasługi cesarzowej oraz jej płynną znajomość języka greckiego. Na pogrzeb cesarzowej został wysłany następca greckiego tronu, Konstantyn.
Konsekwencje zabójstwa.
Morderca cesarzowej, Luigi Lucheni, został zatrzymany. Podczas pierwszego przesłuchania z dumą przyznał się do zbrodni. Miał również stwierdzić, że nie żywił osobistej urazy do cesarzowej i „chciał zabić jakiegoś monarchę, obojętnie którego”. Nie okazał przy tym żadnej skruchy za swój czyn, mówiąc: „Znowu popełniłbym tę zbrodnię!”. Mężczyzna wyznał również, że zamach na Elżbietę miał na celu zastraszenie arystokracji oraz wyrażenie niechęci do niej. Kiedy wiadomość o śmierci cesarzowej została ogłoszona około 14:50, zawołał triumfalnie: „Niech żyje anarchia! Niech żyją anarchiści!”. Lucheni, który sam chciał zostać ukarany za swój czyn karą śmierci, otrzymał wyrok dożywotniego pozbawienia wolności. Podczas odsiadywania wyroku mężczyzna pisał w więzieniu pamiętniki. Gdy strażnicy odebrali mu je, anarchista popadł w depresję, w wyniku której powiesił się.
Jean des Cars, jeden z biografów Elżbiety Bawarskiej, stwierdził: „Lucheni zabił osobowość, ale zrodził mit. Śmierć uczyniła Elżbietę jeszcze większą. Do tej wzorowej telenoweli dołączył ostatni odcinek”.

</doc>
<doc id="5318983" url="https://pl.wikipedia.org/wiki?curid=5318983" title="Verbandsgemeinde Heidesheim am Rhein">
Verbandsgemeinde Heidesheim am Rhein



</doc>
<doc id="5318984" url="https://pl.wikipedia.org/wiki?curid=5318984" title="Pułk Biełgorodzki">
Pułk Biełgorodzki



</doc>
<doc id="5318985" url="https://pl.wikipedia.org/wiki?curid=5318985" title="Landkreis Mainz-Bingen">
Landkreis Mainz-Bingen



</doc>
<doc id="5318987" url="https://pl.wikipedia.org/wiki?curid=5318987" title="Osiny (Głowno)">
Osiny (Głowno)

Osiny – od 1934 południowa część miasta Głowna obejmująca swym zasięgiem tereny wokół ulicy Sikorskiego; do 1954 roku północno-zachodnia część wsi Osiny w powiecie brzezińskim, z którą graniczy poprzez ulicę Fabryczną.
Historia.
Osiny od 1867 roku należały do gminy Dmosin. W okresie międzywojennym przynależały do powiatu brzezińskiego w woj. łódzkim. W 1921 roku liczba mieszkańców wsi Osiny wynosiła 83, kolonii Osiny – 297 a folwarku Osiny – 32. 16 września 1933 utworzono gromadę "Osiny" w granicach gminy Dmosin, składającą się ze wsi Huta Józefów oraz wsi, kolonii i folwarku Osiny. 10 lipca 1934 część folwarku Osiny (Swobodę) włączono do Głowna.
Podczas II wojny światowej w Generalnym Gubernatorstwie, w powiecie Lowitsch w dystrykcie warszawskim. W 1943 Osiny liczyły 970 mieszkańców.
Po wojnie Osiny powróciły do powiatu brzezińskigo w województwie łódzkim, gdzie stanowiło jedną z 15 gromad gminy Dmosin.
W związku z reorganizacją administracji wiejskiej jesienią 1954, bloki kolonii mieszkaniowej Osiny włączono do Głowna.

</doc>
<doc id="5318989" url="https://pl.wikipedia.org/wiki?curid=5318989" title="Regierungsbezirk Schwaben">
Regierungsbezirk Schwaben



</doc>
<doc id="5318992" url="https://pl.wikipedia.org/wiki?curid=5318992" title="Landkreis Dillingen an der Donau">
Landkreis Dillingen an der Donau



</doc>
<doc id="5318993" url="https://pl.wikipedia.org/wiki?curid=5318993" title="Verwaltungsgemeinschaft Höchstädt an der Donau">
Verwaltungsgemeinschaft Höchstädt an der Donau



</doc>
<doc id="5318997" url="https://pl.wikipedia.org/wiki?curid=5318997" title="Swoboda (Głowno)">
Swoboda (Głowno)

Swoboda – od 1925 część miasta Głowna obejmująca swym zasięgiem tereny wokół ulicy Swoboda w centralnej części miasta.
Historia.
Przedmieście Swoboda.
Swoboda to dawne przedmieście Głowna, od 1870 roku należące do gminy Bratoszewice (powiat brzeziński, gubernia piotrkowska) w związku z utratą praw miejskich przez Głowno. Podczas I wojny światowej władze zaborcze przywróciły Głownu utracony w 1870 roku samorząd miejski, lecz po przejściu pod zwierzchnictwo polskie miejscowość nie została zaliczona do miast. Utworzona w ten sposób gmina Głowno stanowiła odtąd jednostkę o nieuregulowanym statusie, choć zaliczana była do gmin wiejskich. 14 stycznia 1925 na miasto Głowno i przedmieście Swoboda rozciągnięto dekretu z dnia 4 lutego 1919 r. o samorządzie miejskim, zaliczając w ten sposób Głowno do rzędu miast, a przez co Swoboda stała się integralną częścią Głowna.
Parcele Swoboda.
Swoboda to także nazwa parceli gruntów folwarku Osiny, od 1867 roku należące do gminy Dmosin. W okresie międzywojennym obszar ten przynależał do powiatu brzezińskiego w woj. łódzkim. W 1921 roku liczba mieszkańców folwarku Osiny wynosiła 32. 16 września 1933 utworzono gromadę "Osiny" w granicach gminy Dmosin, składającą się ze wsi Huta Józefów oraz wsi, kolonii i folwarku Osiny. 10 lipca 1934 parcele o nazwie Swoboda (na północ od współczesnej ulicy Sosnowej) włączono do Głowna.

</doc>
<doc id="5318999" url="https://pl.wikipedia.org/wiki?curid=5318999" title="Regierungsbezirk Potsdam">
Regierungsbezirk Potsdam



</doc>
<doc id="5319000" url="https://pl.wikipedia.org/wiki?curid=5319000" title="Regierungsbezirk Stralsund">
Regierungsbezirk Stralsund



</doc>
<doc id="5319002" url="https://pl.wikipedia.org/wiki?curid=5319002" title="Moczydła (Głowno)">
Moczydła (Głowno)

Moczydła – dawna osada, od 1934 zachodnia część miasta Głowna obejmująca swym zasięgiem tereny w okolicy ulicy Moczydła.
Historia.
Dawniej samodzielna miejscowość. Od 1867 w gminie Bratoszewice. W okresie międzywojennym należało do powiatu brzezińskiego w woj. łódzkim. W 1921 roku liczba mieszkańców wynosiła 6. 16 września 1933 utworzono gromadę "Zabrzeźnia" w granicach gminy Bratoszewice, składającą się z kolonii Zabrzeźnia (A), osady Moczydła, osady Stara Piła, osady Bukowiec, majątku Zabrzeźnia i wsi Warchołów Stary. 
10 lipca 1934 włączone do Głowna.

</doc>
<doc id="5319004" url="https://pl.wikipedia.org/wiki?curid=5319004" title="Landkreis Sigmaringen">
Landkreis Sigmaringen



</doc>
<doc id="5319005" url="https://pl.wikipedia.org/wiki?curid=5319005" title="Regierungsbezirk Tübingen">
Regierungsbezirk Tübingen



</doc>
<doc id="5319006" url="https://pl.wikipedia.org/wiki?curid=5319006" title="Regierungsbezirk Freiburg">
Regierungsbezirk Freiburg



</doc>
<doc id="5319009" url="https://pl.wikipedia.org/wiki?curid=5319009" title="Gundelfingen (Landkreis Breisgau-Hochschwarzwald)">
Gundelfingen (Landkreis Breisgau-Hochschwarzwald)



</doc>
<doc id="5319010" url="https://pl.wikipedia.org/wiki?curid=5319010" title="Vereinbarte Verwaltungsgemeinschaft Gundelfingen">
Vereinbarte Verwaltungsgemeinschaft Gundelfingen



</doc>
<doc id="5319011" url="https://pl.wikipedia.org/wiki?curid=5319011" title="Regierungsbezirk Stuttgart">
Regierungsbezirk Stuttgart



</doc>
<doc id="5319012" url="https://pl.wikipedia.org/wiki?curid=5319012" title="Regierungsbezirk Karlsruhe">
Regierungsbezirk Karlsruhe



</doc>
<doc id="5319015" url="https://pl.wikipedia.org/wiki?curid=5319015" title="Cichorajka">
Cichorajka



</doc>
<doc id="5319016" url="https://pl.wikipedia.org/wiki?curid=5319016" title="Gemeindeverwaltungsverband Eriskirch-Kressbronn am Bodensee-Langenargen">
Gemeindeverwaltungsverband Eriskirch-Kressbronn am Bodensee-Langenargen



</doc>
<doc id="5319017" url="https://pl.wikipedia.org/wiki?curid=5319017" title="Au (Landkreis Breisgau-Hochschwarzwald)">
Au (Landkreis Breisgau-Hochschwarzwald)



</doc>
<doc id="5319021" url="https://pl.wikipedia.org/wiki?curid=5319021" title="Landkreis Göppingen">
Landkreis Göppingen



</doc>
<doc id="5319022" url="https://pl.wikipedia.org/wiki?curid=5319022" title="Landkreis Esslingen">
Landkreis Esslingen



</doc>
<doc id="5319025" url="https://pl.wikipedia.org/wiki?curid=5319025" title="Hałowo (rejon szarkowszczyński)">
Hałowo (rejon szarkowszczyński)

Hałowo (; ) – wieś na Białorusi, w obwodzie witebskim, w rejonie szarkowszczyńskim, w sielsowiecie Stanisławowo.
Historia.
W czasach zaborów w gminie Ihumenowo, w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Szarkowszczyzna.
Według Powszechnego Spisu Ludności z 1921 roku zamieszkiwały tu 29 osób, wszystkie były wyznania rzymskokatolickiego i zadeklarowały białoruską przynależność narodową. Było tu 5 budynków mieszkalnych. W 1931 w 4 domach zamieszkiwały 23 osoby.
Wierni należeli do parafii rzymskokatolickiej i prawosławnej w Szarkowszczyźnie. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Szarkowszczyźnie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.
Do 2013 roku wieś w składzie sielsowietu Wołożyno.

</doc>
<doc id="5319027" url="https://pl.wikipedia.org/wiki?curid=5319027" title="Port lotniczy Rzym-Urbe">
Port lotniczy Rzym-Urbe

Port lotniczy Rzym-Urbe (, kod ICAO: LIRU) – lotnisko cywilne w Rzymie, położone w północnej części miasta między Via Salaria a rzeką Tyber.
Historia.
Działalność portu lotniczego została zainaugurowana w 1928 roku przez Benita Mussoliniego. Początkowo lotnisko nosiło nazwę „Lotnisko Littorio”, nazwa została wybrana osobiście przez Mussoliniego. Do wybuchu drugiej wojny światowej lotnisko było głównym portem lotniczym we Włoszech i służyło jako baza włoskich narodowych linii lotniczych Ala Littoria. Na terenie lotniska wybudowany został także tor wyścigów samochodowych "Autodromo del Littorio". W 1931 na lotnisku odbył się wyścig lotniczo-samochodowy: Vittorio Suster pilotujący Caproni Ca.100 pokonał Tazia Nuvolariego prowadzącego Alfa Romeo 8C 2300.
Pomimo ciężkich uszkodzeń w wyniku bombardowań w trakcie II wojny światowej, lotnisko zostało reaktywowane w pierwszych latach po wojnie. Mimo tego, po kilku latach większość ruchu pasażerskiego została przeniesiona na lotnisko Ciampino. Od tamtego czasu lotnisko służy jako miejsce działalności aeroklubów, lotów turystycznych oraz taksówek lotniczych. Obecnie port lotniczy jest bazą rzymskiego aeroklubu Aeroclub di Roma. 
18 września 1997 na lotnisku odbył się koncert U2, który obejrzało 70 tysięcy osób.
W 2010 roku, dzięki inwestycji ENAC (włoski urząd lotnictwa cywilnego) o wysokości 800 tysięcy euro, na terenie lotniska wybudowano terminal dla helikopterów.

</doc>
<doc id="5319030" url="https://pl.wikipedia.org/wiki?curid=5319030" title="Zabrzeźnia-Parcela">
Zabrzeźnia-Parcela

Zabrzeźnia-Parcela – dawny majątek, 1934–1969 i od 1994 północno-wschodnia część miasta Głowna, obejmująca swym zasięgiem tereny w okolicy ulicy Konarskiego.
Znajduje się tu zespół dworsko-parkowy "Zabrzeźnia".
Historia.
Obszar ten, zlokalizowany wokół dworku Zabrzeźnia z 1840 roku, stanowił majątek Wincentego Matuszewskiego herbu Topór. Nazwa majatku pochodzi od wsi Zabrzeźnia, położonej po drugiej, wschodniej, stronie rzeki Mrogi. Od 1867 w gminie Bratoszewice. W okresie międzywojennym miejscowość należała do powiatu brzezińskiego w woj. łódzkim. 16 września 1933 utworzono gromadę "Zabrzeźnia" w granicach gminy Bratoszewice, składającą się z kolonii Zabrzeźnia (A), osady Moczydła, osady Stara Piła, osady Bukowiec, majątku Zabrzeźnia i wsi Warchołów Stary. 
10 lipca 1934 rozparcelowaną część majątku Zabrzeźnia z folwarkiem (stąd nazwa "Zabrzeźnia-Parcela") o powierzchni 123 ha oraz należące do tego majątku łąki włączono do Głowna.
1 stycznia 1970, po 36 latach, obszar ten (115,09 ha) wyłączono z Głowna włączając go jako samodzielną miejscowość do gromady Głowno w powiecie łowickim w woj. łódzkim. W 1971 roku Zabrzeźnia-Parcela liczyła 126 mieszkańców.
Od 1 stycznia 1973 w nowo utworzonej gminie Głowno w powiecie łowickim, gdzie utworzyła sołectwo. W latach 1975–1994 miejscowość należała administracyjnie do województwa łódzkiego.
1 lipca 1994 Zabrzeźnię-Parcelę (115,10 ha) włączono po raz drugi do Głowna.

</doc>
<doc id="5319031" url="https://pl.wikipedia.org/wiki?curid=5319031" title="Gemeindeverwaltungsverband Rheinmünster-Lichtenau">
Gemeindeverwaltungsverband Rheinmünster-Lichtenau



</doc>
<doc id="5319032" url="https://pl.wikipedia.org/wiki?curid=5319032" title="Vereinbarte Verwaltungsgemeinschaft Rastatt">
Vereinbarte Verwaltungsgemeinschaft Rastatt



</doc>
<doc id="5319033" url="https://pl.wikipedia.org/wiki?curid=5319033" title="Vereinbarte Verwaltungsgemeinschaft Heidenheim an der Brenz">
Vereinbarte Verwaltungsgemeinschaft Heidenheim an der Brenz



</doc>
<doc id="5319034" url="https://pl.wikipedia.org/wiki?curid=5319034" title="Vereinbarte Verwaltungsgemeinschaft Lahr/Schwarzwald">
Vereinbarte Verwaltungsgemeinschaft Lahr/Schwarzwald



</doc>
<doc id="5319036" url="https://pl.wikipedia.org/wiki?curid=5319036" title="Gemeindeverwaltungsverband Eislingen-Ottenbach-Salach">
Gemeindeverwaltungsverband Eislingen-Ottenbach-Salach



</doc>
<doc id="5319039" url="https://pl.wikipedia.org/wiki?curid=5319039" title="Otwock (Głowno)">
Otwock (Głowno)

Otwock – południowo-wschodnia część miasta Głowna obejmująca swym zasięgiem tereny nad Brzuśnią wzdłuż ulicy Stanisława Wyspiańskiego.

</doc>
<doc id="5319040" url="https://pl.wikipedia.org/wiki?curid=5319040" title="Gemeindeverwaltungsverband Wendlingen am Neckar">
Gemeindeverwaltungsverband Wendlingen am Neckar



</doc>
<doc id="5319041" url="https://pl.wikipedia.org/wiki?curid=5319041" title="Vereinbarte Verwaltungsgemeinschaft Weilheim an der Teck">
Vereinbarte Verwaltungsgemeinschaft Weilheim an der Teck



</doc>
<doc id="5319042" url="https://pl.wikipedia.org/wiki?curid=5319042" title="Gemeindeverwaltungsverband Reichenbach an der Fils">
Gemeindeverwaltungsverband Reichenbach an der Fils



</doc>
<doc id="5319043" url="https://pl.wikipedia.org/wiki?curid=5319043" title="Vereinbarte Verwaltungsgemeinschaft Kirchheim unter Teck">
Vereinbarte Verwaltungsgemeinschaft Kirchheim unter Teck



</doc>
<doc id="5319045" url="https://pl.wikipedia.org/wiki?curid=5319045" title="Verbandsgemeinde Altenkirchen (Westerwald)">
Verbandsgemeinde Altenkirchen (Westerwald)



</doc>
<doc id="5319047" url="https://pl.wikipedia.org/wiki?curid=5319047" title="Verbandsgemeinde Betzdorf-Gebhardshain">
Verbandsgemeinde Betzdorf-Gebhardshain



</doc>
<doc id="5319048" url="https://pl.wikipedia.org/wiki?curid=5319048" title="Verbandsgemeinde Gebhardshain">
Verbandsgemeinde Gebhardshain



</doc>
<doc id="5319049" url="https://pl.wikipedia.org/wiki?curid=5319049" title="Zakopane (Głowno)">
Zakopane (Głowno)

Zakopane – północno-zachodnia część miasta Głowna, obejmująca swym zasięgiem tereny w widłach ulic Głównej i Zachodniej, poniżej ulicy Zakopiańskiej, w kierunku na Bronisławów.

</doc>
<doc id="5319050" url="https://pl.wikipedia.org/wiki?curid=5319050" title="Landkreis Ahrweiler">
Landkreis Ahrweiler



</doc>
<doc id="5319051" url="https://pl.wikipedia.org/wiki?curid=5319051" title="Landkreis Altenkirchen">
Landkreis Altenkirchen



</doc>
<doc id="5319052" url="https://pl.wikipedia.org/wiki?curid=5319052" title="Verbandsgemeinde Hamm (Sieg)">
Verbandsgemeinde Hamm (Sieg)



</doc>
<doc id="5319053" url="https://pl.wikipedia.org/wiki?curid=5319053" title="Verbandsgemeinde Herdorf-Daaden">
Verbandsgemeinde Herdorf-Daaden



</doc>
<doc id="5319055" url="https://pl.wikipedia.org/wiki?curid=5319055" title="Verbandsgemeinde Kirchen (Sieg)">
Verbandsgemeinde Kirchen (Sieg)



</doc>
<doc id="5319056" url="https://pl.wikipedia.org/wiki?curid=5319056" title="Alsdorf (Landkreis Altenkirchen)">
Alsdorf (Landkreis Altenkirchen)



</doc>
<doc id="5319057" url="https://pl.wikipedia.org/wiki?curid=5319057" title="Verbandsgemeinde Altenkirchen-Flammersfeld">
Verbandsgemeinde Altenkirchen-Flammersfeld



</doc>
<doc id="5319058" url="https://pl.wikipedia.org/wiki?curid=5319058" title="Vereinbarte Verwaltungsgemeinschaft Göppingen">
Vereinbarte Verwaltungsgemeinschaft Göppingen



</doc>
<doc id="5319059" url="https://pl.wikipedia.org/wiki?curid=5319059" title="Vereinbarte Verwaltungsgemeinschaft Geislingen an der Steige">
Vereinbarte Verwaltungsgemeinschaft Geislingen an der Steige



</doc>
<doc id="5319060" url="https://pl.wikipedia.org/wiki?curid=5319060" title="Gemeindeverwaltungsverband Raum Bad Boll">
Gemeindeverwaltungsverband Raum Bad Boll



</doc>
<doc id="5319061" url="https://pl.wikipedia.org/wiki?curid=5319061" title="Vereinbarte Verwaltungsgemeinschaft Ebersbach an der Fils">
Vereinbarte Verwaltungsgemeinschaft Ebersbach an der Fils



</doc>
<doc id="5319062" url="https://pl.wikipedia.org/wiki?curid=5319062" title="Verwaltungsgemeinschaft Gernrode/Harz">
Verwaltungsgemeinschaft Gernrode/Harz



</doc>
<doc id="5319063" url="https://pl.wikipedia.org/wiki?curid=5319063" title="Landkreis Vulkaneifel">
Landkreis Vulkaneifel



</doc>
<doc id="5319065" url="https://pl.wikipedia.org/wiki?curid=5319065" title="Landkreis Halberstadt">
Landkreis Halberstadt



</doc>
<doc id="5319066" url="https://pl.wikipedia.org/wiki?curid=5319066" title="Verbandsgemeinde Vorharz">
Verbandsgemeinde Vorharz



</doc>
<doc id="5319067" url="https://pl.wikipedia.org/wiki?curid=5319067" title="Landkreis Weißenfels">
Landkreis Weißenfels



</doc>
<doc id="5319069" url="https://pl.wikipedia.org/wiki?curid=5319069" title="Landkreis Köthen">
Landkreis Köthen



</doc>
<doc id="5319070" url="https://pl.wikipedia.org/wiki?curid=5319070" title="Landkreis Bitterfeld">
Landkreis Bitterfeld



</doc>
<doc id="5319071" url="https://pl.wikipedia.org/wiki?curid=5319071" title="Zjednoczenie Socjalistyczne Polskie">
Zjednoczenie Socjalistyczne Polskie

Zjednoczenie Socjalistyczne Polskie – organizacja proletariatu polskiego w Rosji, założona w marcu 1917 r. w Charkowie. Skupiała robotników SDKPiL, PPS-Lewicy, PPS-Frakcji Rewolucyjnej i bezpartyjnych, postulowała zasadnicze przemiany demokratyczne. 8 kwietnia 1917 w Charkowie odbył się I zjazd zjednoczeń socjalistycznych polskich w Rosji. Od sierpnia 1917 r. ze ZSP zaczęły występować organizacje SDKPiL i PPS-Lewicy, co doprowadziło do stopniowego rozpadania się ZSP. Zjednoczenia działały do września 1917 r. Organ prasowy: „Jedność robotnicza”.

</doc>
<doc id="5319072" url="https://pl.wikipedia.org/wiki?curid=5319072" title="Ofiary biesiadne">
Ofiary biesiadne

Ofiary biesiadne (hebr. "זֶבַח שְׁלָמִים") – jeden z rodzajów ofiar jakie występują w Biblii – w trzecim oraz siódmym rozdziale Księgi Kapłańskiej. Jest to jeden z typów ofiary ze zwierząt lub ofiary pokarmowej. Oznacza ona zgodę i przyjaźń między ludźmi a Bogiem.
Etymologia.
W hebrajskim rytuał ten występuje pod nazwą "korban szelamim" lub "zevah szelamim". Według tłumaczenia zaczerpniętego z Wulgaty ofiarę biesiadną nazwano "pacifica" i stąd przykładowo w języku angielskim nazywa się ją "peace offering". Wedle tłumaczenia Jakuba Wujka z XVI wieku na język polski określa się ją mianem „ofiary zapokojnej", a innym z określeń jest ofiara pojednania.
Opis rytuału.
Można ją było złożyć z cielców, owiec lub kóz. Zwierzęta zabijano przed Namiotem Spotkania, a synowie Aarona kropili krwią ołtarz, zaś tłuszcz okrywający wnętrzności oraz nerki zwierzęcia były spalane. W Księdze Kapłańskiej widnieje surowy nakaz by tłuszczu ani krwi nie jedli ludzie, lecz by był poświęcony jedynie Bogu. Ofiara biesiadna mogła być składana nie tylko ze zwierząt, ale także przaśnych podpłomyków oraz placków rozczynionych oliwą, jeżeli była składana w formie ofiary dziękczynnej. Mięso ofiary dziękczynno-biesiadnej musiało zostać zjedzone tego samego dnia i nie można było zostawiać nic do rana. Jeżeli jakaś część została na trzeci dzień, wówczas miała ona nie być uznana przez Boga, a spożywający ją stawał się nieczysty i winny. Istotną sprawą u Żydów była kwestia czystości, dlatego przedawniona mięsna ofiara biesiadna musiała być spalona w ogniu. Karą wykluczenia mieli zostać dotknięci ci, którzy jedli mięso jako nieczyści na przykład z powodu zetknięcia się z nieczystością innego człowieka, zwierzęcia albo robactwa.

</doc>
<doc id="5319080" url="https://pl.wikipedia.org/wiki?curid=5319080" title="Mistrzostwa Świata w Narciarstwie Alpejskim 1974 – slalom gigant mężczyzn">
Mistrzostwa Świata w Narciarstwie Alpejskim 1974 – slalom gigant mężczyzn

Slalom gigant mężczyzn na 23. Mistrzostwach Świata w Narciarstwie Alpejskim został rozegrany w dniach 4 - 5 lutego 1974 roku, na trasie Corvatsch. Tytuł sprzed dwóch lat obronił Włoch Gustav Thöni. Drugie miejsce zajął Austriak Hansi Hinterseer, a brązowy medal zdobył kolejny reprezentant Włoch - Piero Gros.
W zawodach wystartowało 117 zawodników, z których 68 ukończyło rywalizację.
Wyniki.
"Lista niepełna."

</doc>
<doc id="5319083" url="https://pl.wikipedia.org/wiki?curid=5319083" title="Segunda Federación">
Segunda Federación

Segunda Federación (dawniej Segunda División RFEF) – czwarty poziom ligowy hiszpańskich rozgrywek piłkarskich od sezonu 2021/2022, dzielący się na cztery grupy.

</doc>
<doc id="5319085" url="https://pl.wikipedia.org/wiki?curid=5319085" title="Tercera Federación">
Tercera Federación

Tercera Federación – piąty poziom ligowy hiszpańskich rozgrywek piłkarskich od sezonu 2021/2022, dzielący się na cztery grupy.
W sezonie 2021/2022 nazywała się Tercera División RFEF, w sezonie 2022/2023 zmieniła swoją nazwę na Tercera Federación.

</doc>
<doc id="5319086" url="https://pl.wikipedia.org/wiki?curid=5319086" title="Ropka (stacja kolejowa)">
Ropka (stacja kolejowa)

Ropka – stacja kolejowa w miejscowości Külitse, w prowincji Tartu, w Estonii. Położona jest na linii Tartu - Valga.

</doc>
<doc id="5319088" url="https://pl.wikipedia.org/wiki?curid=5319088" title="Vereinbarte Verwaltungsgemeinschaft Bonndorf im Schwarzwald">
Vereinbarte Verwaltungsgemeinschaft Bonndorf im Schwarzwald



</doc>
<doc id="5319089" url="https://pl.wikipedia.org/wiki?curid=5319089" title="Kościół św. Mateusza Apostoła w Ostrowitem">
Kościół św. Mateusza Apostoła w Ostrowitem

Kościół świętego Mateusza Apostoła w Ostrowitem – rzymskokatolicki kościół parafialny należący do parafii pod tym samym wezwaniem (dekanat lipnowski diecezji włocławskiej).
Jest to świątynia wzniesiona w 2 połowie XVIII wieku. Rozbudowana została w 1813 roku. Remontowana była kilkakrotnie: w 1907, w latach 30 XX wieku, 1967, 1977, 1985. Polichromia została wykonana w 1957 roku przez Jerzego Teodorowicza. W 2013 roku został przeprowadzony generalny remont, polegający na wymianie pokrycia dachu z blachy na gont.
Budowla jest drewniana, Wybudowana została w konstrukcji zrębowej. Świątynia jest Orientowana. Jej prezbiterium jest mniejsze w stosunku do nawy, zamknięte jest trójbocznie, z boku jest umieszczona zakrystia. Od frontu znajduje się kruchta z nadbudowaną wieżą. Wieżę zwieńcza kulisty blaszany dach hełmowy. Wejście główne jest osłonięte daszkiem podpartym dwoma słupami. Świątynię nakrywa dach dwukalenicowy, pokryty gontem. Wnętrze kościoła jest obite boazerią. Wnętrze budowli nakrywa strop płaski z fasetą. Chór muzyczny jest umieszczony nad kruchtą i charakteryzuje się parapetem o prostej linii i balustradą tralkową. Podłoga została wykonana z drewna. Belka tęczowa jest ozdobiona krucyfiksem. Wyposażenie oryginalne nie zachowało się do dnia dzisiejszego. Ołtarz główny w stylu neogotyckim i dwa ołtarze boczne pochodzą z połowy XIX wieku. Stacje Drogi Krzyżowej wyrzeźbione zostały na przełomie lat 80 i 90 ubiegłego wieku.

</doc>
<doc id="5319090" url="https://pl.wikipedia.org/wiki?curid=5319090" title="Gemeindefreies Gebiet Michelbuch">
Gemeindefreies Gebiet Michelbuch



</doc>
<doc id="5319091" url="https://pl.wikipedia.org/wiki?curid=5319091" title="Gemeindefreies Gebiet Eck">
Gemeindefreies Gebiet Eck



</doc>
<doc id="5319092" url="https://pl.wikipedia.org/wiki?curid=5319092" title="Aardla (przystanek kolejowy)">
Aardla (przystanek kolejowy)

Aardla – przystanek kolejowy w miejscowości Tartu, w prowincji Tartu, w Estonii. Położony jest na linii Tartu - Valga.

</doc>
<doc id="5319093" url="https://pl.wikipedia.org/wiki?curid=5319093" title="Gemeindefreies Gebiet Ebersberger Forst">
Gemeindefreies Gebiet Ebersberger Forst



</doc>
<doc id="5319094" url="https://pl.wikipedia.org/wiki?curid=5319094" title="Gemeindefreies Gebiet Birnbaum">
Gemeindefreies Gebiet Birnbaum



</doc>
<doc id="5319095" url="https://pl.wikipedia.org/wiki?curid=5319095" title="Gemeindefreies Gebiet Rheinau">
Gemeindefreies Gebiet Rheinau



</doc>
<doc id="5319096" url="https://pl.wikipedia.org/wiki?curid=5319096" title="Rally RACE de España 1974">
Rally RACE de España 1974

Rajd RACE de España 1974 (22. RACE Rallye de España) – 22 edycja rajdu samochodowego RACE Rallye de España rozgrywanego w Hiszpnii. Rozgrywany był od 25 do 27 października 1974 roku. Była to dwudziesta czwarta runda Rajdowych Mistrzostw Europy w roku 1974 oraz dwunasta runda Rajdowych Mistrzostw Hiszpanii.

</doc>
<doc id="5319097" url="https://pl.wikipedia.org/wiki?curid=5319097" title="Rajd España 1974">
Rajd España 1974



</doc>
<doc id="5319099" url="https://pl.wikipedia.org/wiki?curid=5319099" title="Rajd de España 1974">
Rajd de España 1974



</doc>
<doc id="5319100" url="https://pl.wikipedia.org/wiki?curid=5319100" title="Jan Spilka">
Jan Spilka

Jan Zdzisław Spilka (ur. 11 lipca 1885 w Stanisławowie, zm. 12 sierpnia 1942 w KL Auschwitz) – podpułkownik artylerii Wojska Polskiego, kawaler Orderu Virtuti Militari, inżynier, radca ministerialny.
Życiorys.
Urodził się 11 lipca 1885 w Stanisławowie, w rodzinie Hilarego i Zuzanny z Ramoszyńskich.
Na stopień porucznika rezerwy został mianowany ze starszeństwem z 1 stycznia 1908 w korpusie oficerów artylerii polowej i górskiej. Został przydzielony w rezerwie do 3. Dywizjonu Ciężkich Haubic w Przemyślu. W 1912 został przeniesiony w rezerwie do 11. Dywizjonu Ciężkich Haubic we Lwowie. W szeregach tego oddziału wziął udział w mobilizacji sił zbrojnych Monarchii Austro-Węgierskiej, wprowadzonej w związku z wojną na Bałkanach (1912–1913), a następnie walczył na frontach I wojny światowej (później z tego dywizjonu powstał Pułk Artylerii Polowej Ciężkiej Nr 30). Na stopień nadporucznika rezerwy został awansowany ze starszeństwem z 1 listopada 1914, a na stopień kapitana rezerwy ze starszeństwem z 1 lutego 1918.
W czasie wojny z bolszewikami walczył w szeregach 6 pułku artylerii polowej. 15 lipca 1920 jako oficer tego pułku został zatwierdzony z dniem 1 kwietnia 1920 w stopniu majora, w artylerii, w grupie oficerów byłej armii austro-węgierskiej. 1 maja 1921 został przeniesiony do rezerwy. Miał przydział w rezerwie do 6 pułku artylerii polowej w Krakowie. 8 stycznia 1924 został zatwierdzony w stopniu podpułkownika ze starszeństwem z 1 czerwca 1919 i 23. lokatą w korpusie oficerów rezerwy artylerii. W 1934 jako oficer rezerwy pozostawał w ewidencji Powiatowej Komendy Uzupełnień Gdynia. Miał przydział do Oficerskiej Kadry Okręgowej Nr VIII, był wówczas w grupie oficerów „powyżej 40 roku życia”.
W 1924 w Nowym Sączu był geometrą cywilnym, upoważnionym rządowo do wykonywania zawodu mierniczego. Później był zatrudniony w Centrali Ministerstwa Robót Publicznych na stanowisku referendarza w VII stopniu służbowym. Na początku 1930 został mianowany radcą ministerialnym w VI st. sł., a wiosną 1932 przeniesiony do Urzędu Wojewódzkiego w Toruniu (Dyrekcja Robót Publicznych).
Mieszkał w Wejherowie przy ul. Gdańskiej 38. Piastował godność prezesa miejscowego Koła Związku Oficerów Rezerwy i szefa Delegatury Państwowej Rady Ochrony Przyrody w Wejherowie na powiat morski. 20 sierpnia 1934 został zatwierdzony na stanowisku członka Zarządu Oddziału Pomorskiego Związku Harcerstwa Polskiego.
W czasie okupacji niemieckiej mieszkał w Zakopanem. 2 kwietnia 1942 został zatrzymany. 27 maja 1942 przybył do obozu koncentracyjnego Auschwitz, gdzie zginął 12 sierpnia. Jego symboliczny grób znajduje się na nowym cmentarzu parafialnym w Wejherowie (sektor 8, rząd 1, Id grobu: 5853). W tym samym grobie zostały pochowane: żona Maria Spilka (1892–1981) i córka Maria Spilka (1919–1999). Jan Spilka miał również syna Zdzisława (ur. 27 kwietnia 1914).
Ordery i odznaczenia.
5 listopada 1935 Komitet Krzyża i Medalu Niepodległości odrzucił wniosek o nadanie mu tego odznaczenia „z powodu braku pracy niepodległościowej”.

</doc>
<doc id="5319101" url="https://pl.wikipedia.org/wiki?curid=5319101" title="Bogdanica">
Bogdanica



</doc>
<doc id="5319105" url="https://pl.wikipedia.org/wiki?curid=5319105" title="Język kwara’ae">
Język kwara’ae

Język kwara’ae, także fiu – język austronezyjski z grupy języków oceanicznych, używany przez mieszkańców wyspy Malaita w archipelagu Wysp Salomona. Według danych z 1999 r. posługuje się nim 32 tys. osób. Ma największą liczbę użytkowników spośród rdzennych języków tego obszaru geograficznego.
Opracowano słownik oraz opis gramatyki tego języka. Jest zapisywany alfabetem łacińskim.

</doc>
<doc id="5319106" url="https://pl.wikipedia.org/wiki?curid=5319106" title="Język fiu">
Język fiu



</doc>
<doc id="5319107" url="https://pl.wikipedia.org/wiki?curid=5319107" title="Dialekt staromarchijski">
Dialekt staromarchijski



</doc>
<doc id="5319108" url="https://pl.wikipedia.org/wiki?curid=5319108" title="Deforestacja w Sri Lance">
Deforestacja w Sri Lance

Wylesianie jest jednym z najpoważniejszych problemów środowiskowych w Sri Lance. Lesistość tego państwa, według stanu na 2017 r., wynosiła 29,7%. W latach dwudziestych wyspa Cejlon (stanowiąca ok. 99,5% powierzchni Sri Lanki) była zalesiona w 49 procentach, ale do 2005 roku wartość ta spadła do około 26 procent (29,46% w 2018 r.). W latach 1990-2010 Sri Lanka straciła 20,9% swojej pokrywy leśnej (ok. 490 000 ha), co dopowiada utracie średnio 24 500 ha lasów rocznie (1,04%). Jednakże analizując dłuższy okres, dzięki przepisom dotyczącym ochrony środowiska, począwszy od końca lat 90. XX wieku, wskaźniki wylesiania faktycznie spadły o 35%. Problem wylesiania na Sri Lance nie jest tak dotkliwy w południowych regionach górskich, jak w północnej i nizinnej południowej Sri Lance.
Rys historyczny deforestacji w Sri Lance.
Administracja holenderska oszacowała w 1794 r., że 80% całkowitej powierzchni gruntów (6,56 mln ha) było pokrytych lasem. W okresie panowania Holendrów duże ilości drewna niektórych gatunków (np. hebanu) były eksportowane do Holandii i innych krajów europejskich, co spowodowało, że gatunki te w Sri Lance niemal wyginęły. Zużycie drewna w samym kraju było w tym okresie bardzo niewielkie, natomiast duże ilości drewna pozyskiwano z gruntów prywatnych. Poza tym pod koniec XVII wieku Holendrzy wprowadzili na masową skalę uprawę drzew tekowych – w pobliżu wybrzeża założono wówczas wiele plantacji tego gatunku.

</doc>
<doc id="5319110" url="https://pl.wikipedia.org/wiki?curid=5319110" title="Język lenakel">
Język lenakel

Język lenakel, także: tanna, netvaar – język austronezyjski z grupy języków oceanicznych, używany przez mieszkańców wyspy Tanna, należącej do państwa Vanuatu. Według danych z 2001 r. posługuje się nim 12 tys. osób. Ma największą liczbę użytkowników spośród rdzennych języków tego obszaru geograficznego.
Tworzy złożoną sieć dialektów (istnieje do 10 odmian dialektalnych tego języka). Serwis Ethnologue wyróżnia następujące: loanatit, nerauya, itonga, ikyoo.
Opracowano słownik oraz opis jego gramatyki. Jest zapisywany alfabetem łacińskim.

</doc>
<doc id="5319111" url="https://pl.wikipedia.org/wiki?curid=5319111" title="Język netvaar">
Język netvaar



</doc>
<doc id="5319116" url="https://pl.wikipedia.org/wiki?curid=5319116" title="Język whitesands">
Język whitesands

Język whitesands (a. whitsands), także: tanna, napuanmen, nirak – język austronezyjski z grupy języków oceanicznych, używany na wschodnim wybrzeżu wyspy Tanna, należącej do państwa Vanuatu. Według danych z 2001 r. posługuje się nim 8 tys. osób.
Serwis Ethnologue wyróżnia dwa dialekty: weasisi, lometimeti. „Weasisi” (a. waesisi, wassisi) to nazwa jednej z wsi w tym regionie. Bywa także przytaczana jako nazwa samego języka.
Jest zapisywany alfabetem łacińskim.

</doc>
<doc id="5319117" url="https://pl.wikipedia.org/wiki?curid=5319117" title="Koidula (stacja kolejowa)">
Koidula (stacja kolejowa)

Koidula – stacja kolejowa w miejscowości Koidula, w prowincji Võru, w Estonii. Węzeł linii z Valgi, Tartu i Pskowa. Jest estońską stacją graniczną na granicy z Rosją.
Historia.
Stacją węzłową linii z Valgi, Tartu i Pskowa były Pieczory. Po rozpadzie Związku Sowieckiego i odzyskaniu w 1991 niepodległości przez Estonię, połączenie linii z estońskich miast Valga i Tartu w Pieczorach znalazło się w Rosji. Stacją graniczną była oddalona o 85 km od granicy stacja Tartu. Z tych powodów postanowiono wybudować nowy węzeł na terenie Estonii.
Stacja Koidula została otwarta 3 września 2011. Jest największym obiektem infrastrukturalnym w Estonii, zajmując 86 ha. Koszt jej budowy wyniósł 70 mln euro. Stację zaprojektowano, aby mogła obsłużyć 40 par pociągów dziennie. Planowano również uruchomienie przez Koidulę pasażerskich pociągów dalekobieżnych (Ryga - Petersburg i Tallinn - Moskwa). W związku z budową zmieniono również przebieg linii Tartu – Pieczory, tak aby w całości znajdowała się na terytorium Estonii.
W praktyce możliwości stacji nie zostały w pełni wykorzystane. Ruch pasażerski obsługują jedynie pociągi lokalne, nieprzekraczające granicy. Większe było wykorzystanie stacji w transgranicznym ruchu towarowym z Rosją i państwami azjatyckimi. Jednak na przełomie 2021 i 2022 przez stację przejeżdżało średnio jedynie pięć składów dziennie, a sytuacja ta uległa załamaniu po wprowadzeniu w 2022 sankcji na Rosję w związku z jej atakiem na Ukrainę.

</doc>
<doc id="5319118" url="https://pl.wikipedia.org/wiki?curid=5319118" title="Język napuanmen">
Język napuanmen



</doc>
<doc id="5319119" url="https://pl.wikipedia.org/wiki?curid=5319119" title="Język nirak">
Język nirak



</doc>
<doc id="5319120" url="https://pl.wikipedia.org/wiki?curid=5319120" title="Język weasisi">
Język weasisi



</doc>
<doc id="5319121" url="https://pl.wikipedia.org/wiki?curid=5319121" title="Język waesisi">
Język waesisi



</doc>
<doc id="5319123" url="https://pl.wikipedia.org/wiki?curid=5319123" title="Deforestacja na Sri Lance">
Deforestacja na Sri Lance



</doc>
<doc id="5319124" url="https://pl.wikipedia.org/wiki?curid=5319124" title="Język ambae zachodni">
Język ambae zachodni

Język ambae zachodni, także: ambae, opa – język austronezyjski z grupy języków oceanicznych, używany w zachodniej części wyspy Ambae (Aoba), należącej do państwa Vanuatu. Według danych z 2001 r. posługuje się nim 9 tys. osób.
Jest silnie zróżnicowany wewnętrznie. Serwis Ethnologue wyróżnia dwa dialekty: walaha, nduindui. Są to nazwy dystryktów, w których używany jest ten język. Nazwa „nduindui” (a. duindui, duidui) bywa przytaczana jako nazwa samego języka.
Jest zapisywany alfabetem łacińskim.

</doc>
<doc id="5319125" url="https://pl.wikipedia.org/wiki?curid=5319125" title="Język nduindui">
Język nduindui



</doc>
<doc id="5319126" url="https://pl.wikipedia.org/wiki?curid=5319126" title="Język duindui">
Język duindui



</doc>
<doc id="5319127" url="https://pl.wikipedia.org/wiki?curid=5319127" title="Język duidui">
Język duidui



</doc>
<doc id="5319128" url="https://pl.wikipedia.org/wiki?curid=5319128" title="Ambae">
Ambae



</doc>
<doc id="5319130" url="https://pl.wikipedia.org/wiki?curid=5319130" title="Język mota">
Język mota

Język mota – język austronezyjski z grupy języków oceanicznych, używany przez mieszkańców wyspy , należącej do państwa Vanuatu. Według danych z 2001 r. posługuje się nim 900 osób.
Dawniej był wykorzystywany jako lingua franca w działalności misjonarskiej. Przypuszcza się, że jest zagrożony wymarciem. Posługują się nim przede wszystkim dorośli członkowie społeczności.
Jest zapisywany alfabetem łacińskim.

</doc>
<doc id="5319131" url="https://pl.wikipedia.org/wiki?curid=5319131" title="Język ambae wschodni">
Język ambae wschodni

Język ambae wschodni, także ambae północno-wschodni – język austronezyjski z grupy języków oceanicznych, używany przez część mieszkańców wyspy Ambae (Aoba), należącej do państwa Vanuatu. Według danych z 2001 r. posługuje się nim 5 tys. osób.
Jest silnie zróżnicowany wewnętrznie. Istnieje 11 odmian dialektalnych: lolokaro, sagau, lolovoli,
longana, lolovinue, lolopuepue, abangga, lombaha, walurigi, nangire, vuinikalato. Nazwy te pochodzą od nazw dystryktów lub wsi.
Jest zapisywany alfabetem łacińskim.

</doc>
<doc id="5319132" url="https://pl.wikipedia.org/wiki?curid=5319132" title="Język ambae północno-wschodni">
Język ambae północno-wschodni



</doc>
<doc id="5319140" url="https://pl.wikipedia.org/wiki?curid=5319140" title="Język efate północny">
Język efate północny

Język efate północny, także: nakanamanga, nguna – język austronezyjski z grupy języków oceanicznych, używany w północnej części wyspy Efate oraz na kilku innych wyspach (m.in. , i Epi), należących do państwa Vanuatu. Według danych z 2001 r. posługuje się nim 10 tys. osób.
Tworzy złożoną sieć dialektów. Serwis Ethnologue wyróżnia następujące: nguna (guna, tongoa), buninga, sesake, emau, paunangis, livara. Nazwa „nguna” upowszechniła się również jako nazwa samego języka. Odmiana języka zwana "livara" lub "liara" (względnie blisko spokrewniony język) nie była już używana na początku XX wieku. Dialekt lelepa jest też opisywany jako odrębny język.
Powstał opis jego gramatyki. Jest zapisywany alfabetem łacińskim.

</doc>
<doc id="5319141" url="https://pl.wikipedia.org/wiki?curid=5319141" title="Język nakanamanga">
Język nakanamanga



</doc>
<doc id="5319142" url="https://pl.wikipedia.org/wiki?curid=5319142" title="Język nguna">
Język nguna



</doc>
<doc id="5319143" url="https://pl.wikipedia.org/wiki?curid=5319143" title="Język efate południowy">
Język efate południowy

Język efate południowy, także nafsan – język austronezyjski z grupy języków oceanicznych, używany na południowym wybrzeżu wyspy Efate, należącej do państwa Vanuatu. Według danych z 2001 r. posługuje się nim 6 tys. osób.
Dialekty ze wschodniej części wyspy mają charakter przejściowy między efate południowym a efate północnym, ale przypuszczalnie są bliższe temu pierwszemu.
Jest zapisywany alfabetem łacińskim.

</doc>
<doc id="5319145" url="https://pl.wikipedia.org/wiki?curid=5319145" title="Język nafsan">
Język nafsan



</doc>
<doc id="5319152" url="https://pl.wikipedia.org/wiki?curid=5319152" title="Mistrzostwa Świata w Narciarstwie Alpejskim 1974 – slalom mężczyzn">
Mistrzostwa Świata w Narciarstwie Alpejskim 1974 – slalom mężczyzn

Slalom mężczyzn na 23. Mistrzostwach Świata w Narciarstwie Alpejskim został rozegrany 10 lutego 1974 roku. Tytułu sprzed dwóch lat nie obronił Francisco Fernández Ochoa z Hiszpanii, który tym razem zdobył brązowy medal. Nowym mistrzem świata został Włoch Gustav Thöni, a drugie miejsce zajął Austriak David Zwilling.
W zawodach wystartowało 114 zawodników, z których 42 ukończyło rywalizację.

</doc>
<doc id="5319153" url="https://pl.wikipedia.org/wiki?curid=5319153" title="Jan Tropiło">
Jan Tropiło

Jan Tadeusz Tropiło (ur. 1933, zm. 18 czerwca 2021) – polski weterynarz, prof. dr hab.
Życiorys.
26 maja 1995 uzyskał tytuł profesora nauk weterynaryjnych. Pracował w Katedrze Higieny Żywności i Ochrony Zdrowia Publicznego na Wydziale Medycyny Weterynaryjnej Szkoły Głównej Gospodarstwa Wiejskiego w Warszawie, oraz był członkiem Komitetu Nauk Weterynaryjnych PAN.
Był też członkiem honorowym Polskiego Towarzystwa Nauk Weterynaryjnych.

</doc>
<doc id="5319156" url="https://pl.wikipedia.org/wiki?curid=5319156" title="Kimberly García">
Kimberly García

Gabriela Kimberly García León (ur. 19 października 1993 w Limie) – peruwiańska lekkoatletka specjalizująca się w chodzie sportowym, dwukrotna uczestniczka letnich igrzysk olimpijskich (2016, 2020). 
Kariera sportowa.
Na arenie międzynarodowej odniosła następujące sukcesy:
Złota medalistka mistrzostw Peru w chodzie na 10 000 metrów (2018).

</doc>
<doc id="5319158" url="https://pl.wikipedia.org/wiki?curid=5319158" title="Kimberley García">
Kimberley García



</doc>
<doc id="5319159" url="https://pl.wikipedia.org/wiki?curid=5319159" title="Kimberly Garcia">
Kimberly Garcia



</doc>
<doc id="5319160" url="https://pl.wikipedia.org/wiki?curid=5319160" title="Critérium International de Saint-Amand-les-Eaux 1974">
Critérium International de Saint-Amand-les-Eaux 1974

Critérium International de Saint-Amand-les-Eaux 1974 (7. Critérium International de Saint-Amand-les-Eaux) – 7. edycja rajdu samochodowego Critérium International de Saint-Amand-les-Eaux rozgrywanego we Francji. Rozgrywany był od 2 do 3 listopada 1974 roku. Była to dwudziesta szósta runda Rajdowych Mistrzostw Europy w roku 1974.

</doc>
<doc id="5319165" url="https://pl.wikipedia.org/wiki?curid=5319165" title="Michal Desenský">
Michal Desenský

Michal Desenský (ur. 1 marca 1993 w Hradcu Králové) – czeski lekkoatleta, sprinter, medalista halowych mistrzostw Europy w 2021.
Osiągnięcia sportowe.
Odpadł w półfinale biegu na 200 metrów, a sztafeta 4 × 100 metrów z jego udziałem nie ukończyła biegu eliminacyjnego na mistrzostwach świata juniorów w 2012 w Barcelonie. Zajął 5. miejsce w sztafecie 4 × 100 metrów i 6. miejsce w sztafecie 4 × 400 metrów na młodzieżowych mistrzostwach Europy w 2013 w Tampere. Na mistrzostwach Europy w 2014 w Zurychu zajął 7. miejsce w sztafecie 4 × 400 metrów.
Zdobył srebrny medal w sztafecie 4 × 100 metrów, a także zajął 4. miejsce w sztafecie 4 × 400 metrów i odpadł w eliminacjach biegu na 400 metrów na młodzieżowych mistrzostwach Europy w 2015 w Tallinnie. Na mistrzostwach Europy w 2016 w Amsterdamie zajął 4. miejsce w sztafecie 4 × 400 metrów. Zajął 5. miejsce w sztafecie 4 × 400 metrów na halowych mistrzostwach świata w 2018 w Birmingham. Odpadł w eliminacjach biegu na 400 metrów i zajął 7. miejsce w finale sztafety 4 × 400 metrów na mistrzostwach Europy w 2018 w Berlinie. Na mistrzostwach świata w 2019 w Dosze odpadł w eliminacjach męskiej sztafety 4 × 400 metrów.
Zdobył srebrny medal w sztafecie 4 × 400 metrów (w składzie: Vít Müller, Pavel Maslák, Desenský i Patrik Šorm) na halowych mistrzostwach Europy w 2021 w Toruniu. Odpadł w eliminacjach sztafety 4 × 400 metrów na igrzyskach olimpijskich w 2020 w Tokio. Zajął 8. miejsce w finale tej konkurencji na mistrzostwach świata w 2022 w Eugene. Sztafeta czeska ustanowiła wówczas rekord kraju z czasem 3:01,63.
Był wicemistrzem Czech w biegu na 200 metrów w 2015 i w biegu na 400 metrów w 2020 oraz brązowym medalistą w biegu na 400 metrów w 2016 i 2018. W hali był mistrzem Czech w biegu na 400 metrów w latach 2016–2018, wicemistrzem na tym dystansie w 2020 oraz brązowym medalistą w tej konkurencji w 2019.
Rekordy życiowe.
Rekordy życiowe Desenskiego:

</doc>
<doc id="5319167" url="https://pl.wikipedia.org/wiki?curid=5319167" title="Rajd Arktyczny 1973">
Rajd Arktyczny 1973

Rajd Arktyczny 1973 (8. Arctic Tunturiralli 1973) – 8 edycja rajdu samochodowego Rajd Arktyczny rozgrywanego w Finlandii. Rozgrywany był od 2 do 4 lutego 1973 roku. Była to pierwsza runda Rajdowych Mistrzostw Europy w roku 1973.

</doc>
<doc id="5319172" url="https://pl.wikipedia.org/wiki?curid=5319172" title="Jan Kubista">
Jan Kubista

Imię i nazwisko Jan Kubista nosili lub noszą m.in.:

</doc>
<doc id="5319174" url="https://pl.wikipedia.org/wiki?curid=5319174" title="Tłustosz zielarz">
Tłustosz zielarz

Tłustosz zielarz ("Eysarcoris aeneus") – gatunek pluskwiaka z podrzędu różnoskrzydłych i rodziny tarczówkowatych. Zamieszkuje niemal całą Palearktykę.
Taksonomia.
Gatunek ten opisany został po raz pierwszy w 1763 roku przez Giovanniego Antonia Scopoliego pod nazwą "Cimex aeneus". Jako lokalizację typową wskazano Krainę na terenie współczesnej Słowenii lub Włoch. Gatunkiem typowym rodzaju "Eysarcoris" wyznaczony został opinią Międzynarodowej Komisji Nomenklatury Zoologicznej z 1954 roku.
Morfologia.
Pluskwiak o dość krępym, w zarysie krótko-owalnym ciele długości od 5 do 6 mm. W ubarwieniu jego przeważa kolor szarożółty lub szarobrązowy, czasem z odcieniem czerwonawym, zawsze z gęstym punktowaniem czarnobrązowego lub czarnego koloru. Na głowie dominuje czerń, często z metalicznym połyskiem zielonym lub fioletowym, jaśniejszy jest tylko środek jej tylnej połowy, a czasem też wierzchołkowe brzegi nadustka i policzków. Policzki są dłuższe od nadustka. Czułki buduje pięć członów, z których trzy pierwsze i nasadowa część czwartego są żółte, a dalsza część członu czwartego i człon piąty czarne. Przedplecze ma przednią krawędź przy głowie lekko, kanciasto wykrojoną. Boczne krawędzie przedplecza są w przedniej połowie wyraźnie dośrodkowo wygięte, a jego boczne kąty są przynajmniej lekko zaostrzone i zawsze wystają poza nasady półpokryw, co odróżnia go od tłustosza śródziemnomorskiego. Ciemne punktowanie w przedniej części przedplecza jest większe niż u tłustosza śródziemnomorskiego. Plamy na przedzie przedplecza są duże, czarne, często zielono lub fioletowo połyskujące. Krótsza od przykrywki półpokryw tarczka ma część nasadową często zaczernioną, zawsze zaopatrzoną w parę dużych, wydłużonych, jasnych wypukłości w kątach bocznych oraz małą, a często też w czarną plamkę u wierzchołka. Półpokrywy mają zakrywki wystające poza szczyt odwłoka, bezbarwne do brązowawych. Na śródpiersiu znajduje się żeberko między odnóżami. Barwa odnóży jest jasna z ciemnym plamkowaniem ud i punktowaniem goleni. Listewka brzeżna odwłoka jest czarna z wąskimi rozjaśnieniami przy zewnętrznych krawędziach segmentów. Spód odwłoka pośrodku jest czarny, a po bokach jasny.
Biologia i ekologia.
Owad ten zasiedla stanowiska od suchych po umiarkowanie wilgotne i od otwartych po półcieniste, w tym pobrzeża lasów, polany, zarośla, ugory, ogrody i przytorza. Jest polifagicznym fitofagiem ssącym soki z zielonych części i niedojrzałych nasion różnych roślin. Młodsze larwy związane są głównie z przedstawicielami rodziny jasnotowatych, ale starsze larwy i osobniki dorosłe żerują także na trawach, kapustowatych, bobowatych, dziurawcowatych i astrowatych.
Aktywne osobniki spotyka się od wczesnej wiosny do późnej jesieni. Okres rozrodczy przypada na maj i czerwiec. Samice składają wówczas jaja na spodniej stronie liści roślin żywicielskich w nieregularnych złożach liczących od 10 do 20 sztuk. Larwy obserwuje się do września, ale już od połowy sierpnia pojawiają się pierwsze osobniki dorosłe nowego pokolenia. Zimowanie odbywa się w stadium dorosłym w osłoniętej glebie.
Do parazytodiów tego pluskwiaka zalicza się "Phasia pusilla", muchówka z rodziny rączycowatych.
Rozprzestrzenienie.
Gatunek palearktyczny. W Europie znany jest z Portugalii, Hiszpanii, Wielkiej Brytanii, Francji, Belgii, Holandii, Luksemburga, Niemiec, Szwajcarii, Austrii, Włoch, Danii, Szwecji, Finlandii, Estonii, Łotwy, Litwy, Polski, Czech, Słowacji, Węgier, Białorusi, Ukrainy, Mołdawii, Rumunii, Bułgarii, Słowenii, Chorwacji, Bośni i Hercegowiny, Czarnogóry, Serbii, Albanii, Macedonii Północnej oraz europejskich części Rosji i Turcji. W Afryce Północnej podawany jest z Maroka i Algierii. W Azji notowany jest z Syberii, Rosyjskiego Dalekiego Wschodu, Turcji, Gruzji, Armenii, Azerbejdżanu, Kazachstanu, Chin, Korei, Japonii i Indii. W Polsce jest owadem pospolitym.

</doc>
<doc id="5319175" url="https://pl.wikipedia.org/wiki?curid=5319175" title="Eysarcoris aeneus">
Eysarcoris aeneus



</doc>
<doc id="5319177" url="https://pl.wikipedia.org/wiki?curid=5319177" title="Jemima Montag">
Jemima Montag

Jemima Montag (ur. 15 lutego 1998 w Melbourne) – australijska lekkoatletka specjalizująca się w chodzie sportowym, olimpijka. 
Kariera sportowa.
Na arenie międzynarodowej odniosła następujące sukcesy: 
Złota medalistka mistrzostw Australii w chodzie na 20 kilometrów (2022).

</doc>
<doc id="5319180" url="https://pl.wikipedia.org/wiki?curid=5319180" title="Eysarcoris parvus">
Eysarcoris parvus



</doc>
<doc id="5319181" url="https://pl.wikipedia.org/wiki?curid=5319181" title="Eysarcoris perlatus">
Eysarcoris perlatus



</doc>
<doc id="5319182" url="https://pl.wikipedia.org/wiki?curid=5319182" title="Eusarcoris perlatus">
Eusarcoris perlatus



</doc>
<doc id="5319183" url="https://pl.wikipedia.org/wiki?curid=5319183" title="Cimex perlatus">
Cimex perlatus



</doc>
<doc id="5319184" url="https://pl.wikipedia.org/wiki?curid=5319184" title="Cimex fucatus">
Cimex fucatus



</doc>
<doc id="5319185" url="https://pl.wikipedia.org/wiki?curid=5319185" title="Hoplistodera aeneus">
Hoplistodera aeneus



</doc>
<doc id="5319187" url="https://pl.wikipedia.org/wiki?curid=5319187" title="Cimex aeneus">
Cimex aeneus



</doc>
<doc id="5319188" url="https://pl.wikipedia.org/wiki?curid=5319188" title="Flagi powiatów w województwie opolskim">
Flagi powiatów w województwie opolskim

Flagi powiatów w województwie opolskim – lista symboli powiatowych w postaci flagi, obowiązujących w województwie opolskim.
Zgodnie z definicją, flaga to płat tkaniny określonego kształtu, barwy i znaczenia, przymocowywany do drzewca lub masztu. Może on również zawierać herb lub godło danej jednostki administracyjnej. W Polsce jednostki terytorialne (rady gmin, miast i powiatów) mogą ustanawiać flagi zgodnie z „Ustawą z dnia 21 grudnia 1978 o odznakach i mundurach”. W pierwotnej wersji pozwalała ona jednostkom terytorialnym jedynie na ustanawianie herbów. Dopiero „Ustawa z dnia 29 grudnia 1998 o zmianie niektórych ustaw w związku z wdrożeniem reformy ustrojowej państwa” oficjalnie potwierdziła prawo województw, powiatów i gmin do ustanawiania tego symbolu jednostki terytorialnej. Z tej zmiany skorzystały powiaty, przywrócone w 1999.
W w województwie opolskim swoją flagę posiadało 9 z 11 powiatów (flagi nie posiadały powiaty: głubczycki i krapkowicki – unieważniona uchwała) oraz miasto na prawach powiatu (Opole). Symbol ten, od 2004, ma ustanowione samo województwo.

</doc>
<doc id="5319190" url="https://pl.wikipedia.org/wiki?curid=5319190" title="Werkuha Getachew">
Werkuha Getachew

Werkuha Getachew (ur. 7 grudnia 1995) – etiopska lekkoatletka specjalizująca się w biegach średnio i długodystansowych.
Kariera sportowa.
Na arenie międzynarodowej odniosła następujące sukcesy:
Dwukrotna złota medalistka mistrzostw Etiopii: w biegu na 800 m (2021) oraz w biegu na 3000 m z przeszkodami (2022).

</doc>
<doc id="5319197" url="https://pl.wikipedia.org/wiki?curid=5319197" title="Spokrewnieni służbą">
Spokrewnieni służbą

SpoKREWnieni Służbą – coroczna ogólnopolska akcja honorowego krwiodawstwa pod honorowym patronatem Ministra Obrony Narodowej oraz Ministra Spraw Wewnętrznych i Administracji organizowana od 1 marca do 1 września.
Po raz pierwszy akcję „SpoKREWnieni Służbą” zorganizowano w 2018 roku. Krew zbierano przez cały miesiąc. Funkcjonariusze służb podległych MSWiA, pracownicy cywilni służb, żołnierze, studenci uczelni wojskowych i pracownicy cywilni Wojska Polskiego oddali 6951 litrów krwi.
W 2019 roku w akcji „SpoKREWnieni Służbą”, która organizowana była z okazji Narodowy Dzień Pamięci „Żołnierzy Wyklętych”, żołnierze Wojska Polskiego, pracownicy i podchorążowie oddali ponad 5173 litrów krwi.
Ze względu na walkę z pandemią koronawirusa ogólnopolska zbiórka krwi w 2020 r. miała szczególne znaczenie. Wojsko Polskie odpowiedziało na apel m.in. Ministerstwa Zdrowia. Udało zebrać się 12 660 litrów krwi. Ponad 300 żołnierzy oddało osocze na rzecz chorych na koronawirusa. Akcję wydłużono do 1 września.
W 2021 roku w ramach akcji "SpoKREWnieni służbą" żołnierze i pracownicy Wojska Polskiego oddali 13 787 litrów krwi.

</doc>
<doc id="5319200" url="https://pl.wikipedia.org/wiki?curid=5319200" title="Fernanfloo">
Fernanfloo

Fernanfloo, właśc. Luis Fernando Flores Alvarado (ur. 7 lipca 1993 w San Salvador) – salwadorski YouTuber.
Z łącznie ponad 9 miliardami wyświetleń, ponad 541 filmami i 45 milionami subskrybentów jego kanał jest 42. najczęściej subskrybowanym kanałem na YouTube, czwartym najczęściej subskrybowanym kanałem hiszpańskojęzycznym za El Reino Infantil, Badabun i Jueganiemiecki. Jest obecnie najczęściej subskrybowanym kanałem w Salwadorze.
Kariera.
W dniu 1 maja 2011 roku stworzył swój kanał YouTube "„Fernanfloo”", którego nazwa jest kombinacją jego Fernando Flores. W wieku zaledwie 18 lat Fernanfloo wkroczył w świat YouTube, przesyłając filmy w formie samouczków, a także krótkie fragmenty scen morderstw. Jednak nie pojawiło się to przez długi czas, ponieważ wkrótce zaczął odnosić filmy do motywów gier wideo i stworzył swoje słynne gameplaye, które uczyniły go sławnym. Jego pierwszy film, zatytułowany "Nightmare – Short Action Scene", został opublikowany w tym samym miesiącu. Jego pierwsze filmy na platformie dotyczyły skeczy akcji z efektami specjalnymi. Później zaczął przesyłać inne rodzaje filmów, takie jak gameplay z gier wideo, takich jak Call of Duty, God of War III i Mortal Kombat. W 2015 roku Fernanfloo z BBTV uruchomił aplikację o nazwie The Fernanfloo Game, który otrzymał 2,3 miliona pobrań w ciągu pierwszego tygodnia od wydania, i w ciągu 24 godzin znalazł się na pierwszym miejscu w 17 krajach. W 2016 roku był nominowany do MTV Millennial Awards 2016 w kategoriach „Cyfrowa Ikona Roku”, przegrywając z Sebastiánem Villalobosem i „Master Gamer”. W 2017 roku ponownie został nominowany do nagrody MTV Millennial Awards 2017, tym razem w kategoriach „Miaw icon of the year” i „Celebrity challenge”, przegrywając odpowiednio z Juanpą Zuritą i CD9. uno de sus mejores amigos es isael que aveces hacen streams juntos W 2017 roku Fernanfloo wziął udział w ekwadorskim filmie "Dedicada a mi Ex", krótko grając jako kelner.Ten film został wydany 8 listopada 2019 roku w Ekwadorze. W tym samym roku, poprzez nagranie wideo przesłane 6 sierpnia, ogłosił publikację swojej pierwszej książki, powieści graficznej zatytułowanej "Curly está en peligro". Po czterech miesiącach nieobecności przesłał film zatytułowany „Se Acabó” („Skończone”), w którym stwierdził,
że: „Rzeczy naprawdę się zmienią. w ciągu tych siedmiu lat towarzyszyli mi w tej podróży”. Fernanfloo zdecydowało się stworzyć kanał Twitch do streamowania gier, głównie "Fortnite". W maju tego samego roku stworzył kolejny kanał YouTube o nazwie „Fernan”, który zawiera klipy z jego streamów na Twitchu. Jednak później wykazał również brak aktywności na Twitchu i od czasu do czasu tworzył treści na obu platformach.
W styczniu 2019 roku ogłosił swoją współpracę z twórcą gier Capcom, aby wziąć udział w remake’u Resident Evil 2, w filmie zatytułowanym „Soy un Zombie” (jestem zombie).
Fernan opowiada, że pojechał do Japonii, aby zrobić makijaż i jego ruchy zostały uchwycone jako jeden z wielu zombie w grze, później w tym samym filmie pojawia się zwiastun promujący 1-Shot Demo. W 2020 roku deweloper BBTV ogłosił uruchomienie "Fernanfloo Party".
16 września 2021 r. YouTuber Bambiel, znany z piosenki zatytułowanej „El Rap de Fernanfloo” („Fernanfloo Rap”), we współpracy z Fernanfloo zinterpretowali i opublikowali piosenkę rapową w całości poświęconą hejterom. Teledysk zgromadził ponad 4 miliony odwiedzin i stał się numerem 2 w trendach, później, 24 września 2021 roku, zgromadził 10 milionów odwiedzin.
Fernanfloo gospodarzem Whatdafaqshow w styczniu 2022 r.
Życie prywatne.
Luis Fernando Flores Alvarado urodził się 7 lipca 1993 w San Salvador. Fernanfloo określił się jako agnostyk.

</doc>
<doc id="5319211" url="https://pl.wikipedia.org/wiki?curid=5319211" title="Falling Down (singel Lil Peepa i XXXTentaciona)">
Falling Down (singel Lil Peepa i XXXTentaciona)

Falling Down – singel amerykańskich raperów Lil Peepa i XXXTentaciona. Singiel pochodzi z albumu "„Come Over When You’re Sober”", Pt. 2. Singiel został upublikowany 19 września 2018 roku na kanale Lil Peepa.
Po śmierci Lil Peepa w dniu 15 listopada 2017 r. w wyniku przedawkowania fentanylu i Xanaxu, XXXTentacion natknął się na fragment utworu na YouTube i skontaktował się z iLoveMakonnen, aby nagrać do niego wers. Ta nowa wersja znalazła się na trzynastym miejscu na liście US "Billboard" Hot 100, stając się najwyżej notowanym singlem Lil Peepa w Stanach Zjednoczonych. Od tego czasu singiel otrzymał status platyny od Recording Industry Association of America (RIAA). W Polsce nagranie uzyskało status platynowej płyty.
Historia.
"„Falling Down”" został pierwotnie nagrany jako "„Sunlight on Your Skin”" podczas sesji studyjnej w Londynie pomiędzy iLoveMakonnen i Lil Peepem w ramach wspólnego projektu. W listopadzie 2017 roku Lil Peep zmarł w wyniku przypadkowego przedawkowania Fentanylu-Xanaxu, pozostawiając projekt niedokończonym. Piosenka była odtwarzana na żywo przez iLoveMakonnen po jego śmierci, a następnie została przesłana na YouTube jako fragment, gdzie XXXTentacion ją usłyszał.
XXXTentacion nie spotkał się osobiście z iLoveMakonnenem, ale uprzednio rozmawiał z nim przez telefon pod koniec 2016 roku. XXXTentacion skontaktował się z iLoveMakonnen i nagrał zwrotkę do utworu w hołdzie Lil Peepowi. XXXTentacion zginął 18 czerwca 2018 roku.
Nagrywanie.
Utwór został wyprodukowany przez The Invisible Men, John Cunningham i Mike Will Made It.
Wydanie i promocja.
Piosenka została wydana 19 września 2018 roku, po dużym opóźnieniu, zapowiedziana przez matki Lil Peepa i XXXTentacion. Matka XXXTentacion, Cleopatra Bernard, przesłała podgląd na Instagram, opatrując go napisem "„Od mamy i ja Peep’a”", a Makonnen twierdził, że to życzenie matki.
Kontrowersje.
Chociaż singiel odniósł komercyjny sukces, jego pierwsze ogłoszenie spotkało się z kontrowersją wśród niektórych przyjaciół i fanów Lil Peepa, z których wielu było zdenerwowanych udziałem XXXTentacion. XXXTentacion miał rzekomo historię przemocowych zachowań. Co więcej, w czasie pośmiertnej współpracy XXXTentacion został oskarżony o przemoc domową. To wskazywało niektórym, że pomimo podobnych muzycznych upodobań, jego wartości były sprzeczne z wartościami wyznawanymi przez Lil Peepa, chociaż przyjaciele Lil Peepa powiedzieli, że ten lubił muzykę XXXTentacion.
Postawy Lil Peepa i XXXTentacion wobec siebie, gdy Lil Peep żył, zostały opisane jako „mroczne”. Fish Narc, członek GothBoiClique z Lil Peepem, sprzeciwił się włączeniu XXXTentaciona do piosenki. W sierpniu 2018 Fish Narc opublikował na Instagramie artykuł, w którym wypierał się współpracy. Stwierdził: „Lil Peep wyraźnie odrzucił Triple Xa za znęcanie się nad kobietami, poświęcił czas i pieniądze na usunięcie piosenek Triple X z jego list odtwarzania na Spotify i nie podpisałby tego utworu. Nie słuchajcie tego.” Twierdzenia Fish Narca, że Lil Peep odrzuca skojarzenia z XXXTentacion, nie zostały poparte dowodami. Podobnie jeden z najbliższych współpracowników Lil Peep, Lil Tracy, powiedział, że ci dwaj artyści „nigdy nawet nie byli przyjaciółmi i nawet się nie lubili… RIP dla nich obu”. Z kolei raper Fat Nick, wspólny przyjaciel Lil Peepa i XXXTentacion, twierdził na Twitterze, że tuż przed śmiercią Lil Peepa, on i Lil Peep rozmawiali o XXXTentacion i planowali się z nim spotkać, i że XXXTentacion był "„super szczęśliwy z tego powodu”". Fat Nick również mówił o tej sprawie na żywo na Instagramie, w którym odrzucił twierdzenia Fish Narca i innych o napięciach między dwoma raperami i potwierdził, że Lil Peep chciał spotkać XXXTentacion, gdy był poza trasą koncertową. W transmisji na żywo zasugerował również, że członkowie GothBoiClique byli odpowiedzialni za śmierć Lil Peepa, twierdząc, że to oni dali mu fentanyl. Fish Narc odpowiedział na oskarżenia Twitterze: „Czuję, że ludzie myślą, że próbuję obrazić X. Ale naprawdę życzę mu odpoczynku. Protestuję przeciwko pośmiertnej współpracy między niezrzeszonymi artystami” i wyjaśnił, że nie chce atakować XXXTentacion i że jego komentarze były: „jak zinterpretowałem to, co Peep powiedział mi jako przyjacielowi”. Po wydaniu piosenki, Fish Narc i Lil Tracy wycofali swoje początkowe wypowiedzi, a Fish Narc stwierdził, że jego pierwotna postawa brzmiała „co on powiedział w gniewie”.
Podczas wywiadu z "XXL" Makonnen bronił swojej decyzji o dołączeniu XXXTentaciona, mówiąc: „Gdyby Lil Peep żył, a ja i Peep jesteśmy przyjaciółmi i myślę, że mogę mówić w imieniu Lil Peepa, ponieważ jest to nasz wspólny projekt, powiedziałbym, że byłby bardzo otwarta na rozmowę z kimkolwiek i na tworzenie wszelkich kreatywnych rzeczy”. Makonnen wspomniał o roli, jaką matki Lil Peep i XXXTentacion odegrały w koncepcji piosenki. Powiedział: „Zdecydowanie myślę, że to było życzenie matek. XXXTentacion właśnie został nam tragicznie odebrany, a Peep również zmarł. Myślę, że to coś, co obie matki mają ze sobą wspólnego. ostatecznie to są ic dzieci.” W sierpniu 2018 r. matka Lil Peepa, Liza Womack, odpowiedziała na obawy fanów na Instagramie, stwierdzając, że wydanie piosenki z dodatkiem XXXTentacion było „wyborem Makonnen”, a nie jej. Jednak później ustąpiła po rozmowie z matką XXXTentacion, Kleopatrą Bernard. Womack również dołączył do Bernarda w odbiorze platynowych plakietek za "„Falling Down”" w imieniu Lil Peep i XXXTentacion. Prawa do niewydanej muzyki Lil Peep są własnością Columbia Records. Miesiąc po wydaniu "„Falling Down"”, transkrypcje XXXTentacion rzekomo przyznającego się do niektórych swoich zarzutów zostały ujawnione opinii publicznej. Według biura prokuratora stanowego hrabstwa Miami-Dade, taśma została uznana za przyznanie się do winy zarówno przez prokuraturę, jak i obronę XXXTentacion. W wywiadzie dla "The Fader", kiedy Makonnen został zapytany, czy jego postrzeganie "„Falling Down”" zmieniło się pod wpływem wiadomości, zaprzeczył mówiąc: „"Nic o tym nie wiem”".

</doc>
<doc id="5319212" url="https://pl.wikipedia.org/wiki?curid=5319212" title="Spkrewnieni służbą">
Spkrewnieni służbą



</doc>
<doc id="5319217" url="https://pl.wikipedia.org/wiki?curid=5319217" title="Malmö Aviation">
Malmö Aviation



</doc>
<doc id="5319221" url="https://pl.wikipedia.org/wiki?curid=5319221" title="Hilmi Leka">
Hilmi Leka

Hilmi Rakip Leka (ur. 19 maja 1912 w Pogradecu, zm. 14 kwietnia 1945 w Tiranie) – albański prawnik i polityk, minister kultury (1943).
Biogram.
W latach 1931–1939 studiował literaturę na uniwersytecie w Padwie, a następnie prawo na Uniwersytecie Wiedeńskim. Powrócił do Albanii w 1939 i podjął służbę w siłach zbrojnych, działających pod nadzorem Włoch. Brał udział w wojnie włosko-greckiej, w czasie której został ranny w nogę. W latach 1941–1943 kierował czasopismem "Tomorri", w tym czasie należał do władz Albańskiej Partii Faszystowskiej. W maju 1943 objął stanowisko ministra kultury w gabinecie Eqrema Libohovy. Po przejęciu władzy przez komunistów aresztowany. 14 kwietnia 1945 Sąd Specjalny w Tiranie skazał Lekę na karę śmierci za współpracę z okupantem. Stracony w tym samym dniu przez rozstrzelanie
Był żonaty (żona Gjyslyme z d. Dervishi), miał troje dzieci (Elvira, Naxhi i Skënder). Rodzina Hilmi Leki po jego śmierci została zmuszona do opuszczenia Tirany, w 1956 do więzienia trafiła Gjyslyme, oskarżona o działalność szpiegowską.

</doc>
<doc id="5319224" url="https://pl.wikipedia.org/wiki?curid=5319224" title="Lidio Andres Feliz">
Lidio Andres Feliz



</doc>
<doc id="5319245" url="https://pl.wikipedia.org/wiki?curid=5319245" title="Look At Me!">
Look At Me!

Look At Me! – singiel amerykańskiego rapera XXXTentacion.
Piosenka miała premierę 30 grudnia 2015 roku na koncie SoundCloud Rojasa, współproducenta piosenki, zanim została wydana do cyfrowego pobrania jako singiel 29 stycznia 2016 roku, stając się hitem w styczniu 2017 roku. W tym roku singiel został później ponownie wydany do cyfrowego pobrania ze zremasterowaną i czystą wersją singla 20 lutego 2017 r. przez Empire Distribution. Piosenka to główny singiel z jego debiutanckiego komercyjnego mixtape "Revenge."
Piosenka osiągnęła najwyższy poziom 34 miejsca na US "Billboard" Hot 100. Obecnie ma 190 milionów odtworzeń od momentu dodania na SoundCloud, a także ponad 470 milionów wyświetleń na YouTube i osiągnęła już 1,8 miliarda odsłuchań w Spotify do 2022 roku. „Look at Me” otrzymało platynę przyznaną przez Amerykańskie Stowarzyszenie Przemysłu Nagraniowego (RIAA) 14 sierpnia 2017 r., z ponad milionem jednostek równoważnych.
Piosenka została uznana za jedną ze 100 piosenek, które zdefiniowały dekadę 2010 roku przez "Billboard".
Produkcja.
Utwór został wyprodukowany przez Rojasa i Jimmy’ego Duvala.
Historia.
W zweryfikowanych adnotacjach dodanych wraz z tekstem utworu na Genius, Rojas, współproducent utworu, opowiedział o tym, jak powstała piosenka. Podczas wspólnej "zabawy" beatami, X miał powiedzieć „Rojas, to jest to!” usłyszawszy ostatni i w 15 minut wymyślić cały utwór, który nagrali w studio Jimmy’ego Duvala. 
Piosenka została pierwotnie wymieniona jako feat Rojasa, który jest również DJ-em, zanim zmieniono współautorstwo po pierwszym wydaniu iTunes.
Kompozycja.
Utwór, który ma tempo 139 BPM (uderzeń na minutę), mocno sampluje „Changes” brytyjskiego dubstepowego DJ-a i producenta muzycznego Mali. „Look at Me” zawiera niezwykle ciężki i zniekształcony bas, tworzący agresywny nastrój w całym utworze. Podczas gdy niektórzy krytykowali ciężkie przesterowanie jako przypadek złego miksowania, Rojas, producent, powiedział, że słabe miksowanie i przesterowanie w utworze było celowe, aby odróżnić piosenkę od innych popularnych piosenek hip hopowych w tym czasie.
Wyniki wykresów.
„Look at Me” zadebiutował na 94. miejscu na US Billboard "Hot" 100 na liście przebojów z dnia 25 lutego 2017 r., osiągając 34. miejsce na listach przebojów. później spędził 38 tygofni z rzędu na liście. Jest to pierwszy singiel XXXTENTACION, który później znalazł się na liście "Billboard Year-End Hot 100" z 2017 roku pod numerem 99. „Look at Me” otrzymał certyfikat podwójnej platyny przyznany przez Amerykańskie Stowarzyszenie Przemysłu Nagraniowego (RIAA). Do 31 lipca 2019 sprzedano ponad dwa miliony egzemplarzy.
Teledysk.
Oficjalny teledysk do utworu „Look at Me” ukazał się na kanale YouTube artysty 12 września 2017 r. W teledysku znalazły się zarówno „Look at Me”, jak i „Riot” autorstwa XXXTENTACION.
Kontrowersje.
Piosenka po raz pierwszy zwróciła uwagę i wzbudziła kontrowersje na początku 2017 roku, kiedy kanadyjski raper Drake użył podobnego rapu z „Look at Me” w niewydanej piosence. Wywołało to wiralowy wzrost popularności piosenki, a także samego Onfroya, gdy był wtedy uwięziony. Drake wydał piosenkę "„KMT”" z udziałem angielskiego rapera Giggsa na swoim komercyjnym mixtape’ie "More Life", który był reklamowany jako „playlista”.
Piosenka wzbudziła dalsze kontrowersje we wrześniu 2017 r., kiedy ukazał się teledysk przedstawiający powieszenie białego dziecka na scenie, oprócz innych różnych przedstawień morderstwa i śmierci. Chociaż ostro krytykowany przez konserwatywne serwisy informacyjne, Onfroy wyjaśnił za pośrednictwem Instagrama, że wideo miało być traktowane poważnie jako forma sztuki i że była to forma wartości szokowej. Wkrótce potem Onfroy twierdził na wideo na Instagramie, że członek Ku Klux Klanu groził mu za obrazy w piosence.

</doc>
<doc id="5319256" url="https://pl.wikipedia.org/wiki?curid=5319256" title="Amfisbena (album)">
Amfisbena (album)

Amfisbena – album muzyczny polskich raperów Żabsona i Younga Igiego. Został wydany 11 marca 2022 roku przez wytwórnię Internaziomale, filię Universal Music Polska.
W lipcu 2022 nagrania uzyskały certyfikat platynowej płyty.

</doc>
<doc id="5319266" url="https://pl.wikipedia.org/wiki?curid=5319266" title="Norah Jeruto Tanui">
Norah Jeruto Tanui



</doc>
<doc id="5319271" url="https://pl.wikipedia.org/wiki?curid=5319271" title="Mistrzostwa Świata w Lekkoatletyce 2022 – maraton mężczyzn">
Mistrzostwa Świata w Lekkoatletyce 2022 – maraton mężczyzn

Maraton mężczyzn – jedna z konkurencji biegowych rozgrywanych podczas lekkoatletycznych mistrzostw świata na 14-kilometrowej pętli przebiegającej przez Eugene i Springfield.
Rekordy.
Tabela prezentuje rekord świata, rekord mistrzostw świata, rekordy kontynentów oraz najlepszy wynik na listach światowych w sezonie 2022 przed rozpoczęciem mistrzostw.
Rezultaty.
Finał.
Źródło: "worldathletics.org".

</doc>
<doc id="5319274" url="https://pl.wikipedia.org/wiki?curid=5319274" title="Święty Hieronim na pustyni (obraz Giovanniego Belliniego)">
Święty Hieronim na pustyni (obraz Giovanniego Belliniego)

Święty Hieronim na pustyni () – obraz temperowy na desce weneckiego malarza Giovanniego Belliniego, powstały ok. 1450 roku, znajdujący się w zbiorach Barber Institute of Fine Arts w Birmingham.
Historia.
Obraz jest jedną z pierwszych prac Giovanniego Belliniego, jeżeli uznać jego rzeczywiste autorstwo. W momencie powstania dzieła twórca miał kilkanaście lat i praktykował w warsztacie swojego ojca Jacopa Belliniego w Wenecji. W XV w. św. Hieronim był popularnym świętym. Wiadomości o jego życiu czerpano ze "Złotej legendy" Jakuba de Voragine, która zawiera opowieść o lwie szukającym pomocy u świętego. Epizod ten został zaprezentowany przez Belliniego na obrazie.
Przed 1856 rokiem obraz był w rękach D. Goodyeara w Gloucester, który wystawił go w londyńskiej Christie’s. W 1863 roku został zakupiony do prywatnej kolekcji w Szkocji. Ponownie trafił do Christie’s w lipcu 1948 roku. Barber Institute of Fine Arts w Birmingham zakupił go w 1949 roku za sumę 7700 £. Należy do Narodowej Kolekcji Europejskiego Malarstwa Kontynentalnego (), numer inwentarzowy: . "Święty Hieronim na pustyni" był prezentowany na wystawach w Pałacu Dożów w Wenecji w 1949 roku, w Scottish National Gallery w Edynburgu w 2004 roku oraz w salach Scuderie del Quirinale w Rzymie w 2008, na specjalnej wystawie poświęconej twórczości Giovanniego Belliniego.
Opis obrazu.
Można dopatrzeć się niezwykłej prostoty w sposobie przedstawienia tematu. Skała, na której siedzi święty, zajmuje prawie połowę obrazu. Pozostała płaszczyzna podzielona została również na dwie połowy: dolną, ukazującą płaską, płową pustynię oraz górną, prezentująca zielony krajobraz w oddali. Pustkowie i zieloną krainę łączy zaznaczona droga. Krajobraz zdaje się ukazywać sytuację, w której święty pustelnik znalazł się z własnej woli: samotność i doświadczenie pustyni w konfrontacji z tym, co zostawił za sobą. W sensie egzystencjalnym może on przypominać wyschnięte drzewo, namalowane przez Belliniego po prawej stronie. W większości piętnasto- i szesnastowiecznych wizerunków św. Hieronima odnajdujemy specyficzny dramatyzm w ukazaniu otoczenia. We wzajemnej relacji świętego i natury, ta ostatnia zależy od ludzkiego podmiotu, nadając mu duchowego czy moralnego znaczenia, ale również podmiot ten potrzebuje otoczenia, by móc się w pełni wyrazić. W tym dramacie krajobraz odgrywa więc czynną rolę, nie jest tylko tłem dla jednostki.
Malarz przedstawił św. Hieronima ubranego w cienką, białą tunikę. Błogosławi on siedzącego przed nim lwa. Zwierzę unosi swoją lewą łapę, pokazując pustelnikowi wbity w nią kolec. Hieronim jest człowiekiem zaprawionym w boju ze słońcem, którego skóra przybrała barwę brązowawą, ale i uczonym egzegetą, wertującym lewą ręką Pismo Święte. Umiejscowiony w oddali osioł zapewne symbolizuje ubogie, pokutne życie starego eremity. Również królik może być metaforą samotniczego życia w grocie. 
Dzieło jest sygnowane u dołu: . Jeśli chodzi o "cartellino" z sygnaturą autora, użycie kapitalików wskazywać może na czeladniczy okres powstania obrazu. W dojrzałych dziełach artysta stosował "litterae antique". Niezwyczajne jest też napisanie raczej niż . Użycie tylko jednej litery „L” w nazwisku, pojawiło się także na obrazie "Madonna z Dzieciątkiem" z ok. 1450, namalowanym przez ojca Jacopa Belliniego. Obraz ten znajduje się w Accademia Tadini w Lovere.

</doc>
<doc id="5319275" url="https://pl.wikipedia.org/wiki?curid=5319275" title="Dolar Gobrechta">
Dolar Gobrechta

Dolar Gobrechta (ang. "Gobrecht Dollar"), również jak Liberty Seated Dollar – amerykańska srebrna moneta obiegowa, mająca wartość jednego dolara amerykańskiego, wybijana przez U.S. Mint w latach 1836–1839. Była to pierwsza srebrna moneta o nominale jednego dolara od 1804 roku, kiedy wstrzymano bicie monety o tym nominale (dolar "Draped Bust").
Moneta była wybijana według dwóch standardów menniczych srebrnego dolara. Do 1837 roku w srebrze próby 892 i wadze 26,95 g (standard z 1792 roku), a po 18 stycznia 1837 roku w srebrze próby 900 i o wadze 26,72 g.
Tło historyczne.
Bicie srebrnych dolarów "Draped Bust" zostało zawieszone w Stanach Zjednoczonych w 1804 roku przez prezydenta Thomasa Jeffersona ze względu na zanik monet w obiegu na rynku. Dopiero w 1831 roku prezydent Andrew Jackson cofnął zakaz emisji srebrnych dolarów. Odbyło się to na prośbę dyrektora U.S. Mint Samuela Moore’a, który dążył do rozwoju technologicznego mennicy i poprawy wykonania oraz projektów amerykańskich monet. Mennica Stanów Zjednoczonych nie rozpoczęła jednak wybijania monet od razu po decyzji prezydenta. W czerwcu 1835 roku, ostatnim miesiącu swojego urzędowania, Moore napisał do sekretarza skarbu Leviego Woodbury’ego z prośbą o zatrudnienie w wydziale rytownictwa. Ten nie ustosunkował się do tej prośby. Nowy dyrektor mennicy, a zarazem szwagier Moore’a, Robert Maskell Patterson, również popierał pomysł ulepszenia projektów amerykańskich monet. Sytuacja zmieniła się dopiero 27 sierpnia, kiedy główny rytownik mennicy, William Kneass, doznał udaru i nie wiadomo było, kiedy wróci do pracy. Patterson ponowił prośbę o zatrudnienie Gobrechta, co tym razem spotkało się z akceptacją Woodbury’ego.
Na podstawie informacji podanych przez Juliana, Gobrecht musiał być cenionym rytownikiem. Otrzymał roczną pensję 1500 dolarów. Dodatkowo Patterson przekonał Kneassa, aby ten zrezygnował z 250 dolarów swojej pensji, w skali roku, na rzecz Gobrechta. Średnia pensja pracownika mennicy w tamtym czasie wynosiła od 1,25 do 1,5 dolara na dzień.
W kwietniu 1836 roku Patterson stwierdził, że Stany Zjednoczone powinny wznowić bicie srebrnych dolarów, ponieważ będące w obiegu srebrne monety pięćdziesięciocentowe były wykorzystywane przez banki jako pokrycie dla pieniądza papierowego. Prowadziło to do zaniku srebrnych monet z obiegu. Według dyrektora mennicy pojawienie się srebrnego dolara wpłynęłoby pozytywnie na obieg monety w państwie.
Projekt monety.
Zanim Kneass doznał udaru, w mennicy rozpoczęto prace nad poprawą projektów monet. Patterson poprosił dwóch artystów, Thomasa Sully’ego i Titana Peale’a, o wykonanie rysunków monet zgodnie z zaproponowaną wizją Pattersona. Zgodnie z nią, na monecie miał zostać przedstawiony wznoszący się wśród gwiazd orzeł z szarfą w szponach. Na szarfie miało widnieć motto „E Pluribus Unum”. Dyrektor mennicy nie był zwolennikiem dotychczasowej wizji, ustalonej przez jego ojca Roberta Pattersona, przedstawiającej statycznego orła z tarczą na piersi. W 1835 roku Sully został dodatkowo poproszony o wykonanie rysunku personifikacji wolności, tzw. "Liberty", siedzącej na głazie, trzymającej w prawej dłoni , a w lewej tarczę z napisem „Liberty”.
We wrześniu 1835 roku Patterson przedstawił Sully’emu wizerunki monet brytyjskich z wizerunkiem personifikacji Britannii, aby zainspirować go w projektowaniu personifikacji wolności. W październiku Patterson otrzymał trzy szkice, na których Sully przedstawił siedzącą personifikację wolności z "Liberty pole" w lewej dłoni i tarczą w prawej. 14 października Gobrecht przygotował wstępne, wygrawerowane płyty. Trzy dni później prezydent Stanów Zjednoczonych i sekretarz skarbu wyrazili swoje uznanie i zezwolili dyrektorowi mennicy na rozpoczęcie prac nad stemplami.
Na początek Gobrecht wykonał próbne stemple z cyny, które zostały zaakceptowane przez prezydenta Jacksona. W styczniu 1836 roku stemple ze stali były już gotowe. W tym samym czasie sekretarz skarbu poprosił dyrektora U.S. Mint o wstrzymanie prac nad srebrnym dolarem i przygotowanie projektów złotych dolarów. W kwietniu 1836 roku Gobrecht powrócił do projektów srebrnego dolara. Patterson poprosił, aby wprowadzić kilka zmian do rewersu. Pierwotnie orzeł w szponach trzymał szarfę z napisem „E Pluribus Unum”, ale dyrektor mennicy stwierdził, że motto jest zbędne. Ponadto motto to zawarte zostało już w Wielkiej Pieczęci Stanów Zjednoczonych. Porzucono pomysł umieszczenia w szponach orła strzał i gałązki oliwnej. Orzeł znalazł się na tle 26 gwiazd o różnej wielkości. Trzynaście z nich odnosiło się do pierwszych 13 stanów, które stworzyły Unię, a druga połowa symbolizowała stany włączane do Unii od 1789.
Emisja i obieg monety.
We wrześniu 1836 roku mennica gotowa była rozpocząć wybijanie monet. Patterson nakazał jednak, aby imię Gobrechta zostało wybite pomiędzy "Seated Liberty," a datą wybicia. Opóźniło to rozpoczęcie bicia monety. Pierwsze monety wybito z napisem „C. GOBRECHT. F.” „"F.”" było skrótem od łacińskiego słowa "fecit", czyli „wykonał”. Mennica filadelfijska spotkała się jednak z krytyką. Opinia publiczna nie zaakceptowała tak znacznego wyróżnienia rytownika na monecie. W związku z tym Patterson postanowił umieścić honorujący Gobrechta napis w podstawie postaci. Są też znane monety wybite stemplami bez informacji o wykonaniu projektu przez Gobrechta. Pierwsze 1000 monet zostało złożonych w depozycie Pierwszego Banku Stanów Zjednoczonych 31 grudnia 1836 roku, skąd zostały wprowadzone do obiegu. 
Do 18 stycznia 1837 roku srebrne dolary były bite według standardów wyznaczonych w kwietniu 1792 roku. Na ich podstawie waga brutto monety miała wynosić 26,95 g z wykorzystaniem srebra próby 892. 18 stycznia ustalono nowy standard bicia srebrnych dolarów o wadze 26,72 g ze srebra próby 900. Jeszcze 600 monet wybitych w marcu 1837 roku miało na awersie rok 1836, ale wykonane były już według nowego standardu bicia. Patterson chciał, aby emisja z 1837 roku wyróżniała się czymś. Srebrne krążki o ząbkowanej krawędzi nie zostały jeszcze przygotowane. Dyrektor mennicy zadecydował, że monety wybijane w 1837 roku nie powinny być wybite stemplem odwróconym, jak dotychczas bito monety amerykańskie, tylko zwykłym tzw. medalowym, aby po obrocie monety wokół osi pionowej rysunek nie był odwrócony o 180°. Rewers był tak zaprojektowany, że po idealnym obróceniu monety wokół osi pionowej orzeł wznosił się ku górze, a kropki przed i po nominale oraz wartości były idealnie wypoziomowane. Współcześnie znane są cztery ułożenia stempla rewersu wobec awersu. Różnią się one przede wszystkim kątem dostosowania stempla rewersu po odwróceniu monety o 180°.
W 1838 roku wciąż istniało zapotrzebowanie na dolary Gobrechta, ale z datą wybicia z 1836 roku. Do czerwca zapas monet z datą 1836 w Departamencie Skarbu został wyczerpany. Sekretarz skarbu poprosił mennicę o wybicie kilkudziesięciu kolejnych sztuk. U.S. Mint miała na stanie wyłącznie dolary wybite w 1837 roku ze wsteczną datą, ale wybite według starego standardu. Wybito ok. 50 monet z datą 1836, ale nie zadowoliły one swoją jakością sekretarza skarbu. Wobec tego przygotowano stemple z datą 1838, a monety miały już ząbkowaną krawędź. Usunięto także gwiazdy z rewersu i wybito 13 gwiazd na awersie, wokół "Seated Liberty". Ząbkowane krawędzie miały także monety z 1839 roku.
W 1839 roku zakończono wybijanie dolarów Gobrechta. Julian podaje, że monety te miały stanowić próbę tego, czy ponowne wprowadzenie dolara do obiegu spotka się z akceptacją społeczeństwa. Według Juliana liczba wybijanych później srebrnych dolarów może potwierdzać sukces eksperymentu. Wszystkie dolary Gobrechta były wybijane w mennicy w Filadelfii stemplem lustrzanym. Uważa się, że użycie takiego stempla sprawiło, że nie spotyka się fałszerstw tej monety, ponieważ podrabiającym ciężko byłoby uzyskać efekt stempla lustrzanego.
W latach 1859–1860 wybito kolejne dolary Gobrechta. Reemisja wynikała z tego, że ówczesny dyrektor mennicy, James R. Snowden, zauważył rosnącą popularność kolekcjonowania monet i chciał uzyskać dodatkowy zysk. Wokół tej działalności narosły kontrowersje, ponieważ reemisja nie była z nikim konsultowana. Ponadto część pracowników mennicy miała dostęp do stempli dolarów Gobrechta, wybijała je i sprzedawała je kolekcjonerom samowolnie. Dolary z reemisji różniły się od oryginałów tym, że po obróceniu ich wokół osi pionowej orzeł nie wznosił się, a znajdował się w poziomym locie. Co więcej, Snowden oferował kolekcjonerom monety w różnych stanach. Obiegowe stany miano osiągać poprzez umieszczanie monet w obrotowych bębnach z kawałkami metalu. Robert W. Julian twierdzi, że działalność Snowdena wynikała prawdopodobnie z przeświadczenia, iż wszystkie dolary Gobrechta z lat 1836–1839 były tylko próbami.
Opis monety.
Awers.
Dolary wybijane w 1836 i 1837 roku miały na awersie wyłącznie "Seated Liberty", a pod nią datę wybicia. Personifikacja wolności w lewej dłoni trzymała "Liberty pole", a w prawej tarczę z szarfą z napisem „LIBERTY”. Pierwsze monety miały wybity napis „C. GOBRECHT. F.” między datą a "Seated Liberty". Po odpowiednich poprawkach na kolejnych monetach napis ten umieszczono w podstawie personifikacji wolności.
W 1838 roku na awersie umieszczono 13 sześcioramiennych gwiazd. Nie wiadomo czemu dokonano tej zmiany, ale prawdopodobnie wynikało to z tradycji umieszczania gwiazd na awersach monet amerykańskich.
Rewers.
Rewers przedstawiał lecącego w lewo orła na tle 26 gwiazd, które odpowiadały liczbie stanów. Górną część legendy rewersu stanowiła nazwa państwa „UNITED STATES OF AMERICA”, a na dole „• ONE DOLLAR •”.
W 1838 roku z rewersu usunięto 26 gwiazd.

</doc>
<doc id="5319279" url="https://pl.wikipedia.org/wiki?curid=5319279" title="Austin Theory">
Austin Theory

Austin White (ur. 2 sierpnia 1997) – amerykański wrestler. Obecnie występuje w WWE, w brandzie Raw.
Kariera.
WWE.
Przed podpisaniem kontraktu z federacją brał udział w próbie WWE w lutym 2018 roku. 8 kwietnia, podczas czwartego dnia WrestleManii Axxess, Theory obronił tytuł WWN Championship pokonując Marcela Barthela.
Debiuty w NXT i na Raw (2018–2020).
15 sierpnia 2019 roku ogłoszono, że podpisał kontrakt z WWE i zacznie zgłaszać się do WWE Performance Center. 25 grudnia na odcinku "NXT" Theory zadebiutował w ringu, przyjmując otwarte wyzwanie przeciwko Roderickowi Strongowi o NXT North American Championship, ale nie udało mu się zdobyć tytułu. 8 stycznia 2020 na odcinku "NXT" Theory odniósł swoje pierwsze zwycięstwo, pokonując Joaquina Wilde’a.
Theory pojawił się 30 marca na odcinku "Raw" jako wspólnik Zeliny Vegi, utwierdzając się w roli heela. Theory połączył siły z Angelem Garzą i Sethem Rollinsem, gdzie zostali pokonani przez Kevina Owensa i mistrzów Raw Tag Team The Street Profits (Angelo Dawkins i Montez Ford). Na WrestleManii 36 Theory połączył siły z Garzą, aby bezskutecznie rzucić wyzwanie The Street Profits o Raw Tag Team Championship. Następnej nocy na "Raw" Theory i Garza ponownie zostali pokonani przez The Street Profits w rewanżu o tytuły. Po pokonaniu Akiry Tozawy 13 kwietnia na "Raw", inni wspólnicy Vegi, Garza i Andrade, dołączyli do niego w pokonaniu Tozawy, gdy wszyscy trzej pozowali razem, potwierdzając swój status jako frakcji. Jednak 18 maja na "Raw" został zaatakowany przez Andrade i Garzę po tym, jak przypadkowo kosztował ich tag team match przeciwko Apollo Crewsowi i Kevinowi Owensowi, wyrzucając go tym samym z frakcji. Później tej samej nocy asystował Sethowi Rollinsowi i Murphy’emu w ataku na Aleistera Blacka, formalnie dołączając do grupy Rollinsa jako uczeń. Jednak po odcinku "Raw" 22 czerwca przestał występować z Rollinsem i Murphym.
The Way (2020–2021).
26 sierpnia w odcinku "NXT" Theory powrócił do telewizji, przerywając Bronsonowi Reedowi, przenosząc się z powrotem do brandu NXT. Następnie powrócił na ring 8 września na "NXT", przegrywając z Reedem. Następnie Theory spędzał większość czasu w NXT jako talent wzmacniający, często przegrywając swoje walki z takimi wrestlerami jak Kushida, Dexter Lumis i inni. Theory ujawnił się jako najnowszy członek rodziny Gargano podczas , pomagając Johnny’emu Gargano wygrać NXT North American Championship po raz trzeci. Następnie pojawił się w odcinku 9 grudnia, aby ujawnić, że był częścią nikczemnej frakcji zwanej The Way z Gargano, jego prawdziwej żony Candice LeRae i Indi Hartwell. W następnym tygodniu Theory połączył siły z Gargano, aby pokonać Kushidę i Leona Ruffa. 30 grudnia Theory zdobył nagrodę 2020 NXT Year-End Award w kategorii Future Star of NXT.
W styczniu 2021 Theory i Gargano wzięli udział w turnieju Dusty Rhodes Tag Team Classic 2021, ale zostali wyeliminowani w pierwszej rundzie przez Kushidę i Leona Ruffa 20 stycznia na odcinku "NXT". Przez następne kilka miesięcy Theory miał przede wszystkim pomóc Gargano w utrzymaniu North American Championship przeciwko licznym przeciwnikom. Po przegranej z Kyle’em O’Reillym 20 lipca w odcinku "NXT", Theory wziął nieobecność w telewizji NXT. Na premierze "NXT 2.0" Theory powrócił, by wziąć udział w ślubie Indi Hartwell i Dextera Lumisa.
Storyline z Mr. McMahonem (2021–2022).
W ramach Draftu 2021 w październiku Theory został przeniesiony do brandu Raw. 4 października na "Raw" Theory powrócił do brandu jako heel atakując Jeffa Hardy’ego po jego przegranej z Damianem Priestem. W następnym tygodniu na "Raw" Theory pokona Hardy’ego i ponownie w następnym tygodniu. 25 października na "Raw" Theory wdał się w krótki feud z The Mysterios i pokonał tamtej nocy Dominika Mysterio. W następnym tygodniu, 1 listopada, na odcinku "Raw", Theory pokonał Reya Mysterio przez dyskwalifikację, po tym, jak syn Reya Dominik wtrącił się i zaciekle uderzył go w twarz. 15 listopada na odcinku "Raw", po kontuzji Reya Mysterio przez Bobby’ego Lashleya, Theory został ogłoszony jako jego zastępca w męskiej drużynie Raw na Survivor Series. Podczas gali Theory wyeliminował Sheamusa, zanim zostałby wyeliminowany przez Jeffa Hardy’ego.
Następnej nocy na Raw ujawniono, że Theory odebrał Mr. McMahonowi jajko kleopatry, co doprowadziło do nagrody Theory’ego, czy walka o mistrzostwo WWE przeciwko Big E w walce wieczoru tej nocy za „pokazanie hartu ducha”, który przegrał. W ciągu następnych tygodni Theory będzie udzielał porad zawodowych od McMahona. 17 stycznia 2022 na odcinku "Raw", po pokonaniu Finna Bálora, McMahon nagrodził Theory miejsce w Royal Rumble matchu. 29 stycznia na Royal Rumble Theory wszedł do walki jako trzeci uczestnik, spędzając 22 minuty w ringu, zanim został wyeliminowany przez AJ Stylesa. 31 stycznia na odcinku "Raw" Theory pokonał Kevina Owensa w Elimination Chamber qualifying matchu. Na Elimination Chamber, Theory’emu nie udało się zdobyć WWE Championship po tym, jak został wyeliminowany jako ostatni przez Brocka Lesnara w walce, w którym brali również udział Seth Rollins, AJ Styles, Riddle i broniący tytułu Bobby Lashley. Pod koniec walki Elimination Chamber Lesnar i Theory wywołali szum, gdy Lesnar wykonał swój końcowy ruch, F-5, rzucając Theory’ego ze szczytu jednej z kapsuł komory na podłogę.
28 lutego 2022 na odcinku "Raw" Theory próbował przekupić McMahona, aby towarzyszył mu podczas wywiadu z Patem McAfeem, jednak pomysł ten został odrzucony przez McMahona. W tym samym tygodniu na "Smackdown" pojawił się Theory, mimo że był w innym brandzie, i skonfrontował się z McAfeem, ogłaszając, że będzie przeciwnikiem McAfeego na WrestleManii. Walka Theory’ego zakończyła się przegraną samego Austina, ale pomógł McMahonowi pokonać McAfeego w kolejnej walce, która nastąpiła zaraz po jego walce.
U.S. Champion i Mr. Money in the Bank (od 2022).
Następnej nocy na "Raw" Theory połączył siły z The Usos, aby pokonać RK-Bro i Finna Bálora, przypinając go, zyskując szansę na walkę o tytuł Balora. W następnym tygodniu w odcinku za kulisami Theory ogłosił, że on i Mr. McMahon zdecydowali, że nazwa Austin już mu nie odpowiada, porzucając imię i zmieniając jego ring name na Theory. 18 kwietnia na odcinku "Raw" Theory pokonał Bálora i po raz pierwszy w karierze został mistrzem Stanów Zjednoczonych; dzięki tej wygranej został najmłodszym mistrzem Stanów Zjednoczonych w historii WWE. 9 maja na "Raw" Theory przegrał z Codym Rhodesem przez dyskwalifikację po interwencji Setha Rollinsa, ale utrzymał tytuł. Na Hell in a Cell Theory utrzymał tytuł w walce z Mustafą Alim. Na Money in the Bank Theory stracił mistrzostwo Stanów Zjednoczonych na rzecz Bobby’ego Lashleya poprzez submission, co zakończyło jego panowanie po 75 dniach. Później tej nocy został dodany i wygrał męski Money in the Bank ladder match. Wygrana Theory’ego Money In The Bank ladder matchu czyni go najmłodszą supergwiazdą, która wygrała kontrakt Money In The Bank w historii WWE, a także jest pierwszym zwycięzcą Money In The Bank ladder matchu, który stracił mistrzostwo i wygrał kontrakt tej samej nocy. Na SummerSlam 30 lipca, Theory’emu nie udało się odzyskać mistrzostwa Stanów Zjednoczonych w rewanżu z Lashleyem. Później tej nocy, próbował wykorzystać swój kontrakt Money in the Bank podczas Undisputed WWE Universal Championship Last Man Standing matchu pomiędzy Brockiem Lesnarem i Romanem Reignsem, ale został na nim wykonany F-5 przez Lesnara, zanim mógł oficjalnie wykorzystać kontrakt. Na Clash at the Castle 3 września na pre-show, gdy jego imię ringowe powróciło do Austin Theory, on i Alpha Academy (Otis i Chad Gable) przegrali z The Street Profits (Montez Ford i Angelo Dawkins) i Madcap Mossem. Później tej nocy, ponownie próbował wykorzystać swój kontrakt Money in the Bank podczas walki wieczoru, ale został znokautowany przez Tysona Fury’ego, zanim oficjalnie to zrobił. 7 listopada na "Raw", Theory wykorzystał swój kontrakt Money in the Bank na walkę z Sethem "Freakin" Rollinsem o mistrzostwo Stanów Zjednoczonych, ale przegrał z powodu interwencji Bobby’ego Lashleya.

</doc>
<doc id="5319281" url="https://pl.wikipedia.org/wiki?curid=5319281" title="Otis (wrestler)">
Otis (wrestler)



</doc>
<doc id="5319282" url="https://pl.wikipedia.org/wiki?curid=5319282" title="Gears of War (seria)">
Gears of War (seria)

Gears of War – seria gier komputerowych wyprodukowanych przez Epic Games. Na podstawie cyklu stworzono również serię komiksów DC, siedem powieści oraz grę planszową.
Historia gier.
Pierwsza część serii gier zadebiutowała 7 listopada 2006 na platformie Xbox 360. Fabuła gry stworzonej przez Epic Games dotyczyła długoletniej wojny o surowce trwającej na planecie Sera. Rok po premierze wydano wersję dla użytkowników PC. Kolejne dwie części trylogii – "Gears of War 2" (wydana 7 listopada 2008) i "Gears of War 3" (wydana 20 września 2011) rozwijają historię wojny między ludzkością, Hordą Szarańczy, a ich zmutowanymi odpowiednikami – Lambentami. Czwarta część serii zatytułowana "" ukazała się 19 marca 2013. Za produkcję odpowiadało polskie studio People Can Fly (twórcy takich tytułów jak: "Painkiller", "Bulletstorm"). Fabuła gry była kontynuacją poprzednich części serii, rozwijając historię konfliktu. "Gears of War: Judgment" rozgrywa się kilka lat przez wydarzeniami z pierwszej części serii. "Gears of War: Ultimate Edition" debiutujące 25 sierpnia 2015 na konsoli Xbox One zostało stworzone przez studio The Coalition. Produkcja to remake pierwotnej, klasycznej wersji gry "Gears of War", stworzony dla nowej generacji konsol oraz komputerów stacjonarnych. W październiku 2016 na rynek trafiła czwarta pełnoprawna część serii głównej zatytułowana "Gears of War 4". Akcja rozgrywa się 25 lat po "Gears of War 3", a bohaterowie stają do walki z totalitarnym rządem COG oraz Hordą Szarańczy. 22 sierpnia 2019 wyszedł spin-off – "Gears POP!" – strategiczna gra czasu rzeczywistego przeznaczona na platformy Windows, Android oraz iOS. Produkcją gry zajęło się Mediatonic. Kolejna część serii o tytule "Gears 5" zadebiutowała na rynku 10 września 2019. Gracz wciela się w Kait Diaz, która rozwiązuje zagadkę dręczących ją koszmarów oraz poznaje pochodzenie Szarańczy. 28 kwietnia 2020 zadebiutował kolejny spin-off zatytułowany "Gears Tactics" będący taktyczną grą turową. Został wyprodukowany przez The Coalition i Splash Damage. Wydarzenia z gry dzieją się 10 lat przed wydarzeniami z pierwszej gry serii i opowiadają o czwórce żołnierzy, którzy muszą wyeliminować stratega Szarańczy.
Książki.
Seria książek opartych na uniwersum "Gears of War" została napisana przez Karen Traviss. Jej powieści rozszerzają wydarzenia znane z gier oraz wzbogacają świat o nowe wątki. Pierwszą książką cyklu była "Gears of War: Aspho Fields", w późniejszym czasie powstało sześć kolejnych powieści. Za teksty dotyczące świata "Gears of War 4" oraz "Gears 5" odpowiada inny autor – Jason M. Hough:
Komiksy.
Od grudnia 2008 do sierpnia 2012 wydawane były komiksy z serii "Gears of War".
Gra planszowa.
W 2011 powstała gra planszowa o tematyce "Gears of War".

</doc>
<doc id="5319283" url="https://pl.wikipedia.org/wiki?curid=5319283" title="Maryse Mizanin">
Maryse Mizanin



</doc>
<doc id="5319284" url="https://pl.wikipedia.org/wiki?curid=5319284" title="Commander Azeez">
Commander Azeez



</doc>
<doc id="5319286" url="https://pl.wikipedia.org/wiki?curid=5319286" title="Kościół św. Barbary w Krzyżanowie">
Kościół św. Barbary w Krzyżanowie

Kościół pw. św. Barbary w Krzyżanowie – rzymskokatolicki kościół parafialny znajdujący się w Krzyżanowie w województwie pomorskim. Jest siedzibą parafii wchodzącej w skład dekanatu Malbork I należącego do diecezji elbląskiej.
Historia.
W 1319 erygowano parafię w Krzyżanowie. W 1325 rozpoczęto budowę kościoła, która trwała do 1330. W tym samym roku został on konsekrowany. W XVII i XVIII wieku świątynia była odbudowywana i remontowana po pożarze. Kościół dawniej posiadał wieżę, która zawaliła się w 1818. W XIX w. koło kościoła stanęła drewniana dzwonnica, na której zawisły trzy dzwony z 1735 odlane w Gdańsku, z czego dwa mniejsze zrabowano podczas II wojny światowej. Zastąpił je dzwon z Kaczynosu i mały dzwon z kościoła w Starym Polu.
Wnętrze.
Wewnątrz świątyni znajduje się XVIII-wieczne wyposażenie. W głównym ołtarzu znajduje się obraz św. Barbary, oraz figury św. Piotra i Pawła. W górnej części ołtarza znajduje się figura Chrystusa otoczonego aniołami. W bocznych ołtarzach umieszczono obrazy Maryi oraz św. Józefa z Dzieciątkiem.

</doc>
<doc id="5319287" url="https://pl.wikipedia.org/wiki?curid=5319287" title="TVP Nauka">
TVP Nauka

TVP Nauka – polska stacja telewizyjna Telewizji Polskiej, która rozpoczęła nadawanie 3 października 2022 roku. Stacja ma charakter edukacyjny.
17 września 2021 roku w urzędzie patentowym zarejestrowano logo TVP Nauka. W październiku tego samego roku doszło do uruchomienia serwisu internetowego TVP Nauka.
Kanał jest dostępny w telewizji naziemnej i kablowej. Dyrektorem kanału jest Robert Szaj. Stacja emituje audycje edukacyjne i publicystyczne oraz filmy dokumentalne skoncentrowane na historii nauki oraz pozostałych treściach naukowych. 12 sierpnia 2022 roku kanał rozpoczął testowe nadawanie w Internecie, transmitując Noc Perseidów z Obserwatorium Astronomicznego w Truszczynach.
Kanał nadaje programy popularnonaukowe – zarówno archiwalne (takie jak „Sonda 2”, „Jak to działa?”), jak i premierowe produkcje własne – „Jasne jak słońce”, „Astronarium”, „Tajemnice operacji”, teleturniej „Giganci nauki” oraz program informacyjny „Raport naukowy”. Na antenie publikowane są również filmy biograficzne dotyczące ludzi świata nauki oraz filmy Sci-fi.

</doc>
<doc id="5319288" url="https://pl.wikipedia.org/wiki?curid=5319288" title="Linie Duże">
Linie Duże



</doc>
<doc id="5319289" url="https://pl.wikipedia.org/wiki?curid=5319289" title="Flagi powiatów w województwie podkarpackim">
Flagi powiatów w województwie podkarpackim

Flagi powiatów w województwie podkarpackim – lista symboli powiatowych w postaci flagi, obowiązujących w województwie podkarpackim.
Zgodnie z definicją, flaga to płat tkaniny określonego kształtu, barwy i znaczenia, przymocowywany do drzewca lub masztu. Może on również zawierać herb lub godło danej jednostki administracyjnej. W Polsce jednostki terytorialne (rady gmin, miast i powiatów) mogą ustanawiać flagi zgodnie z „Ustawą z dnia 21 grudnia 1978 o odznakach i mundurach”. W pierwotnej wersji pozwalała ona jednostkom terytorialnym jedynie na ustanawianie herbów. Dopiero „Ustawa z dnia 29 grudnia 1998 o zmianie niektórych ustaw w związku z wdrożeniem reformy ustrojowej państwa” oficjalnie potwierdziła prawo województw, powiatów i gmin do ustanawiania tego symbolu jednostki terytorialnej. Z tej zmiany skorzystały powiaty, przywrócone w 1999.
W w województwie podkarpackim swoją flagę posiadało 19 z 21 powiatów (flagi nie posiadały powiaty: leski i przeworski – uchylona uchwała) oraz 4 miasta na prawach powiatu. Symbol ten, od 2000, ma ustanowione samo województwo.

</doc>
<doc id="5319291" url="https://pl.wikipedia.org/wiki?curid=5319291" title="Jan Kubista (ur. 1990)">
Jan Kubista (ur. 1990)

Jan Kubista (ur. 23 września 1990 w Pradze) – czeski lekkoatleta, średniodystansowiec, medalista halowych mistrzostw Europy w 2017.
Osiągnięcia sportowe.
Nie ukończył eliminacyjnego biegu na 800 metrów na młodzieżowych mistrzostwach Europy w 2011 w Ostrawie. Odpadł w półfinale tej konkurencji na mistrzostwach Europy w 2012 w Helsinkach oraz eliminacjach biegu na tym dystansie na halowych mistrzostwach Europy w 2013 w Göteborgu i mistrzostwach świata w 2013 w Moskwie.
Zdobył brązowy medal w sztafecie 4 × 400 metrów (która biegła w składzie: Patrik Šorm, Jan Tesař, Kubista i Pavel Maslák) oraz odpadł w półfinale biegu na 800 metrów na halowych mistrzostwach Europy w 2017 w Belgradzie.
Był mistrzem Czech w biegu na 800 metrów w 2010, wicemistrzem na tym dystansie w 2018 i w biegu na 1500 metrów w 2017 oraz brązowym medalistą w biegu na 400 metrów w 2013. W hali był mistrzem Czech w biegu na 1500 metrów w 2017 i wicemistrzem w tej konkurencji w 2018.
Rekordy życiowe.
Rekordy życiowe Kubisty:
Rodzina.
Jego ojciec Jan Kubista również był lekkoatletą średniodystansowcem, olimpijczykiem z 1988.

</doc>
<doc id="5319293" url="https://pl.wikipedia.org/wiki?curid=5319293" title="Werkwuha Getachew">
Werkwuha Getachew



</doc>
