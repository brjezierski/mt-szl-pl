<doc id="5321714" url="https://pl.wikipedia.org/wiki?curid=5321714" title="FC Barcelona w sezonie 2010/2011">
FC Barcelona w sezonie 2010/2011

Sezon 2010/11 był 111. sezonem w historii FC Barcelony i 80. z rzędu sezonem tego klubu w najwyższej klasie hiszpańskiego futbolu. Obejmuje on okres od 1 lipca 2010 do 30 czerwca 2011 r.
Przebieg sezonu.
Sezon 2010/11 FC Barcelona rozpoczęła od przeprowadzenia kilku transferów. W ramach nich do klubu dołączyli: David Villa, który przyszedł z Valencii CF za 40 milionów euro, Adriano, kupiony z Sevilli FC za 9,5 miliona euro oraz Javier Mascherano sprowadzony z Liverpoolu FC za 20 milionów euro. Definitywnie klub opuścili natomiast: Rafael Márquez i Thierry Henry, którzy, na zasadzie wolnego transferu, przenieśli się do New York Red Bulls, Yaya Touré, kupiony przez Manchester City za 30 milionów euro oraz Dmytro Czyhrynski, odkupiony przez Szachtar Donieck za 15 milionów euro. Na roczne wypożyczenia udali się natomiast: Keirrison do Santosu FC, Víctor Sánchez do Getafe CF, Zlatan Ibrahimović do AC Milanu, Martín Cáceres do Sevilli FC oraz Alaksandr Hleb do Birmingham City. Sezon 2010/11 był trzecim sezonem pod wodzą trenera Pepa Guardioli.
Przed sezonem FC Barcelona rozegrała kilka meczów towarzyskich. Najpierw, w Norwegii, zmierzyła się z Vålerenga Fotball (zwycięstwo 4:2) a następnie udała się na zgrupowanie do Azji. Tam zmierzyła się z drużyną gwiazd ligi południowokoreańskiej – K-League (zwycięstwo 5:2) oraz z chińską drużyną Beijing Guo’an (zwycięstwo 3:0).
14 sierpnia 2010 roku, Barca rozegrała pierwszy oficjalny mecz w sezonie. Był to pierwszy mecz o Superpuchar Hiszpanii z Sevillą FC. W tym meczu lepsi okazali się jednak rywale i podopieczni Guardioli przegrali 1:3. W rewanżu lepsza okazała się jednak Duma Katalonii, która pokonała rywala 4:0 (w dwumeczu 5:3) i tym samym sięgnęła po pierwsze trofeum w sezonie i ósmy Superpuchar Hiszpanii w historii. 
25 sierpnia 2010 roku, FC Barcelona rozegrała coroczny mecz o Trofeu Joan Gamper. Tym razem rywalem Barcelony został A.C. Milan. Po 90 minutach tego meczu padł remis 1:1, zatem o rozstrzygnięciu musiała zdecydować seria rzutów karnych. W niej Barca pokonała rywali 3:1 i zdobyła trofeum swojego założyciela. 
29 sierpnia 2010 roku, FC Barcelona rozpoczęła zmagania ligowe, od zwycięstwa nad Racingiem Santander 3:0. Pierwsza porażka ligowa zdarzyła się już kolejkę później, gdzie Blaugrana uległa, na swoim stadionie, Hérculesowi CF 0:2.
14 września 2010 roku, FC Barcelona rozpoczęła grę w Lidze Mistrzów, od pewnego zwycięstwa 5:1 z Panathinaikosem AO. W kolejnych kolejkach ligowych, Blaugrana pokonywała: Atlético Madryt 2:1, Sporting Gijón 1:0 oraz Athletic Bilbao 3:1. W kolejnym meczu grupowym w Lidze Mistrzów, padł remis 1:1 z Rubinem Kazań. Identyczny wynik padł również, w kolejnym spotkaniu ligowym z RCD Mallorcą. Następnie jednak, Barcelona wróciła do serii zwycięstw, pokonując w lidze: Valencię CF 2:1 i Real Saragossę 2:0 oraz w Lidze Mistrzów FC København 2:0. 
26 października 2010 roku, FC Barcelona rozpoczęła rywalizację w Pucharze Króla, od wygranej 2:0, w pierwszym meczu 1/16 finału, z trzecioligowym klubem AD Ceuta. W następnej kolejce ligowej, Blaugrana pewnie pokonała Sevillę FC 5:0. W drugim spotkaniu grupowym w Lidze Mistrzów, z FC København, padł remis 1:1. Następnie, Barcelona pokonała w lidze Getafe CF 3:1. W rewanżowym meczu, 1/16 Pucharu Króla, podopieczni pokonali AD Ceutę 5:1 (w dwumeczu 7:1) i pewnie awansowali do 1/8 finału. Następnie, kontynuując kolejną dobrą passę, Duma Katalonii pokonała w lidze Villarreal CF 3:1 i UD Almería aż 8:0. W drugim meczu z Panathinaikosem AO w Lidze Mistrzów, Barca ponownie wygrała, tym razem 3:0. 
29 listopada 2010 roku, w 111 rocznicę powstania klubu FC Barcelona, miało miejsce El Clásico, ligowy pojedynek z Realem Madryt. Barcelona wygrała pewnie w tym meczu 5:0. W nawiązaniu do meczu z identycznym wynikiem za czasów trenera Johana Cruijffa w 1993 roku, mecz ten nazwano „La Manita”.. W kolejnym meczu ligowym, Blaugrana pokonała CA Osasunę 3:0. W ostatnim meczu fazy grupowej Ligi Mistrzów, podopieczni Guardioli pokonali Rubin Kazań 2:0 i ostatecznie pewnie awansowali do 1/8 finału, z pierwszego miejsca w grupie. W następnych meczach ligowych, Duma Katalonii pewnie pokonała Real Sociedad 5:0 i RCD Espanyol 5:1, w Derbach Barcelony. W ostatnim meczu w 2010 roku, Barcelona zremisowała bezbramkowo z Athletikiem Bilbao, w pierwszym meczu, 1/8 finału Pucharu Króla. 
W zimowym okienku transferowym, Barcelona sprowadziła jednego zawodnika – Ibrahima Afellaya, który przeszedł z PSV Eindhoven za 3 miliony euro.
W pierwszym meczu 2011 roku, Barcelona pokonała Levante UD 2:1, w lidze. W rewanżowym meczu, 1/8 finału Pucharu Króla, z Athletikiem Bilbao, padł remis 1:1, jednak, dzięki bramce strzelonej na wyjeździe, to FC Barcelona awansowała do 1/4 finału. W kolejnym meczu ligowym, Blaugrana pokonała Deportivo La Coruña 4:0. W 1/4 finału Pucharu Króla, Barcelona zmierzyła się z Realem Betis. Po zwycięstwie 5:0 i porażce 1:3, Duma Katalonii zwyciężyła w dwumeczu 6:3 i awansowała do 1/2 finału. W międzyczasie, Barca pokonała w lidze Málagę CF 4:1. W 1/2 finału Pucharu Króla, Barcelona zmierzyła się z UD Almería. Po zwycięstwach 5:0 i 3:0 (w dwumeczu 8:0), Barca pewnie awansowała do finału tych rozgrywek. Między meczami pucharowymi, Blaugrana pokonała w lidze 3:0: Racing Santander i Hércules CF. W kolejnych meczach w lidze, Barcelona pokonała Atlético Madryt 3:0 i zremisowała z Sportingiem Gijón 1:1.
16 lutego 2011 roku, FC Barcelona skomplikowała sobie sprawę awansu do kolejnej rundy Ligi Mistrzów, przegrywając w pierwszym meczu, 1/8 finału, z Arsenalem Londyn 1:2. W lidze, podopieczni Guardioli zaliczyli jednak serię zwycięstw, pokonując: Athletic Bilbao 2:1, RCD Mallorca 3:0 oraz Valencię CF i Real Saragossę, po 1:0. 8 marca 2011 roku, w rewanżowym meczu 1/8 finału, Barcelona zdołała odrobić stratę z pierwszego meczu, pokonując Arsenal Londyn 3:1 (w dwumeczu 4:3) i awansowała do 1/4 finału. W kolejnych meczach ligowych, padł remis 1:1 z Sevillą FC oraz zwycięstwa 2:1 z Getafe CF i 1:0 z Villarrealem CF. W 1/4 finału Ligi Mistrzów, Barcelona zmierzyła się z Szachtarem Donieck i po zwycięstwach 5:1 i 1:0 (w dwumeczu 6:1), pewnie awansowała do 1/2 finału. W międzyczasie, Barca pokonała w lidze UD Almería 3:1.
16 kwietnia 2011 roku, FC Barcelona rozpoczęła rekordową serię czterech meczów z Realem Madryt, w przeciągu nieco ponad dwóch tygodni. Najpierw, w meczu ligowym, padł remis 1:1. 20 kwietnia, miał miejsce finał Pucharu Króla, w którym rywalem Barcy, również był Real. W podstawowym czasie gry, padł bezbramkowy remis. Zatem konieczna była dogrywka, w której lepszy okazał się Real Madryt, za sprawą bramki Cristiano Ronaldo. Tym samym, Barcelona straciła szansę na to trofeum. W przerwie od kolejnych El Clásico, Barcelona pokonała, w lidze, 2:0 CA Osasunę. W 1/2 finału Ligi Mistrzów, Barca zmierzyła się z Realem Madryt i w kolejnych klasykach, w tak krótkim czasie, pokonała Real 2:0 i zremisowała 1:1 (w dwumeczu 3:1), tym samym awansując do finału. Między „Klasykami”, w Lidze Mistrzów, Barca przegrała, pierwszy ligowy mecz od września, z Realem Sociedad 1:2. 
W ostatnich meczach ligowych, FC Barcelona pokonała RCD Espanyol 2:0, w kolejnych Derbach Barcelony. Następnie, zremisowała: 1:1 z Levante UD i 0:0 z Deportivo La Coruña. W ostatniej kolejce ligowej, Blaugrana pokonała Málagę CF 3:1. Ostatecznie, FC Barcelona, po raz 21 w historii, została Mistrzem Hiszpanii, z czterema punktami przewagi, nad drugim w tabeli Realem Madryt.
28 maja 2011 roku, miał miejsce finał Ligi Mistrzów UEFA na Stadionie Wembley w Londynie, w którym FC Barcelona zmierzyła się z Manchesterem United. Duma Katalonii, pokonała w tym meczu Czerwone Diabły 3:1 i po raz czwarty w historii, wygrała Ligę Mistrzów.
Ostatecznie, FC Barcelona zakończyła sezon z trzema oficjalnymi trofeami: Mistrzostwem Hiszpanii, Ligą Mistrzów i Superpucharem Hiszpanii a w Pucharze Króla dotarła do finału, gdzie przegrała z Realem Madryt. Najlepszym strzelcem drużyny, w sezonie, został Lionel Messi, który trafiał do bramki rywali 53 razy, w oficjalnych meczach. Messi został także królem strzelców Ligi Mistrzów, z 12 bramkami na koncie oraz ex aequo z Cristiano Ronaldo, królem strzelców Pucharu Króla, z 7 bramkami. W lidze, zajął drugie miejsce w klasyfikacji strzelców, tracąc do Ronaldo 9 bramek. 
Transfery.
Z klubu.
Źródło:
Bilans meczów oficjalnych.
Statystyki meczów.
Źródło:
Statystyki piłkarzy w oficjalnych meczach.
Statystyki występów i goli.
(X) – piłkarze, którzy odeszli z klubu w trakcie sezonu lub piłkarze, którzy nie zostali zgłoszeni do rozgrywek.(R) – piłkarze, którzy nie byli oficjalnie w pierwszej drużynie a jedynie byli powoływani z drużyny rezerw.&lt;br&gt;Źródło:
Tabele.
Primera División.
 ||rowspan=10 style="background-color:#F9F9F9;"|
Copa del Rey.
Finał:
Liga Mistrzów UEFA.
Grupa D:
Faza Pucharowa:
Finał:

</doc>
<doc id="5321722" url="https://pl.wikipedia.org/wiki?curid=5321722" title="Organy Unii Europejskiej">
Organy Unii Europejskiej



</doc>
<doc id="5321725" url="https://pl.wikipedia.org/wiki?curid=5321725" title="Cytospora chrysosperma">
Cytospora chrysosperma

Cytospora chrysosperma (Pers.) Fr. – gatunek grzybów z klasy "Sordariomycetes". Grzyb mikroskopijny, wywołujący chorobę zgorzel kory topoli.
Systematyka i nazewnictwo.
Pozycja w klasyfikacji według Index Fungorum: "Cytospora, Valsaceae, Diaporthales, Diaporthomycetidae, Sordariomycetes, Pezizomycotina, Ascomycota, Fungi".
Po raz pierwszy opisał go w 1794 r. Christiaan Hendrik Persoon, nadając mu nazwę "Sphaeria chrysosperma". Obecną, uznaną przez Index Fungorum nazwę nadał mu Elias Fries w 1823 r.
Synonimy:
Morfologia i rozwój.
W korze porażonych drzew na podkładkach tworzy zanurzone, tarczowate konidiomy w kształcie kolby lub stożkowate, z licznymi komorami. Mają barwę od szarej do czarnej, średnicę 0,21–0,33 mm (x = 0,22 mm, n = 20) i jedno ujście. Ostiole średnioszare, widoczne, o średnicy 62–85 µm (x = 76 µm, n = 20). Komory złożone, wielokomorowe, o wspólnych ścianach, o średnicy 0,64–1,26 mm (x = 1,01 mm, n = 20). Konidiofory szkliste, nierozgałęzione lub sporadycznie rozgałęzione u podstawy, 17,3–28,2 µm (x = 22,6 µm, n = 20). Konidia szkliste, jajowate, wydłużone z gutulami, jednokomórkowe, 4,0–5,6 × 0,8–1,3 µm (x = 4,7 × 1,2 µm, n = 50).
Kolonie w hodowli początkowo białe, po 6–7 dniach częściowo bladożółte, ale głównie białe, płaskie, filcowate, z jednorodną teksturą. Na PDA tworzą się sporadycznie konidiomy. Obszar zanurzonej w korze podkładki, wyłaniający się przez pęknięcie kory, ma średnicę 1,62–2,46 mm (x = 2,13 mm, n = 20). Owocniki w podkładce zwykle rozproszone, okrągłe do jajowatych, o średnicy 0,86–1,19 mm (x = 0,97 mm, n=20). Krążek zwykle przesłonięty przez ciasno ułożone szyjki ostioli, gdy jest widoczny ma barwę od jasnobrązowej do czarnej, jest prawie półkulisty, okrągły do jajowatego, o średnicy 0,20–0,34 mm (x = 0,30 mm, n = 20), z 4-8 ostiolami ułożonymi obwodowo. 4–8 perytecjów ułożone kołowo w czarnej endostromie, o kształcie kolby lub kuli i średnicy 0,26–0,34 mm (x = 0,30 mm, n = 20). Worki wydłużone, jajowate, 38,6–43,8 × 5,1–6,2 µm (x = 40,3 × 5,4 µm, n = 20), 8-zarodnikowe. Askospory, wydłużone, kiełbaskowate, cienkościenne, szkliste, jednokomórkowe, 8,3-13,1 × 2,0-2,8 µm (x = 11,1 × 2,4 µm, n = 50).
Saprotrof i pasożyt rozwijający się w miękiszu kory różnych gatunków topoli ("Populus"). Zarodniki płciowe (askospory) tworzą się rzadko, grzyb tworzy głównie bezpłciowe anamorfy. Wytwarzane przez nie konidia są zlepione śluzem i tworzą wstęgi. Przenoszone są przez wiatr, deszcz i owady. Infekują miazgę kory drzew głównie przez rany. Grzyb zimuje w postaci grzybni i zarodników (zarówno konidiów, jak i askospor) w porażonej korze drzew.

</doc>
<doc id="5321728" url="https://pl.wikipedia.org/wiki?curid=5321728" title="Valsa sordida">
Valsa sordida



</doc>
<doc id="5321731" url="https://pl.wikipedia.org/wiki?curid=5321731" title="Jerzy Mielnik">
Jerzy Mielnik

Jerzy Bogdan Mielnik (zm. 10 czerwca 2021) – polski ginekolog, prof. dr hab.
Życiorys.
W 1955 ukończył studia medyczne w Akademii Medycznej w Gdańsku, w 1962 obronił pracę doktorską "Poród przedłużony w świetle niektórych elektrolitów surowicy krwi i mięśniaka macicy", w 1973 habilitował się na podstawie pracy zatytułowanej "Analiza śródporodowego niedotlenienia płodu i próba użycia hiperbarii tlenowej w zwalczaniu niedotlenienia w doświadczeniu na zwierzętach. Projekt oddziału położniczego z zastosowaniem intensywnej terapii i hiperbarii tlenowej". W 1989 uzyskał tytuł profesora nauk medycznych. 
Został zatrudniony na stanowisku profesora zwyczajnego w Ateneum – Szkole Wyższej w Gdańsku, oraz dyrektora w Instytucie Położnictwa i Chorób Kobiecych na Wydziale Lekarskim Akademii Medycznej w Gdańsku. 

</doc>
<doc id="5321732" url="https://pl.wikipedia.org/wiki?curid=5321732" title="Cytospora populina">
Cytospora populina

Cytospora populina (Pers.) Rabenh. – gatunek grzybów z klasy "Sordariomycetes". Grzyb mikroskopijny.
Systematyka i nazewnictwo.
Pozycja w klasyfikacji według Index Fungorum: "Cytospora, Valsaceae, Diaporthales, Diaporthomycetidae, Sordariomycetes, Pezizomycotina, Ascomycota, Fungi".
Po raz pierwszy opisał go w 1800 r. Christiaan Hendrik Persoon, nadając mu nazwę "Sphaeria populina". Obecną, uznaną przez Index Fungorum nazwę nadał mu Gottlob Ludwig Rabenhorst w 1844 r.
Aktualna nazwa pochodzi od anamorfy. Teleomorfa "Cytospora ambiens" dawniej uznawana za odrębny gatunek, obecnie jest synonimem. Jest jeszcze około 70 innych synonimów.
Morfologia i rozwój.
Podkładki zanurzone w korze. Podczas wytwarzania zarodników powiększają się powodując jej pęknięcie i tworząc tzw. krążek. Wyłaniające się przez powierzchnię kory konidiomy są soczewkowate, duże, o średnicy (900–)950–1130(–1210) μm (średnio 1010 μm, n = 20). Krążek jasnoszary do czarnego, prawie płaski, okrągły do jajowatego, o średnicy (100–)110–160(–180) μm (średnio 140 μm, n = 20). Ostiole liczne, o barwie od ciemnobrązowej do czarnej, na tym samym poziomie co krążek. Czasami dolna część krążka (endostroma) jest jaśniejsza o średnicy (33,1–)33,8–47,6(–48,3) μm (średnio 42,4 μm, n = 20). W krążku ciemnobrązowe, ułożone koliście komory w kształcie kolby lub kuli, o wymiarach (220–)240–330(–370) μm (średnio 280 μm, n = 20). Worki wydłużone, jajowate (51,5–)54,7–64,4 (–66,9) × (7,5–)8,1– 13(-14,2) μm (średnio 61,5 × 11,1 μm, n = 20), 4-zarodnikowe. Askospory w dwóch rzędach, wydłużone, kiełbaskowate, cienkościenne, szkliste, bez gardzieli, jednokomórkowe (17,5–)18,9–24,3 (–25,1) × (4–)4,4–5,8 (–6,4) μm (średnio 21 × 5,2 μm, n = 50).
W hodowli tworzy anamorfy w postaci białych, płaskich, filcowatych kolonii, o jednolitej teksturze, z rzadkimi, niregularnie rozmieszczonymi konidiomami.
Jest pasożytem okolicznościowym, porażającym głównie drzewa osłabione. Zarodniki płciowe (askospory) tworzą się rzadko, grzyb tworzy głównie bezpłciowe anamorfy. Wytwarzane przez nie konidia są zlepione śluzem i tworzą wstęgi, początkowo białe, potem żółte. Przenoszone są przez wiatr, deszcz i owady. Infekują miazgę kory drzew głównie przez rany. Grzyb zimuje w postaci grzybni i zarodników w porażonej korze drzew.
Występowanie.
"Cytospora populina" występuje na całej półkuli północnej. W Europie występuje na większości obszaru, od Francji po północne wybrzeże Półwyspu Skandynawskiego. Brak jej w Portugalii, Hiszpanii i południowo-wschodniej części Europy. Na półkuli południowej podano tylko jedno stanowisko w Argentynie.
Saprotrof i pasożyt rozwijający się w miękiszu kory drzew, m.in. topoli ("Populus"), wierzb ("Salix"), jeden ze sprawców choroby zgorzel kory topoli. W Chinach notowana na "Salix psammophila".

</doc>
<doc id="5321733" url="https://pl.wikipedia.org/wiki?curid=5321733" title="Cytospora ambiens">
Cytospora ambiens



</doc>
<doc id="5321734" url="https://pl.wikipedia.org/wiki?curid=5321734" title="Lingyuanopterus">
Lingyuanopterus

Lingyuanopterus – rodzaj pterozaura z rodziny Istiodactylidae.
Skamieniałości nieznanego nauce zwierzęcia znaleziono na północnym wschodzie Chin, w prowincji Liaoning, w Lingyuan i Sihedang. Spoczywały wśród skał formacji Jiufotang, datowanej na apt w epoce kredy wczesnej. Prawie kompletna czaszka z żuchwą oraz dźwigacz z obrotnikiem posłużyły za holotyp nowego rodzaju. Skatalogowano je jako okaz IVPP V 17940. Przechowuje go Chińska Akademia Nauk. Budowa kości pozwoliła zaliczyć znalezisko do pterozaurów z grupy pterodaktyli i wczesnokredowej rodziny Istiodactylidae. Pierwszym jej członkiem był opisany na początku XX wieku z Anglii "Ornithodesmus latidens", przeniesiony później do rodzaju istiodaktyl. Kolejne 7 gatunków opisano z Chin, mianowicie "Liaoxipterus brachyognathus", "Nurhachius ignaciobritoi" i "N. luei", "Istiodactylus sinensis", "Longchengpterus zhaoi", "Hongshanopterus lacustris" i "Luchibang xingzhe". Nowo znalezione kości różniły się jednak od poprzednich. Autorzy opisują dwie autapomorfie nowego rodzaje: krótkie trójkątne korony zębów o krótkich mezjalnych i dystalnych kilach ograniczonych do tylnych zębów oraz spojenie żuchwy obejmujące jedną czwartą jej długości. Wśród innych cech diagnostycznych kreatorzy rodzaju wskazują budowę wyrostka zaoczodołowego, wyrostka jarzmowego kości łzowej i wyrostka łzowego.
Xu i współpracownicy opisali rodzaj w 2022. Nadali mu nazwę "Lingyuanopterus". "Lingyuan" odnosi się do miejsca znalezienia pozostałości zwierzęcia. "Pterus" wywodzi się z greki i oznacza skrzydło. W rodzaju umieszczono pojedynczy gatunek nazwany "Lingyuanopterus camposi". Epitet gatunkowy honoruje brazylijskiego paleontologa nazwiskiem Diogenes de Almeida Campos. Xu i inni pragnęli w ten sposób docenić jego wkład w chińsko-brazylijską współpracę paleontologiczną. Autorzy przeprowadzili analizę filogenetyczną, w wyniku której najbliższymi krewnymi nowego rodzaju okazały się "Istiodactylus" "Laoxipterus" i "Luchibang", tworzące razem klad, którego "Lingyuanopterus" stanowi grupę siostrzaną.

</doc>
<doc id="5321736" url="https://pl.wikipedia.org/wiki?curid=5321736" title="Josif Pashko">
Josif Pashko

Josif Pashko (ur. 25 maja 1918 w Vodicy, zm. 5 września 1963 w Tiranie) – minister kontroli państwowych w latach 1951–1952, minister budownictwa i komunikacji w latach 1954–1955, po przemianowaniu urzędu był ministrem budownictwa do śmierci w 1963 roku.
Życiorys.
W latach 1938–1941 był nauczycielem we wsiach Rehovë i Starje. Został zwolniony za wspieranie Grecji podczas wojny grecko-włoskiej. Według Zefa Kadarji, Josif Pashko był skrajnym zwolennikiem Grecji, który nawet zapisał się na kurs języka greckiego w Korczy. Wraz z ojcem wstąpił w 1942 roku do Armii Narodowo-Wyzwoleńczej.
Po wyzwoleniu Albanii, Pashko w latach 1944–1946 pracował w wysokich strukturach Dyrektoriatu Bezpieczeństwa Państwa, następnie w latach 1946–1950 był zastępcą prokuratora generalnego, jako prokurator brał udział w sprawach dotyczących działaczy Balli Kombëtar, którzy byli przez władze komunistyczne oskarżeni o zdradę Albanii. W latach 1952–1953 był członkiem Komitetu Centralnego Albańskiej Partii Pracy i jednocześnie w latach 1952–1954 był jej sekretarzem. Miał negatywny stosunek wobec Josipa Broza Tity, uważał jego zwolenników za wrogów Albanii. Był również w zarządzie klubu sportowego Dinamo Tirana.
Pashko pełnił również funkcje ministerialne: dnia 6 września 1951 zastąpił Mehmeta Shehu na stanowisku ministra kontroli państwowej i pełnił tę funkcję do 9 kwietnia 1952, następnie był ministrem budownictwa i komunikacjii od 20 lipca 1954 do 1955 roku; funkcję urząd zmieniono na urząd ministra budownictwa, pełniony przez Pashkę do śmierci w dniu 5 września 1963. Jego następcą był Shinasi Dragoti, który zastąpił Pashkę również na stanowisku deputowanego do albańskiego parlamentu.
Upamiętnienia.
Imieniem Josifa Pashki nazwano jeden z kombinatów cementowych.
Życie prywatne.
Był synem Pashka Vodicy.
Żoną Josifa była Elenę Pashko z domu Terezi, z którą miał syna Gramoza.

</doc>
<doc id="5321738" url="https://pl.wikipedia.org/wiki?curid=5321738" title="Iosif Pashko">
Iosif Pashko



</doc>
<doc id="5321740" url="https://pl.wikipedia.org/wiki?curid=5321740" title="Pałac Inwalidów">
Pałac Inwalidów



</doc>
<doc id="5321741" url="https://pl.wikipedia.org/wiki?curid=5321741" title="Katarzyna Zielińska (socjolog)">
Katarzyna Zielińska (socjolog)

Katarzyna Zielińska – polska socjolog, dr hab. nauk społecznych, profesor uczelni Instytutu Socjologii Wydziału Filozoficznego Uniwersytetu Jagiellońskiego.
Życiorys.
W latach 1999−2002 ukończyła studia psychologiczne i socjologiczne na Uniwersytecie Jagiellońskim (UJ), 20 grudnia 2007 obroniła rozprawę doktorską "Spory wokół teorii sekularyzacji", 20 września 2018 habilitowała się na podstawie pracy zatytułowanej "W walce o hegemonię? Religia w polskiej sferze publicznej na przykładzie debat sejmowych".
Jest zatrudniona na stanowisku profesora uczelni w Instytucie Socjologii na Wydziale Filozoficznym Uniwersytetu Jagiellońskiego oraz jest członkiem Rady Dyscypliny Naukowej Nauk Socjologicznych UJ.

</doc>
<doc id="5321743" url="https://pl.wikipedia.org/wiki?curid=5321743" title="Nowy Świat (Ołomuniec)">
Nowy Świat (Ołomuniec)



</doc>
<doc id="5321745" url="https://pl.wikipedia.org/wiki?curid=5321745" title="Zespół przetrwałego pobudzenia seksualnego">
Zespół przetrwałego pobudzenia seksualnego

Zespół przetrwałego pobudzenia seksualnego (ang. "persistent genital arousal disorder" lub "persistent sexual arousal syndrome" lub "restless genital syndrome") – rzadki zespół chorobowy związany z nagłym, częstym i spontanicznym pobudzeniem narządów płciowych nieustępującym pod wpływem masturbacji ani orgazmu i niezależnym od uczucia pożądania, tj. z zakłóceniem naturalnego cyklu odpowiedzi seksualnej.
Zespół został opisany w 2001 r. na podstawie 5 przypadków kobiet z podobnymi objawami spontanicznego, intruzywnego i niepożądanego podniecenia genitalnego (pulsowanie, obrzmienie i mrowienie) przy braku subiektywnego pożądania seksualnego i fantazji seksualnych i początkowo nazwany "persistent sexual syndrome". W następnych latach opisano zespół jako PGAD i ustalono dokładne kryteria rozpoznania, obejmujące:
Częstym objawem towarzyszącym PGAD jest ból narządów płciowych, w związku z czym postulowana jest konieczność wprowadzenia nadrzędnej klasyfikacji dyzestezji narządów płciowych i miednicy z podziałem na pobudzenie genitaliów, pobudzenie genitaliów wraz z bólem oraz ból genitaliów. Niejasne pozostaje, czy PGAD współistniejący z bólem to jeden z podtypów wulwodynii, czy osobna dysfunkcja. PGAD nie jest natomiast tożsame z hiperseksualnością, gdyż w jego przebiegu nie występują natrętne myśli i fantazje seksualne, niemniej bywa błędnie interpretowany w diagnozie jako wyraz nadpobudliwości seksualnej. Zespół przetrwałego pobudzenia seksualnego jest rzadkim rozpoznaniem, w zależności od badania wszystkie objawy stwierdzono u 1-3% kobiet i 4% mężczyzn, a 16-33% kobiet doświadcza lżejszego spontanicznego pobudzenia narządów płciowych pomimo braku podniecenia, pożądania i fantazji seksualnych. Dane dotyczące rozpowszechnienia występowania PGAD w populacji mogą być zaniżone na skutek wstydu części dotkniętych nim osób przed komunikowania jego występowania. Z części badań może wynikać, że rozpowszechnienie PGAD wzrasta wraz z wiekiem. Rozpoznania takiego nie można postawić zgodnie z ICD-10.
Etiologia opiera się na różnych hipotezach, wśród których wymieniane są neuropatia nerwu sromowego, czynniki naczyniowe wtórne do zespołu przeciążenia żylnego miednicy i żylaków narządów płciowych zewnętrznych, neuropatia centralna wtórna do objawów uszkodzenia ośrodkowego układu nerwowego lub zabiegów na tętnicach i żyłach szyjnych oraz interwencji w okolicach lędźwiowych, wzrost stężeń dopaminy oraz serotoniny, gwałtowne odstawienie trazodonu, zwiększony poziom lęku, objawy depresyjne, używanie soi zawierającej fitoestrogeny, nacisk mechaniczny na narządy płciowe czy torbiele Tarlova. W badaniach wielu chorych stwierdzano podłoże idiopatyczne. Z czasem w literaturze zaczęto wyodrębniać dwa podtypy PSAD: zależny od czynników naczyniowo-nerwowych lub neuroprzekaźnikowych oraz psychogenny.
Brakuje danych epidemiologicznych dla PGAD, a leczenie jest oparte na pojedynczych przypadkach kazuistycznych. Jako schorzenie nowe i słabo poznane, nie zostało jeszcze uwzględnione w klasyfikacji ICD-10. W 2004 roku zespół ten został włączony do klasyfikacji zaburzeń seksualnych kobiet i zakwalifikowany do grupy zaburzeń pożądania. Metody leczenia obejmują terapie farmakologiczne (opisano użycie benzoadiazepin, tramadolu, bupiwakainy, neuroleptyków zwiększających poziom prolaktyny, warenikiliny, selektywnych inhibitorów zwrotnego wychwytu serotoniny) i fizjoterapię (zabiegi przezskórnej stymulacji nerwu sromowego) oraz psychoterapię poznawczo-behawioralną, terapię poznawczą opartą na uważności, hipnoterapię i elektroterapię. Początkowo uznawane za chorobę dotykającą wyłącznie kobiet, z czasem pojawiły się także przypadki PGAD u mężczyzn. Istnieją sugestie dotyczące analogii PSAD i priapizmu.
Istnieją poszlaki sugerujące częste współwystępowanie objawów PGAD z zespołem niespokojnych nóg i zespołem pęcherza nadreaktywnego. Za główną przyczynę tego zespołu uznaje się neuropatię nerwu sromowego, w szczególności nadmierne pobudzenie włókien czuciowych nerwu grzbietowego łechtaczki. Takie współwystępowanie objawów opisywane jest jako "restless genital syndrome" i definiuje się je klinicznie jako:

</doc>
<doc id="5321747" url="https://pl.wikipedia.org/wiki?curid=5321747" title="Odznaki zaszczytne Jana III Sobieskiego">
Odznaki zaszczytne Jana III Sobieskiego

Odznaki zaszczytne Jana III Sobieskiego – dary, które król Polski Jan III Sobieski otrzymał od króla Francji Ludwika XIV oraz papieża Innocentego XI w uznaniu zasług w obronie chrześcijaństwa, szczególnie za zwycięstwa w bitwie pod Chocimiem oraz bitwie pod Wiedniem. Odznaki zaszczytne odzwierciedlały autorytet króla polskiego na arenie międzynarodowej oraz jego pozycję na dworze francuskim oraz w relacjach ze Stolicą Apostolską.
Kontekst historyczny.
Po zakończeniu wojny polsko-tureckiej (1672–1676), po kluczowym zwycięstwie w bitwie pod Chocimiem w 1673 roku, Jan III Sobieski z powodu agresywnej polityki Turków na Podolu szukał nowych sojuszników. Gdy okazało się, że kolejna wojna z Imperium Osmańskim stała się nieunikniona, król Polski wysłał dyplomatów do władców państw europejskich oraz napisał list do papieża Innocentego XI z prośbą o zawiązanie ligi chrześcijańskiej przeciwko Turkom. Zarówno te starania, jak i wcześniejsze zwycięstwo w bitwie pod Chocimiem oraz późniejsze zwycięstwo w bitwie pod Wiedniem sprawiły, że Sobieski stał się ważnym graczem w europejskiej dyplomacji. Wkrótce po zwycięstwie pod Wiedniem, bo w 1684 roku papież powołał Świętą Ligę, w której skład oprócz Rzeczypospolitej wchodziły Państwo Kościelne, Wenecja i Austria.
Wyrazem uznania dla autorytetu Sobieskiego, jego sukcesów militarnych i dyplomatycznych były najwyższe odznaki zaszczytne, jakie przyznali mu monarcha francuski i papież. Odznaczenie francuskie i dary watykańskie różnią się motywacjami ofiarodawców. Uznanie króla Francji płynęło z ogólnego poparcia, które udzielał polskiemu monarsze. Wybór Sobieskiego na króla dokonał się również dzięki wsparciu króla Ludwika XIV, który dążył do uczynienia Polski sojusznikiem w koalicji przeciw Habsburgom. Natomiast tradycja obdarowywania wodzów za zasługi dla chrześcijaństwa wywodziła się ze średniowiecza. Po zwycięstwie w bitwie pod Chocimiem zdobyczną chorągiew sułtana wysłano właśnie do Rzymu, co zapewne miało wpływ na uznanie zasług podówczas jeszcze hetmana Sobieskiego.
Dary Ludwika XIV.
Nominacja Sobieskiego, związanego od dawna z dworem Ludwika XIV, miała kreować go na lidera profrancuskiego stronnictwa, hamującego wpływy habsburskie w polityce Rzeczypospolitej. Aby nagrodzić polskiego króla, jako sprzymierzeńca Francji, potrzebny był pokój Polski z Imperium Osmańskim – ówczesnym sojusznikiem monarchii francuskiej. Taka możliwość pojawiła się po zawarciu rozejmu w Żurawnie, 20 października 1676 roku, kończącego wojnę polsko-turecką (1672–1676). Na miejsce dekoracji wybrano Żółkiew, ulubioną rezydencję króla. W przeddzień uroczystości Sobieski otrzymał order św. Michała, a w dniu 30 listopada 1676 roku przekazano mu w kolegiacie odznaki orderowe. Wielkiego Mistrza zastępował wówczas poseł francuski markiz François Gaston de Béthune, a kanclerzem orderu był biskup Toussaint Forbin de Janson. Wraz ze Stanisławem Jabłonowskim, Hieronimem Lubomirskim i Marcinem Kątskim, włożyli oni na ramiona króla płaszcz.
Order Świętego Ducha.
Okres największej świetności Orderu Świętego Ducha przypadał na wiek XVII. Jego twórcą był Henryk Walezy. Order miał bardzo wysoką rangę i nawiązywał do wcześniejszego francuskiego Orderu Świętego Michała. Jednym z celów jego wprowadzenia było zjednoczenie stronników politycznych wokół tronu Francji, wspieranie jej interesów i promowanie wyznawców chrześcijaństwa. Funkcję Wielkiego Mistrza Orderu pełnił sam król. Odznaczony orderem składał przysięgę, aby otrzymać łańcuch z diamentowym krzyżem, okazały czarny płaszcz, modlitewnik oraz dziesiątek różańca. Odbierał także błękitną szarfę ("cordon bleu") i replikę krzyża orderowego. Najkosztowniejszym atrybutem, droższym nawet od krzyża czy łańcucha był płaszcz. Przede wszystkim ze względu na ilość i jakość złotych i srebrnych haftów.
Płaszcz kawalera Orderu Świętego Ducha.
Ze wszystkich odznak, jakimi uhonorowano polskiego monarchę, przetrwał tylko płaszcz. Ważący aż 17 kilogramów płaszcz jest dziś jedną z nielicznych zachowanych kreacji królewskich pochodzących z warsztatów hafciarskich w Luwrze z końca XVII wieku. Jego ogromna cena, 4695 liwrów, zapisana w rachunkach dworu francuskiego, dobrze odzwierciedla najwyższy poziom artystyczny dzieła. Czarny, aksamitny płaszcz ma wykrój nieregularnego owalu z mocno wydłużonym trenem. Pionowe rozcięcie, na wysokości prawego ramienia, umożliwia manewrowanie prawą ręką. Rozsiane koncentrycznie na całej powierzchni szaty wiązki złocistych płomieni symbolizują dary Ducha Świętego. Wzdłuż dolnej krawędzi i rozcięcia biegnie szerokie zdobienie, na które składają się emblematy Henryka III – trzy korony (polska, francuska i niebiańska) i litera "H" przepleciona gałązkami oliwnymi. Pomiędzy nimi rozmieszczono kompozycje z motywów symbolicznych i lilii Walezjuszy, wykonane barwnymi jedwabiami i metalowymi nićmi oraz cienką wstążką z litego srebra. Seledynowa pelerynka ozdobiona jest podobnymi motywami w mniejszej skali. Po lewej, na piersi, widnieje podobizna krzyża orderowego z Gołębicą Świętego Ducha, odtworzona srebrnymi nićmi i blaszką.
Dary papieskie.
Stolica apostolska od średniowiecza wyróżniała władców i osobistości zasłużone w obronie wiary drogocennymi przedmiotami, stanowiącymi rycerskie symbole ich waleczności i poświęcenia dla Kościoła – mieczem i kapeluszem. Równolegle istniał też zwyczaj ofiarowywania Złotej Róży, która początkowo trafiała do rąk wodzów i monarchów, a dopiero w okresie późno nowożytnym stała się darem przeznaczonym dla wybitnych kobiet. Złotą Różę otrzymał m.in. Aleksander Jagiellończyk, obdarowany przez papieża Juliusza II w 1505 roku. Dary, miecz i kapelusz, papież święcił co roku w wigilię Bożego Narodzenia, a Złotą Różę w czwartą niedzielę Wielkiego Postu. Początkowo Sobieskiego miał uhonorować papież Klemens X. Wręczenie miecza i kapelusza zaplanowano na 1674 rok. Jednakże do ceremonii nie doszło, gdyż król odmówił ich przyjęcia z powodu nieprzyznania Złotej Róży jego małżonce, Marii Kazimierze. Powrót do koncepcji uhonorowania polskiego króla nastąpił w roku 1676 za sprawą kolejnego papieża – Innocentego XI. W związku z narastającym zagrożeniem Europy ze strony Turków, papież postanowił zyskać w Sobieskim sojusznika w kampanii w obronie chrześcijaństwa.
Miecz poświęcany.
Dwuręczny miecz jest dziełem tyleż płatnerskim, co złotniczym. Zdobiony został dekoracją, na której umieszczono inskrypcję ujętą liśćmi akantu. Rękojeść przybiera formę plastycznej akantowej gałązki, charakterystycznej dla końca XVII wieku. Napisy na głowni i klamrach pasa potwierdzają wykonanie odznaczenia w 1676 roku. Wcześniejsza od tej daty rękojeść, nosząca herb poprzedniego papieża, Klemensa X, została w XIX wieku nieznacznie przekształcona. Z okazji użycia miecza w Warszawie, podczas koronacji cara Mikołaja I w maju 1829 na króla Polski, z jej szczytu usunięto tiarę papieską z kluczami. Ornamentykę srebrnej, ażurowej pochwy tworzą motywy akantu, liście laurowe, panoplia, figurki lwów i rzymskich orłów, puchary (elementy papieskiego herbu), a także postać alegoryczna – personifikacja Wiary, z kielichem i krzyżem. Niezwykle ozdobny pas do miecza zdobi haft z akantowych wici i wstęg, aplikowany na bordowej barwy atlasie. W kompozycji pięciokrotnie powtarzają się tarcze herbowe papieża, a dokładniej jego rodu Odescalchi. Krawędzie pasa zamyka złota krajka z krótkimi strzępkami. Podobny kształt i projekt odznak zaszczytnych realizowano jeszcze co najmniej przez dwa dziesięciolecia, o czym świadczy rysunek miecza i kapelusza, darów sporządzonych dla księcia Eugeniusza Sabaudzkiego w 1690 roku.
Kapelusz poświęcany.
Aksamitny kapelusz, o wysokiej główce w formie walca, lekko rozszerzającego się ku górze, ma formę zgodną z modą XVII wieku. Na jego szczycie znajdowało się kiedyś niewielkie zwieńczenie w kształcie „szyszki”. W miejscu jej osadzenia zachował się ślad lakowej pieczęci. Zarówno krawędzie ronda, jak i główkę kapelusza oraz atłasową wstęgę, która ją otacza, pokrywa haft wykonany perłami oraz srebrnymi i złoconymi nićmi. Do wykonania widocznej na kapeluszu figury gołębicy, symbolizującej Ducha Świętego, użyto pereł. Detale uzupełniono rubinami. Nimb Gołębicy i dekorację w formie „słońca” z promieni spływających ze szczytu główki, wykonano z obfitym użyciem złota. Na zakończeniach wstęgi zdobiącej kapelusz widnieją kartusze z herbami Odescalchi. Puchary, elementy herbu Innocentego XI, powtarzają się też przy rozcięciach ronda.
Dalsza historia obiektów.
Przedmioty, zarówno płaszcz kawalera Orderu Świętego Ducha jak i dary papieskie były przechowywane w skarbcu rodowym Sobieskich w Żółkwi do 1740 roku. Wówczas wnuczka króla, Maria Karolina de Bouillon, sprzedała dobra żółkiewskie i kosztowności Jana III swemu kuzynowi Michałowi Kazimierzowi Radziwiłłowi. Stały się wówczas częścią zbiorów Radziwiłłów w Nieświeżu. W setną rocznicę odsieczy wiedeńskiej zostały uroczyście wystawione w 1783 roku w kościele farnym. W 1813 roku zostały wywiezione przez wojska carskie w ramach represji za udział Dominika Radziwiłła w kampanii Napoleona przeciwko Rosji. W Imperium Rosyjskim trafiły początkowo do Carskiego Sioła, a po 1880 roku do zbiorów petersburskiego Ermitażu. Rewindykowano je w 1924 roku na mocy traktatu ryskiego. Jako regalia – decyzją władz państwowych – zostały przekazane w 1928 roku do nowo powstałego w tym roku muzeum na Wawelu. W 1939 roku zabytki zostały ewakuowane z Krakowa do Kanady, gdzie pozostawały przez dwadzieścia lat. Miecz poświęcany powrócił na Wawel z pierwszą partią najcenniejszych muzealiów w 1959 roku, natomiast kapelusz papieski i płaszcz orderowy w 1961 roku. Od 30 czerwca 2022 roku wszystkie te zabytki można obejrzeć na stałej wystawie „Nowy Skarbiec Koronny” w Zamku Królewskim na Wawelu.

</doc>
<doc id="5321748" url="https://pl.wikipedia.org/wiki?curid=5321748" title="Aleksander Talkowski">
Aleksander Talkowski

Aleksander Gustaw Talkowski (ur. 22 stycznia 1993 r. w Koszalinie) - polski aktor i muzyk, autor piosenek. Twórca pierwszej na świecie rapowanej pracy magisterskiej. 
Wykształcenie.
Olek Talkowski jest absolwentem Akademii Sztuk Teatralnych w Krakowie im. Stanisława Wyspiańskiego w Krakowie na wydziale aktorstwo dramatyczne, a także Szkoły muzycznej im. Bronisława Rutkowskiego] w klasie fortepianu oraz Studium wokalnego muzyki rozrywkowej i jazzu w Krakowie.
Kariera aktorska.
Współpracował z teatrami takimi jak m.in.: Teatr STU, Teatr Capitol we Wrocławiu, Teatr Stary im. Heleny Modrzejewskiej oraz Teatr Szczęście. W roku 2019 obronił tytuł dyplomowy w spektaklu „Zachodnie Wybrzeże” Bernarda Koltèsa w reżyserii Mai Kleczewskiej rolą Karola, za którą został nominowany do nagrody aktorskiej młodego pokolenia organizowaną przez wydawnictwo "Chodźże Do Teatru".
W 2020 roku opracował autorskie przedstawienie ról filmowych Tomasza Kota, zatytułowane "Rap Magister", stanowiące równocześnie jego pracę magisterską, przedstawioną w Akademii Sztuk Teatralnych im. Stanisława Wyspiańskiego w Krakowie. Przedstawienie to otrzymało nagrodę "Trójząb Neptuna" "dla najlepszego projektu lub wydarzenia zrealizowanego podczas festiwalu" na 52. edycji FAMY w 2022 roku. Na 42. Przeglądzie Piosenki Aktorskiej, spektakl "Rap Magister" otrzymał dwie nagrody Nurtu Off: nagrodę główną "Tukana OFF" oraz "Tukana Publiczności" 

</doc>
<doc id="5321755" url="https://pl.wikipedia.org/wiki?curid=5321755" title="Leon Lewandowski">
Leon Lewandowski

Leon Lewandowski (ur. 1926 we wsi Pałka, zm. 26 marca 2021) – polski skrzypek ludowy, solista oraz członek kapeli z Jagodzińca koło Brzezin, powiat kaliski. Laureat Nagrody im. Oskara Kolberga (2019).
W grze na skrzypcach był samoukiem – uczył się grać, słuchając gry innych muzykantów. Jako kilkunastoletni chłopiec grał na skrzypcach do tańca polki, oberki, owijoki, sam i w kapeli z 2-strunnymi basami dłubanymi. Pierwsze skrzypce kupił mu ojciec na odpuście.
Po II wojnie grał w kapeli ze swym wujem Majowskim, grającym na warszawskiej harmonii dwurzędowej. Później muzykant w różnych kapelach weselnych, m.in. kapeli Strzelców. Grał na weselach do 1970 roku. Po zakończeniu aktywności weselnej sporadycznie występował na przeglądach folklorystycznych. Od 1985 r. członek Kapeli Ludowej „Brzeziny” przy Gminnym Ośrodku Kultury w Brzezinach.
Po roku 2000 nastąpił powrót muzykanta do aktywnego grania, głównie za sprawą przyjeżdżających do niego uczniów – adeptów starodawnej gry skrzypcowej. Jego pierwszym „miejskim” uczniem i animatorem działań był Mateusz Raszewski. Od tego czasu Leon Lewandowski zaczął prowadzić warsztaty skrzypcowe, udzielał wywiadów dla radia i telewizji (m.in. magazyn Źródła programu 2 PR, programy telewizyjne „Dzika Muzyka – Basy znad Prosny” TVP Kultura oraz „Szlakiem Kolberga”). Występował na Festiwalu Wszystkie Mazurki Świata. W 2018 roku otrzymał nagrodę im. Oskara Kolberga, oraz został objęty programem „Mistrz Tradycji” MKiDN. W ostatnich latach jego życia wydano dwie płyty CD z jego nagraniami solowymi oraz z towarzyszeniem kapeli. W 2019 roku płyta z jego muzyką otrzymała nagrodę Fonogram Źródeł.

</doc>
<doc id="5321758" url="https://pl.wikipedia.org/wiki?curid=5321758" title="Mistrzostwa Europy w Łucznictwie Polowym 2013">
Mistrzostwa Europy w Łucznictwie Polowym 2013

20. Mistrzostwa Europy w łucznictwie polowym odbyły się w dniach 25 sierpnia - 1 września w Terni we Włoszech. Zawodniczki i zawodnicy startowali w konkurencji łuków dowolnych, gołych oraz bloczkowych.
Polacy nie startowali.

</doc>
<doc id="5321763" url="https://pl.wikipedia.org/wiki?curid=5321763" title="Kościół św. Piotra w Luckenwalde">
Kościół św. Piotra w Luckenwalde

Kościół św. Piotra (niem. "St. Petrikirche") – protestancka świątynia znajdująca się w niemieckim mieście Luckenwalde. Filia parafii ewangelickiej w Luckenwalde.
Historia.
Kamień węgielny wmurowano 14 września 1890 roku, a gotowy budynek konsekrowano 3 maja 1892. Kościół wzniesiono na potrzeby mieszkańców zachodnich dzielnic Luckenwalde, które rozrosły się wskutek rozwoju przemysłu oraz dostępu do kolei. W 1992 roku do świątyni dobudowano nowy budynek kulturalny.
Architektura.
Budowla neogotycka, wzniesiona z czerwonej cegły, z 350 miejscami. Na dachu świątyni znajduje się wysoka sygnaturka. Do kościoła od zachodu dobudowana jest świetlica, mogąca pomieścić do 50 osób. W budynku tym znajduje się również salka parafialna, w której może się zmieścić 15 osób. 

</doc>
<doc id="5321765" url="https://pl.wikipedia.org/wiki?curid=5321765" title="Ireneusz Dobiech">
Ireneusz Dobiech

Ireneusz Dobiech (ur. 17 października 1931 w Częstochowie, zm. 14 lipca 2022 w Warszawie) – polski inżynier, nauczyciel akademicki w Wojskowej Akademii Technicznej, doktor nauk wojskowych, pułkownik Wojska Polskiego.
Życiorys.
Absolwent Fakultetu Łączności Wojskowej Akademii Technicznej (1954). Stopień doktora nauk technicznych uzyskał w 1973 w macierzystej uczelni na podstawie rozprawy pt. "Analiza doświadczalna procesów elektro-gazodynamicznych towarzyszących wystrzałowi", której promotorem był Sylwester Kaliski.
Przez całą karierę zawodową związany z Wojskową Akademią Techniczną. W latach 1954-1976 pracownik naukowo-dydaktyczny w Katedrze Broni Strzeleckiej Fakultetu Artyleryjskiego. Następnie w latach 1976-1987 pracował w Katedrze Strzelania i Batalistyki w Wydziale Elektromechanicznym, w tym od 1976 jako kierownik Zakładu Batalistyki Doświadczalnej i od 1981 jako zastępca szefa Katedry. W latach 1987-1991 kierownik Zakładu Batalistyki Wewnętrznej w Katedrze Konstrukcji i Eksploatacji Uzbrojenia Klasycznego. W 1991 przeszedł w randze pułkownika w stan spoczynku.
Autor kilkunastu artykułów naukowych i skryptów, a także trzech wynalazków.
Badacz i propagator wiedzy nt. Transatlantyckiej Stacji Radiotelegraficznej, Wojskowej Akademii Technicznej oraz Bemowa.

</doc>
<doc id="5321766" url="https://pl.wikipedia.org/wiki?curid=5321766" title="Szachownica ofiarowana Zygmuntowi III Wazie">
Szachownica ofiarowana Zygmuntowi III Wazie

Szachownica ofiarowana Zygmuntowi III – pochodząca z początku XVII wieku, bogato zdobiona szachownica złożona w darze królowi przez podskarbiego litewskiego Hieronima Wołłowicza.
Historia.
Hieronim Wołłowicz zapewne od młodych lat przebywał na dworze królewskim. Niektóre źródła historyczne podają, że jeździł z Zygmuntem III do Szwecji i „wszystkich trudów jego i niebezpieczeństw był nierozdzielnym towarzyszem”. O tym, że Wołłowicz mógł być częstym partnerem do gry w szachy dla króla, świadczy dedykacja, którą darczyńca umieścił po bokach szachownicy: "HAEC TIBI MILITAE SIMULACRA PEDESTRIS EQUESTRIS OFFERO PRO MERITIS VIR GENEROSE TUIS SAEPIVS HIS ANIMVM RECREATQ[UE] TVIQ[UE] CLIENTIS H[IERONIMI] V[OŁOVICZ] S[UBTESAURARII] IN[STIGATORIS] G[ENERALIS] L[ITUANIAE] QVOTIES LVSERIS ES T[UNC] [ME]MOR ANNO 160[8]". W tłumaczeniu fragment ten brzmi: „Te wojskowe posążki piechoty i konnicy ofiarowuję tobie mężu szlachetny za twoje zasługi, często odświeżaj nimi umysł swój i twojego poddanego Hieronima Wołłowicza podskarbiego [i] instygatora wielkiego litewskiego. Ilekroć zagrasz, wówczas wspomnij. Anno 160[8]”.
Losy szachownicy po śmierci monarchy nie są do końca znane. W XIX wieku znajdowała się w zbiorach niemieckich. Świadczy o tym fragment naklejonej na odwrocie kartki z napisem gotykiem po niemiecku, stwierdzającym, że jest to dar Hieronima Wołłowicza dla króla Zygmunta III, oraz z datą 1608. Następnie trafiła do zbiorów kolekcjonera Tadeusza Wierzejskiego, a w 1928 roku do zbiorów wawelskich jako dar Towarzystwa Przyjaciół Wawelu. W 1939 roku szachownica, wraz z najcenniejszymi zabytkami została ewakuowana do Kanady. Powróciła do muzeum w 1959 roku. Stanowi cenny zabytek, który świadczy o kulturze dworu Zygmunta III Wazy.
Szachownica prezentowana na wystawie „Nowy Skarbiec Koronny” stała się centralnym obiektem w sali wystawowej nazwanej Kunstkamerą oraz inspiracją dla aranżacji jej przestrzeni.
Opis.
Środkowe pole szachownicy zostało wyłożone hebanem i kością słoniową. Po bokach, między dwoma listewkami z kości słoniowej, znajdują się płytki wykonane z bursztynu. Tam kryją się napisy i herby, m.in. Zygmunta III Wazy oraz darczyńcy, czyli Hieronima Wołłowicza, a także dedykacja dla króla.
Jedną z wyróżniających cech zdobienia szachownicy są motywy nawiązujące do antycznych i klasycyzujących utworów oraz przedstawień dotyczących gry w szachy. Według Marii Bernasikowej uszkodzona, niezachowana w pełni dekoracja figuralna to przedstawienie nimfy Scacchidy z poematu Marca Gerolama Vidy. Poemat traktuje o pierwszej rozgrywce szachowej, która miała miejsce na Olimpie, po uczcie weselnej Oceana z Ziemią w obecności wszystkich bogów olimpijskich. Po szczęśliwym zwycięstwie Merkurego nad Apollinem, Jowisz postanowił nauczyć ludzi gry w szachy. Wykonanie tego zadania polecił nimfie Scacchidzie, najpiękniejszej z Seriad żyjących w rzece Serii, oraz jej towarzyszkom; w tym też celu ofiarował jej wykładaną złotem i srebrem szachownicę oraz bierki. Utwór ten sparafrazował Jan Kochanowski w opublikowanym w latach 1562–1566 poemacie "Szachy". 
Innym nawiązaniem do klasyki jest cytat z III księgi poematu "Artis amatoriae" Owidiusza, który umieszczono w bocznych pasach szachownicy, pod przezroczystymi płytkami z bursztynu. Słowa wydrapano na folii srebrnej pokrytej farbą. Przytoczony fragment jest poświęcony omówieniu znaczenia gier rozrywkowych w życiu człowieka. Napis umieszczony na szachownicy głosi: "TVNC SVMVS | INCAVTI STUDIOQ(VE) | APERIMUR IN IPSO || NVNDAQVE PER | LVSVS PECTORA | NOSTRA PATENT || CRIMINA DICVNTVR | RESONAT | CLANGORIBUS | AETHER || INVOCAT IRATOS | ET SIBI | QVISQVE DEOS ||", w tłumaczeniu: „Grając stajemy się nieodpowiedzialni za czyny, odsłaniają się nasze charaktery, poprzez grę dusza nasza się obnaża. Czyni się sobie wyrzuty, krzyki przeszywają powietrze, każdy wzywa dla siebie zagniewanych bogów”.

</doc>
<doc id="5321767" url="https://pl.wikipedia.org/wiki?curid=5321767" title="Trałowce projektu 15">
Trałowce projektu 15

Trałowce projektu 15 (w kodzie NATO: "Krake") – wschodnioniemieckie trałowce i stawiacze min z lat 50. XX wieku. W latach 1955–1958 w stoczni Peene-Werft w Wolgast zbudowano 10 jednostek tego typu. Okręty zostały wcielone a do służby w marynarce wojennej NRD w latach 1957–1958. Z listy floty zostały skreślone w latach 1972–1979.
Projekt i budowa.
Konstrukcja trałowców bazowych projektu 15 (typu "Krake") była rozwinięciem poprzedników – trałowców typu "Habicht". Jednostki oprócz wykonywania zadań trałowych mogły spełniać funkcję stawiaczy min. Prace nad konstrukcją okrętów rozpoczęto w 1955 roku.
Wszystkie okręty zbudowane zostały w stoczni Peene-Werft w Wolgast (numery stoczniowe 27–36). Jednostki zostały zwodowane w 1956 roku.
Dane taktyczno-techniczne.
Okręty były trałowcami (stawiaczami min) o długości całkowitej 66,1 metra, szerokości 8,4 metra i zanurzeniu 2,52 metra. Wykonane ze stali kadłuby jednostek podzielone były na 12 przedziałów wodoszczelnych. Wyporność standardowa wynosiła 553 tony, zaś pełna 741 ton.
Trałowce napędzane były przez dwa silniki wysokoprężne 6KVD43A o łącznej mocy 2400 KM, poruszające dwiema śrubami, co pozwalało osiągnąć maksymalną prędkość wynoszącą 16,5 węzła. Zasięg wynosił 2465 Mm przy prędkości 12 węzłów. Energię elektryczną o napięciu 380 V zapewniał agregat prądotwórczy z silnikiem wysokoprężnym 8KND21.
Uzbrojenie artyleryjskie jednostek stanowiło pojedyncze działo kalibru 85 mm L/52 90-K oraz pięć podwójnych zestawów działek automatycznych 2M-3M kal. 25 mm. Broń ZOP stanowiły dwa miotacze bomb głębinowych. Okręty zabierały też na pokład 30 min.
Wyposażenie trałowe stanowiły: trał kontaktowy MKT-1, elektromagnetyczny TEM-2 i akustyczny AT-2. Wyposażenie radioelektroniczne obejmowało m.in. radar KSIB i sonar Tamir-11.
Załoga pojedynczego okrętu składała się z 38 oficerów, podoficerów i marynarzy.
Służba.
Okręty projektu 15 zostały wcielone do służby w Volksmarine w latach 1957–1958. Początkowo jednostki identyfikowały jedynie numery 3001–3010, a nazwy otrzymały w styczniu 1960 roku. W latach 1963–1965 okręty poddano modernizacji: zdemontowano radary KSIB, instalując w zamian stacje radiolokacyjne KSA-5 i Zarnica. Od początku lat 70. „Berlin”, „Dresden”, „Karl-Marx-Stadt” i „Leipzig” pełniły funkcje okrętów szkolnych. Jednostki zostały wycofane ze służby w latach 1972–1979.

</doc>
<doc id="5321770" url="https://pl.wikipedia.org/wiki?curid=5321770" title="Trałowce typu Krake">
Trałowce typu Krake



</doc>
<doc id="5321773" url="https://pl.wikipedia.org/wiki?curid=5321773" title="Patryk Goszczurny">
Patryk Goszczurny

Patryk Goszczurny (ur. 14 marca 2006 w Kaliszu) – polski kolarz szosowy, zawodnik reprezentujący KTK Kalisz.
W lipcu 2022 roku w trakcie XXXII Ogólnopolskiego Wyścigu Kolarskiego wygrał jazdę indywidualną na czas oraz zwyciężył w klasyfikacji generalnej całego wyścigu. Tydzień później został mistrzem Polski juniorów młodszych w jeździe indywidualnej na czas w ramach XXVIII Ogólnopolskiej Olimpiady Młodzieży. W lipcu 2022 roku wywalczył złoty medal w jeździe indywidualnej na czas oraz srebrny medal w wyścigu ze startu wspólnego podczas Olimpijskiego Festiwalu Młodzieży Europy rozegranego w Bańskiej Bystrzycy. 
Osiągnięcia.
2022

</doc>
<doc id="5321774" url="https://pl.wikipedia.org/wiki?curid=5321774" title="Macharyńce">
Macharyńce



</doc>
<doc id="5321775" url="https://pl.wikipedia.org/wiki?curid=5321775" title="Język panońsko-słowiański">
Język panońsko-słowiański

Język panońsko-słowiański – rekonstruowany język słowiański lub dialekt języka prasłowiańskiego, który był używany przez Słowian panońskich na terenie dzisiejszych Węgier i był ogniwem spajającym języki zachodniosłowiańskie z południowosłowiańskimi.
Slawizmy, pochodzące głównie z języka panońsko-słowiańskiego, stanowią dziś około 10% słownictwa języka węgierskiego, co jest porównywalne z udziałem leksyki rodzimej, a przewyższa udział leksyki pochodzenia tureckiego czy germańskiego. Te zapożyczenia, a także nazwy miejscowe pochodzenia słowiańskiego są głównym źródłem rekonstrukcji języka panońskich Słowian.
Obszar użycia.
Najpewniej na skutek zmieszania się dialektów pochodzących z różnych fal migracji Słowian powstało specyficzne koiné używane na obszarze Niziny Panońskiej, które to stało się bezpośrednim źródłem pożyczek do języka węgierskiego. Można przypuszczać, że powstało ono jeszcze przed przyjściem Węgrów do Panonii, w czasach istnienia państwa Awarów.
Język panońsko-słowiański uważa się za jedną z możliwych przyczyn występowania południowosłowiańskich cech fonetycznych w dialekcie środkowosłowackim.
Cechy językowe.
Pod względem cech fonetycznych język panońsko-słowiański był bliski sąsiadującym od północy gwarom słowackim i od południa kajkawskim. Brak jest szczególnych, charakterystycznych tylko dla panońskiej słowiańszczyzny cech fonetycznych, wszystkie z nich nawiązują do języków zachodniosłowiańskich lub południowosłowiańskich.
Akcent.
Akcent nie był ustalony na pierwszą sylabę wyrazu, jak w dzisiejszych językach czeskim i słowackim, lecz mógł padać na dowolną sylabę i to akcentowana sylaba decydowała o harmonii wokalicznej zapożyczanego do węgierskiego wyrazu, np. "ebéd" &lt; psł. *"obě̋dъ". Długość samogłosek w zapożyczeniach wskazuje także na to, że stary akut wzdłużał samogłoski, np. "rák" &lt; psł. *"ra̋kъ", "máz" &lt; psł. *"ma̋zь", "barát" &lt; psł. *"bra̋tъ".
Samogłoski.
Prasłowiańskie *"a" jest w zapożyczeniach poza wygłosem stale oddawane przez "á", np. "barát" &lt; pan.-sł. *"brat" &lt; psł. *"bratъ", co świadczy o tym, że była to samogłoska przednia zbliżona do [].
Prasłowiańskie *"o" jest poza wygłosem oddawane przez "a" (węg. //), co świadczy o tym, że była to samogłoska tylna "å" (typu [] lub []), np. "szombat" &lt; pan.-sł. "sųbåta" &lt; psł. *"sǫbota".
Głoska jać *"ě" dała zwykle "é", np. "széna" &lt; psł. *"sěno", "ne̋met" &lt; psł. *"němьcь", co świadczy o jej przymkniętym charakterze typu [], w porównaniu do *"e", które dało szerokie [], np. "megye" &lt; psł. *"meďa", o czym świadczy oddawanie go w starowęgierskim przez "ä".
Słabe jery wcześnie zanikły, choć na ich miejscu często pojawiały się wtórne samogłoski wynikłe z powstania trudnych grup spółgłoskowych, np. "kapor" &lt; psł. *"koprъ", "jászol" &lt; psł. *"jasli". Jery mocne *"ъ" i *"ь" zwokalizowały się odpowiednio do stwęg. "u" i "i", co dało we współczesnym węgierskim "o" i "ë", np. "rozs" &lt; psł. *"rъžь", "lën" &lt; psł. *"lьnъ".
Samogłoski nosowe *"ǫ" i *"ę" dały panońsko-słowiańskie *"ų" i *"į". Są bogato reprezentowane w zapożyczeniach, na ogół odpowiadają stwęg. "un" i "in" oraz współczesnym "on" i "ën", np. "obroncs" &lt; psł. *"obrǫčь", "pisztráng" &lt; śrwęg. "pisztrong" &lt; psł. *"pьstrǫgъ", dial. "pëntëk" &lt; psł. *"pętъkъ" (lit. "péntëk" jest wtórne). Mimo to spotyka się liczne przykłady utraty rezonansu nosowego, szczególnie przed spółgłoskami szczelinowymi, np. "guszar" &lt; pan.-sł. *"guser" &lt; psł. *"gǫserъ", śrwęg. "kenez" &lt; pan.-sł. *"kъnèz" lub *"kъněz’" &lt; psł. *"kъnędzь".
Tam samym panońsko-słowiański system samogłoskowy można rekonstruować następująco:
Sonanty.
Grupy *"TorT", *"TolT", *"TerT", *"TelT" dały odpowiednio *"TraT", *"TlaT", *"TrěT", *"TlěT", jak w językach południowosłowiańskich i grupie czesko-słowackiej, por. "barázda" &lt; psł. *"borzda" i "barát" &lt; psł. *"bratъ", "kalász" &lt; psł. *"kolsъ" i "palást" &lt; psł. *"plaščь", "szërda" &lt; psł. *"serda" i "ësztërha" &lt; psł. *"strěxa". Obraz kontynuantów sonantów został zaciemniony na gruncie węgierskim przez węgierską tendencję do rozbijania nagłosowych grup spółgłoskowych, jednak jeszcze lepiej przestawkę ilustruje "Nógrád" &lt; psł. *"novъ gordъ" (por. ) oraz "toklász" &lt; psł. *"stokolsъ".
Z obszarem zachodniosłowiańskim łączy rozwój grup *"orT" i *"olT" pod intonacją cyrkumfleksową, które rozwinęły się do *"roT" i *"loT", np. "rab" &lt; pan.-sł. *"rob" &lt; psł. *"orbъ", "ladik" &lt; pan.-sł. *"lod-" &lt; psł. *"oldьji".
Spółgłoski.
Prasłowiańskie *"v" najwyraźniej zachowało swój charakter półsamogłoski, o czym świadczą przykłady wokalizacji, np. "oláh" ‘Rumun’ &lt; stwęg. *"uláh" &lt; pan.-sł. *"wlax" &lt; psł. "volxъ" czy dial. "lóka" ‘ławka’ &lt; pan.-sł. *"lawka" &lt; psł. *"lavъka". W pozostałych przypadkach *"v" przybrało charakter spółgłoski.
W zapożyczeniach brak przykładów palatalizacji w grupie *-"lь", np. "ace̋l" &lt; pan.-sł. *"ocel" &lt; psł. *"ocělь". Z drugiej strony *-"l"- kontrastowało z pochodzącym z jotacji *-"l’"-, por. "moly"&lt; pan.-sł. *"mol’" &lt; psł. *"moľь".
Grupa *"dl" oddawana jest przez "ll", np. "villa" &lt; psł. *"vidla", "silla" &lt; psł. *"šidlo", "gërlice" &lt; psł. *"gъrdlica". Przykładów na *"tl" brak. Zmiana *"dl" (*"tl") &gt; "ll" musiała zajść jeszcze na gruncie panońsko-słowiańskim.
Zachowane zostało epentyczne -"l"-, np. "gereblye" grabie’ &lt; pan.-sł. *"grebl’a" &lt; psł. *"grebja".
Druga palatalizacja spółgłosek tylnojęzykowych najwidoczniej przebiegła według południowosłowiańskiego wzorca, o czym świadczy "olasz" ‘Włoch’ &lt; pan.-sł. *"wlasi" &lt; psł. *"volsi".
Kontynuanty prasłowiańskich *"ť" (&lt;*"tj", *"kt") i *"ď" (&lt;*"dj") są niejednoznaczne – spotyka się kontynuanty typu "ť" oraz "ď" (węg. "ty" i "gy"), np. dial. "kútya" &lt; psł. *"kǫťa", "lengyel" &lt; śrwęg. "lengyen" &lt; *psł. "lęďanъ", a także "št" i "žd" (węg. "st" i "zsd"), np. "mostoha" &lt; psł. *"maťexa", "Pest" &lt; psł. *"peťь", "rozsda" &lt; psł. *"rъďa", także "č" jak w "szërëncse" &lt; psł. *"sъręťa". Może to przemawiać za rekonstrukcją kontynuantów psł. *"ť" i *"ď" jako "šť" oraz "žď" – takie grupy spółgłoskowe (które miałyby być pośrednim stadium rozwoju bułgarskich "št" i "žd") mogły dać węgierskie "ty" i "gy" po samogłosce długiej i spółgłosce, zaś "st" i "zsd" po samogłosce krótkiej.
Inne.
Sądzi się, że do języka węgierskiego zapożyczono także wiele konstrukcji językowych, jak np. "hálát ad" ‘dziękować’, "hála" od psł. *"xvala", por. scs. "въздати хвалѫ" ‘podziękować, dosł. oddać dzięki’.
Zróżnicowanie dialektalne.
András Zoltán przypuszcza, że obok narzecza o opisanych wyżej cechach, w Panonii musiał istnieć też blisko spokrewniony dialekt o mocniej wyrażonych cechach południowych, jak przejście *"dl" &gt; *"l" (a nie *"ll"), np. "nyoszolya" &lt; pan.-sł. *"nosilo" &lt; psł. *"nosidlo", grupa *"raT" zamiast *"roT", np. arch. "rászt" &lt; pan.-sł. *"rast" &lt; psł. *"orstъ" czy *"št" na miejscu "ť", np. "nyüst" &lt; pan.-sł. *"ništ" &lt; psł. *"niťi". Szczególnie ostatnia cecha miałaby zbliżać ten dialekt do dialektów bułgarskich. Dobrym przykładem może być "pest" &lt; pan.-sł. *"pešt" &lt; psł. *"peťь", przechowane np. w nazwie Pesztu, które jako wyraz pospolity oznacza też jaskinię (por. pol. "piec" i "pieczara"), jednak w językach słowiańskich takie znaczenie jest wyłączne językowi bułgarskiemu, co w połączeniu z bułgarską fonetyką tego wyrazu jest silnym argumentem za bułgarskim charakterem przynajmniej części obszaru panońsko-słowiańskiego.

</doc>
<doc id="5321781" url="https://pl.wikipedia.org/wiki?curid=5321781" title="Dieter Brenninger">
Dieter Brenninger

Dieter Brenninger (ur. 16 lutego 1944 r.) – były niemiecki piłkarz występujący na pozycji napastnika. Większość zawodowej kariery spędził w niemieckiej Bundeslidze, gdzie zdobył łącznie 6 trofeów (4x Puchar Niemiec, 1x Mistrzostwo Niemiec, 1x Puchar Zdobywców Pucharu). Wszystkie z wymienionych tytułów zdobył, grając dla Bayernu Monachium.
Kariera.
Dieter Brenninger urodził się w Altenerding, a sportową karierę rozpoczął w SpVgg Altenerding. W roku 1962 przeniósł się do Bayernu Monachium, a w 1965 r. awansował z drużyną do niemieckiej Bundesligi. W tym klubie osiągnął największe sukcesy, zdobywając Puchar Niemiec cztery razy (w latach 1966, 1967, 1969 i 1971). Ponadto w sezonie 1968/1969 zespół Bayernu zdobył Mistrzostwo Niemiec. Największym sportowym sukcesem Brenningera był triumf w Pucharze Zdobywców Pucharów w 1967 roku W tym meczu klub z Niemiec pokonał Rangers F.C.wynikiem 1:0.
Brenninger rozegrał 333 meczów dla Bayernu Monachium, zdobywając 129 bramek oraz 46 asyst. W roku 1972 zmienił klub na BSC Young Boys. Następnymi drużynami Dietera były kolejno VfB Stuttgart, 1860 Rosenheim, SpVgg Altenerding, gdzie w sezonie 1978/1979 zakończył karierę. Dieter „Mucki” Brenninger zaliczył jeden występ w reprezentacji Niemiec w 1969 roku przeciwko Austrii w meczu eliminacyjnym do Mistrzostw Świata.

</doc>
<doc id="5321782" url="https://pl.wikipedia.org/wiki?curid=5321782" title="Andrzej Bartkiewicz">
Andrzej Bartkiewicz

Andrzej Bartkiewicz (ur. 26 stycznia 1991) – polski kolarz szosowy i torowy.
Oprócz kolarstwa szosowego Bartkiewicz uprawiał również kolarstwo torowe – w dyscyplinie tej zdobywał medale mistrzostw kraju, a w 2014 pobił 41-letni rekord Polski Mieczysława Nowickiego w jeździe godzinnej.
Osiągnięcia.
Kolarstwo szosowe.
Opracowano na podstawie:

</doc>
<doc id="5321784" url="https://pl.wikipedia.org/wiki?curid=5321784" title="Bencenna">
Bencenna

Bencenna (łac. "Diocesis Bencennensis") – stolica historycznej diecezji w Cesarstwie rzymskim w prowincji Afryka Prokonsularna, sufragania metropolii Kartagina. Współcześnie w Tunezji. Obecnie katolickie biskupstwo tytularne.

</doc>
<doc id="5321785" url="https://pl.wikipedia.org/wiki?curid=5321785" title="Macharynci (obwód winnicki)">
Macharynci (obwód winnicki)

Macharynci () – wieś na Ukrainie, w obwodzie winnickim, w rejonie chmielnickim, w hromadzie Koziatyn, nad Sytną. W 2001 roku liczyła 1844 mieszkańców.
Do 1946 roku miejscowość nosiła nazwę Wołośki Macharynci ().

</doc>
<doc id="5321786" url="https://pl.wikipedia.org/wiki?curid=5321786" title="Mecherzyńce (obwód winnicki)">
Mecherzyńce (obwód winnicki)



</doc>
<doc id="5321787" url="https://pl.wikipedia.org/wiki?curid=5321787" title="Macharynci (obwód chmielnicki)">
Macharynci (obwód chmielnicki)

Macharynci () – wieś na Ukrainie, w obwodzie chmielnickim, w rejonie chmielnickim, w hromadzie Staryj Ostropil, nad Popiwką. W 2001 roku liczyła 247 mieszkańców.

</doc>
<doc id="5321788" url="https://pl.wikipedia.org/wiki?curid=5321788" title="Sharp Centre for Design">
Sharp Centre for Design

Sharp Centre for Design – centrum dizajnu, znajdujące się w Toronto. Centrum jest częścią "Ontario College of Art and Design" (OCAD), uczelni założonej w 1876 roku. 
Budynek.
Budowę "Sharp Centre for Design" rozpoczęto w 2002 roku, której całkowity koszt wyniósł 42,5 miliona dolarów. W 2004 roku budynek został oddany do użytku. Prostokątna bryła budynku, zawieszona na 26 m nad ziemią, wsparta jest na dwunastu kolorowych stalowych kolumnach, znajdujących się bezpośrednio nad najstarszym budynkiem kampusu uniwersyteckiego, z którym jest połączona za pomocą windy i klatki schodowej. Rozmiary prostokątnej bryły budynku: długość – 84 m, szerokość — 31 m, wysokość – 9 m. Budynek ma dwie kondygnacje, w środku się mieszczą: pracownie artystyczne, sale dydaktyczne, sale konferencyjne, sale wystawowe i biura. 
Autorem budynku jest brytyjski architekt Will Alsop. W wywiadzie udzielnym przez niego w 2013 roku Alsop powiedział: "bardzo niewiele osób mówi, że im się budynek podoba. A jeśli im się on nie podoba, to naprawdę go nienawidzą i myślę, że to dobrze. Mało kto może pozostać wobec niego obojętnym. Ale myślę, że budynek spełnia swoje zadanie na wiele sposobów. Szczególnie wnętrze budynku jest dobrze przyjmowane przez studentów".
Budynek potocznie jest nazywany "stołem" (ang. "table-top"). 
Sharp Centre for Design zdobyło wiele nagród, w tym międzynarodową nagrodę RIBA w 2004 roku, Excellence Award przyznaną przez Toronto Architecture and Urban Design w 2005 roku oraz Canadian Consulting Engineering Award w 2005 roku. 

</doc>
<doc id="5321791" url="https://pl.wikipedia.org/wiki?curid=5321791" title="Macharyńce (rejon starokonstantynowski)">
Macharyńce (rejon starokonstantynowski)



</doc>
<doc id="5321794" url="https://pl.wikipedia.org/wiki?curid=5321794" title="Macharynci">
Macharynci



</doc>
<doc id="5321801" url="https://pl.wikipedia.org/wiki?curid=5321801" title="Mychyrynci">
Mychyrynci

Mychyrynci () – wieś na Ukrainie, w obwodzie chmielnickim, w rejonie chmielnickim, w hromadzie Teofipol, nad Słuczą. W 2001 roku liczyła 508 mieszkańców.

</doc>
<doc id="5321803" url="https://pl.wikipedia.org/wiki?curid=5321803" title="Lamosa">
Lamosa

Lamosa – parafia "(freguesia)" w gminie Sernancelhe, w Portugalii. Według danych na rok 2011 parafię zamieszkiwało 179 osób, a gęstość zaludnienia wyniosła 9,4 os./km2.
Klimat.
Średnia temperatura wynosi 13 °C. Najcieplejszym miesiącem jest sierpień (24 °C), a najzimniejszym styczeń (4 °C). Średnia suma opadów wynosi 1150 milimetrów rocznie. Najbardziej wilgotnym miesiącem jest styczeń (154 milimetrów opadów), a najbardziej suchym jest sierpień (4 milimetrów opadów).

</doc>
<doc id="5321804" url="https://pl.wikipedia.org/wiki?curid=5321804" title="Amator Maszewo">
Amator Maszewo



</doc>
<doc id="5321806" url="https://pl.wikipedia.org/wiki?curid=5321806" title="Macieira (Sernancelhe)">
Macieira (Sernancelhe)

Macieira – parafia "(freguesia)" w gminie Sernancelhe, w Portugalii. Według danych na rok 2011 parafię zamieszkiwały 124 osoby, a gęstość zaludnienia wyniosła 10,5 os./km2.
Klimat.
Średnia temperatura wynosi 13 °C. Najcieplejszym miesiącem jest sierpień (24 °C), a najzimniejszym styczeń (4 °C). Średnia suma opadów wynosi 1150 milimetrów rocznie. Najbardziej wilgotnym miesiącem jest styczeń (154 milimetrów opadów), a najbardziej suchym jest sierpień (4 milimetrów opadów).

</doc>
<doc id="5321808" url="https://pl.wikipedia.org/wiki?curid=5321808" title="Penso (Sernancelhe)">
Penso (Sernancelhe)

Penso – parafia "(freguesia)" w gminie Sernancelhe, w Portugalii. Według danych na rok 2011 parafię zamieszkiwało 230 osób, a gęstość zaludnienia wyniosła 29,8 os./km2.
Klimat.
Średnia temperatura wynosi 13 °C. Najcieplejszym miesiącem jest sierpień (24 °C), a najzimniejszym styczeń (4 °C). Średnia suma opadów wynosi 1150 milimetrów rocznie. Najbardziej wilgotnym miesiącem jest styczeń (154 milimetrów opadów), a najbardziej suchym jest sierpień (4 milimetrów opadów).

</doc>
<doc id="5321810" url="https://pl.wikipedia.org/wiki?curid=5321810" title="Süper Lig (2022/2023)">
Süper Lig (2022/2023)

Süper Lig 2022/2023 (oficjalnie znana jako Spor Toto Süper Lig ze względów sponsorskich) jest 65. edycją najwyższej klasy rozgrywkowej piłki nożnej w Turcji. 
Bierze w niej udział 19 drużyn, które w okresie od 5 sierpnia 2022 do 28 maja 2023 rozegrają 38 kolejek meczów. 
W związku z trzęsieniami ziemi w Kahramanmaraş w 2023, które miały miejsca 6 lutego 2023, drużyny Hatayspor i Gaziantep na swoją prośbę zostały wycofane z ligi. Zdecydowano, że drużyny te nie powinny spadać z ligi, a ich wyniki zostaną w pozostałych meczach zweryfikowane jako przegrane 3-0.
Tytuł mistrzowski broni Trabzonspor.

</doc>
<doc id="5321811" url="https://pl.wikipedia.org/wiki?curid=5321811" title="Quintela">
Quintela

Quintela – parafia "(freguesia)" w gminie Sernancelhe, w Portugalii. Według danych na rok 2011 parafię zamieszkiwały 294 osoby, a gęstość zaludnienia wyniosła 23 os./km2.
Klimat.
Średnia temperatura wynosi 13 °C. Najcieplejszym miesiącem jest sierpień (24 °C), a najzimniejszym styczeń (4 °C). Średnia suma opadów wynosi 1150 milimetrów rocznie. Najbardziej wilgotnym miesiącem jest styczeń (154 milimetrów opadów), a najbardziej suchym jest sierpień (4 milimetrów opadów).

</doc>
<doc id="5321812" url="https://pl.wikipedia.org/wiki?curid=5321812" title="Sarzeda">
Sarzeda

Sarzeda – parafia "(freguesia)" w gminie Sernancelhe, w Portugalii. Według danych na rok 2011 parafię zamieszkiwało 530 osób, a gęstość zaludnienia wyniosła 25,2 os./km2.
Klimat.
Średnia temperatura wynosi 13 °C. Najcieplejszym miesiącem jest sierpień (24 °C), a najzimniejszym styczeń (4 °C). Średnia suma opadów wynosi 1150 milimetrów rocznie. Najbardziej wilgotnym miesiącem jest styczeń (154 milimetrów opadów), a najbardziej suchym jest sierpień (4 milimetrów opadów).

</doc>
<doc id="5321817" url="https://pl.wikipedia.org/wiki?curid=5321817" title="Małyja Lipki (obwód witebski)">
Małyja Lipki (obwód witebski)

Małyja Lipki (; , "Małyje Lipki") – wieś na Białorusi, w obwodzie witebskim, w rejonie orszańskim, w sielsowiecie Piszczaława, przy linii kolejowej Moskwa – Brześć.
Wieś graniczy z Orszą, która otacza Małyja Lipki z każdej strony z wyjątkiem północnego wschodu.

</doc>
<doc id="5321819" url="https://pl.wikipedia.org/wiki?curid=5321819" title="Masiejeuka (rejon orszański)">
Masiejeuka (rejon orszański)

Masiejeuka (; , "Mosiejewka") – wieś na Białorusi, w obwodzie witebskim, w rejonie orszańskim, w sielsowiecie Piszczaława, przy linii kolejowej Witebsk – Orsza.

</doc>
<doc id="5321825" url="https://pl.wikipedia.org/wiki?curid=5321825" title="Zegar obrazowy">
Zegar obrazowy

Zegar obrazowy – obrazy z działającym i dzwoniącym zegarem tworzone głównie w Austrii, Belgii, Francji i Szwajcarii w pierwszej połowie XIX wieku. Pod koniec XIX wieku produkowano również dużą liczbę zegarów obrazowych wytwarzanych przemysłowo, w których zamiast ręcznie malowanego obrazu stosowano oleodruk.
Opis.
Zegar obrazowy przedstawia najczęściej weduty miejskie i sceny wiejskie z tarczą wbudowaną w wieżę należącą do autentycznego, działającego zegara w faktycznie istniejącej lokalizacji lub czysto fantazyjnym krajobrazie. Ponieważ malarzom często zależało na jak najdokładniejszym odwzorowaniu budynku, zegary obrazowe są czasem także cennym źródłem wiedzy na temat wcześniejszego wyglądu budynków, które współcześnie zostały zmodyfikowane lub zniszczone. Rzadko zdarzają się zegary obrazowe, na których przedstawia się wnętrze, a zegar jest elementem wyposażenia pokoju; czasami jest to również portret znanej osoby przebywającej w przedstawionym pomieszczeniu. Nawet przy dobrze pomalowanych zegarach obrazowych tarcza jest zwykle nieproporcjonalnie duża, gdyż cyferblat musiał być czytelny. Aby móc zintegrować funkcję zegara, budynki czasami musiały być wyposażone w tarczę na obrazie, która w rzeczywistości nigdy nie miała zegara – lub dodawano cały budynek, który działał jako podparcie dla zegara; to ostatnie jest często spotykane na obrazach, na których ukazano w dużej mierze niezagospodarowany krajobraz.
Obrazy zegarowe malowano na płótnie, ale także na drewnie lub blasze. W niemieckich i austriackich zegarach obrazowych tarcza jest zwykle częścią obrazu, w zegarach francuskich tarcza jest często emaliowana i przymocowana do mechanizmu; obraz ma wtedy okrągły przekrój, w którym widoczna jest tarcza. Dzięki takiej konstrukcji obraz można zwykle otworzyć, dzięki czemu mechanizm jest łatwo dostępny. Jednak ta różnica w konstrukcji nie zawsze jest pewnym znakiem pochodzenia zegara obrazowego, ponieważ mechanizmy były również sprzedawane pojedynczo, eksportowane i instalowane gdzie indziej, zwłaszcza od początku ich produkcji. Czasami starsze mechanizmy zegarków kieszonkowych używano do zegarów obrazowych. Mechanizmy sprężynowe były często nawijane od przodu przez odpowiednie otwory na obrazie. Istnieją również zegary nawijane z boku lub za pomocą sznurków, dzięki czemu można uniknąć dziur w przedstawieniu graficznym. Niektóre obrazy zawierały również mechanizmy podłączone do mechanizmu zegarowego i uruchamiane w określonym czasie, albo były uruchamiane osobno. W przypadku niektórych zegarów obrazowych przedstawiających konkretny kościół, mechanizm dzwonienia lub działania imituje rzeczywiste dzwonienie.
Absolutną rzadkością są zegary obrazowe, w których elementy obrazu wprawiane są w ruch w trakcie bicia zegara. W Hamburgu zachował się zegar obrazowy z panoramą miasta nad rzeką Alster, w którym na pierwszym planie nie tylko ludzie z kawiarni, ale także łodzie, powozy przejeżdżające przez most, przechodnie i wiatrak, napędzane przez skomplikowany mechanizm, są w ruchu.

</doc>
<doc id="5321827" url="https://pl.wikipedia.org/wiki?curid=5321827" title="KTO TO">
KTO TO



</doc>
<doc id="5321829" url="https://pl.wikipedia.org/wiki?curid=5321829" title="Grecja na ruinach Missolonghi">
Grecja na ruinach Missolonghi

Grecja na ruinach Missolonghi (fr. "La Grèce sur les ruines de Missolonghi") – obraz olejny francuskiego malarza Eugène’a Delacroix. Dzieło znajduje się w Musée des Beaux-Arts w Bordeaux.
Tło historyczne.
W 1821 r. rozpoczęły się walki o niepodległość Grecji z imperium osmańskim. Zakończyły się zwycięsko dla Greków, przy zaangażowaniu Wielkiej Brytanii, Francji i Rosji, a jednym z dramatycznych epizodów tych zmagań było oblężenie Missolungi w latach 1825 i 1826. 35-tysięczna armia turecka, wspomagana przez flotę, atakowała strategicznie położone miasto, którego broniły czterotysięczne siły greckie. Wobec wyczerpywania się zapasów, obrońcy podjęli decyzję o próbie przedarcia się przez pierścień oblężenia, jednak plan się nie powiódł. Miasto zostało zdobyte, a jego ostatni obrońcy, chcąc uniknąć tureckiej niewoli, wysadzili się w powietrze w magazynie prochu. W wyniku eksplozji śmierć ponieśli żołnierze, a także ranni, kobiety i dzieci.
Okoliczności powstania obrazu.
Ta wojna narodowowyzwoleńcza przyciągała uwagę całej Europy i angażowała liczne osoby do szukania finansowego, politycznego i moralnego wsparcia dla Greków. We Francji wydarzenia greckie wzbudzały kontrowersje pomiędzy różnymi ugrupowaniami sceny politycznej, jednak ostatecznie stronnictwo filohelleńskie zdobyło poparcie opinii publicznej. Sympatia dla Greków i ich oporu była powszechna we francuskim społeczeństwie, wyrażała się m.in. w nowych krojach i kolorach strojów kobiecych i męskich, mających nawiązywać do greckich ubiorów i być wyrazem solidarności z Grecją. Wzmocnienie tych nastrojów nastąpiło po śmierci lorda Byrona, który zmarł w Missolungi w 1824 r. Wojnę tę postrzegano jako walkę z tyranią, walkę chrześcijaństwa z islamem czy starcie cywilizacji ze światem barbarzyńskim. Żądano interwencji zbrojnej i interpretowano ją jako nową krucjatę, mającą wyzwolić europejską ziemię z rąk niewiernych. Walkę Greków wsparło w swoich dziełach wielu literatów i malarzy, a wokół tematu tej wojny o niepodległość kształtował się nowy typ sztuki, określany później romantyzmem. 
E. Delacroix wystawił w 1824 r. na paryskim Salonie obraz "Masakra na Chios", będący wyrazem antytureckich nastrojów i współczucia dla cierpiących Greków. Po upadku Missolungi temat oblężenia i zdobycia miasta podjęło wielu malarzy, m.in. Ary Scheffer, Pierre Révoil, François-Emile de Lausac, Louis Benjamin Devouges, ukazując na swoich płótnach epizody z walk. Delacroix przygotował obraz o tragedii Missolungi na specjalną wystawę w galerii Lebrun w 1826 r., dochód z tej wystawy miał być przeznaczony na rzecz walczącej Grecji.
"Grecja na ruinach Missolonghi" została zakupiona od malarza przez miasto Bordeaux w 1852 r..
Opis obrazu.
Początkowo, jak wynika to z zachowanego szkicownika artysty, na obrazie miała znajdować się postać Grecji, płaczącej nad licznymi ciałami zabitych. Jednak ostatecznie koncepcja Delacroix uległa uproszczeniu i w centrum obrazu, na jego osi pionowej, malarz umieścił kobiecą postać. To personifikacja cierpiącej Grecji. Młoda kobieta o klasycznym profilu i greckiej urodzie przyklęka na jasnych ruinach. Ubrana jest w ludowy strój – jasną suknię i ciemnobłękitny płaszcz. Jej piersi są na wpół obnażone, ręce rozłożone w geście skargi i błagania, a oczy są nabrzmiałe od łez. Na wysuniętym ku widzowi planie leży fragment marmuru spryskany krwią, a nieco z boku, spod kamiennych zwalisk wystaje ramię zabitego. Z tyłu, za plecami kobiety widać żołnierza o ciemnej karnacji, wznoszącego buńczuk, odzianego w egipski mundur i turban. Ciemna sylwetka wojownika na tle mrocznego nieba skontrastowana została z jasną postacią tragicznej Grecji. Bezdusznemu tureckiemu zwycięzcy malarz przeciwstawił osobę cierpiącej ofiary. Obraz jest sygnowany u dołu po lewej stronie: „Eug. Delacroix”.
Malarz na swoim płótnie odwołał się do różnych wątków z tradycji europejskiej kultury. Personifikacja Grecji nawiązuje zarówno do wzorców starożytnych, jak i elementów ikonografii chrześcijańskiej. Błękit i czerwień okrywającego ją stroju są jednocześnie tradycyjnymi kolorami płaszcza Matki Boskiej, a biała suknia może stanowić aluzję do antycznej tuniki. Tkanina okrywająca głowę przybiera kształt korony miejskich murów ("corona muralis") jakie stanowiły zwieńczenie głów personifikacji miast. Gest rozłożonych ramion jest charakterystyczny zarówno dla cierpiącej Niobe, jak i dla matki Jezusa cierpiącej pod krzyżem. Postać Grecji przyklęka na białych marmurach stanowiących resztki starożytnych budowli co stanowi odwołanie do pełnej chwały historii i przypomnienie o obecnym tragicznym losie wielkiego niegdyś narodu.

</doc>
<doc id="5321830" url="https://pl.wikipedia.org/wiki?curid=5321830" title="Kościół świętego Michała Archanioła w Siedlimowie">
Kościół świętego Michała Archanioła w Siedlimowie

Kościół świętego Michała Archanioła w Siedlimowie – rzymskokatolicki kościół parafialny należący do parafii pod tym samym wezwaniem (dekanat strzeliński archidiecezji gnieźnieńskiej).
Jest to świątynia wzniesiona dzięki staraniom księdza Stanisława Kamińskiego, na miejscu poprzedniej budowli, w 1786 roku. Kościół jest późnobarokowy, drewniany, wzniesiony w konstrukcji zrębowej, oszalowany, wybudowany na podmurówce z kamienia. Świątynia posiada od strony zachodniej trzykondygnacyjną wieżę konstrukcji słupowo-ramowej zwieńczoną baniastym dachem hełmowym z sześciokątn. Kościół nakryty jest dachami dwuspadowymi, z kolei zakrystię nakrywają dachy pulpitowe. Wnętrze budowli jest jednonawowe i nakrywają je płaski strop. We wnętrzu można zobaczyć bogate gotyckie, barokowe i klasycystyczne elementy wyposażenia. Należą do nich m.in. późnobarokowy ołtarz główny z 1786 roku, ozdobiony rzeźbą Matki Bożej z Dzieciątkiem z lat 1420-1430, dwa barokowo-klasycystyczne ołtarze boczne: lewy, ozdobiony obrazem św. Józefa (1789 rok), prawy, ozdobiony obrazem św. Mikołaja (XVIII wiek), gotycka Grupa Ukrzyżowania, wykonana w XV wieku, późnobarokowy krucyfiks procesyjny, pochodzący z XVIII wieku, klasycystyczne tabernakulum, ozdobione rzeźbą Baranka Eucharystycznego. Pozostałe wyposażenie w stylu późnobarokowym powstało pod koniec XVIII wieku.

</doc>
<doc id="5321838" url="https://pl.wikipedia.org/wiki?curid=5321838" title="Miłość wśród kwiatów wiśni">
Miłość wśród kwiatów wiśni

 – antologia mang z gatunku yuri, składająca się z one-shotów autorstwa Milk Morinagi.
Fabuła.
Historia opowiada o życiu dziewcząt uczęszczających do Żeńskiego Liceum Sakurakai oraz o wzlotach i upadkach ich życia miłosnego. Chociaż historie są od siebie niezależne, niektóre dziewczyny pojawiają się również w innych rozdziałach.
Publikacja serii.
Seria jest zbiorem rozdziałów mang typu one-shot autorstwa Milk Morinagi. Pierwsze pięć rozdziałów zostało pierwotnie opublikowane między 28 czerwca 2003 a 17 listopada 2004 w nieistniejącym już magazynie „Yuri Shimai”. Po zaprzestaniu publikacji magazynu, dwa ostatnie rozdziały zostały wydane między 18 lipca a 18 października 2005 w jego następcy – „Comic Yuri Hime”. Rozdziały te zostały później zebrane w jednym tomie tankōbon wydanym 18 stycznia 2006 nakładem wydawnictwa Ichijinsha. Morinaga wznowiła serię w numerze 10/2011 magazynu „Comic High!”, gdzie ukazywała się do numeru 2/2012. Futabasha wydała ponownie całą serię w dwóch tomach 12 kwietnia 2012.
W Polsce prawa do dystrybucji mangi wykupiło Studio JG.

</doc>
<doc id="5321842" url="https://pl.wikipedia.org/wiki?curid=5321842" title="Kościół Narodzenia Najświętszej Maryi Panny w Strzelcach">
Kościół Narodzenia Najświętszej Maryi Panny w Strzelcach

Kościół Narodzenia Najświętszej Maryi Panny w Strzelcach – rzymskokatolicki kościół parafialny należący do parafii pod tym samym wezwaniem (dekanat strzeliński archidiecezji gnieźnieńskiej).
Obecny kościół został zbudowany w pierwszej połowie XVII wieku. Budowla jest drewniana, jednonawowa, wiele razy była odnawiana i przebudowywana, co spowodowało zatarcie jej starych cech stylowych. Wnętrze świątyni jest ozdobione rokokowymi ołtarzami: głównym z obrazem Matki Bożej z Dzieciątkiem i bocznym, a także krucyfiksem z XVIII wieku.

</doc>
<doc id="5321844" url="https://pl.wikipedia.org/wiki?curid=5321844" title="Jakowliwka (rejon bachmucki)">
Jakowliwka (rejon bachmucki)

Jakowliwka () – wieś na Ukrainie, w obwodzie donieckim, w rejonie bachmuckim. W 2001 liczyła 1330 mieszkańców, spośród których 1044 posługiwało się językiem ukraińskim, 280 rosyjskim, 2 białoruskim, a 4 innym.

</doc>
<doc id="5321845" url="https://pl.wikipedia.org/wiki?curid=5321845" title="Kościół św. Andrzeja Boboli we Wszedniu">
Kościół św. Andrzeja Boboli we Wszedniu

Kościół świętego Andrzeja Boboli we Wszedniu – rzymskokatolicki kościół parafialny należący do parafii pod tym samym wezwaniem (dekanat mogileński archidiecezji gnieźnieńskiej).
Świątynię zaczęli budować wierni parafii ewangelicko-augsburskiej w 1908 roku. W 1920 roku prace budowlane zostały zakończone. Budowla jest murowana i reprezentuje styl neogotycki. Od frontu znajduje się masywna wieża nakryta dachem namiotowym, na której są umieszczone dwa dzwony: mały z 1908 roku i duży z 1928 roku. Wnętrze świątyni jest jednonawowe. Okno w prezbiterium jest ozdobione witrażem przedstawiającym scenę Zesłania Ducha Świętego. W 1945 roku budowla została poświęcona i przekazana katolikom. Dzięki dekretowi kardynała Stefana Wyszyńskiego Prymasa Polski z dnia 21 września 1969 roku przy kościele została erygowana parafia pod wezwaniem św. Andrzeja Boboli.

</doc>
<doc id="5321849" url="https://pl.wikipedia.org/wiki?curid=5321849" title="Gierman Małandin">
Gierman Małandin

Gierman Kapitonowicz Małandin, ros. Ге́рман Капито́нович Мала́ндин (ur. w Nolinsku, zm. 27 października 1961 w Moskwie) — radziecki wojskowy, generał armii (12 listopada 1948), profesor. 
Życiorys.
Urodzony we wsi Nolinsk w obwodzie nowogrodzkim w rodzinie urzędnika Ministerstwa Spraw Wewnętrznych. Ukończył gimnazjum klasyczne. Studiował na Wydziale Prawa Uniwersytetu w Petersburgu. Został powołany do służby wojskowej wiosną 1915, ukończył przyspieszony kurs w Aleksandrowskiej Szkole Wojskowej. Uczestnik I wojny światowej w bitwach na frontach południowo-zachodnim i rumuńskim, dowódca półkompanii, dowódca kompanii, oficer dowództwa korpusu, porucznik (poruczik). 
W Armii Czerwonej od maja 1918. W czasie wojny domowej dowodził pułkiem strzelców, był szefem komisariatów wojskowych guberni Wiatka i Ufa. Od sierpnia 1921 - szef sztabu samodzielnej brygady strzeleckiej, w następnym roku - szef sztabu dywizji strzeleckiej. W 1926 ukończył kursy najwyższej kadry dowódczej przy Wyższej Szkole Wojskowej im. M. Frunzego. W latach 1930-1935 był szefem sztabu Specjalnego Korpusu Strzeleckiego Samodzielnej Armii Dalekowschodniej. Kolejne dwa lata był wykładowcą w Akademii im. Frunzego. Po ukończeniu Wojskowej Akademii Sztabu Generalnego w 1938 został mianowany zastępcą szefa sztabu Kijowskiego Okręgu Wojskowego ds. organizacyjno-mobilizacyjnych, generał major. Uczestniczył w najeździe na Polskę. Od września 1939 zastępca szefa, od lutego 1941 szef Zarządu Operacyjnego Sztabu Generalnego.
Po najeździe Niemiec na ZSRR był szefem sztabu Frontu Zachodniego i Kierunku Zachodniego, a następnie zastępcą szefa sztabu Frontu Zachodniego. Od listopada 1941 szef Wydziału Wojskowej Akademii Sztabu Generalnego, generał porucznik. Od grudnia 1943 szef sztabu 13 Armii I Frontu Ukraińskiego. Brał udział w przygotowaniu i prowadzeniu operacji żytomiersko-berdyczowskiej, sandomiersko-śląskiej, lwowsko-sandomierskiej, dolnośląskiej, berlińskiej i praskiej.
Po wojnie - szef sztabu Centralnej Grupy Wojsk (w Austrii), generał pułkownik. W latach 1946-1948 - Szef Sztabu Generalnego - Zastępca Naczelnego Dowódcy Wojsk Lądowych, generał armii. W latach 1948-1952 i 1953-1955 - zastępca Szefa Sztabu Generalnego Sił Zbrojnych ZSRR. Od marca 1955 do lipca 1956 - I Zastępca Naczelnego Dowódcy Wojsk Lądowych. W kolejnych latach pierwszy zastępca komendanta, a od czerwca 1958 komendant Wojskowej Akademii Sztabu Generalnego. Kawaler dziesięciu radzieckich orderów, w tym dwukrotnie Orderu Suworowa I stopnia, Kutuzowa I stopnia.

</doc>
<doc id="5321856" url="https://pl.wikipedia.org/wiki?curid=5321856" title="Czerwona linia metra w Los Angeles">
Czerwona linia metra w Los Angeles



</doc>
<doc id="5321858" url="https://pl.wikipedia.org/wiki?curid=5321858" title="Jordi Sánchez (piłkarz)">
Jordi Sánchez (piłkarz)

Jordi Sánchez Ribas (ur. 11 listopada 1994 w Barcelonie) – hiszpański piłkarz występujący na pozycji napastnika w polskim klubie Widzew Łódź.

</doc>
<doc id="5321861" url="https://pl.wikipedia.org/wiki?curid=5321861" title="Tramwaje w Mérida">
Tramwaje w Mérida



</doc>
<doc id="5321862" url="https://pl.wikipedia.org/wiki?curid=5321862" title="Tramwaje w Pachuca">
Tramwaje w Pachuca



</doc>
<doc id="5321863" url="https://pl.wikipedia.org/wiki?curid=5321863" title="Tramwaje w Tlaxcala">
Tramwaje w Tlaxcala



</doc>
<doc id="5321864" url="https://pl.wikipedia.org/wiki?curid=5321864" title="Mateusz Berger">
Mateusz Berger

Mateusz Jan Berger (ur. 30 lipca 1986 w Warszawie) – polski prawnik i urzędnik państwowy, od 2022 sekretarz stanu w Kancelarii Prezesa Rady Ministrów i pełnomocnik rządu ds. strategicznej infrastruktury energetycznej.
Życiorys.
W 2010 ukończył studia prawnicze na Uniwersytecie Warszawskim, kształcił się w zakresie zarządzania finansami przedsiębiorstwa w Szkole Głównej Handlowej. Uzyskał również uprawnienia adwokata. Od 2012 do 2017 pracował w dziale prawnym banku PKO BP, prowadził także własną kancelarię adwokacką. Zajmował stanowiska dyrektora Departamentu Jednostek Nadzorowanych i Podległych w Ministerstwie Rozwoju oraz dyrektora Departamentu Skarbu Państwa w Kancelarii Prezesa Rady Ministrów. Zasiadał w różnych radach nadzorczych (m.in. Agencji Rozwoju Przemysłu), kierował radami nadzorczymi PLL LOT i Bankowego Funduszu Gwarancyjnego. W grudniu 2019 został członkiem zarządu, a następnie w kwietniu 2020 wiceprezesem Agencji Rozwoju Przemysłu.
26 lipca 2022 został sekretarzem stanu w Kancelarii Prezesa Rady Ministrów i pełnomocnikiem rządu do spraw strategicznej infrastruktury energetycznej.

</doc>
<doc id="5321872" url="https://pl.wikipedia.org/wiki?curid=5321872" title="Jan Dobek Łowczowski">
Jan Dobek Łowczowski

Jan Dobek Łowczowski z Dąbrowy herbu Gryf (zm. w 1628 roku) – podstoli krakowski w latach 1618-1628, rotmistrz wojska powiatowego województwa krakowskiego w 1620 roku.

</doc>
<doc id="5321874" url="https://pl.wikipedia.org/wiki?curid=5321874" title="Mistrzostwa Świata w Kajakarstwie Górskim 2022">
Mistrzostwa Świata w Kajakarstwie Górskim 2022

42. Mistrzostwa świata w kajakarstwie górskim odbyły się w dniach 26–31 lipca 2022 w Augsburgu w Niemczech. Reprezentacja Polski już pierwszego dnia zawodów zdobyła brązowy medal w konkurencji drużynowej K-1 kobiet za sprawą Klaudii Zwolińskiej, Natalii Pacierpnik, oraz Dominiki Brzeskiej. Reprezentanci oraz reprezentantki Rosji i Białorusi zostali wykluczeni z powodu inwazji Rosjan na Ukrainę. Klasyfikację medalową wygrali reprezentanci gospodarzy przed Czechami i Wielką Brytanią. 
Klasyfikacja medalowa.
Kolorem oznaczono kraj gospodarza mistrzostw (Niemcy).

</doc>
<doc id="5321876" url="https://pl.wikipedia.org/wiki?curid=5321876" title="Robert Stephani">
Robert Stephani

Robert Stephani, także Robert Stefani (ur. 1824/1828, zm. 1 kwietnia 1901 w Zawierciu) – niemiecki przemysłowiec, przedsiębiorca.
Życiorys.
Syn Karola. Żonaty z Klarą Weis, z którą miał córkę Helenę (ur. 1874) i syna Roberta. Był administratorem majątku Poręba Mrzygłodzka, na terenie którego znajdowały się pokłady węgla. W 1880 roku za 21 000 rubli nabył dobra Górki-Stany, do których prawa odstąpił rok później. 17 lutego 1890 roku od Szymona Pfefera nabył część Wysokiej Lelowskiej. Był właścicielem kopalni „Ludwika” w Rokitnie Szlacheckim, a także administratorem kopalni „Katarzyna” w Porębie i dyrektorem Towarzystwa Górniczego, Odlewów Żelaznych, Emaliowanych, Warsztatów Mechanicznych i Kopalń Węgla w Porębie (tzw. fabryka „Poręba”). W 1898 roku przeprowadził się do Zawiercia i rozpoczął budowę domu przy ulicy Kościelnej. Rok później wygrał przetarg na budowę rzeźni miejskiej. 1 kwietnia 1901 roku o godzinie 17:00 został zamordowany we własnym domu przez Andrzeja Wójcika i Józefa Starżaka przy użyciu kilofa i cegieł, zaś w nocy jego ciało zostało utopione w stawie TAZ. Zwłoki zostały odnalezione 2 kwietnia po południu przez wędkarzy. Stephani został pochowany 6 kwietnia na cmentarzu ewangelickim w Porębie.
Upamiętnienie.
Przed 1916 rokiem jego nazwiskiem nazwano jedną z ulic w Zawierciu (obecnie ul. Stefania).

</doc>
<doc id="5321877" url="https://pl.wikipedia.org/wiki?curid=5321877" title="Robert Stefani">
Robert Stefani



</doc>
<doc id="5321880" url="https://pl.wikipedia.org/wiki?curid=5321880" title="Chrząszcze drapieżne Chile">
Chrząszcze drapieżne Chile

Chrząszcze drapieżne Chile – ogół taksonów owadów z podrzędu chrząszczy drapieżnych (Adephaga), których występowanie stwierdzono na terenie Chile.
Geadephaga.
Biegaczowate (Carabidae).
W Chile stwierdzono m.in.:
Trachypachidae.
W Chile stwierdzono m.in.:
Hydradephaga.
Flisakowate (Haliplidae).
W Chile stwierdzono m.in.:
Krętakowate (Gyrinidae).
W Chile stwierdzono m.in.:
Noteridae.
W Chile stwierdzono m.in.:
Pływakowate (Dytiscidae).
W Chile stwierdzono m.in.:

</doc>
<doc id="5321881" url="https://pl.wikipedia.org/wiki?curid=5321881" title="36 Dywizja Grenadierów SS Dirlewanger">
36 Dywizja Grenadierów SS Dirlewanger



</doc>
<doc id="5321883" url="https://pl.wikipedia.org/wiki?curid=5321883" title="Reprezentacja Galicji w piłce nożnej mężczyzn">
Reprezentacja Galicji w piłce nożnej mężczyzn



</doc>
<doc id="5321885" url="https://pl.wikipedia.org/wiki?curid=5321885" title="Reprezentacja Galicji w piłce nożnej">
Reprezentacja Galicji w piłce nożnej



</doc>
<doc id="5321890" url="https://pl.wikipedia.org/wiki?curid=5321890" title="Budki Nasiegniewskie">
Budki Nasiegniewskie

Budki Nasiegniewskie – część wsi Nasiegniewo położona w Polsce, w województwie kujawsko-pomorskim, powiecie włocławskim, gminie Fabianki. Budki Nasiegniewskie położone są przy drodze wojewódzkiej nr 562. 
W latach 1975-1998 miejscowość administracyjnie należała do województwa włocławskiego.

</doc>
<doc id="5321892" url="https://pl.wikipedia.org/wiki?curid=5321892" title="Dymitr Romanow (1901–1980)">
Dymitr Romanow (1901–1980)

Dymitr Aleksandrowicz Romanow, ros. "Дмитрий Александрович Романов" (ur. 15 sierpnia 1901 w Gatczynie, zm. 7 lipca 1980 w Londynie) – rosyjski arystokrata, książę krwi imperatorskiej, polityk emigracyjny, działacz monarchistyczny, 1979–1980 prezes Stowarzyszenia Rodziny Romanowów.
Życiorys.
Dymitr Aleksandrowicz urodził się jako książę krwi imperatorskiej, czwarty syn i piąte dziecko Aleksandra Michajłowicza i Ksenii Aleksandrownej Romanowów. Miał starszą siostrę Irenę (1895–1970) oraz pięciu braci, starszych: Andrzeja (1897–1981), Fiodora (1898–1968), Nikitę (1900–1974), młodszych: Rościsława (1902–1978) i Wasyla (1907–1989). W 1906–1914 mieszkał w południowej Francji, gdzie udał się jego ojciec po konflikcie z carem Mikołajem II. W 1917 wraz z rodziną został uwięziony przez władze rewolucyjnej Rosji w Dulberze na Krymie. W następnym roku został uwolniony przez wojska niemieckie, operujące w tym rejonie. 11 kwietnia 1919 opuścił Rosję, osiadając na Malcie, aby ostatecznie trafić do Anglii.
Na emigracji Dymitr Romanow przenosił się okresowo, zamieszkując w Anglii i Francji. Pod koniec l. 20. XX w. zamieszkał w Nowym Jorku, gdzie pracował jako makler giełdowy. W l. 30. powrócił do Europy, aby prowadzić sklep Coco Chanel w Biarritz. W czasie II wojny światowej Dymitr Romanow służył w brytyjskiej marynarce wojennej w stopniu porucznika lejtnanta. Po jej zakończeniu został sekretarzem klubu podróżników w Paryżu. W l. 50. XX w. studiował enologię i pracował jako europejski przedstawiciel handlowy jednego z producentów whisky w Londynie. W 1979 został wybrany prezesem Stowarzyszenia Rodziny Romanowów i pełnił tę funkcję dozgonnie (1980).
Rodzina.
Za pośrednictwem Chanel Dymitr Romanow poznał w Paryżu jej modelkę, Marinę Siergiejewnę Goleniszczewą-Kutuzową (1912–1969). Para pobrała się 25 października 1931. Małżeństwo rozwiodło się w 1947. Z tego związku pochodzi jedyne ich dziecko:
20 października 1954 w Londynie ożenił się ponownie z Australijką, Margaret Sheilą MacKellar Chisholm (1898–1969). Małżeństwo pozostało bezdzietne.

</doc>
<doc id="5321897" url="https://pl.wikipedia.org/wiki?curid=5321897" title="Latarnie chocimskie">
Latarnie chocimskie

Latarnie chocimskie – zespół pięciu kapliczek latarniowych znajdujących się na ziemi sandomierskiej, w województwie świętokrzyskim, w powiecie sandomierskim. 
Opis.
Kapliczki pochodzą z końca XVII w. Funkcja i powody ich powstania nie są pewne. Według jednej z teorii kapliczki miały zostać ufundowane przez rycerzy z ziemi sandomierskiej wracających z bitwy pod Chocimiem w 1673 roku. Inne hipotezy sugerują, że latarnie mogły być drogowskazami pomagającymi w orientacjach na szlakach lub mogły pełnić funkcję latarni umarłych i ostrzegać przed trędowatymi. Latarnie są wpisane do rejestru zabytków. Dwie znajdują się w Sandomierzu (jedna na ul. Lubelskiej w Mokoszynie, zaś druga na ul. Zawichojskiej), zaś po jednej w Gierlachowie, Nowym Garbowie i Nowych Kicharach. Kapliczka w Nowych Kicharach w latach 30. XX wieku została uszkodzona w wyniku uderzenie pioruna.

</doc>
<doc id="5321908" url="https://pl.wikipedia.org/wiki?curid=5321908" title="Maszkowa (obwód witebski)">
Maszkowa (obwód witebski)

Maszkowa (; ; pol. hist. Moszkowo) – wieś na Białorusi, w obwodzie witebskim, w rejonie orszańskim, w sielsowiecie Piszczaława, przy drodze magistralnej M1.
Znajduje się tu przystanek kolejowy 11 km, położony na linii Orsza – Lepel.
Historia.
W XIX i w początkach XX w. położone było w Rosji, w guberni mohylewskiej, w powiecie orszańskim. Moszkowo było wówczas siedzibą zarządu gminnego (gmina Moszkowo obejmowała 180 miejscowości). Znajdowały się tu wówczas cerkiew prawosławna oraz szkoła. Oprócz wsi istniały dwa majątki ziemskie o tej nazwie - jeden własności Wasilewskich, drugi należący do Leńskich.
Następnie w granicach Związku Sowieckiego. Od 1991 w niepodległej Białorusi.

</doc>
<doc id="5321910" url="https://pl.wikipedia.org/wiki?curid=5321910" title="Moszkowo (obwód witebski)">
Moszkowo (obwód witebski)



</doc>
<doc id="5321913" url="https://pl.wikipedia.org/wiki?curid=5321913" title="Walter Frye">
Walter Frye

Walter Frye (zm. przed 1475) – angielski kompozytor.
Życiorys.
Brak informacji na temat jego życia. Przypuszczalnie związany był z dworem książęcym w Burgundii. Z jego twórczości zachowały się 4 msze, 4 motety, 3 ballady i jedno rondo. Utwory Frye’a przekazane zostały w licznych rękopisach, zarówno angielskich, jak i kontynentalnych. Jego msze stanowią ważny etap w rozwoju mszy cyklicznej, stosowany jest w nich konsekwentnie ten sam cantus firmus we wszystkich częściach. Msza "Summe trinitari" oparta jest ponadto na izorytmicznym tenorze.
Kompozycje Frye’a wydała drukiem Sylvia Kenney pt. "Walter Frye: Collected Works" w: Corpus mensurabilis musicae, XIX (1960).

</doc>
<doc id="5321917" url="https://pl.wikipedia.org/wiki?curid=5321917" title="Modlitwa w Ogrójcu (obraz Giovanniego Belliniego)">
Modlitwa w Ogrójcu (obraz Giovanniego Belliniego)

Modlitwa w Ogrójcu () – obraz temperowy na desce weneckiego malarza Giovanniego Belliniego, powstały w latach ok. 1458–1460, znajdujący się w zbiorach Galerii Narodowej w Londynie.
Historia.
Niezwykłość twórczości Giovanniego Belliniego widoczna jest przede wszystkim w doborze barw i roli nadawanej przedstawionemu krajobrazowi i otoczeniu. Nie było to rzeczą tak powszechną w sztuce przed Bellinim. Artysta spędził całe życie w Wenecji, poza prawdopodobnym pobytem w Padwie. Być może posiadał willę poza miastem, to tłumaczyłoby zamiłowanie do przedstawiania podmiejskiego krajobrazu. Nie lubił podróżować i niechętnie malował rzeczy, których nigdy nie widział. Wiadomo, że kiedyś odmówił namalowania Jerozolimy, argumentując, że przecież nigdy jej nie widział. Przedstawiał na swych obrazach rodzinne strony.
Ważnymi kwestiami pozostają: okoliczności powstania obrazu i jego przeznaczenie. Obraz Belliniego wystawiany jest w Narodowej Galerii w Londynie od połowy XIX wieku. Był własnością dyrektora Joshuy Reynoldsa. Wcześniejsze losy dzieła pozostają kwestią otwartą.
Motyw Agonii Chrystusa był często przedstawiany na predellach ołtarzowych. Były to jednak obrazy niedużych rozmiarów. Londyńska "Modlitwa w Ogrójcu" nie mogła powstać z myślą o umieszczeniu jej w nastawie ołtarza. Obraz mógł być jednak zainspirowany tego typu malarstwem. Podobny rodowód mogła mieć "Modlitwa w Ogrójcu" Andrei Mantegni, autorstwa szwagra malarza, powstała w mniej więcej tym samym okresie. W późnych latach pięćdziesiątych XV wieku, Mantegna pracował nad "Poliptykiem San Zeno", w którego predelli przedstawiona została scena Agonii Chrystusa. Historycy sztuki dopatrują się cech wspólnych między londyńską "Modlitwą w Ogrójcu" Belliniego i sceną z predelli z Tours.
Dobrymi kompendiami dotyczącymi zapożyczeń i próbnych rysunków, z których mógł czerpać Giovanni Bellini, są „szkicowniki” autorstwa ojca malarza Jacopo Belliniego oraz zatrudnionych w jego warsztacie () malarzy. Giovanni zapewne miał do nich dostęp. Jeden ze "szkicowników" znajduje się w Muzeum Brytyjskim w Londynie, drugi w Luwrze. Z zawartego w nich materiału wynika, że Jacopo Bellini był zainteresowany tematem Agonii Chrystusa. Zastanawiał się, jak umieścić osobę Zbawiciela w scenerii. Jacopo nie pozostawił jednak rysunków nieba ani prób wyrażenia przeżycia za pomocą otaczającej podmiot natury. Nie zachowały się też żadne sugestie dotyczące religijnego aspektu przedstawienia sceny, jej duchowego znaczenia. A to są właściwie trzy rzeczy, które czynią londyńską "Modlitwę w Ogrójcu" Belliniego obrazem tak wybitnym.
Nic nie wyklucza dewocyjnego przeznaczenia dzieła. Nie powstało jednak dla żadnej świątyni, nie mogło być pomyślane jako predella. Zdaniem historyk sztuki Caroline Campbell, powstało dla osoby, która chciała przy nim medytować, modlić się, ale również zaspokoić swoje zapotrzebowanie na piękno, potrafiła docenić artystyczne zdolności autora. Zamawiający wierzył, że artysta jest w stanie uczynić wydarzenie obecnym dla niego tu i teraz, na wyciągnięcie ręki, najwierniej, jak to tylko w sztuce jest możliwe. Belliniemu udało się przywołać przeszłość, umieścić ją w teraźniejszości, by wpłynęła na przyszłość.
Opis obrazu.
Giovanni Bellini połączył krajobraz, wydarzenie i emocje z nim związane w utwór bardzo wizualny, osobisty, a jednocześnie przemawiający w sposób odmienny za każdym razem, gdy się na niego patrzy. Londyńska "Modlitwa w Ogrójcu" Belliniego to skrót perspektywiczny.
Artysta przedstawił nowotestamentalną scenę agonii Jezusa w Ogrodzie Oliwnym. Opis wydarzenia znajduje się u wszystkich trzech ewangelistów synoptycznych. Po Ostatniej Wieczerzy, spożytej z dwunastoma Apostołami w Wieczerniku, Chrystus udał się na drugą stronę potoku Cedron, by modlić się u stóp Góry Oliwnej, w miejscu zwanym Getsemani, które doskonale znał również Judasz Iskariota. Zostawiając większą część uczniów w pobliskiej grocie, zabrał ze sobą tylko Piotra, Jakuba i Jana. Następnie oddalił się, jak podaje ewangelista Łukasz: „na odległość jakby rzutu kamieniem”. Pozostając na uboczu, Jezus modlił się i przeżywał trwogę, przeczuwając zbliżające się pojmanie i zapowiedzianą przez siebie kilkakrotnie mękę. Zaraz ma nastąpić pojmanie. Wybrani uczniowie okazują się być słabymi, zamiast czuwać, jak o to prosił Jezus, posnęli.
Judasz, który za trzydzieści srebrników obiecał Rzymianom wydać swego mistrza, zbliża się z kohortą. Artysta ukazał tę grupę w sposób wyraźny. Zdrajca idzie jako pierwszy, prowadząc żołnierzy.
Chrystus klęczy w modlitwie ze złożonymi dłońmi. Skała służy mu za naturalny klęcznik. Bellini doskonale wplótł element naturalny w tło wydarzenia. Uczniowie śpią: Piotr z otwartymi ustami, zdaje się chrapać. Artysta starał się ukazać uczniów w sposób godny, nawet jeżeli robią rzecz wstydliwą, zdradzają przecież swą słabość. Postawa uczniów i sposób jej ukazania kontrastują z tym, co przeżywa Jezus. Modlący się jest zanurzony w innej rzeczywistości, którą malarz ukazał w postaci zjawiającego się anioła z kielichem. Anioł ten jest jakby normalną częścią nieboskłonu, a jednocześnie wiemy, że to Chrystusowa wizja. Bellini połączył te dwa elementy w sposób niezwykle naturalny. Anioł staje się częścią ziemskiej rzeczywistości.
Malarz przedstawił światło łamiące się na fałdach szaty Chrystusa. Cały obraz jest jakby zalany delikatnym blaskiem. Trudno jest rozróżnić na obrazach świt od zmierzchu. Widząc obraz Belliniego, nie mamy wątpliwości, chodzi o zmierzch. Różowawa poświata wypełnia przestrzenie. Na szacie Jezusa światło odbija się w jakiś inny sposób, stając się światłem nadprzyrodzonym. Nie jest to już zwykłe odbicie, jest to blask samoistny.
Na obrazie Belliniego nie znajdziemy Jerozolimy. Artysta ukazał jakby trzy nieduże miejscowości. W jednej z nich przedstawiony został kościół, którego wieża jakby wskazywała na anioła pocieszenia. Każdy element został dokładnie przemyślany i skrywa przesłanie.
Londyńska "Modlitwa w Ogrójcu" Belliniego ma rozmiary: 80,4 × 127 cm. Wykonana została w technice tempery jajecznej na drewnie. Galeria Narodowa w Londynie posiada obraz od 1863 roku (muzealny nr inw. NG726).

</doc>
<doc id="5321919" url="https://pl.wikipedia.org/wiki?curid=5321919" title="Jan Ogonowski">
Jan Ogonowski

Jan Ogonowski herbu Pomian (zm. w 1677 roku) – wojski sądecki w latach 1671-1677, rotmistrz wojska powiatowego województwa krakowskiego w 1672 roku.

</doc>
<doc id="5321921" url="https://pl.wikipedia.org/wiki?curid=5321921" title="Triceratella drummondii">
Triceratella drummondii

Triceratella drummondii – gatunek rośliny z monotypowego rodzaju Triceratella z rodziny komelinowatych. Występuje w Mozambiku i Zimbabwe w południowo-wschodniej Afryce, przy czym w Zimbabwe uznany za wymarły.
Nazwa naukowa rodzaju pochodzi od greckich słów "tri" – trzy i "keras" – rożek. 

</doc>
<doc id="5321922" url="https://pl.wikipedia.org/wiki?curid=5321922" title="Triceratella">
Triceratella



</doc>
<doc id="5321926" url="https://pl.wikipedia.org/wiki?curid=5321926" title="John Hothby">
John Hothby

John Hothby, Ottobi, również Johannes de Anglia, Johannes Hothby, Johannes Octobus, Johannes Ottobus Anglicus, Giovanni Anglico Octobi (ur. około 1410, zm. 1487) – angielski kompozytor i teoretyk muzyki.
Życiorys.
Ukończył studia na Uniwersytecie Oksfordzkim, gdzie następnie wykładał. Był członkiem zakonu karmelitów. Odwiedził Francję, Niemcy i Hiszpanię, a od około 1450 roku przebywał we Włoszech, gdzie studiował w Pawii. W latach 50. i 60. XV wieku działał we Florencji, następnie w 1467 roku wyjechał do Lukki, gdzie wykładał w szkole katedralnej. W 1486 roku wrócił do Anglii.
Z jego twórczości kompozytorskiej zachowało się 6 wokalnych utworów religijnych do tekstów w języku łacińskim oraz 3 utwory świeckie do tekstów włoskich. Jego kompozycje, zdradzające wpływ Johna Dunstable’a, cechują się dużym udziałem konsonansów niedoskonałych oraz stosowaniem odcinków fauxbourdonowych przygotowujących kadencje. Był też autorem kilkunastu pism o charakterze teoretycznym lub dydaktycznym.
Kompozycje Frye’a wydał drukiem Albert Seay pt. "The Musical Works of John Hothby" w: Corpus mensurabilis musicae, XXIII (1964).

</doc>
<doc id="5321927" url="https://pl.wikipedia.org/wiki?curid=5321927" title="1849 w sztukach plastycznych">
1849 w sztukach plastycznych



</doc>
<doc id="5321932" url="https://pl.wikipedia.org/wiki?curid=5321932" title="Stary kościół św. Anny w Eblągu">
Stary kościół św. Anny w Eblągu



</doc>
<doc id="5321938" url="https://pl.wikipedia.org/wiki?curid=5321938" title="Dac Air">
Dac Air



</doc>
<doc id="5321941" url="https://pl.wikipedia.org/wiki?curid=5321941" title="Brookhaven (Georgia)">
Brookhaven (Georgia)

Brookhaven – miasto w Stanach Zjednoczonych, w stanie Georgia, w hrabstwie DeKalb. Jest północno–wschodnim przedmieściem Atlanty. Mimo, że zostało zasiedlone na początku XIX wieku, Brookhaven stało się miastem dopiero przez referendum w 2012 roku.
Demografia.
Według spisu w 2020 r. Brookhaven jest domem dla 55,2 tys. osób, w tym 70,3% stanowiła ludność biała (60% nie licząc Latynosów), 11,6% to byli czarnoskórzy lub Afroamerykanie, 5,4% było rasy mieszanej, 5,1% to Azjaci i 3,6% to rdzenna ludność Ameryki. Latynosi stanowili 20,9% ludności miasta. 

</doc>
<doc id="5321943" url="https://pl.wikipedia.org/wiki?curid=5321943" title="Niccolò da Perugia">
Niccolò da Perugia

Niccolò da Perugia, także Nicolaus de Perugia, Niccolò del Proposto – włoski kompozytor, działający pod koniec XIV wieku.
Życiorys.
Przypuszczalnie pochodził z Perugii. O jego życiu wiadomo niewiele. Działał we Florencji, gdzie w 1362 roku poświadczony jest jako wizytator klasztoru przy kościele Santa Trinita. Identyfikowany jest ze wzmiankowanym w 1393 roku florenckim śpiewakiem laud Ser Niccolò. Pod koniec życia przypuszczalnie wrócił do Perugii, co można wnosić po tekście z jego cacci "La fiera testa", wymierzonej w rodzinę Viscontich.
Twórczość.
Należał do reprezentantów środkowego okresu włoskiej ars nova. Z jego twórczości zachowały się 24 ballaty, 18 madrygałów i 4 caccie, z czego muzyka do 3 ballat i 2 madrygałów nie zachowała się. Kompozycje te znane są z kilku rękopisów, z których najważniejszym jest Kodeks Squarcialupi. Ballaty Niccolò da Perugia są 2-głosowymi, krótkimi i prostymi w swojej formie utworami, z treścią o przeważnie moralizatorskim charakterze. 2-głosowe madrygały i 3-głosowe caccie utrzymane są w starym stylu, nawiązując formalnie do twórczości Giovanniego da Cascia i Jacopo da Bologna.

</doc>
<doc id="5321948" url="https://pl.wikipedia.org/wiki?curid=5321948" title="Prwa makedonska fudbałska liga (2022/2023)">
Prwa makedonska fudbałska liga (2022/2023)

Prva makedonska fudbałska liga 2022/2023 jest 31. edycją najwyższej klasy rozgrywkowej piłki nożnej w Macedonii Północnej. 
Bierze w niej udział 12 drużyn, które w okresie od 7 sierpnia 2022 do 14 maja 2023 rozegrają 33 kolejki meczów. 
Sezon zakończą baraże o miejsce w przyszłym sezonie w Prva makedonska fudbałska liga. 
Tytuł mistrzowski broni zespół Szkupi.

</doc>
<doc id="5321952" url="https://pl.wikipedia.org/wiki?curid=5321952" title="Doktor Ivo Robotnik">
Doktor Ivo Robotnik



</doc>
<doc id="5321956" url="https://pl.wikipedia.org/wiki?curid=5321956" title="Północno-wschodnia rubież etnograficzna">
Północno-wschodnia rubież etnograficzna

Północno-wschodnia rubież etnograficzna – koncepcja etnograficznej odrębności północno-wschodniej i południowo-zachodniej części Polski, wysunięta po raz pierwszy przez Kazimierz Moszyńskiego. Nazywana też rubieżą mazursko-wołyńską.
Zgodnie z interpretacją Moszyńskiego część północno-wschodnia nawiązuje do kultury ludowej Polesia i Białorusi i związana jest z terenami lesistymi. Część południowo-zachodnia jest przedłużeniem obszaru kulturowego rozciągającego się od Europy Zachodniej i Środkowej aż po Ukrainę, związana z ludnością rolniczą i gęsto zaludniona, co sprzyjało dyfuzji kulturowej na szeroką skale oraz rozwojowi gospodarczemu. Różnice te odzwierciedlane są w różnicach językowych i kulturze materialnej (rubież północno-wschodnia wyznaczała m.in. granicę zasięgu niektórych narzędzi rolniczych).
Znaczenie.
Do koncepcji północno-wschodniej rubieży etnograficznej odnosił się m.in. Jan Czekanowski, uważając ją za związaną z ekspansją i podziałem ludów indoeuropejskich. Zygmunt Kłodnicki ocenił istnienie rubieży Moszyńskiego za potwierdzone w oparciu o wyniki badań na potrzeby Polskiego Atlasu Etnograficznego.

</doc>
<doc id="5321958" url="https://pl.wikipedia.org/wiki?curid=5321958" title="Marta Półtorak">
Marta Półtorak

Marta Iwona Półtorak (ur. 1966) – polska przedsiębiorczyni, działaczka społeczna, sportowa i charytatywna. 
Życiorys.
Urodziła się w 1966. Od urodzenia mieszkała w Rzeszowie. Kształciła się w technikum elektronicznym i uzyskała wykształcenie w tej dziedzinie. Studiowała też prawo. Studiów wyższych nie ukończyła.
Wraz z mężem Mariuszem założyła firmę Zakład Tworzyw Sztucznych. W 1991 założyła firmę Marma Polskie Folie Sp. z o.o., działającej w branży tworzyw sztucznych, zostając jej prezesem. Zakłady produkcyjne tego przedsiębiorstwa powstały w Przeworsku, Kańczudze, Kędzierzynie-Koźlu, Nowej Dębie, Bielsku-Białej i Wilkowicach. Została także prezesem zarządu Develop Investment Sp. z o.o., będącej właścicielem otwartego w 2011 Centrum Kulturalno-Handlowego „Millenium Hall” w Rzeszowie, wiceprezesem zarządu Hotele Grupy Marma Sp. z o.o. (w 2012 otworzył hotel Hilton Garden Inn w Rzeszowie). Poza działalnością biznesową znana jest także jako mecenas sztuki i kultury, działaczka społeczna, sportowa (sponsoring), charytatywna (m.in. w ramach projektu „Siemacha Spot w Galeriach Handlowych”, na rzecz Towarzystwa Św. Brata Alberta).
Została członkinią Konwentu Politechniki Rzeszowskiej i Wyższej Szkoły Informatyki i Zarządzania w Rzeszowie. Podjęła finansowanie Domu Polskiego w Nepalu dla ofiar trzęsienia ziemi, wspiera pobyt w Polsce grupy dzieci z Ukrainy pochodzących z obszarów objętych działaniami wojennym. Od 2004 zarządzała klubem żużlowym Stal Rzeszów, od 2005 do 2008 pełniła funkcję prezesa sekcji żużlowej tego klubu, od 2009 jako prezes Speedway Stal Rzeszów (tym samym była pierwszą w historii kobietą kierującą klubem żużlowym w Polsce). Po 11 latach sponsorowania drużyny zrezygnowała z tej działalności w 2014. W ramach sponsoringu sportowego wspierała też Rafała Wilka, Michała Bartusika oraz kluby sportowe: koszykarski Znicz Jarosław, żużlowy Wilki Krosno (od 2018), hokejowy STS Sanok (od 2022).
W wyborach samorządowych wyborach samorządowych 12 listopada 2006 została wybrana z listy Polskiego Stronnictwa Ludowego radną Sejmiku Województwa Podkarpackiego III kadencji. Pod koniec grudnia 2006 poinformowała o rezygnacji z mandatu radnej. W głosowaniu z 29 stycznia 2007 sejmik województwa zdecydował o wygaśnięciu jej mandatu z powodu nie złożenia w terminie oświadczenia majątkowego (opróżniony mandat objął Stanisław Bartman).
Zamężna z Mariuszem, ma troje dzieci (dwie córki i syna).

</doc>
<doc id="5321963" url="https://pl.wikipedia.org/wiki?curid=5321963" title="Obwód staliński">
Obwód staliński



</doc>
<doc id="5321966" url="https://pl.wikipedia.org/wiki?curid=5321966" title="Mistrzostwa Świata w Narciarstwie Alpejskim 1970 – zjazd kobiet">
Mistrzostwa Świata w Narciarstwie Alpejskim 1970 – zjazd kobiet

Zjazd kobiet na 21. Mistrzostwach Świata w Narciarstwie Alpejskim został rozegrany 11 lutego 1970 roku na trasie Cir. Tytułu sprzed dwóch lat nie obroniła Austriaczka Olga Pall która tym razem zajęła trzynaste miejsce. Nową mistrzynią świata została Annerösli Zryd ze Szwajcarii, drugie miejsce zajęła Francuzka Isabelle Mir, a brązowy medal zdobyła kolejna reprezentantka Austrii - Annemarie Moser-Pröll.
W zawodach wystartowało 50 zawodniczek, z których 42 ukończyły rywalizację.

</doc>
<doc id="5321967" url="https://pl.wikipedia.org/wiki?curid=5321967" title="Champion Allison">
Champion Allison

Champion Allison (ur. 5 listopada 1998) – amerykański lekkoatleta specjalizujący się w biegach sprinterskich.
W 2016 zdobył złoto w sztafecie 4 × 400 metrów podczas mistrzostw świata juniorów w Bydgoszczy. W 2022 startował na światowym czempionacie w Eugene, podczas którego indywidualnie był czwarty w biegu na 400 metrów, a wraz z kolegami z reprezentacji zdobył złoto w sztafecie 4 × 400 metrów.
Stawał na podium mistrzostw USA. Złoty medalista mistrzostw NCAA.

</doc>
<doc id="5321973" url="https://pl.wikipedia.org/wiki?curid=5321973" title="Moshe Frumin">
Moshe Frumin

Moshe Frumin (hebr. משה פרומין) (ur. 1940 w Równem) – izraelski rzeźbiarz i fotograf pochodzenia polskiego.
Życiorys.
Syn Izraela i Judyty, jego ojciec był pośrednikiem podatkowym oraz jednym z założycieli polskiej filii organizacji Gordonia. Po zajęciu miasta przez ZSRR rozwiązano organizacje żydowskie. W 1941 w związku z zagrożeniem ataku Niemiec Izrael Frumin postanowił ewakuować swoich bliskich na wschód. Dotarli do Uzbekistanu, bez stałego miejsca pobytu. W 1944 jego ojciec zachował i pozostał na jednym z postojów, był to ostatni raz, kiedy Moshe go widział. Po śmierci dziadka i ucieczce wuja zostali ograbieni przez stangreta, zmusiło ich to do zamieszkania w kołchozie Mojen koło Kutaisi. Matka początkowo zbierała bawełnę, a następnie została asystentką zarządcy rolnego. Po zakończeniu wojny powrócił z matką i babką do Równego, ale ponieważ miasto znalazło się w granicach ZSRR wyjechali do Polski. Następnie przez Czechosłowację, Niemcy i Austrię, tam przebywali w obozie dla dipisów w Ebensee, a następnie w Givat Avoda koło Salzburga. Po sześciu próbach dostali się do Włoch dzięki organizacji Bricha. Początkowo przebywali w obozie przejściowym w Mediolanie, a następnie wyjechali do Bari. Następnie zostali przetransportowani na Sycylię skąd wyruszyli do mandatu Palestyny, ale ich statek został zawrócony w Hajfie i skierowany na Cypr. W 1948 po ogłoszeniu niepodległości Izraela zamieszkali w obozie przejściowym koło Pardes Channa-Karkur, a następnie pod Akką. Ukończył nauczycielskie Kolegium Rzemiosła w Tel Awiwie, a następnie studiował na Wydziale Sztuki i Edukacji na Uniwersytecie w Hajfie. Pracował jako wykładowca, równocześnie był rzeźbiarzem. Częstym motywem twórczości Moshe Frumina jest pieta, wyobrażenie matki i dziecka. Ponadto tworzy cykle związane z dawnymi instrumentami muzycznymi, używa kamienia, rzeźbi też w drewnie i pleksi. Cześć jego prac jest prezentowana na stałej wystawie w Tefen.

</doc>
<doc id="5321974" url="https://pl.wikipedia.org/wiki?curid=5321974" title="Jordanowice">
Jordanowice



</doc>
<doc id="5321976" url="https://pl.wikipedia.org/wiki?curid=5321976" title="Aston Martin AM3">
Aston Martin AM3

Aston Martin AM3 − samochód sportowy klasy wyższej typu one-off wyprodukowany pod brytyjską marką Aston Martin w 1997 roku.
Historia i opis modelu.
W drugiej połowie lat 90. sułtan Brunei Hassanal Bolkiah był w szczycie rozwoju swojej wielotysięcznej kolekcji samochodów, wśród której znalazło się wiele pojazdów zbudowanych przez europejskich niszowych producentów. W 1996 roku również i brytyjski Aston Martin otrzymał zlecenie na skonstruowanie dwóch unikatowych konstrukcji, spośród których jednym z nich był model AM3. Luksusowo-sportowe coupe powstało na bazie modelu Vantage V600.
Projekt modelu AM3 był koordynowany we współpracy pomiędzy Aston Martinem a włoskim studiem projektowym Pininfarina. Do Turynu przekazany został szkielet i podwozie, które następnie były tam montowane. Za stylizację odpowiedzialna była też tamtejsza manufaktura - w ten sposób model AM3 wyróżnił ię awangardowymi, aerodynamicznymi liniami nadwozia z charakterystycznym, czarnym malowaniem przedniego szpica. Do napędu unikatowego Aston Martina wykorzystany został silnik V8 o pojemności 5,3 litra.
Sprzedaż.
Aston Martin AM3 był samochodem typu one-off zbudowanym na specjalne zamówienie Hassanala Bolkiah na potrzeby jego kilkutysięcznej kolekcji samochodów. Samochód kompleksowo sfotografowano tylko raz pod siedzibą Pininfariny, a istnienie samochodu udokumentowano pod koniec lat 90. w prasie anglojęzycznej w Wielkiej Brytanii i Stanach Zjednoczonych. Poza unikatowym drogowym egzemplarzem skonstruowanym i przekazanym do kolekcji monarchy Brunei powstała także miniaturowa replika w skali 1:43 wykonana przez malezyjską firmę Ban Seng Models.

</doc>
<doc id="5321978" url="https://pl.wikipedia.org/wiki?curid=5321978" title="Mistrzostwa Świata w Narciarstwie Alpejskim 1970 – kombinacja kobiet">
Mistrzostwa Świata w Narciarstwie Alpejskim 1970 – kombinacja kobiet

Kombinacja kobiet na 21. Mistrzostwach Świata w Narciarstwie Alpejskim została rozegrana w dniach 11 - 14 lutego 1970 roku. Tytułu sprzed dwóch lat nie obroniła Kanadyjka Nancy Greene, która wcześniej zakończyła karierę. Nową mistrzynią świata została Francuzka Michèle Jacot, drugie miejsce zajęła jej rodaczka - Florence Steurer, a brązowy medal zdobyła Marilyn Cochran z USA.
Kombinację ukończyło 25. zawodniczek. Żeby zostać sklasyfikowaną zawodniczka musiała ukończyć trzy pozostałe konkurencje: zjazd, giganta i slalom. 

</doc>
<doc id="5321979" url="https://pl.wikipedia.org/wiki?curid=5321979" title="Adrián Chovan">
Adrián Chovan

Adrián Chovan (ur. 8 października 1995 w Partizánskem) – słowacki piłkarz, grający na pozycji bramkarza w słowackim klubie Slovan Bratysława. W swojej karierze grał także w AS Trenčín, AFC Nové Mesto nad Váhom oraz ViOn Zlaté Moravce. Były młodzieżowy reprezentant Słowacji, uczestnik Euro U-21 2017 rozgrywanego w Polsce.

</doc>
<doc id="5321981" url="https://pl.wikipedia.org/wiki?curid=5321981" title="Palaemnematinae">
Palaemnematinae



</doc>
<doc id="5321982" url="https://pl.wikipedia.org/wiki?curid=5321982" title="Jordanowice (Kady)">
Jordanowice (Kady)

Jordanowice – dawna część wsi Kady położonej w Polsce, w województwie mazowieckim, powiecie grodziskim, gminie Grodzisk Mazowiecki. 
W latach 1975-1998 miejscowość administracyjnie należała do województwa warszawskiego.

</doc>
<doc id="5321984" url="https://pl.wikipedia.org/wiki?curid=5321984" title="Aston Martin AM4">
Aston Martin AM4

Aston Martin AM4 − samochód sportowy klasy wyższej typu one-off wyprodukowany pod brytyjską marką Aston Martin w 1997 roku.
Historia i opis modelu.
W 1997 roku Aston Martin przedstawił dwa rezultaty swoich prac nad unikatowymi projektami, których wykonanie zlecił władca Brunei Hassanal Bolkiah na potrzeby jego kilkutysięcznej kolekcji samochodów. Spośród 5 samochodów roboczo oznaczonych AM1, AM2, AM3, AM4 i AM5 ostatecznie powstały dwa pojazdy: Aston Martin AM3 oraz AM4, z czego oba powstały we współpracy z włoskim studiem projektowym Pininfarina biorącym udział w produkcji i montażu.
W przeciwieństwie do AM3, drugi unikatowy projekt zyskał bardziej obłą stylizację nadwozia z licznymi zaokrągleniami w stylu seryjnego DB7, realizując generalnie bardziej nowoczesny nurt stylistyczny spójny z konstrukcjami Aston Martina. Samochód wyposażono w pochodzącą z pokrewnego Vantage V600 benzynowy silnik V8 o pojemności 5,3 litra.
Sprzedaż.
Aston Martin DB4 to unikatowa konstrukcja typu one-off, która poza przedprodukcyjnymi modelami jako jeżdżący samochód powstała w jednej sztuce nigdy nie widzianej na publicznych drogach. Samochód został jedynie sfotografowany tuż po wyprodukowaniu przez Pininfarinę, a jako pierwszy o istnieniu sekretnego projektu Sułtana Brunei poinformował brytyjski magazyn Autocar w 1998 roku.

</doc>
<doc id="5321988" url="https://pl.wikipedia.org/wiki?curid=5321988" title="Matúš Ružinský">
Matúš Ružinský

Matúš Ružinský (ur. 15 stycznia 1992 w Bańskiej Bystrzycy) – słowacki piłkarz, grający na pozycji bramkarza w słowackim klubie Slovan Bratysława. Wychowanek Dukli Bańska Bystrzyca i MFK Koszyce, w którym rozpoczął seniorską karierę. W swojej karierze grał także w ŠKF Sereď oraz ŠTK 1914 Šamorín. Jednokrotny młodzieżowy reprezentant Słowacji.

</doc>
<doc id="5321993" url="https://pl.wikipedia.org/wiki?curid=5321993" title="Horst Kohle">
Horst Kohle

Horst Kohle (ur. 7 października 1935) – niemiecki piłkarz występujący na pozycji napastnika, reprezentant NRD.
Życiorys.
Seniorską karierę rozpoczynał w Motorze Schönebeck. W 1954 roku przeszedł do SC DHfK Leipzig. W związku z odejściem wielu zawodników z Vorwärtsu Berlin do Vorwärtsu Lipsk po rundzie jesiennej sezonu 1954/1955, Kohle został wówczas pozyskany przez Vorwärts Berlin. W DDR-Oberlidze zadebiutował 16 stycznia 1955 roku w wygranym 5:1 wyjazdowym meczu z BSG Motor Zwickau, w którym również zdobył gola. Z Vorwärtsem trzykrotnie zdobył mistrzostwo NRD: w sezonach 1958, 1960 i 1961/1962. 28 czerwca 1959 roku rozegrał jedyny mecz w reprezentacji – w przegranym 2:3 spotkaniu z Portugalią w ramach eliminacji do mistrzostw Europy strzelił bramkę.

</doc>
<doc id="5321996" url="https://pl.wikipedia.org/wiki?curid=5321996" title="Zespół Wojewódzkich Przychodni Specjalistycznych w Katowicach">
Zespół Wojewódzkich Przychodni Specjalistycznych w Katowicach

Zespół Wojewódzkich Przychodni Specjalistycznych w Katowicach (skrót ZWPS) – jest przychodnią wielospecjalistyczną z poradniami dla dzieci i dorosłych, poradniami psychiatrycznymi, stomatologicznymi, rehabilitacyjnymi, własnym laboratorium oraz pracownią patomorfologii. Główna działalność opiera się na kontrakcie z NFZ. 
Architektura - budynek.
Budynek w stylu neobarokowo-modernistycznym z elementami art déco wpisany do gminnej ewidencji zabytków miasta Katowice.
Historia.
Budynek obecnego ZWPS przed przeznaczeniem go na obecne cele mieścił w przeszłości w swoich murach:
ZWPS został powołany do życia Zarządzeniem Wojewody Katowickiego 41/48 z dnia 22 sierpnia 1984 roku, poprzez zniesienie Wojewódzkiego Szpitala Zespolonego i powołanie w to miejsce Zespołu Wojewódzkich Poradni Specjalistycznych w Katowicach, Wojewódzkiego Zespołu Metodycznego Opieki Zdrowotnej oraz Pomocy Społecznej w Katowicach. 
Od powołania ZWPS składał się z następujących przychodni wojewódzkich:
Obecnie organem właścicielskim ZWPS jest Marszałek Województwa Śląskiego.
Działalność obecna.
Współcześnie w strukturze ZWPS działają poradnie Ambulatoryjnej Opieki Specjalistycznej, Poradnie Zdrowia Psychicznego, Poradnie Stomatologiczne, Centralne Laboratorium, Pracownia Patomorfologii, Pracownia RTG oraz pracownia elektroneuropsychologii.

</doc>
<doc id="5321997" url="https://pl.wikipedia.org/wiki?curid=5321997" title="Język mieszany">
Język mieszany



</doc>
<doc id="5322000" url="https://pl.wikipedia.org/wiki?curid=5322000" title="Władimir Iwanow (generał)">
Władimir Iwanow (generał)

Władimir Iwanow, ros. Владимир Дмитриевич Иванов (ur. w Lebiedianie, zm. 15 grudnia 1968 w Moskwie) — radziecki wojskowy, generał armii. 
Życiorys.
Urodził się w mieście Lebiediań w guberni Tambow (obecnie obwód lipiecki). Ukończył 6 klas szkoły ogólnokształcącej w Lipiecku.
W lutym 1918 wstąpił do Lebiediańskiego Partyzanckiego Oddziału Kawalerii. Od 1919 był instruktorem nauczania ogólnego w lipieckim komisariacie wojskowym, od 1920 żołnierz specjalnego oddziału Armii Czerwonej lipieckiego powiatowego komisariatu wojskowego. Uczestniczył w bitwach z oddziałami korpusu Mamontowa w rejonie Zadońska. W maju 1920 skierowany na kursy dowodzenia artylerią, w ramach połączonego oddziału podchorążych w 1921 brał udział w stłumieniu powstania kronsztadzkiego. Ukończył Wyższą Szkołę Artylerii (1923), Wojskową Akademię im. M. Frunze (1930). Od 1930 pełnił funkcje sztabowe w Leningradzkim Okręgu Wojskowym, od 1936 - w Sztabie Generalnym. Po napaści Niemiec na ZSRR w randze generała majora został wysłany na Daleki Wschód jako szef sztabu 25 Armii Frontu Dalekowschodniego, następnie był dowódcą 15 Armii tego samego frontu.
Od lipca 1942 był zastępcą szefa Sztabu Generalnego. Uczestniczył w planowaniu wielkich operacji wojskowych, m.in. w bitwie pod Stalingradem, był na froncie celem udzielenia praktycznej pomocy wojskom. W 1943 został ciężko ranny podczas kolejnej delegacji do oddziałów Frontu Południowo-Zachodniego podczas walk o Charków. Generał porucznik (1943). W lipcu 1945 został zastępcą dowódcy wojsk Frontu Zabajkalskiego. Przygotował i osobiście poprowadził operację desantową, aby zdobyć bazę morską Port Artur. Był pierwszym radzieckim komendantem Port Artur.
Po wojnie ukończył Wojskową Akademię Sztabu Generalnego (1950), pełnił funkcję I zastępcy Naczelnego Dowódcy Obrony Powietrznej kraju (1955-1956), był dowódcą Sił Obrony Powietrznej Okręgu Bakijskiego (1956-1959), zastępcą szefa Sztabu Generalnego (1959-1965), komendantem Wojskowej Akademii Sztabu Generalnego (1965-1968). Generał armii (1961). Deputowany do Rady Najwyższej ZSRR V i VI kadencji.
Został odznaczony Orderami Lenina (trzykrotnie), Orderem Czerwonego Sztandaru (czterokrotnie), Suworowa I stopnia i II stopnia (dwukrotnie), Kutuzowa I stopnia, Wojny Ojczyźnianej I stopnia, Czerwonej Gwiazdy i innymi. 
Zmarł 15 grudnia 1968, został pochowany na cmentarzu Nowodziewiczym.

</doc>
<doc id="5322001" url="https://pl.wikipedia.org/wiki?curid=5322001" title="Język amarazyjski">
Język amarazyjski



</doc>
<doc id="5322004" url="https://pl.wikipedia.org/wiki?curid=5322004" title="Wiesław Jan Chowaniec">
Wiesław Jan Chowaniec

Wiesław Jan Chowaniec (ur. 5 maja 1924 w Warszawie, zm. 2 listopada 1993) – polski parazytolog, profesor dr habilitowany, wieloletni kierownik Zakładu Parazytologii i Chorób Inwazyjnych Instytutu Weterynarii w Puławach.
Życiorys.
Podczas II wojny światowej był żołnierzem Armii Krajowej. W 1952 ukończył studia na Wydziale Weterynaryjnym UMCS w Lublinie. Jako lekarz weterynarii podjął zatrudnienie w Zakładzie Parazytologii i Chorób Inwazyjnych Instytutu Weterynarii w Puławach. Początkowo pracował pod kierunkiem prof. Witolda Stefańskiego, a następnie prof. Eugeniusza Żarnowskiego. W 1961 doktoryzował się na Szkole Głównej Gospodarstwa Wiejskiego w Warszawie (praca "Wpływ środowiska na rozwój form larwalnych motylicy wątrobowej "Fasciola hepatica" oraz zagadnienie superinwazji i inwazji w żywicielu pośrednim"). Habilitował się w 1968 na tej samej uczelni (rozprawa "Badania nad wpływem niektórych czynników środowiska zewnętrznego na przeżywalność i inwazyjność metacerkarii "Fasciola hepatica""). W 1978 został profesorem nadzwyczajnym. Odbył staże w: School of Veterinary Medicine Uniwersytetu Missouri, Zakładzie Parazytologii Centralnego Laboratorium w Weybridge oraz Wszechzwiązkowym Instytucie Helmintologii w Moskwie. Od 1965 do 1982 (wcześniejsza emerytura ze względów zdrowotnych) kierował Zakładem Parazytologii i Chorób Inwazyjnych Instytutu Weterynarii w Puławach. 
W 1969 został powołany na członka Komitetu Parazytologii PAN, a potem na członka rady naukowej Instytutu Weterynarii w Puławach, jak również rady naukowej Instytutu Parazytologii PAN. W latach 1977–1979 był przewodniczącym Oddziału Puławskiego Polskiego Towarzystwa Nauk Weterynaryjnych (od 1975 do 1976 był jego wiceprzewodniczącym). 
Napisał 62 publikacje naukowe. 
Zainteresowania naukowe.
Do jego najważniejszych zainteresowań naukowych należało:
Jego prace na temat epizotiologii choroby motyliczej, jak również biologii i rozwoju motylicy wątrobowej są uważane za pionierskie nie tylko w skali polskiej. Badania prowadzone przez niego w przedmiocie podatności błotniarki moczarowej na superinwazję stanowiły nowość w skali światowej. Wyniki jego prac wykorzystywane były przez administrację weterynaryjną, w tym do tworzenia instrukcji zwalczania choroby motyliczej. Pracował nad wytypowaniem i zakupem przez Polskę licencji na produkcję preparatów preciwpasożytniczych ("Zanil" i "Nilzan").
Odznaczenia.
Otrzymał Krzyż Kawalerski Orderu Odrodzenia Polski, Krzyż Armii Krajowej oraz inne odznaczenia państwowe i resortowe.

</doc>
<doc id="5322005" url="https://pl.wikipedia.org/wiki?curid=5322005" title="Aleksia Karutasu">
Aleksia Karutasu



</doc>
<doc id="5322009" url="https://pl.wikipedia.org/wiki?curid=5322009" title="Yupun Abeykoon">
Yupun Abeykoon

Abeykoon Mudiyansalage Yupun Priyadarshana (ur. 31 grudnia 1994) – lankijski lekkoatleta specjalizujący się w biegach sprinterskich. 
W 2015 wszed w skład sztafety 4 × 100 metrów, która zdobyła brąz na światowych igrzyskach wojska. W 2019 został mistrzem igrzysk Azji Południowej w biegu rozstawnym.
W 2021 reprezentował Sri Lankę na igrzyskach olimpijskich w Tokio.
Złoty medalista mistrzostw Sri Lanki.

</doc>
<doc id="5322011" url="https://pl.wikipedia.org/wiki?curid=5322011" title="Yupun Priyadarshana">
Yupun Priyadarshana



</doc>
<doc id="5322012" url="https://pl.wikipedia.org/wiki?curid=5322012" title="U.P. Abeykoon">
U.P. Abeykoon



</doc>
<doc id="5322013" url="https://pl.wikipedia.org/wiki?curid=5322013" title="Vulci">
Vulci

Vulci, Wulczi () – antyczne miasto etruskie, na pograniczu Lacjum i Toskanii, między Montalto di Castro a Canino.
Historia.
Vulci, jedno z miast Etrurii, zlokalizowane było na północny zachód od Tarquinii. Oba ośrodki łączyła Via Aurelia. Miasto rozkwitało między VII a V wiekiem p.n.e. Rzymianie zdobyli je pod wodzą Tyberiusza Korunkaniusza w 280 r. p.n.e. Na części zdobytego terytorium powstała kolonia rzymska Cosa.
Ze starożytnego miasta etruskiego zachowały się pozostałości murów miejskich z V–IV w. p.n.e., świątynia z IV w. p.n.e. oraz cysterny, tunele i studnie. Z okresu rzymskiego zachowały się dwa mosty oraz pozostałości akweduktu oraz niektórych budynków publicznych i prywatnych. Wokół Vulci rozsianych był szereg nekropolii. Odkryto kurhan Coccumella z pierwszej połowy VI wieku p.n.e. oraz Grób François z drugiej połowy IV wieku p.n.e. z bogatą dekoracją malarską. Artefakty odnalezione w grobowcach świadczą o wysokim stopniu rozwoju rzemiosła etruskiego oraz o otwartości na kontakty i wymianę z kulturami zewnętrznymi, zwłaszcza z Grekami.
Prace archeologiczne, przede wszystkim na największej nekropolii prowadzone były poczawszy od roku 1828. Wazy greckie, brązy i inne artefakty stanowią obecnie część kolekcji Gregoriańskiego Muzeum Etruskiego w Watykanie. Obliczono, że do 1856 roku otwarto ponad 15000 grobowców.

</doc>
<doc id="5322014" url="https://pl.wikipedia.org/wiki?curid=5322014" title="Wulczi">
Wulczi



</doc>
<doc id="5322017" url="https://pl.wikipedia.org/wiki?curid=5322017" title="Reinhard Franz">
Reinhard Franz

Reinhard Franz (ur. 25 maja 1934 w Königsfeldzie, zm. 8 marca 2015) – niemiecki piłkarz występujący na pozycji napastnika, reprezentant NRD.
Życiorys.
Jako junior był zawodnikiem SG Zwickau-Nord i BSG Grubenlampe Zwickau. Seniorską karierę rozpoczynał w BSG Chemie Jena, występującym na poziomie DDR-Liga. W 25 ligowych meczach zdobył wówczas 12 goli. Po zakończeniu sezonu 1953/1954 przeszedł do BSG Motor Zwickau, przemianowanym później na BSG Sachsenring Zwickau. W DDR-Oberlidze zadebiutował 12 września 1954 roku w przegranym 0:2 spotkaniu z SC Dynamo Berlin. 14 października 1956 zadebiutował w reprezentacji w przegranym 1:3 towarzyskim spotkaniu z Bułgarią. W pierwszej drużynie Sachsenringu występował do 1968 roku, rozgrywając łącznie 240 meczów w DDR-Oberlidze i zdobywając w nich 78 bramek. W latach 1968–1970 występował wyłącznie w rezerwach Sachsenringu.

</doc>
<doc id="5322019" url="https://pl.wikipedia.org/wiki?curid=5322019" title="Język mapia">
Język mapia

Język mapia – wymarły język trukański należący do języków mikronezyjskich, używany pierwotnie przez mieszkańców wysp Mapia (Kepulauan Mapia) w Indonezji (ok. 290 km na północ od Manokwari). Członkowie społeczności etnicznej, która posługiwała się tym językiem, wyemigrowali do Mikronezji. Wcześniej w literaturze pojawiła się wzmianka o jednym dorosłym użytkowniku tego języka, wciąż przebywającym na wyspie Mapia.

</doc>
<doc id="5322021" url="https://pl.wikipedia.org/wiki?curid=5322021" title="Sofron Wytwyćkyj">
Sofron Wytwyćkyj



</doc>
<doc id="5322022" url="https://pl.wikipedia.org/wiki?curid=5322022" title="Geminiano Giacomelli">
Geminiano Giacomelli

Gaetano Giacomelli, także Jacomelli (ur. około 1692 w Piacenzy, zm. 25 stycznia 1740 w Loreto) – włoski kompozytor.
Życiorys.
Studiował w Padwie u Giovanniego Marii Capellego. W latach 1719–1727 działał na dworze parmeńskim jako kapelmistrz. Od 1727 do 1732 roku był kapelmistrzem kościoła San Giovanni w Piacenzy. Następnie powrócił do Parmy, gdzie przebywał do 1737 roku. Po krótkim pobycie w Grazu osiadł w 1738 roku w Loreto, gdzie objął posadę kapelmistrza w bazylice Santa Casa.
Twórczość.
Napisał 20 oper, w większości w gatunku opera seria. Korzystał z librett Pietra Metastasia i Apostolo Zeno. Największą popularnością cieszyła się opera "Cesare in Egitto", wystawiona w 1735 roku w Mediolanie. Ponadto skomponował m.in. oratorium "La conversione di Santa Margherita" oraz "Psalm VIII" na 2 tenorów i bas.

</doc>
<doc id="5322024" url="https://pl.wikipedia.org/wiki?curid=5322024" title="Emil Rogalski">
Emil Rogalski

Emil Rogalski (ur. 29 czerwca 1898 w Dragoszy, zm. ?) – kapitan piechoty Wojska Polskiego i komisarz Straży Granicznej, działacz niepodległościowy.
Życiorys.
Urodził się 29 czerwca 1898 w Dragoszy, w ówczesnym powiecie kimpolungskim Księstwa Bukowiny, w rodzinie Józefa.
W czasie I wojny światowej walczył w szeregach 3 pułku piechoty Legionów Polskich. Uczestniczył w kampanii besarabskiej i wołyńskiej pułku. Wiosną 1917 został wymieniony we wniosku o odznaczenie austriackim Krzyżem Wojskowym Karola.
W czasie wojny z bolszewikami walczył w Żandarmerii Polowej Okręgu Etapowego Wilno. 27 sierpnia 1920 został zatwierdzony z dniem 1 kwietnia 1920 w stopniu rotmistrza, w żandarmerii, w grupie oficerów byłych Legionów Polskich. We wrześniu 1920 był w III dywizjonie etapowym żandarmerii polowej. W lutym 1921 był w tym dywizjonie dowódcą 22 szwadronu. 1 czerwca 1921 pełnił służbę w VIII dywizjonie żandarmerii wojskowej.
Z dniem 25 października 1921 został przeniesiony do rezerwy. Później został przeniesiony do korpusu oficerów rezerwy piechoty i przydzielony w rezerwie do 56 pułku piechoty w Krotoszynie. 8 stycznia 1924 został zatwierdzony w stopniu kapitana ze starszeństwem z 1 czerwca 1919 i 1316. lokatą w korpusie oficerów rezerwy piechoty. W 1934, jako oficer rezerwy pozostawał w ewidencji Powiatowej Komendy Uzupełnień Starogard. Posiadał przydział do Oficerskiej Kadry Okręgowej Nr VIII. Był wówczas w grupie oficerów „pełniących służbę w Straży Granicznej”. Był między innymi komendantem Komisariatu SG Lipiny (1 czerwca – 15 października 1930) i komisariatu SG Gdynia (1930–1936) oraz adiutantem Wielkopolskiego Inspektoratu Okręgowego SG (od 1936). Od 1938 pełnił służbę w Wielkopolskim Okręgu SG.

</doc>
<doc id="5322028" url="https://pl.wikipedia.org/wiki?curid=5322028" title="Kuryczenki">
Kuryczenki

Kuryczenki (; ) – dawny chutor na Białorusi, w obwodzie witebskim, w rejonie szarkowszczyńskim, w sielsowiecie Jody.
Miejscowość została zlikwidowana w 2022 roku
Dawniej używana nazwa Kuryczenki I.
Historia.
W czasach zaborów karczma prywatna w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim, w gminie Szarkowszczyzna.
Według Powszechnego Spisu Ludności z 1921 roku zamieszkiwało tu 18 osób, wszystkie były wyznania rzymskokatolickiego i zadeklarowały białoruską przynależność narodową. Były tu 3 budynki mieszkalne. W 1931 w 3 domach zamieszkiwało 17 osób.
Wierni należeli do parafii rzymskokatolickiej i prawosławnej w Szarkowszczyźnie. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Szarkowszczyźnie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5322030" url="https://pl.wikipedia.org/wiki?curid=5322030" title="Aston Martin Vanquish Zagato">
Aston Martin Vanquish Zagato

Aston Martin Vanquish Zagato – samochód sportowy klasy wyższej produkowany pod brytyjską marką Aston Martin w latach 2016–2018.
Historia i opis modelu.
W maju 2016 roku podczas corocznego wydarzenia Concorso d'Eleganza Villa d'Este nad włoskim jeziorem Como Aston Martin przedstawił kolejny wynik wieloletniej współpracy z włoskim studio projektowo-wytwórczym Zagato. Model Vanquish Zagato powstał jako rozwinięcie regularnego modelu Vanquish, różniąc się w stosunku do niego jednak głęboko zmodyfikowaną stylizacją, a także innym tworzywem wykorzystanym do wykonania komponentów oraz inaczej zestrojonym układem zawieszenia pod kątem większego komfortu.
Opracowana przez mediolańskie studio stylistyka wyróżniła się większym przednim wlotem powietrza, mniejszą powierzchnią szyb, niżej poprowadzoną linią dachu i charakterystycznymi dla Zagato podwójnymi wybrzuszeniami na dachu. Szpiczasto zakończona tylna część nadwozia wyróżniła się okrągłymi, pustymi w środku lampami.
Do napędu wszystkich modeli z rodziny Vanquish Zagato wykorzystany został ten sam silnik benzynowy typu V12 zapożyczony z pierwowzoru, standardowego Vanquisha. Jednostka współpracująca z 6-biegową automatyczną skrzynią biegów charakteryzowała się pojemnością 5,9 litra, rozwijając moc 595 KM i 630 Nm maksymalnego momentu obrotowego. Układ napędowy o takich parametrach, przenoszący moc na tylną oś, pozwalał na rozpędzenie się maksymalnie do 319 km/h.
Warianty.
W pierwszej kolejności zadebiutowała odmiana coupé, z kolei w sierpniu 2016 przedstawiono także otwartego kabrioleta z przydomkiem Volante w nazwie. Rok później, w sierpniu 2017, rodzinę limitowanej serii modelowej wzbogaciła druga otwarta odmiana, tym razem z bardziej sportowo zarysowaną sylwetką typu roadster o nazwie Speedster. Czwartym i ostatnim modelem z serii było zaprezentowane w listopadzie 2017 awangardowo stylizowane Shooting Brake z 3-drzwiowym nadwoziem i wyżej poprowadzoną linią dachu.
Sprzedaż.
Pierwotnie Aston Martin Vanquish Zagato miał powstać tylko jako jednorazowe studium z nadwoziem coupe, jednak entuzjastyczne przyjęcie projektu zachęciło do wdrożenia małoseryjnej produkcji. Każdy z wariantów nadwoziowych Vanquisha Zagato został przygotowany w ściśle limitowanej serii skierowanej do wyselekcjonowanego grona nabywców. Wprowadzona do produkcji w pierwszej kolejności odmiana coupe powstała w liczbie 99 egzemplarzy. W takiej samej liczbie zbudowano potem także klasycznego kabrioleta Zagato Volante oraz 3-drzwiowe shooting brake. Najmniej wyprodukowano egzemplarzy wariantu Speedster, którego zbudowano 24 sztuki.

</doc>
<doc id="5322035" url="https://pl.wikipedia.org/wiki?curid=5322035" title="Bucharska Socjalistyczna Republika Radziecka">
Bucharska Socjalistyczna Republika Radziecka



</doc>
<doc id="5322037" url="https://pl.wikipedia.org/wiki?curid=5322037" title="Ennio Zelioli-Lanzini">
Ennio Zelioli-Lanzini

Ennio Zelioli-Lanzini (ur. 8 listopada 1899 w San Giovanni in Croce, zm. 8 lutego 1976 w Cremonie) – włoski polityk i prawnik, senator, w latach 1967–1968 przewodniczący Senatu, w 1968 minister zdrowia.
Życiorys.
Zmobilizowany w trakcie I wojny światowej, brał udział w działaniach wojennych, za co został odznaczony. Ukończył studia prawnicze na Uniwersytecie w Pawii, po czym podjął praktykę w zawodzie adwokata. Od 1919 był członkiem Włoskiej Partii Ludowej, którą założył Luigi Sturzo. Działał w Azione Cattolica i innych organizacjach katolickich. W okresie faszystowskim wycofał się z aktywności publicznej. Uczestniczył w ruchu oporu, należał do Komitetu Wyzwolenia Narodowego. W 1944 został aresztowany pod zarzutem udziału w antyniemieckim spisku. W 1945 jego syn Bernardino został zastrzelony przez wycofujących się żołnierzy niemieckich.
Ennio Zelioli-Lanzini dołączył do Chrześcijańskiej Demokracji. W latach 1946–1948 kierował egzekutywą prowincji Cremona. W 1948 został po raz pierwszy wybrany w skład Senatu. W wyższej izbie włoskiego parlamentu zasiadał od tego czasu przez pięć kolejnych kadencji do 1972. Od lipca 1955 do maja 1957 zajmował stanowisko podsekretarza stanu przy premierze. Od listopada 1967 do czerwca 1968 był przewodniczącym Senatu. Od czerwca do grudnia 1968 sprawował urząd ministra zdrowia w rządzie, którym kierował Giovanni Leone.
Odznaczony Orderem Zasługi Republiki Włoskiej I klasy (1972).

</doc>
<doc id="5322042" url="https://pl.wikipedia.org/wiki?curid=5322042" title="Jean Gaspard Pascal René">
Jean Gaspard Pascal René

Jean Gaspard Pascal René (ur. 20 czerwca 1768 w Montpellier, zm. 29 czerwca 1808 w La Carolina) – francuski generał z okresu napoleońskiego, który schwytany przez hiszpańskich partyzantów, był przez nich torturowany i w okrutny sposób zamordowany.
Życiorys.
Syn profesora medycyny, Jean Gaspard Pascal René, został powołany na stopień podporucznika w pułku Akwitanii w styczniu 1792 roku. Sześć miesięcy później został awansowany na porucznika i służył w Armii Alp. W 1793 roku wziął udział w oblężeniu Tulonu otrzymując później awans na kapitana. Następnie został skierowany do Armii Pirenejów Wschodnich, a na początku 1795 roku brał udział w oblężeniu Roses, gdzie został ranny w wyniku karabinowego strzału.
Kiedy Armia Pirenejów Wschodnich została w większości wysłana do Armii Italii, René wyruszył z nią i brał udział w kampaniach we Włoszech w latach 1796–1797. W styczniu 1797 roku walczył w bitwie pod Rivoli, gdzie wyróżnił się przyjmując kapitulację 1800 austriackich żołnierzy. W uznaniu tego osiągnięcia otrzymał szablę honorową.
Następnie René trafił na krótko do Armii Helwecji w 1798 roku, zanim wstąpił do Armii Wschodu. Wziął udział w wyprawie Napoleona do Egiptu, walczył na Malcie i pod Aleksandrią, zanim został przeniesiony do sztabu generalnego. W listopadzie René awansował na "chef d’escadron", a potem wziął udział w wyprawie do Syrii. Następnie brał udział w oblężeniu Akki i bitwie pod Abukirem, gdzie został poparzony w wyniku eksplozji. We wrześniu 1799 roku uzyskał awans na szefa brygady, a następnie w kwietniu 1800 roku wziął udział w negocjacjach o poddanie się Kairu. Generał Jean-Baptiste Kléber zaoferował René jako zakładnika powstańców podczas negocjacji i przeżył ten czas bez szwanku. W 1801 roku René został mianowany szefem sztabu Armii Wschodu, a następnie awansowany na generała brygady przed kapitulacją Francuzów w Egipcie.
Po powrocie do Francji generał René został przydzielony do 9., a następnie 13. dywizji. W 1804 roku został mianowany Komandorem Legii Honorowej, a gdy w 1805 roku zawiązała się III koalicja antyfrancuska został przydzielony do sztabu generalnego marszałka Berthiera. Podczas kampanii przeciwko Austrii René został mianowany dowódcą francuskich oddziałów w Augsburgu. W następnym roku, gdy Wielka Armia wyruszyła na kampanię przeciwko Prusom, został mianowany dowódcą wojsk w Poczdamie, a następnie w Lipsku.
Śmierć.
Po zawarciu pokoju w Tylży w lipcu 1807 roku, generał Jean Gaspard Pascal René został przydzielony do II Korpusu. W 1808 roku został uhonorowany tytułem barona cesarstwa i kawalerem Orderu Wojskowego Maksymiliana Józefa. Wysłany do Hiszpanii, by służyć w II Korpusie, generał René podróżował przez Andaluzję, kiedy został schwytany przez hiszpańskich "guerrilleros" podczas wojny na Półwyspie Iberyjskim. Pomimo jego wysokiej rangi i możliwości wymiany, partyzanci torturowali go, a następnie wrzucili do kotła z gorącym olejem.

</doc>
<doc id="5322050" url="https://pl.wikipedia.org/wiki?curid=5322050" title="Encyclopédie">
Encyclopédie



</doc>
<doc id="5322053" url="https://pl.wikipedia.org/wiki?curid=5322053" title="Michal Šulla">
Michal Šulla

Michal Šulla (ur. 15 lipca 1991 w Myjavie) – słowacki piłkarz, grający na pozycji bramkarza w słowackim klubie Slovan Bratysława. Wychowanek FK Senicy, w której rozpoczął seniorską karierę. W swojej karierze grał także w MFK Vrbové oraz Spartaku Myjava. Były młodzieżowy i seniorski reprezentant Słowacji.
Kariera klubowa.
Wychowanek FK Senica. Przed sezonem 2009/2010 przebił się do pierwszej drużyny. Początkowo był tylko trzecim bramkarzem, więc z powodu chęci częstszej gry udał się na wypożyczenie do klubu MFK Vrbová, występującego wówczas w trzeciej klasie rozgrywkowej. Latem 2012 roku wrócił do Senicy, a w jesiennej części sezonu 2012/2013 był zmiennikiem Milana Švengra, dlatego poprosił o ponowne wypożyczenie. W sierpniu 2012 udał się na półroczne wypożyczenie do debiutującego wówczas w rozgrywkach ekstraklasy Spartaka Myjava, gdzie trafił jako zmiennik, kontuzjowanego wówczas pierwszego bramkarza, Petera Solnički. 1 września 2012 zadebiutował w Spartaku, podczas meczu przeciwko Tatranowi Preszów (wygrana 2:0).
Po powrocie z wypożyczenia, 2 kwietnia 2013, zaliczył swój ligowy debiut pod wodzą trenera Vladimíra Koníka, w 24. kolejce I ligi, ponownie przeciwko Tatranowi Preszów (wygrana 1:0), kiedy to w 44. minucie meczu zastąpił kontuzjowanego Švengra.
W zimowym okresie transferowym 2017/2018 podpisał trzyipółletni kontrakt ze Slovanem Bratysława, który wyrażał zainteresowanie bramkarzem, już latem 2017 roku. Zadebiutował w koszulce bratysławskiego klubu 18 lutego 2018, w meczu 20. kolejki rozegranym z Zemplínem Michalovce (remis 1:1), rozegrał cały mecz.
Kariera reprezentacyjna.
Słowacja U-19.
W 2010 rozegrał 2 mecze w reprezentacji Słowacji do lat 19.
Słowacja U-21.
W reprezentacji Słowacji do lat 21. rozegrał 8 meczów, w których zachował dwa czyste konta – z Ukrainą i Kazachstanem. Z kadrą brał udział w eliminacjach do Euro U-21 2013 w Izraelu, która odpadła w fazie play-off z reprezentacją Holandii (dwumecz zakończony wynikiem 0:4).
Słowacja.
Šulla został powołany na dwa nieoficjalne mecze towarzyskie w styczniu 2017. Zadebiutował 8 stycznia 2017 przeciwko Ugandzie, wpuszczając dwie bramki w pierwszej połowie – Mosesa Oloyi (6. minuta) i Faruka Miyi (14. minuta). Słowacja przegrała wówczas 1:3.
Kolejny występ w reprezentacji, to finałowy mecz Pucharu Króla Tajlandii 2018, rozegrany 25 marca 2018, przeciwko Tajlandii (Słowacja wygrała 3:2). W 42. minucie spotkania Šulla sprokurował bramkę. Jego próba podania do Róberta Mazáňa trafiła prosto pod nogi Teerasila Dangdy, który podał piłkę do Jakkaphana Kaewproma, który to z kolei skierował piłkę do pustej bramki.
Trzeci i ostatni mecz w reprezentacji, to towarzyskie spotkanie z Marokiem (przegrana 1:2), rozegrane 4 czerwca 2018. Następnie Šulla został powołany na dwa mecze z Czechami i Szwecją w dniach 13 października i 16 października 2018. Nie zagrał w żadnym z tych meczów, ale był zamieszany w kontrowersje, które doprowadziły do rezygnacji Jána Kozáka, najdłużej pracującego i najbardziej utytułowanego selekcjonera Słowacji, który również wprowadził Šullę do drużyny narodowej.
Kontrowersje.
Michal Šulla, wraz z Martinem Dúbravką, Norbertem Gyömbérem, Stanislavem Lobotką, Ľubomírem Šatką, Milanem Škriniarem i Vladimírem Weissem, naruszył kodeks postępowania zawodnika kadry narodowej. W nocy z 13 na 14 października 2018, po przegranej w drugim meczu w ramach Ligi Narodów UEFA, z Czechami (1:2), piłkarze opuścili hotel i wyszli do klubu. Zostali przyłapani przez selekcjonera koło północy, przyznając się do zajścia i przepraszając w ciągu następnego dnia. Następnie Kozák zrezygnował z pracy w drużynie narodowej 14 października 2018, w godzinach popołudniowych, ujawniając szczegóły swojej decyzji na konferencji prasowej 18 października tego samego roku, a jego obowiązki tymczasowo przejął jego asystent, Štefan Tarkovič. Ján Kozák jako główny powód podał brak możliwości pracy z drużyną w takich warunkach. Prezes SFZ, Ján Kováčik, powiedział, że piłkarze zostaną ukarani brakiem bonusów finansowych za wszelkie przyszłe powołania i występy w reprezentacji podczas następnej przerwy reprezentacyjnej.

</doc>
<doc id="5322054" url="https://pl.wikipedia.org/wiki?curid=5322054" title="Dialekty przymorskie">
Dialekty przymorskie

Dialekty przymorskie (, ) – jedno z siedmiu zwyczajowo wyróżnianych ugrupowań dialektów słoweńskich. Dialekty przymorskie używane są w południowo-zachodnim pasie słoweńskiego terytorium językowego .
Grupa dialektów przymorskich jest zdecydowanie mniej jednolita niż sąsiadująca z nią od północy grupa karyncka. Brak starych i ważnych innowacji oddzielających dialekty przymorskie od reszty dialektów słoweńskich sugeruje, że ich podobieństwo wynika z wtórnego zbliżenia się do siebie.
Cechy językowe.
Dialekty przymorskie wyróżniają się następującymi cechami fonetycznymi:
Podział.
W grupie przymorskiej można wyróżnić następujące dialekty:

</doc>
<doc id="5322055" url="https://pl.wikipedia.org/wiki?curid=5322055" title="Aston Martin Zagato Centennial">
Aston Martin Zagato Centennial

Aston Martin Zagato Centennial − samochód sportowy klasy wyższej typu one-off produkowany pod brytyjską marką Aston Martin w latach 2013–2014.
Historia i opis modelu.
W lipcu 2013 roku Aston Martin przedstawił model specjalny, który powstał w ramach świętowania 100-lecia działalności brytyjskiej firmy. W ramach tej rocznicy po raz kolejny nawiązano współpracę z kooperującym wówczas od ponad pół wieku włoskim Zagato, za bazę techniczną wykorzystując model DBS i opracowując unikatowy model DBS Coupe Zagato Centennial. Przy technicznym pokrewieństwie i sugestywnemu pierwszemu członowi nazwy, samochód dzielił z pierwowzorem tylko wzór kabiny pasażerskiej i kokpitu.
Pod kątem wizualnym samochód otrzymał unikalny projekt stylistyczny, w obszernym zakresie odbiegający od bardziej obłych, zaokrąglonych i stonowanych regularnych konstrukcji marki Aston Martin. Szpiczasta, podłużna sylwetka wyróżniła się nisko osadzonym pasem przednim z obszernym grillem i niewielkimi reflektorami, a linię nadwozia wzbogaciły liczne owalne akcenty. Stworzenie projektu, który zainspirował zlecający jego wykonanie właściciel, Zagato określiło jako duże wyzwanie.
Do napędu wszystkich modeli z rodziny modelowej Zagato Centennial wykorzystana została ta sama, stosowana w regularnych modelach brytyjskiej firmy jednostka typu V12 o pojemności 5,9 litra. Rozwijająca moc 510 KM i 570 Nm maksymalnego momentu obrotowego, przenosząc moc na tylną oś przy pomocy 6-stopniowej manualnej skrzyni biegów.
Warianty.
Równolegle z wariantem coupe, który otrzymał nazwę DBS Coupe Zagato Centennial, Aston Martin przedstawił też otwartą odmianę ze składanym dachem typu kabriolet, która dla odmiany nazwana została DB9 Spyder Zagato Centennial. Rok po debiucie pary unikatowych samochodów przedstawiono jeszcze jeden efekt brytyjsko-włoskiej współpracy, który przyjął postać 3-drzwiowego nadwozia z podwyższoną linią dachu. Samochód nazwano Aston Martin Virage Shooting Brake Zagato Centennial.
Sprzedaż.
Każdy z modeli z serii Zagato Centennial to unikatowe konstrukcje typu one-off, które powstały po jednym egzemplarzu na wariant nadwozia. Każdy z nich zbudowany został na specjalne zamówienie nabywców, którzy zgodzili się na ujawnienie swoich personaliów oraz faktu, że czynnie angażowali się w proces projektowania swoich samochodów. Już dwa lata po prezentacji, w 2015 roku odmiana kabriolet trafiła na aukcję w kalifornijskim Monterey, znajdując nowego właściciela za kwotę 693 tysięcy dolarów.

</doc>
<doc id="5322056" url="https://pl.wikipedia.org/wiki?curid=5322056" title="Aston Martin DBS Coupe Zagato Centennial">
Aston Martin DBS Coupe Zagato Centennial



</doc>
<doc id="5322057" url="https://pl.wikipedia.org/wiki?curid=5322057" title="Aston Martin DB9 Spyder Zagato Centennial">
Aston Martin DB9 Spyder Zagato Centennial



</doc>
<doc id="5322058" url="https://pl.wikipedia.org/wiki?curid=5322058" title="Aston Martin Virage Shooting Brake Zagato Centennial">
Aston Martin Virage Shooting Brake Zagato Centennial



</doc>
<doc id="5322059" url="https://pl.wikipedia.org/wiki?curid=5322059" title="Markowce (ujednoznacznienie)">
Markowce (ujednoznacznienie)



</doc>
<doc id="5322064" url="https://pl.wikipedia.org/wiki?curid=5322064" title="Jerzy Sochanik">
Jerzy Sochanik

Jerzy Sochanik (ur. 12 listopada 1922 w Zbarażu, zm. w 1997) – polski urzędnik i działacz partyjny, redaktor naczelny Polskiego Radia Katowice (1957–1968, 1973–1975) oraz stały przedstawiciel przy UNESCO (1969–1971). 
Życiorys.
Od 1950 członek Polskiej Zjednoczonej Partii Robotniczej. Pełnił szereg funkcji w Komitecie Wojewódzkim w Katowicach: członka (1957–1968), instruktora I Sekretariatu (1968–1969), kierownika Zespołu Konsultacyjnego przy I Sekretarzu (1971–1973) i ponownie członka (1973–1975).
W latach 1952–1957 kierownik działu politycznego w Polskim Radiu Katowice. Od 1 lutego 1957 do 31 lipca 1968 redaktor naczelny Polskiego Radia Katowice. Następnie, w latach 1969–1971 stały przedstawiciel przy UNESCO. Od 1 marca 1973 do 31 stycznia 1975 ponownie redaktor naczelny Polskiego Radia Katowice. Następnie dziennikarz „Trybuny Robotniczej”.
Syn Juliusza i Marii. Żonaty z Krystyną z Kamskich, kustoszką Biblioteki Uniwersytetu Śląskiego. Pochowany w Katowicach na cmentarzu przy ulicy Gliwickiej.

</doc>
<doc id="5322065" url="https://pl.wikipedia.org/wiki?curid=5322065" title="Markovac">
Markovac



</doc>
<doc id="5322066" url="https://pl.wikipedia.org/wiki?curid=5322066" title="Dialekty rowtarskie">
Dialekty rowtarskie

Dialekty przymorskie (, ) – jedno z siedmiu zwyczajowo wyróżnianych ugrupowań dialektów słoweńskich. Dialekty rowtarskie są używane na obszarze dorzeczy Idrijcy i Poljanščicy. Terytorium dialektów rowtarskich graniczy z obszarami dialektów doleńskich na wschodzie, na zachodzie i południu z dialektami przymorskimi, a na północy i północnym wschodzie z dialektami goreńskimi.
Grupa rowtarska jest dość jednolita i w odróżnieniu od sąsiedniej grupy przymorskiej da się wskazać wiele starych cech łączących gwary rowtarskie.
Cechy językowe.
Dialekty przymorskie wyróżniają się następującymi cechami fonetycznymi:
Podział.
W grupie przymorskiej można wyróżnić pięć dialektów:
Niektóre cechy fonetyczne dzielą dialekty rowtarskie na część wschodnią i zachodnią. Zachód tego obszaru cechuje się skróceniem długich dyftongów i pełnym akaniem, zaś wschód wyróżnia się zachowaniem wygłosowej dźwięczności, przejściem neutrów do rodzaju męskiego, "ł" welarnym, nieróżnicowaniem wzdłużonych kontynuantów *"ě", *"ę", *"e" oraz *"ǫ" i *"o".

</doc>
<doc id="5322067" url="https://pl.wikipedia.org/wiki?curid=5322067" title="Abdujabbor Abdurahmonov">
Abdujabbor Abdurahmonov



</doc>
<doc id="5322072" url="https://pl.wikipedia.org/wiki?curid=5322072" title="Biała Krakowska">
Biała Krakowska



</doc>
<doc id="5322075" url="https://pl.wikipedia.org/wiki?curid=5322075" title="Peachtree Corners">
Peachtree Corners

Peachtree Corners – miasto w Stanach Zjednoczonych, w stanie Georgia, w hrabstwie Gwinnett. Według spisu w 2020 roku liczy 42,2 tys. mieszkańców. Jest częścią obszaru metropolitalnego Atlanty i największym miastem w hrabstwie Gwinnett. 
Uzyskało prawa miejskie w 2012 roku i jest drugim najbardziej zamożnym w hrabstwie Gwinnett, z medianą dochodu gospodarstwa domowego powyżej 94 tys. dolarów. 
Demografia.
Mieszkańcy rasy białej pochodzenia nie-latynoskiego stanowią mniej niż połowę populacji. Według danych z 2020 ludzie rasy białej stanowili 51,2% mieszkańców (46,7% nie licząc Latynosów); 24,6% ludzie rasy czarnej (włączając w to Afroamerykanów); 10% Azjaci; 0,9% rdzenna ludność Ameryki i 5,3% dwóch lub więcej ras. 15,3% ludności stanowili ludzie pochodzenia latynoskiego, z czego więcej jak połowa z nich to Meksykanie.

</doc>
<doc id="5322089" url="https://pl.wikipedia.org/wiki?curid=5322089" title="Lasek (akwarela Stanisława Masłowskiego)">
Lasek (akwarela Stanisława Masłowskiego)

Lasek – akwarela polskiego malarza Stanisława Masłowskiego z okresu 1880-1890 znana z reprodukcji.
Lasek jest pejzażem z lat 1880–1890 malowanym techniką akwarelową w pobliżu wsi Pieczyska w okolicach Grójca w okresie, kiedy artysta bywał tam często z wizytą u swego kolegi Czesława Tańskiego. Miejsce przechowywania obrazu (2022) - nieznane. Pisali o tym obrazie: syn artysty - historyk sztuki w swym opracowaniu: Stanisław Masłowski– Materiały do życiorysu i twórczości, Halina Cękalska-Zborowska w książce: Wieś w malarstwie i rysunku naszych artystów, Eligiusz Niewiadomski w pracy: "Malarstwo polskie..."., a także Feliks Manggha-Jasieński w swym wstępie do reprodukcji akwareli w publikacji albumowej pt. „Sztuka Polska – malarstwo pod kierownictwem Feliksa Jasieńskiego i Adama Łady Cybulskiego”
Opis.
Akwarela pod nazwą "Lasek" Masłowskiego przedstawia szeroką panoramę pól z rozległą płaszczyzną zoranej ziemi uprawnej z frontu i łąk porośniętych krzakami lub drobnymi, młodymi drzewami w dalszej perspektywie. W oddali jest widoczne pasmo zadrzewienia - zapewne sosnowego - linia drzew tworzących tytułowy "lasek" - tak charakterystyczny dla krajobrazu mazowieckiego na przełomie XIX/XX stuleci. W głębi po lewej jest dostrzegalna drobna sylweta samotnego drzewa - zapewne równie charakterystycznej polnej "gruszy". Miejsce przechowywania akwareli nie jest znane. Syn artysty (historyk sztuki) podawał (1957), że obraz "dawniej znajdował się w zbiorach Muzeum Narodowego w Krakowie nr inw. 154011, ze zbiorów F.Jasieńskiego, dotąd nie odnaleziony."
Uzupełniające informacje.
Opublikował on (1957) również następujące szczegółowe uwagi na temat tej akwareli: "Zdaje się zresztą, że "Lasek" ten, dekorujący dział F.Jasieńskiego w Muzeum Narodowym w Krakowie, był tylko kopią wykonaną na zamówienie Jasieńskiego przez artystę-malarza Grotta. Autentyk został przez właściciela najwidoczniej gdzieś sprzedany. W »Albumie sztuki polskiej« (Lwów, 1903, wyd. Altenberga) ukazała się barwna reprodukcja obrazu ze wstępem Feliksa Jasieńskiego, gdzie jako właściciel figuruje B.Wydżga w Warszawie. Obraz ten reprodukowany także w Niewiadomskiego "Malarstwie polskim...", Warszawa 1926, s. 212".
Tutaj zamieszczono kopię z albumu „Sztuka Polska – malarstwo pod kierownictwem Feliksa Jasieńskiego i Adama Łady Cybulskiego”, wydanie drugie - Pięćdziesiąt reprodukcyj najwybitniejszych przedstawicieli malarstwa polskiegoOryginał wówczas należał do Bohdana Wydżgi. 
Halina Cękalska-Zbrowska w książce "Wieś w malarstwie i rysunku naszych artystów" pisała o omawianej akwareli w następujacy sposób: "Masłowski w tematyce pejzażu zaczyna odkrywać ulubione później motywy [...] Jest to więc 'Lasek' malowany w okolicach Pieczysk"
Eligiusz Niewiadomski w książce: "Malarstwo polskie XIX i XX wieku"..., zamieścił o omawianej akwareli następujące uwagi: ..."Z energią i zapałem młodzieńca zrzuca Masłowski starą skórę. Zaczyna teraz malować wyłącznie akwarellą, w której się rozsmakował dla lekkości i przejrzystości tonu.[...] "Lasek" - rzadka smuga, raczej koronka sosen w dali - biedny, przetrzebiony polski lasek - jest arcydziełem wyczucia charakteru w najuboższym i najmniej wdzięcznym motywie pejzażu polskiego. Mniej japoński, niż poprzedni, ma jednak tę swobodną lekkość szkicu odniechcenia rzuconego, właściwą nowemu stylowi artysty.[...] 
Warto także przytoczyć komentarz, który opublikował we wstępie do reprodukcji tego obrazu wybitny koneser sztuki i kolekcjoner, jakim był Mangha-Jasieński: […] "patrzę na odbitkę "Lasku" Masłowskiego, naszego, po naszemu przetrzebionego lasku, z taką przedziwną finezyą i prawdą, przez wielki indywidualny talent oddanego lasku, który wraz z innymi klejnocikami, krył się długo w skromnym, brudnym, maleńkim notatniku artysty, w jego »Mandze«. Bo się zachwycam mistrzowskiem oddaniem charakteru tej mikroskopijnej, cichej gruszy „co na miedzy siedzi”, za laskiem na lewo"[…]

</doc>
<doc id="5322090" url="https://pl.wikipedia.org/wiki?curid=5322090" title="Granatnik rewolwerowy">
Granatnik rewolwerowy

Granatnik rewolwerowy – ręczny półautomatyczny granatnik o kalibrze najczęściej 40 mm. Granatnik rewolwerowy zawdzięcza swoją nazwę sposobowi magazynowania i ładowania naboi. Naboje przechowywane są bowiem w bębnie rewolwerowym, bęben zwykle mieści 6 granatów i najczęściej jest ładowany po obróceniu na bok względem kolby. Nowoczesne granatniki rewolwerowe mogą wystrzeliwać ładunki do celu oddalonego nawet o 400 m.

</doc>
<doc id="5322094" url="https://pl.wikipedia.org/wiki?curid=5322094" title="Gołonóg (ptak)">
Gołonóg (ptak)

Gołonóg ("Margarobyas lawrencii") – gatunek małego ptaka z rodziny puszczykowatych (Strigidae) i podrodziny sóweczek (Surniinae). Występuje endemicznie na Kubie. Słabo poznany. Jedyny żyjący przedstawiciel rodzaju "Margarobyas" Olson &amp; W. Suárez, 2008. W 2021 opisany został "Margarobyas abronensis" z późnego plejstocenu.
Taksonomia.
Po raz pierwszy gatunek opisali Philip Lutley Sclater i Osbert Salvin w 1868. Holotyp pochodził z Remedios (prowincja Villa Clara), paratyp – ze starej plantacji kawy w prowincji Guantánamo. Autorzy nadali nowemu gatunkowi nazwę "Gymnoglaux lawrencii".
Obecnie (2022) Międzynarodowy Komitet Ornitologiczny (IOC) umieszcza gołonoga w rodzaju "Margarobyas", podobnie jak i inne autorytety od czasu wyłonienia tego rodzaju.
Historia przynależności rodzajowej gołonoga jest złożona. Co najmniej do 2021 był gatunkiem słabo poznanym i słabo reprezentowanym w zbiorach muzealnych. Rodzaj "Margarobyas" wyłoniono w 2008, wcześniej gołonoga umieszczano w "Gymnoglaux". Kilka dekad przed gołonogiem opisano bosonoga ("Gymnasio nudipes"), występującą na Portoryko sowę, której cechą charakterystyczną również są nieopierzone nogi – jednak w mniejszym stopniu niż u gołonogów. Występowanie ich obydwu na Antylach, współdzielenie jednej z cech charakterystycznych oraz dostępność bardzo nielicznych okazów muzealnych w XIX wieku doprowadziły do powstania licznych synonimów i pomyłek. Hiszpański przyrodnik Juan Lembeye jako pierwszy natknął się na okaz gołonoga w kolekcji Gundlacha, lecz uznał go za bosonoga i w publikacji z 1850 przypisał do "Noctua nudipes" Daud. W późniejszych latach do problematycznych taksonów dołączyły bosonogi z Wysp Dziewiczych – początkowo opisane jako odrębny gatunek, potem przyłączone do "G. nudipes". Współcześnie jest to populacja wymarła.
Niekiedy wyróżniane są dwa podgatunki gołonoga: "M. l. lawrencii" (P.L. Sclater &amp; Salvin, 1868) i "M. l. exsul" (Bangs, 1913). Uznają je autorzy "Clements Checklist of Birds of the World" (sierpień 2021), wymienione były też w 5. tomie HBW (1999). Nie znalazły się na liście ptaków świata opracowywanej we współpracy BirdLife International z autorami HBW (6. wersja online: grudzień 2021), "Howard and Moore Complete Checklist of the birds of the World" (2014) i nie uznaje ich IOC (2022).
Filogeneza.
Rodzaj "Margarobyas" jest jednym z najstarszych taksonów we współczesnej awifaunie Kuby obok płaskodziobków (Todidae). Znany jest jeden gatunek kopalny, "Margarobyas abronensis" z późnego plejstocenu, wykazany z zachodniej Kuby z El Abrón Cave (prowincja Pinar del Río, ). Ze względu na słabą dostępność materiału muzealnego gołonóg nie był uwzględniany w badaniach filogenetycznych aż do 2020, podobnie jak 5 innych gatunków sów z monotypowych rodzajów. Wyniki analiz opartych na tym samym materiale były identyczne w przypadku metody największej wiarygodności oraz wnioskowania bayesowskiego, natomiast częściowo odmienne przy zastosowaniu programu SVDquartets. Pokrewieństwo gołonoga wobec innych rodzajów nie było spójne, jednak na obydwu kladogramach okazał się on należeć do kladu A (obejmującego podrodziny sóweczek i sowic) i nie być bliżej spokrewnionym z bosonogami, przedstawicielami kladu B (podrodzina puszczyków), z którymi bliskie pokrewieństwo dawniej podejrzewano. Poniżej przedstawiono fragment kladogramu uzyskanego dwoma pierwszymi z wymienionych metod: 
Fragment kladogramu uzyskanego z użyciem SVDquartets:
Oprócz niejasnego położenia gołonoga „pomiędzy” sowicami (Ieraglaucinae) a sóweczkami (Surniinae) w wynikach badań genetycznych ten wykazuje również mieszane cechy budowy. Ich kość kwadratowa zbudowana jest podobnie, co u sowic, natomiast ogólną budową reszty kośćca przypominają bardziej pozostałe puszczykowate, szczególnie syczonie "Megascops". Wskazuje to na wczesne (najpóźniej w oligocenie) wyodrębnienie się linii rozwojowej "Margarobyas".
Morfologia.
Długość ciała wynosi 20–23 cm, masa ciała – 80–111 g ("n"=10; średnia: 95,2 g). Wymiary szczegółowe podane w milimetrach przedstawiono poniżej.
Gołonogi są dość małymi sowami ze stosunkowo dużą głową bez pęczków piór. Szlara jasnokremowa z szerokim ciemnym obrzeżeniem. Brew biała, długa. Wierzch ciała brązowy, niekiedy rdzawobrązowy, pokryty białymi i czarnymi plamami. Skrzydła z pasiastym wzorem. Stosunkowo długi ogon tworzy 10 sterówek. Spód ciała kremowy, pióra na piersi bardziej płowe, z ciemnymi paskami wzdłuż stosin. Skoki nagie. Tęczówka brązowa. Dziób żółtawoszary, nogi i stopy różowe. Upierzenie osobników młodocianych z wierzchu ciała i na piersi w kolorze sjeny, jaśniejsze na spodzie ciała.
Zasięg występowania, ekologia i zachowanie.
Gołonogi zamieszkują Kubę oraz Isla de la Juventud. Nie zawsze uznawany podgatunek "M. l. exsul" wyróżniono dla populacji z zachodniej Kuby oraz Isla de la Juventud. Środowiskiem życia gołonogów są głównie zalesione obszary różnego typu, w tym lasy mieszane z arekowcami oraz tropikalne lasy z częścią drzew zrzucającą liście. Pojawiają się również w zaroślach i na dużych plantacjach.
Gołonogi żywią się głównie dużymi owadami, oprócz tego zjadają płazy bezogonowe, węże, a rzadko również ptaki. Prowadzą nocny tryb życia. Za dnia przebywają w gęstym listowiu, zakrzewieniach, jamach i szczelinach skalnych. Często widywane są na ziemi, gdzie szukają zdobyczy; mogą jej też wypatrywać z gałęzi. Stosunkowo krótkie, zaokrąglone skrzydła i długi ogon zapewniają zręczność w locie wśród gęstej roślinności.
Lęgi.
Okres lęgowy trwa od stycznia do czerwca. Gołonogi gniazdują w dziuplach, w tym starych dziuplach dzięciołów, niekiedy w skalnym zagłębieniu lub szczelinie. W zniesieniu znajdują się 2 jaja. Wysiaduje jedynie samica. Pisklęta klują się pokryte białawym puchem.
Status.
IUCN uznaje gołonoga za gatunek najmniejszej troski (LC, "Least Concern") nieprzerwanie od 1988 (stan w 2022). Liczebność populacji nie została oszacowana, ale ptak ten opisywany jest jako dość pospolity. Ze względu na brak dowodów na spadki liczebności bądź istotne zagrożenia dla gatunku, BirdLife International uznaje trend liczebności populacji za prawdopodobnie stabilny.

</doc>
<doc id="5322102" url="https://pl.wikipedia.org/wiki?curid=5322102" title="Natalia Długosz">
Natalia Długosz

Natalia Długosz (ur. 1978) – polska językoznawczyni, dr hab. nauk humanistycznych, profesor uczelni Instytutu Filologii Słowiańskiej Wydziału Filologii Polskiej i Klasycznej Uniwersytetu im. Adama Mickiewicza w Poznaniu.
Życiorys.
27 czerwca 2007 obroniła pracę doktorską "Budowa słowotwórcza rzeczownikowych formacji deminutywnych w języku polskim i w języku bułgarskim", 26 września 2018 habilitowała się na podstawie pracy zatytułowanej "O znakach ubezwłasnowolnionych, czyli o nowych polskich i bułgarskich compositach bezafiksalnych w medialnym dyskursie publicystycznym". Została zatrudniona na stanowisku adiunkta w Instytucie Filologii Słowiańskiej na Wydziale Filologii Polskiej i Klasycznej Uniwersytetu im. Adama Mickiewicza.
Jest członkiem Rady Dyscypliny Naukowej - Językoznawstwa i Literaturoznawstwa UAM i Komisji Slawistycznej PAN.

</doc>
<doc id="5322106" url="https://pl.wikipedia.org/wiki?curid=5322106" title="Henryk Banaszuk">
Henryk Banaszuk

Henryk Banaszuk (zm. w czerwcu 2021) – polski specjalista inżynierii i ochrony środowiska, prof. dr hab.
Życiorys.
Studiował na Wydziale Geografii i Studiów Regionalnych Uniwersytetu Warszawskiego. 9 grudnia 2002 uzyskał tytuł profesora nauk rolniczych. Został zatrudniony na stanowisku profesora zwyczajnego i dyrektora w Instytucie Inżynierii i Ochrony Środowiska na Wydziale Budownictwa i Inżynierii Środowiska Politechniki Białostockiej.

</doc>
<doc id="5322108" url="https://pl.wikipedia.org/wiki?curid=5322108" title="Giuseppe Maria Orlandini">
Giuseppe Maria Orlandini

Giuseppe Maria Orlandini (ur. 19 marca 1675 lub 4 kwietnia 1676 we Florencji, zm. 24 października 1760 tamże) – włoski kompozytor.
Życiorys.
Przypuszczalnie był uczniem Domenico Scorpionego. Od 1711 roku pozostawał w służbie na dworze książąt toskańskich we Florencji. W latach 1717–1731 przebywał w Bolonii, gdzie poślubił śpiewaczkę Marię Buonavia. Po powrocie do Florencji był kapelmistrzem nadwornym, pełnił też funkcję kapelmistrza w katedrze Santa Maria del Fiore (1732–1760) i kościele Orsanmichele (1734–1757).
Twórczość.
Za życia cieszył się dużą popularnością, jego dzieła wystawiano na scenach włoskich oraz w innych krajach europejskich (Londyn, Paryż, Hamburg, Petersburg). Tworzył opery zarówno w gatunku seria, jak i buffa. Jego talent dramatyczny cenili Giovanni Battista Martini, Johann Mattheson i Charles Burney. Korzystał m.in. z librett Pietra Metastasia i Apostolo Zeno. Twórczość Orlandiniego reprezentuje styl galant, widoczny zwłaszcza w podkreśleniu roli głosu wokalnego przy ograniczeniu roli akompaniamentu i uproszczeniu środków harmonicznych.

</doc>
<doc id="5322117" url="https://pl.wikipedia.org/wiki?curid=5322117" title="Rauma (1987)">
Rauma (1987)



</doc>
<doc id="5322124" url="https://pl.wikipedia.org/wiki?curid=5322124" title="SOFI TUKKER">
SOFI TUKKER



</doc>
<doc id="5322131" url="https://pl.wikipedia.org/wiki?curid=5322131" title="Prva slovenska nogometna liga (2022/2023)">
Prva slovenska nogometna liga (2022/2023)

Prva slovenska nogometna liga 2022/2023 (oficjalnie znana jako Prva liga Telemach Slovenije ze względu na sponsoring)
jest 32. edycją najwyższej klasy rozgrywkowej piłki nożnej w Słowenii. 
Bierze w niej udział 10 drużyn, które w okresie od 15 lipca 2022 do 20 maja 2023 rozegrają 36 kolejek meczów. 
Sezon zakończą baraże o miejsce w przyszłym sezonie w Prva slovenska nogometna liga. 
Tytuł mistrzowski broni NK Maribor.

</doc>
<doc id="5322138" url="https://pl.wikipedia.org/wiki?curid=5322138" title="Dzień Walki z Faszyzmem">
Dzień Walki z Faszyzmem

Dzień Walki z Faszyzmem (chorw. "Dan antifašističke borbe") – chorwackie święto państwowe obchodzone 22 czerwca. Upamiętnia utworzenie Pierwszego Sisackiego Oddziału Partyzanckiego będącego w czasie II wojny światowej pierwszą antyfaszystowską formacją na terenie Bałkanów. Oddział powstał 22 czerwca 1941 w lesie Brezovica koło Sisaku w Chorwacji.
Pierwszy Sisacki Oddział Partyzancki powiązany był z Komunistyczną Partią Jugosławii (CPY). Składał się z 40 Chorwatów oraz 1 Serbki, dowodził nim działacz komunistyczny Vlado Janić Capo. Już w nocy z 22 na 23 czerwca 1941 formacja przeprowadziła swoją pierwsza akcję dywersyjną.
Święto państwowe zostało wprowadzone przez chorwacki parlament w 1991. Zastąpiło podobne obchody 27 lipca, tzw. „Dzień Powstania Ludu Chorwackiego”, który był oficjalnym świętem w Socjalistycznej Republice Chorwacji i nawiązywał do powstania Serbów.

</doc>
<doc id="5322144" url="https://pl.wikipedia.org/wiki?curid=5322144" title="Porvoo (1992)">
Porvoo (1992)



</doc>
<doc id="5322154" url="https://pl.wikipedia.org/wiki?curid=5322154" title="Jaksa z Szybowic (młodszy)">
Jaksa z Szybowic (młodszy)

Jaksa z Szybowic herbu Lis (; ur. w II połowie XIII wieku, zm. nie wcześniej 1321 r.) – śląski rycerz z rodziny Schnellenwaldów, pan Prudnika.
Życiorys.
Ród Schnellenwaldów pochodził z Małopolski. Najstarszy syn Świętopełka (Poltka) z Szybowic, właściciela Otmętu, Szybowic, Kadłubca, Gogolina i Malni, brat Teodoryka (Dytryka). Według Marka Cetwińskiego i Błażeja Śliwińskiego, Jaksa otwierał jedyną linię średniowiecznych Lisów. Marek Cetwiński i Tomasz Jurek pierwszą wzmiankę o Jaksie datowali na rok 1271. Nosił on imię agnatyczne po dziadzie ojczystym.
Wraz z bratem Teodorykiem po raz pierwszy był odnotowany 23 sierpnia 1304 ("Theodoricus" i "Jezco de Snellewalde", synowie "Polzco de Snellewalde"). W tymże dokumencie bracia potwierdzili wcześniejszą darowiznę swojego ojca, zmarłego ok. 1299. Jaksa i Teodoryk zażądali zwrotu dóbr nadanych przez Poltka zakonowi cystersów w Jemielnicy. Zakonnicy wysłali skargę na rycerzy z Szybowic do papieża Bonifacego VIII, który obłożył klątwą obu braci. Nie zatrzymało to ich jednak przed odzyskaniem rodzinnych dóbr.
Po śmierci Henryka z Rożemberka Jaksa z Szybowic pojawia się w dokumencie z 22 czerwca 1321 jako „Pan Prudnika”. 21 lipca 1321 jako właściciel Prudnika potwierdził nadania dla miejscowego proboszcza. Zakończył spory z duchownymi o parafię w Prudniku i potwierdził dobra jej przynależne.
Jaksa miał z pierwszego małżeństwa z Zofią córkę urodzoną w 1269, która w 1271 według „Cudów Świętej Salomei” miała rzekomo doznać w Starej Jamce dwukrotnego uzdrowienia za sprawą świętej. Z jego drugiego małżeństwa z kobietą z rodu Rożemberków miał dwóch synów – Woczka i Dytryka, występujących w dokumentach w latach 1331–1346.

</doc>
<doc id="5322161" url="https://pl.wikipedia.org/wiki?curid=5322161" title="Janusz Bujak">
Janusz Bujak

Janusz Bujak (ur. 21 sierpnia 1967 w Wejherowie) – teolog, ekumenista, wykładowca na Wyższym Seminarium Duchownym w Koszalinie, autor licznych książek. 
W roku 2008 uzyskał stopień naukowy doktora habilitowanego nauk teologicznych na Wydziale Teologii w KUL-u. 
Uważa, że eucharystia nie jest dla protestantów sakramentem, a Marcin Luter zbudował swój Kościół na czterech sola. Dariusz Bruncz zarzucił mu nieuczciwość intelektualną, brak rzetelności, brak zrozumienia dla luteranizmu, a ekumeniści tacy jak Bujak wykazują brak warsztatowego przygotowania do dialogu ekumenicznego. 

</doc>
<doc id="5322164" url="https://pl.wikipedia.org/wiki?curid=5322164" title="Tornio (2003)">
Tornio (2003)



</doc>
<doc id="5322166" url="https://pl.wikipedia.org/wiki?curid=5322166" title="María Lía Zervino">
María Lía Zervino

María Lía Zervino (ur. 1951 w Buenos Aires) – argentyńska pielęgniarka, doktor socjologii i działaczka społeczna, przewodnicząca Światowej Unii Katolickich Organizacji Kobiet (The World Union of Catholic Women’s Organisations (WUCWO) jest jedną z trzech kobiet, które po raz pierwszy weszły w skład Dykasterii ds. Biskupów. W skład tejże dykasterii została powołana przez papieża Franciszka w dniu 13 maja 2023, jako pierwsza osoba świecka.
María Lía Zervino jest dziewicą konsekrowaną i należy do Stowarzyszenia Służebnic Dziewic Konsekrowanych (Asociación de Vírgenes Consagradas Servidoras), założonego w ich diecezji, Buenos Aires, przez sługę Bożego ks. Luisa Maríę Etcheverry'ego Boneo.
W przeszłości María Lía Zervino była dyrektorem Krajowej Komisji Sprawiedliwości i Pokoju przy Konferencji Episkopatu Argentyny. Światowy Związek Katolickich Organizacji Kobiet (WUCWO), któremu od 2018 przewodniczy, współpracuje z około 100 organizacjami katolickimi w ponad 50 krajach, z których wszystkie są reprezentowane przez kobiety. W sumie związek skupia 8-10 milionów katoliczek ze wszystkich kontynentów. Poza tym prowadzi m.in. zajęcia z Komunikacji Kościelnej na Uniwersyteckiej Szkole Teologiczej (Escuela Universitaria de Teología) w Mar del Plata.

</doc>
<doc id="5322168" url="https://pl.wikipedia.org/wiki?curid=5322168" title="Bohdan Michalski">
Bohdan Michalski

Bohdan Michalski (zm. 24 lutego 2021) – polski filozof i eseista, specjalista nauk o sztukach pięknych, dr hab.
Życiorys.
Obronił pracę doktorską, następnie uzyskał stopień doktora habilitowanego. Został zatrudniony na stanowisku adiunkta w Katedrze Teorii, Aksjologii i Prawa Mediów na Wydziale Teologicznym Uniwersytetu Kardynała Stefana Wyszyńskiego, oraz profesora na Wydziale Psychologii Szkole Wyższej Psychologii Społecznej w Warszawie.
Był profesorem nadzwyczajnym w Katedrze Nauk Społecznych i Filozoficznych na Wydziale Zarządzania i Ekonomii Politechniki Gdańskiej i na Wydziale Wiedzy o Teatrze Akademii Teatralnej im. Aleksandra Zelwerowicza w Warszawie.

</doc>
<doc id="5322184" url="https://pl.wikipedia.org/wiki?curid=5322184" title="Pori (2006)">
Pori (2006)



</doc>
<doc id="5322186" url="https://pl.wikipedia.org/wiki?curid=5322186" title="Wojciech Wilk (ur. 1977)">
Wojciech Wilk (ur. 1977)

Wojciech Wilk (ur. 15 lutego 1977) – założyciel i prezes fundacji Polskie Centrum Pomocy Międzynarodowej (PCPM), zajmującej się pomocą humanitarną, ratunkową i rozwojową w Europie, Afryce, Azji i Ameryki Południowej. Ekspert ONZ ds. zarządzania kryzysowego. Uzyskał stopień magistra stosunków międzynarodowych na Uniwersytecie Warszawskim a studia doktoranckie ukończył w Szkole Głównej Handlowej w Warszawie. Temat jego pracy doktorskiej dotyczył sytuacji uchodźców irackich na Bliskim Wschodzie.
Działalność.
Dr Wojciech Wilk, jako członek misji międzynarodowych, organizował pomoc w łącznie 19 kryzysach humanitarnych, w tym na Bliskim Wschodzie i na Bałkanach. Przed założeniem Fundacji Polskie Centrum Pomocy Międzynarodowej w 2006 roku, przez kilka lat pracował w ONZ. W Biurze Wysokiego Komisarza ds. Uchodźców (UNHCR) w Kosowie, zajmował się uchodźcami z Serbii. Przez 10 lat pomocą humanitarną zajmował się pośrednio – tworzył warte setki milionów dolarów strategie pomocy międzynarodowej dla takich krajów, jak Sudan Południowy, Jemen, Syria, Irak i koordynował ich wdrażanie.
Pomiędzy 2001 a 2012 pracował w kilku instytucjach ONZ, w tym w Biurze ds. Koordynacji Pomocy Humanitarnej Sekretariatu ONZ (UN-OCHA), Międzynarodowej Organizacji ds. Migracji (IOM) i UNHCR. W 2015 r. osobiście koordynował działaniami Medycznego Zespołu Ratunkowego PCPM (Poland Emergency Medical Team PCPM) po trzęsieniu ziemi w Nepalu.
Publikacje.
Dr Wilk jest autorem tzw. planu Marshalla dla Afryki. W opublikowanej w 2018 roku publikacji ekspert zakłada, że do końca XXI wieku liczba ludności w Afryce może sięgnąć 4 mld. Prognozuje on, że na skutek zmian klimatycznych, tarć społecznych o ziemię rolną i dostęp do wody i przeludnienia setki milionów Afrykańczyków zmuszonych będzie do emigracji, m.in. do Europy. Zakłada też pomoc gospodarczą i rozwojową dla tego kontynentu. Jak wynika z publikacji, bazuje on na czterech filarach: tworzeniu miejsc pracy, ochronie środowiska i samowystarczalności żywieniowej, dobrym zarządzaniu (m.in. demokratyzacji, rządach prawa i walce z korupcją) oraz wdrażaniu poprzez monitoring i ewaluację tzw. planu Marshalla w Afryce.

</doc>
<doc id="5322189" url="https://pl.wikipedia.org/wiki?curid=5322189" title="Gwara ochrydzka">
Gwara ochrydzka

Gwara ochrydzka — gwara należąca do zachodniego dialektu języka macedońskiego. Używana jest na terenie Ochrydy i jej okolic wzdłuż wschodniego brzegu Jeziora Ochrydzkiego.
Gwara ta zasługuje na szczególną uwagę ze wszystkich gwar zachodniomacedońskich, z powodu tego, że Ochryda była jednym z pierwszych ognisk kultury chrześcijańskiej na ziemiach południowosłowiańskich. Pierwsze zabytki ukazujące cechy gwary ochrydzkiej, np. Psałterz boloński czy Apostoł ochrydzki pochodzą już z XII wieku.
Cechy językowe.
Gwara ochrydzka z racji swojego peryferyjnego położenia cechuje się licznymi archaizmami w porównaniu do pozostałych gwar macedońskich i języka standardowego. Do cech fonetycznych gwary ochrydzkiej należą:
Do cech morfologicznych należą zaś:

</doc>
<doc id="5322191" url="https://pl.wikipedia.org/wiki?curid=5322191" title="Mistrzostwa Europy w Łucznictwie Polowym 2015">
Mistrzostwa Europy w Łucznictwie Polowym 2015

21. Mistrzostwa Europy w łucznictwie polowym odbyły się w dniach 5 - 10 października w Rzeszowie. Była to pierwsza impreza tej rangi rozgrywana w Polsce i jednocześnie pierwsza, na której wystartowali Polacy. Zawodniczki i zawodnicy startowali w konkurencji łuków dowolnych, gołych oraz bloczkowych.
Nasza reprezentacja wywalczyła 3 medale. Wicemistrzynią Europy seniorek w łuku klasycznym została Natalia Leśniak. Na najniższym stopniu podium wśród juniorek strzelających z łuku klasycznego stanęła Marlena Kocaj. Razem z Pauliną Ostrowską i Martyną Wiśniewską wywalczyła także brąz w drużynie.

</doc>
<doc id="5322192" url="https://pl.wikipedia.org/wiki?curid=5322192" title="Partia Solidarności Afganistanu">
Partia Solidarności Afganistanu

Partia Solidarności Afganistanu (dari: حزب همبستگی افغانستان, "Hezb-e Hambastagi-je Afghanestan") – afgańska partia polityczna o charakterze narodowo-lewicowym, założona dnia 17 kwietnia 2004 roku. Partia w latach 2011–2019 wydawała w języku perskim i w paszto miesięcznik Hambastagi Ghag (pers. همبستگی غږ, pol. Głos Solidarności).
Historia.
W 2005 i 2010 roku Partia Solidarności Afganistanu zbojkotowała wybory parlamentarne. Do bojkotów doszło również w przypadku wyborów prezydenckich w latach 2004, 2009 i 2014. Według polityka tej partii Hafiza Rasikha, wybory bojkotowano z powodu konieczności uzyskania ze strony Stanów Zjednoczonych aprobaty przez kandydatów na urząd prezydenta Afganistanu. Partia brała jednak udział w wyborach lokalnych, ponieważ te, według Rasikha, są bardziej demokratyczne, gdyż afgańskie władze nie mają na nie tak dużego wpływu, przez co utrudnione jest fałszerstwo i ingerencja ze strony afgańskich władz.
Program i poglądy polityczne.
Partia Solidarności Afganistanu uważała władzę Hamida Karzaja za skorumpowaną, fundamentalistyczną i podległą Stanom Zjednoczonym; potępiła również radziecką interwencję z 1979 roku.
W swoich programia partia postulowała:
Hambastagi Ghag.
W latach 2011–2019 Partia Solidarności Afganistanu wydawała miesięcznik Hambastagi Ghag (pers. همبستگی غږ, pol. Głos Solidarności). W tym czasie ukazało się 70 numerów w wersji elektronicznej; część wydań przedstawiała treści potępiające Stany Zjednoczone, obecność wojsk NATO w Afganistanie, politykę prezydenta Hamida Karzaja oraz terrorystyczną działalność Talibów.
Protesty.
W 2008 roku działacze partii zorganizowali protest przeciwko bezpodstawnemu przetrzymywaniu w areszcie i skazaniu na śmierć Perveza Kambachsza, który był dziennikarzem magazynu "Jehan nu" oraz studentem Uniwersytetu w Balchu; według protestujących, Kambachsz został oskarżony o bluźnierstwo i rozpowszechnianie treści znieważających islam. Początkowo wyrok śmierci został zamieniony na karę 20 lat pozbawienia wolności, jednak, pod wpływem międzynarodowej presji, student został ostatecznie uniewinniony w 2009 roku przez prezydenta Afganistanu Hamida Karzaja.
W kwietniu 2012 kilkaset działaczy partyjnych zorganizowało w Kabulu demonstrację upamiętniającą zwycięstwo mudżahedinów w 1989 roku; podczas tego wydarzenia spalono wizerunki dżihadystów; protestujący sprzeciwiali się również ingerencji Pakistanu i Iranu w afgańską politykę.
W 2016 roku upamiętniono pierwszą rocznicę zabójstwa Farchondy Malekzady, która została bezpodstawnie oskarżona o podpalenie Koranu, przez co tłum ludzi dokonał na niej samosądu; gdy kobieta już nie dawała oznak życia, podpalono jej ciało.
W 2019 roku działacze Partii Solidarności Afganistanu protestowali przeciwko pakistańskiej władzy, uważając ją za terrorystyczną; jedną z form protestów było malowanie przez młodzież drzwi w ambasadzie Islamskiej Republiki Pakistanu w Kabulu.
Kontrowersje.
Partia Solidarności Afganistanu była w swoich postulatach bezkompromisowa, co od początku skutkowało częstymi aresztowaniami oraz atakami na sympatyków i działaczy partii ze strony służb bezpieczeństwa oraz Talibów. Jednym z pierwszych znanych przejawów ataków było zabójstwo 48-letniego Lala Muhammada w dniu 16 sierpnia 2004 przez Talibów; Muhammad był jednym z założycieli Partii Solidarności Afganistanu oraz wicekuratorem oświaty prowincji Helmand.
W czerwcu 2012 partia została zdelegalizowana pod pretekstem naruszenia konstytucyjnego zakazu nadużywania praw w celu naruszenia suwerenności państwa i integralności terytorialnej, jednak pod naciskiem obywateli oraz międzynarodowych organizacji (m.in. Human Rights Watch) i działaczy społecznych, władze afgańskie uchyliły tę decyzję; swój sprzeciw wobec decyzji delegalizacji partii wyraził jeden z zachodnioeuropejskich dyplomatów. Z kolei Sejjed Jusuf Halim, ówczesny wiceminister sprawiedliwości Afganistanu, powiedział, że partia nie została zdelegalizowana, lecz była w procesie delegalizacji. Ta sytuacja spowodowała wzrost poparcia dla partii szczególnie wśród młodych obywateli Afganistanu; był to pierwszy przypadek delegalizacji partii politycznej od upadku władzy Talibów w 2001 roku.

</doc>
<doc id="5322195" url="https://pl.wikipedia.org/wiki?curid=5322195" title="Xbox network">
Xbox network



</doc>
<doc id="5322199" url="https://pl.wikipedia.org/wiki?curid=5322199" title="Waldemar Mühlbächer">
Waldemar Mühlbächer

Waldemar Mühlbächer (ur. 25 września 1937 w Mediaș, zm. 3 lipca 2021 w Berlinie) – niemiecki piłkarz występujący na pozycji pomocnika, reprezentant NRD.
Życiorys.
Urodził się na terenie Rumunii. W latach 40. jego rodzina przeprowadziła się do Meerane, a w 1947 roku jego ojciec Wilhelm rozpoczął grę w lokalnym klubie BSG Einheit. Seniorską karierę Waldemar rozpoczynał w 1954 roku w tym samym klubie, wówczas funkcjonującym pod nazwą BSG Fortschritt. W DDR-Oberlidze zadebiutował 30 marca 1955 roku w zremisowanym 1:1 spotkaniu z SC Rotation Lipsk. Po zakończeniu sezonu 1954/1955 jego klub spadł z DDR-Oberligi. W 1956 roku Mühlbächer został zawodnikiem Dynama Berlin, z którym również spadł z ligi, w 1957 powracając jednak do najwyższej klasy rozgrywkowej. 4 maja 1958 roku zadebiutował w reprezentacji w zremisowanym 1:1 towarzyskim spotkaniu z Albanią. W 1959 roku zdobył z klubem puchar kraju. Karierę zakończył w 1968 roku. Ogółem rozegrał 222 mecze w DDR-Oberlidze, w których zdobył 32 gole.

</doc>
<doc id="5322230" url="https://pl.wikipedia.org/wiki?curid=5322230" title="Nowa Lewica (chorwacka partia polityczna)">
Nowa Lewica (chorwacka partia polityczna)

Nowa Lewica (chorw. "Nova ljevica", NL) – chorwacka partia polityczna o charakterze socjalistyczno demokratycznym oraz socjaldemokratyczna. Promuje również antyfaszyzm, ekologię i progresywizm w kwestiach społecznych.
Historia.
Partia powstała w grudniu 2016 dzięki staraniom lewicowych intelektualistów i działaczy obywatelskich, w tym Dragana Markoviny, Zorana Pusicia, Vesny Teršelič, Nadeždy Čačinovič i Nikoli Devčića.
W marcu 2017 Nowa Lewica ogłosiła koalicję z lewicową partią polityczną Front Robotniczy na wybory lokalne w Splicie oraz Zagrzebiu. Później utworzyli koalicję na potrzeby wyborów do Zgromadzenia w Zagrzebiu z Možemo!, Zagreb je NAŠ!, Održivi razvoj Hrvatske oraz Za grad. Te same partie utworzyły Koalicję Zielonych i Lewicowych na wybory parlamentarne w 2020.

</doc>
<doc id="5322240" url="https://pl.wikipedia.org/wiki?curid=5322240" title="Roman Nitecki">
Roman Nitecki

Roman Wiktor Nitecki (ur. 24 marca 1913 w Nowym Jorku, zm. 10 września 1939 w Walewicach) – podporucznik kawalerii Wojska Polskiego, kawaler Orderu Virtuti Militari.
Życiorys.
Urodził się 24 marca 1913 w Nowym Jorku, w rodzinie Mieczysława (1886–1944), majora intendenta i Wandy z Ulatowskich (ur. 1890). W sierpniu 1928 przeniósł się z rodziną z Warszawy do Poznania, a w czerwcu 1931 do Swarzędza.
Był absolwentem Szkoły Podchorążych Kawalerii w Grudziądzu (XIV promocja im. Marszałka Józefa Piłsudskiego 1935–1937). Na stopień podporucznika został mianowany ze starszeństwem z 1 października 1937 i 50. lokatą w korpusie oficerów kawalerii. Pełnił służbę w 17 pułku ułanów w Lesznie na stanowisku dowódcy plutonu w 1. szwadronie. W czasie kampanii wrześniowej 1939 walczył w szeregach macierzystego pułku na stanowisku dowódcy II plutonu 1. szwadronu.
Poległ 10 września 1939 w Walewicach. Z relacji dowódcy 1. szwadronu rotmistrza Michała Gutowskiego wynika, że „dostał serię z pistoletu maszynowego w głowę i piersi i padł martwy”. Został pochowany na miejscowym cmentarzu, a później ekshumowany i przeniesiony na Cmentarz Wojskowy na Powązkach (kwatera A17, rząd 7, miejsce 14).
Roman Nitecki został pośmiertnie odznaczony Krzyżem Srebrnym Orderu Wojskowego Virtuti Militari.

</doc>
<doc id="5322241" url="https://pl.wikipedia.org/wiki?curid=5322241" title="Tosin Adarabioyo">
Tosin Adarabioyo

Abdul-Nasir Oluwatosin Oluwadoyinsolami Adarabioyo (ur. 24 września 1997 w Manchesterze) – angielski piłkarz nigeryjskiego pochodzenia występujący na pozycji obrońcy w angielskim klubie Fulham. Wychowanek Manchesteru City, w trakcie swojej kariery grał także w takich zespołach, jak West Bromwich Albion oraz Blackburn Rovers. Młodzieżowy reprezentant Anglii.

</doc>
<doc id="5322243" url="https://pl.wikipedia.org/wiki?curid=5322243" title="Mistrzostwa Świata Juniorów w Lekkoatletyce 2022">
Mistrzostwa Świata Juniorów w Lekkoatletyce 2022

19. Mistrzostwa Świata w Lekkoatletyce U20 – zawody lekkoatletyczne organizowane pod egidą World Athletics, które odbyły się w dniach 1–6 sierpnia 2022 w Cali.

</doc>
<doc id="5322248" url="https://pl.wikipedia.org/wiki?curid=5322248" title="Kangurek Kao (gra komputerowa 2022)">
Kangurek Kao (gra komputerowa 2022)

Kangurek Kao – komputerowa gra platformowa opracowana i opublikowana przez Tate Multimedia. Została wydana w maju 2022 roku na systemy Microsoft Windows, Nintendo Switch, PlayStation 4, PlayStation 5, Xbox One i Xbox Series X/S. Jest to czwarta odsłona serii i pierwszy tytuł wydany po "" w 2005 roku.
Gra spotkała się z mieszanymi reakcjami krytyków. Dobrze oceniono powrót Kangurka i jakość gry, jednak narzekano na prostą rozgrywkę i zmarnowany potencjał.
Rozgrywka.
"Kangurek Kao" to trójwymiarowa platformówka widziana z perspektywy trzeciej osoby. Gracz kontroluje Kao, który porusza się i skacze przez przeszkody w różnych lokalizacjach. Kangurek potrafi atakować wrogów za pomocą rękawic bokserskich. Podczas rozgrywki gracz może eksplorować ukryte obszary w poszukiwaniu przedmiotów kolekcjonerskich takich jak monety.
Produkcja.
Gra została stworzona i opublikowana przez polskie studio Tate Multimedia, które wcześniej opracowało wszystkie wcześniejsze tytuły z serii "Kangurek Kao". Druga gra z serii, ', została ponownie wydana w serwisie Steam w 2019 roku po kampanii #BringKaoBack w mediach społecznościowych. Pracownicy Tate Multimedia byli zaskoczeni wysoką sprzedażą gry na internetowej platformie, która skłoniła ich do podjęcia decyzji o stworzeniu nowej odsłony. Zespół opracował szereg pomysłów, w tym remake trzeciej gry z serii, ', oraz grę skoncentrowaną na walce opowiadającą o dużo starszym Kao. Ostatecznie zespół postanowił zrestartować serię, a szefowa wydawnictwa Tate Multimedia, Kaja Borówko, powiedziała: „To zupełnie inne spojrzenie na historię i postać”. Po ogłoszeniu pojawił się krótki klip z rozgrywką, pokazujący nagranie Kao w dżungli. Prace nad produkcją zostały ogłoszone w czerwcu 2020 roku, w 20. rocznicę powstania pierwszej odsłony serii. Jednocześnie twórcy udostępnili za darmo drugą grę z serii. Pierwsza grafika koncepcyjna i informacje pojawiły się we wrześniu. Tate Multimedia opracowało "Kao" przy użyciu Unreal Engine 4. Chociaż gra miała pierwotnie zostać wydana w 2021 roku, twórcy później przesunęli jej premierę na 2022 rok.

</doc>
<doc id="5322252" url="https://pl.wikipedia.org/wiki?curid=5322252" title="Okienko aortalno-płucne">
Okienko aortalno-płucne

Okienko aortalno-płucne (ang. aortopulmonary window (APW)) – rzadka wada wrodzona serca, współistniejąca z innymi wadami serca albo izolowana, polegająca na nieprawidłowej komunikacji pomiędzy aortą wstępującą a pniem płucnym, powyżej prawidłowo wykształconych zastawek. W 50% współistnieje z innymi wadami.
Większość chorych z dużym okienkiem aortalo-płucnym umiera w 1. r.ż. Rzadki przypadek skutecznego leczenia chirurgicznego przypadkowo wykrytego dużego APW z odwracalnym tętniczym nadciśnieniem płucnym został opisany jako pojedynczy przypadek.
Objawy.
Objawy są zależne od rozmiaru okienka. Przy małym przecieku lewo-prawym przebieg może być bezobjawowy. APW charakteryzuje się szmerem skurczowo-rozkurczowym, chybkim tętnem oraz dużą różnicą skurczowo-rozkurczowego ciśnienia tętniczego. Niewydolność krążenia rozwija się już w okresie noworodkowym, a jeżeli dziecko przeżyje, w późniejszym okresie może dojść do rozwoju nieodwracalnego nadciśnienia płucnego.
Leczenie.
Leczenie operacyjne należy podjąć w momencie ustalenia rozpoznania przed wytworzeniem się nieodwracalnego nadciśnienia płucnego. Okienko o małych rozmiarach można podwiązać w ten sam sposób, jak przetrwały przewód tętniczy. W pozostałych przypadkach okienko zamyka się za pomocą łaty ze sztucznego tworzywa.
Powikłania.
W trakcie zabiegu zamknięcia okienka aortalno-płucnego łatą z tworzywa sztucznego może dojść do uszkodzenia naczyń wieńcowych i/lub zastawki aorty. Wyniki odległe są bardzo dobre, a śmiertelność okołooperacyjna znikoma, jeśli leczenie operacyjne zostało podjęte przed wytworzeniem się nieodwracalnego nadciśnienia płucnego.

</doc>
<doc id="5322258" url="https://pl.wikipedia.org/wiki?curid=5322258" title="Cmentarz wojenny w Starych Budach">
Cmentarz wojenny w Starych Budach

Cmentarz wojenny w Starych Budach – miejsce spoczynku żołnierzy polskich poległych w bitwie nad Bzurą (1939) zlokalizowane we wsi Stare Budy w powiecie sochaczewskim (województwo mazowieckie), przed dawnym budynkiem szkoły podstawowej.
Geneza.
Rozkazem generała Tadeusza Kutrzeby z 16 września 1939 Stare Budy wyznaczono na obszar koncentracji oddziałów Armii Pomorze i niewielkiej liczby żołnierzy Armii Poznań. Stąd wojsko, a także ludność cywilna, wycofywała się przez Puszczę Kampinoską w kierunku Warszawy poprzez jedyną czynną przeprawę mostową w Witkowicach. Kolumny te zaatakowane zostały przez Niemców i okrążone. Lokalną ludność cywilną mordowano, m.in. w pobliskim Henrykowie spalono w stodole 76 osób. 19 września 1939 wojska niemieckie weszły w głąb kompleksu leśnego w okolicy Starych Bud, gdzie obrońcy zostali rozbici.
Cmentarz.
Mieszkańcy Starych Bud pomagali żołnierzom polskim, dostarczali prowiant i opatrywali rannych. Po zakończeniu bitwy pochowali poległych w zbiorowej mogile w formie kopca, którą okupant niemiecki nakazał zaorać, jako symbol oporu. Polacy oznaczyli jednak miejsce w znany sobie sposób i po zakończeniu okupacji utworzyli cmentarz wojenny. Najbardziej zasłużonym przy jego budowie był Józef Kisiołek. Od 2007 pieczę nad obiektem sprawują członkowie Muzealnej Grupy Historycznej im. II/18 pp z Sochaczewa.
Na cmentarzu spoczywa 225 poległych żołnierzy Wojska Polskiego. Obiekt ma powierzchnię około 320 (lub 230) m² i plan trapezu. Przez centralną część prowadzi alejka zakończona niskim postumentem z krzyżem, który jest wykonany w części z lufy czołgu. Po obu stronach ścieżki znajdują się mogiły z betonowymi krzyżami. Leżą w nich przede wszystkim żołnierze 4. Dywizji Piechoty oraz Pomorskiej Brygady Kawalerii, m.in. sierżant Józef Młynarczyk odznaczony pośmiertnie Krzyżem Walecznych. Oprócz tego na nekropolii spoczywa jeden żołnierz Ludowego Wojska Polskiego.
Na centralnym, białym krzyżu umieszczono trzy tablice z napisami:

</doc>
<doc id="5322260" url="https://pl.wikipedia.org/wiki?curid=5322260" title="Cmentarz wojenny w Budach Starych">
Cmentarz wojenny w Budach Starych



</doc>
<doc id="5322261" url="https://pl.wikipedia.org/wiki?curid=5322261" title="Age of Apocalypse">
Age of Apocalypse



</doc>
<doc id="5322277" url="https://pl.wikipedia.org/wiki?curid=5322277" title="Melon (związek chemiczny)">
Melon (związek chemiczny)

Melon – organiczny związek chemiczny o nieokreślonej do końca strukturze chemicznej. Składa się z atomów węgla, azotu i wodoru w ugrupowaniach heptazynowych (), które połączone są mostkami i zawierają grupy i . Jest to bladożółte ciało stałe, nierozpuszczalne w większości rozpuszczalników. Melon jest pierwszym odkrytym związkiem zawierającym strukturę heptazyny, opisanym we wczesnych latach XIX w. Związek ten wzbudził zainteresowanie, gdy odkryto jego właściwości fotokatalityczne oraz stwierdzono, że jest prawdopodobnym prekursorem azotku węgla.
Struktura.
W 1834 roku Justus von Liebig opisał rodzinę związków chemicznych, które nazwał melaminą, melamem oraz melonem. Z uwagi na swoją nierozpuszczalność melon przez lata nie budził zainteresowania naukowców. W 1937 roku Linus Pauling wykazał metodą krystalografii rentgenowskiej, że struktury melonu i spokrewnionych z nim związków zawierały połączone pierścienie triazyny.
W 1940 C.E. Redemamm i H.J. Lucas zaproponowali strukturę składającą się z reszt 2-aminoheptazyny połączonych mostkami aminowymi tworzącymi wiązania z atomami węgla 5 i 8.
Badania związku przeprowadzone w 2001 określiły wzór jego cząsteczki jako , składający się z 10 cząsteczek iminoheptazyny połączonych w liniowy łańcuch mostkami aminowymi utworzonymi pomiędzy atomami węgla i azotu . Budowę oligomeru określa wzór .
Wyniki kolejnych badań strukturalnych melonu, opublikowane w roku 2007, były jednak zgodne ze strukturą Redemanna. Ustalono, że cząsteczki mają zygzakowatą budowę, a poszczególne łańcuchy łączą się za sobą wiązaniami wodorowymi tworząc warstwy.
Zastosowanie.
Fotokataliza.
W 2009 roku Xinchen Wang ze współpracownikami zauważyli, że pod wpływem światła słonecznego melon wykazuje działanie katalizujące reakcję rozkładu cząsteczki wody na atomy wodoru i tlenu. Tym samym melon stał się pierwszym odkrytym niemetalicznym katalizatorem, wykazując takie zalety jak niski koszt, łatwa synteza, pomijalnie mała toksyczność, wyjątkowa stabilność chemiczna i termiczna. Wadą jest jego umiarkowana wydajność jako katalizatora, jednak upatruje się możliwości jej zwiększenia poprzez domieszkowanie lub wytworzenie nanostruktur o oczekiwanych właściwościach.
Prekursor azotku węgla.
W latach 90. XX w. obliczenia wykazały możliwość istnienia teoretycznej cząsteczki β- o strukturze analogicznej do β-, która mogłaby wykazywać wyższą twardość od diamentu. Melon jest również prekursorem tzw. grafitowego azotku węgla (g-).

</doc>
<doc id="5322278" url="https://pl.wikipedia.org/wiki?curid=5322278" title="Granatnik HK369">
Granatnik HK369

HK369 – prototypowy granatnik rewolwerowy kalibru 40 mm zaprojektowany przez niemiecką firme zbrojeniową Heckler &amp; Koch w roku 2019. 
Historia.
W roku 2019 firma Heckler &amp; Koch opracowała prototyp niemieckiego granatnika rewolwerowego. O rozpoczęciu prac przez firmę można było się dowiedzieć za pośrednictwem niemieckiego magazynu "Europäische Sicherheit und Technik""." Produkcja seryjna HK369 miała przypaść na 2022 rok, ale nie ma informacji czy jest już produkowany.
Opis.
Granatnik ma mieć magazynek bębnowy mieszczący 6 naboi kalibru 40 mm. Sam bęben ma być wychylany na bok jak w rewolwerze, w odróżnieniu do popularnej konstrukcji Milkor MGL i jego kopii. Nowa konstrukcja H&amp;K ma być bronią samopowtarzalną. HK369 ma mieć siedmio pozycyjną wysuwaną kolbę osadzoną na dwóch prętach przesuwających się w prowadnicach umiejscowionych po bokach, na całej długości ramy. Granatnik prawdopodobnie będzie wykonany głownie ze stopu aluminium i polimeru. Granatnik ma być kompatybilny nie tylko ze standardowymi granatami 40 mm ale i z amunicją specjalną, np. z gazem łzawiącym lub z amunicją woreczkową. Na zdjęciach prototypowych brakuje mechanicznych przyrządów celowniczych ale HK369 ma być wyposażony z szynę montażową STANAG 4694, umożliwiającą montaż celowników optycznych.

</doc>
<doc id="5322280" url="https://pl.wikipedia.org/wiki?curid=5322280" title="Liga Europy UEFA (2022/2023)/Faza kwalifikacyjna">
Liga Europy UEFA (2022/2023)/Faza kwalifikacyjna

Artykuł prezentuje szczegółowe dane dotyczące rozegranych meczów które miały na celu wyłonienie 10 drużyn piłkarskich, które wezmą udział w fazie grupowej Ligi Europy UEFA 2022/2023. Faza kwalifikacyjna trwała od 4 do 25 sierpnia 2022.
Terminarz.
Poniżej przedstawiono terminarz rozgrywek (wszystkie losowania odbędą się w siedzibie UEFA w Nyonie).
III runda kwalifikacyjna.
W tej rundzie turniej kwalifikacyjny został podzielony na 2 ścieżki – mistrzowską i ligową:
Drużyny, które przegrały w tej rundzie, otrzymały prawo gry w rundzie play-off Ligi Konferencji Europy UEFA.
Podział na koszyki.
W ścieżce mistrzowskiej nie było podziału na koszyki. W ścieżce ligowej zespoły za rozstawione drużyny uznano zespoły, które zaczęły rywalizację od III rundy kwalifikacyjnej, natomiast za nierozstawione uznano zespoły, które odpadły w II rundzie kwalifikacyjnej Ligi Mistrzów UEFA.
Ścieżka mistrzowska:
Ścieżka ligowa:
Pary III rundy kwalifikacyjnej.
!colspan=6|Ścieżka mistrzowska
!colspan=6|Ścieżka ligowa
Runda play-off.
Do startu w rundzie play-off uprawnionych było 20 drużyn (w tym 7 z poprzedniej rundy oraz 6 z III rundy kwalifikacji Ligi Mistrzów w ścieżce mistrzowskiej). 
Drużyny, które przegrały w tej rundzie, otrzymały prawo gry w fazie grupowej Ligi Konferencji Europy UEFA.
Podział na koszyki.
W rundzie play-off drużyny zostały podzielone na 4 koszyki bez rozstawień:

</doc>
<doc id="5322281" url="https://pl.wikipedia.org/wiki?curid=5322281" title="SS-Sondereinheit Dirlewanger">
SS-Sondereinheit Dirlewanger



</doc>
<doc id="5322282" url="https://pl.wikipedia.org/wiki?curid=5322282" title="SS-Sonderregiment Dirlewanger">
SS-Sonderregiment Dirlewanger



</doc>
<doc id="5322283" url="https://pl.wikipedia.org/wiki?curid=5322283" title="SS-Sturmbrigade Dirlewanger">
SS-Sturmbrigade Dirlewanger



</doc>
<doc id="5322285" url="https://pl.wikipedia.org/wiki?curid=5322285" title="Wilddiebkommando Oranienburg">
Wilddiebkommando Oranienburg



</doc>
<doc id="5322288" url="https://pl.wikipedia.org/wiki?curid=5322288" title="Józef Młynarczyk (wojskowy)">
Józef Młynarczyk (wojskowy)

Józef Młynarczyk (ur. 24 lutego 1900 w Ligocie, zm. 18 września 1939 w Starych Budach) – zawodowy żołnierz Wojska Polskiego, uczestnik kampanii wrześniowej.
Życiorys.
Ukończył szkołę powszechną i pracował na roli. W 1917 wyjechał do pracy do Essen i pracował tam w zakładach Kruppa. W sierpniu 1917 powołano go do armii pruskiej (24. Pułk Saperów), skąd w grudniu 1918 zdezerterował i zasilił szeregi powstańców wielkopolskich pod Krotoszynem. 7 stycznia 1918 zgłosił się jako ochotnik do Kompanii krotoszyńskiej, pod dowództwem Jana Lejdy. Brał udział w walkach pod Zdunami, a po relokacji do Ostrowa Wielkopolskiego także pod Kobylą Górą. Od połowy maja 1919 uczestniczył w kursie na Wielkopolskiej Szkole Podoficerskiej Piechoty w Poznaniu, gdzie otrzymał stopień kaprala. Został wcielony do 70. Pułku Piechoty w Pleszewie. W 1921 został oficerem zawodowym. W 1932 miał stopień sierżanta. W końcu sierpnia 1939 dowodził 4. kompanią i wraz z 70. Pułkiem Piechoty uczestniczył w bitwie nad Bzurą. Tam poległ pod Starymi Budami, gdzie spoczywa na lokalnym cmentarzu wojennym.
Po wojnie poszukiwał go bezskutecznie Polski Czerwony Krzyż. Dopiero w 2007, przy pomocy historyka, Michała Kaczmarka, rodzinie udało się zlokalizować jego mogiłę na podstawie „Księgi pochowanych żołnierzy polskich poległych w II wojnie światowej”.
Rodzina.
W 1920 ożenił się z Pelagią Kraszkiewicz (zm. 1928), z którą miał troje dzieci: Kazimierza (1921-1941, zmarł tragicznie, utopił się w Warcie), Waleriana (ur. 1925-1939, zginął podczas niemieckiego bombardowania stacji Komarno) oraz Reginę (ur. 1928). Rodzina mieszkała w Pleszewie przy ulicy Poznańskiej 41, a niedługo przed wybuchem II wojny światowej przy ulicy Kraszewskiego. W 1936 ożenił się po raz drugi, z Jadwigą Trzebowską. Miał z nią syna, Józefa (ur. 1937).
Odznaczenia.
Otrzymał następujące odznaczenia:

</doc>
<doc id="5322295" url="https://pl.wikipedia.org/wiki?curid=5322295" title="Giennadij Obaturow">
Giennadij Obaturow

Giennadij Obaturow, ros. Генна́дий Ива́нович Обату́ров (ur. w guberni wiackiej, zm. 29 kwietnia 1996 w Moskwie) — radziecki wojskowy, generał armii (1979). 
Życiorys.
Jako ochotnik wstąpił do Czerwonej Armii w październiku 1935. Ukończył Orłowską Szkołę Broni Pancernych w 1938. w latach 1938-1939 pełnił służbę w 31 Pułku Zmechanizowanym 31 Dywizji Kawaleryjskiej Specjalnej Armii Dalekowschodniej — był dowódcą plutonu, od grudnia 1938 — instruktorem ogniowym pułku, od maja 1939 — zastępcą szefa sztabu pułku do spraw rozpoznania. We wrześniu 1939 oddelegowany do Wojskowej Akademii Mechanizacji i Motoryzacji im. Stalina, którą ukończył we wrześniu 1941. Razem z akademią został ewakuowany do Taszkentu i wyznaczony na młodszego wykładowcę katedry taktyki. 
Od maja 1942 na froncie. Był zastępcą Szefa Sztabu 160 Brygady Pancernej do spraw operacyjnych. W szeregach 11 Korpusu Pancernego brał udział w bitwach obronnych na froncie briańskim. Niecały miesiąc po przybyciu na front poprowadził atak czołgowy w miejsce poległego dowódcy jednostki. Czołg Obaturowa został trafiony w bitwie 11 lipca, on sam został ciężko ranny i poparzony w płonącym czołgu. Przez ponad trzy miesiące był leczony w szpitalu w Kemerowie.
We wrześniu 1942 został mianowany szefem sztabu 239 Brygady Pancernej w ramach 11 Armii Frontu Północno-Zachodniego, a w październiku 1942 zastępcą dowódcy pułku czołgów w tej brygadzie. Uczestniczył w bitwach z wrogim ugrupowaniem Demiansk, w tym w drugiej operacji ofensywnej Demiansk w 1943 roku. W okolicach Demianska został dwukrotnie ranny, m.in. w bitwie 17 lutego 1943 tak ciężko, że spędził w szpitalu prawie 8 miesięcy.
Po wyleczeniu został wysłany na południowy odcinek frontu radziecko-niemieckiego. Od października 1943 jako szef sztabu 13 Gwardyjskiej Brygady Zmechanizowanej 4 Korpusu Zmechanizowanego walczył na Frontach Południowym, 3 Ukraińskim i 2 Ukraińskim. Wyróżnił się w operacji ofensywnej Melitopol (tam został ranny po raz czwarty 17 października 1943), w operacji Nikopol-Kriwoj Rog, w operacji berezniegowato-snigirowskiej. 13 marca 1944, po śmierci pułkownika Nikodima Efremowicza Szczerbakowa, objął dowództwo tej samej 13 Gwardyjskiej Brygady Zmechanizowanej, a 17 marca 1944 został po raz piąty ranny. Po wyzdrowieniu brał udział w operacji jassy-kiszyniowskiej jako szef sztabu brygady.
Jesienią 1944 ponownie pełnił funkcję dowódcy tej brygady, na jej czele brał udział w operacjach ofensywnych w Belgradzie i Budapeszcie. Szlak bojowy ukończył na Słowacji.
W ciągu trzech lat udziału w bitwach otrzymał siedem orderów oraz medal „Za Zasługi Wojskowe”.
W okresie lipiec-wrzesień 1945 r. dowodził 37 Pułkiem Czołgów 15 Gwardyjskiej Brygady Zmechanizowanej, a następnie samodzielnym batalionem czołgów 15 Pułku Zmechanizowanego 4 Gwardyjskiej Dywizji Zmechanizowanej. Od grudnia 1945 do czerwca 1950 był dowódcą 13 Gwardyjskiego Pułku Zmechanizowanego 19 Dywizji Zmechanizowanej w Południowej Grupie Wojsk. W 1952 ukończył Wyższą Akademię Wojskową im. K. E. Woroszyłowa, we wrześniu 1952 został mianowany dowódcą 33 Gwardyjskiej Dywizji Zmechanizowanej. Dywizja ta była częścią Samodzielnej Armii Zmechanizowanej i stacjonowała w rumuńskim mieście Timisoara, niedaleko granicy z Węgrami. W 1954 mianowany generałem dywizji wojsk pancernych.
Tuż po wybuchu powstania węgierskiego jego dywizja została zaalarmowana i otrzymała rozkaz przekroczenia granicy węgierskiej, marszu do Budapesztu i pilnowania głównych obiektów państwowych. Pod koniec 24 października 1956 do Budapesztu wkroczyły zaawansowane siły dywizji pod jego dowództwem. Nie została mu przedstawiona sytuacja w mieście, nie było ani jednego planu miasta w oddziałach dywizji, a oficerowie znający miasto nie zostali przydzieleni. Oddziały wchodzące do miasta były atakowane z różnych stron, oddzielone od siebie i w tych warunkach poniosły straty. Obaturow samodzielnie zdecydował się przerwać misję bojową, nakazując jednostkom podjęcie wszechstronnej obrony. W ciężkich walkach ulicznych udało mu się przywrócić kontakt ze swoimi oddziałami. Następnie, w porozumieniu z rządem Imre Nagya, radzieckie dowództwo wycofało swoje wojska z Budapesztu, jednak kilka dni później wydało rozkaz szturmu na miasto. W tej operacji dywizja Obaturowa uczestniczyła w pełnym składzie. W trakcie walk dywizja straciła ponad 150 osób (zabitych), 13 czołgów, 1 samobieżna wyrzutnia artyleryjska i 9 transporterów opancerzonych zostało bezpowrotnie zniszczonych. Dowódca dywizji został odznaczony Orderem Suworowa. W tym samym roku dywizja stała się częścią nowo utworzonej Południowej Grupy Wojsk.
W 1957 ukończył Wyższe Kursy Akademickie przy Wojskowej Akademii Sztabu Generalnego. Od maja 1958 r. dowodził 12 Korpusem Armijnym Północnokaukaskiego Okręgu Wojskowego, który szkolił się w działaniach bojowych w górach i był rozmieszczony w Północnoosetyjskiej Autonomicznej Socjalistycznej Republice Radzieckiej, Kabardyno-Bałkańskiej Autonomicznej Socjalistycznej Republice Radzieckiej, Czeczeńsko-Inguszeńskiej Autonomicznej Socjalistycznej Republice Radzieckiej; później na terytorium Krasnodaru i Adygei.
W maju 1960 został mianowany dowódcą 6 Gwardyjskiej Armii Pancernej w ramach Kijowskiego Okręgu Wojskowego. Generał porucznik wojsk pancernych (1963). Od lipca 1966 zastępca dowódcy Północnokaukaskiego Okręgu Wojskowego. Od maja 1968 zastępca dowódcy Karpackiego Okręgu Wojskowego. W sierpniu tego samego roku znaczna część jednostek wojskowych okręgu została wprowadzona na terytorium Czechosłowacji (patrz: operacja Dunaj). Za pomyślne przeprowadzenie operacji został odznaczony Orderem Czerwonej Gwiazdy.
Od lipca 1969 p.o. dowódcy, a od stycznia 1970 dowódca Karpackiego Okręgu Wojskowego. Od sierpnia 1973 r. pierwszy zastępca Głównego Inspektora Ministerstwa Obrony ZSRR.
W styczniu 1979 został wysłany do Wietnamu jako główny doradca wojskowy Ministerstwa Obrony Narodowej Socjalistycznej Republiki Wietnamu. Stopień wojskowy generała armii został mu przyznany dekretem Prezydium Rady Najwyższej ZSRR z 19 lutego 1979. Wkrótce po jego przybyciu do Wietnamu wojska chińskie przekroczyły północną granicę Wietnamu i rozpoczęła się wojna chińsko-wietnamska. Na czele grupy operacyjnej Obaturow natychmiast trafił do strefy walk i, zdaniem uczestników tamtych wydarzeń, miał ogromny wpływ na wietnamskie dowództwo i kierownictwo polityczne w kierowaniu operacjami wojskowymi. Odegrał dużą rolę w zatrzymaniu chińskiej ofensywy już na terenach przygranicznych przy dużych stratach napastników. Do końca marca 1979 Chiny wycofały swoje wojska ze wszystkich obszarów Wietnamu. W kolejnych latach, oprócz pomocy w przezbrojeniu i reorganizacji Sił Zbrojnych Wietnamu, był zaangażowany w tworzenie Sił Zbrojnych Laosu i Kampuczy (Kambodża).
Od grudnia 1982 - komendant Wojskowej Akademii im. Frunzego. Od sierpnia 1985 inspektor wojskowy - doradca Grupy Generalnych Inspektorów Ministerstwa Obrony ZSRR. Od stycznia 1992 na emeryturze.
Mieszkał w Moskwie. Napisał wspomnienia z okresu II wojny światowej, które jednak nie zostały opublikowane za jego życia (ich tekst jest obecnie zamieszczony na stronie General of the Obatur Army. Archiwalny egzemplarz z dnia 21 czerwca 2018 na Wayback Machine). Ponadto w różnych latach swojego życia prowadził dziennik, zawierający osobiste oceny najważniejszych wydarzeń, w których brał udział, a także opisy wielu największych dowódców wojskowych (pamiętnik publikowany jest na tej samej stronie). Drukowane wersje książki i pamiętnika nie zostały do ​​tej pory wydane (2022). 
Został pochowany na cmentarzu Trojekurowskim.
Był deputowanym (z obwodu chmielnickiego) do Rady Związku Rady Najwyższej ZSRR VIII kadencji (1970-1974), deputowanym (z obwodu dniepropietrowskiego) do Rady Najwyższej Ukraińskiej SRR VI kadencji (1963-1967). Członek KPZR od 1940, był członkiem Komitetu Centralnego Komunistycznej Partii Ukrainy w latach 1960-1970.

</doc>
<doc id="5322297" url="https://pl.wikipedia.org/wiki?curid=5322297" title="Apiszal">
Apiszal

Apiszal (w transliteracji z pisma klinowego zapisywane "A-pi-šal") – starożytne miasto w północnej Mezopotamii, nierozpoznane archeologicznie, leżało najprawdopodobniej po zachodniej stronie Eufratu, w regionie pomiędzy miastami Karkemisz i Aleppo. Nie należy go mylić ze starożytnym miastem Apiszal w południowej Mezopotamii, które leżało na obszarze kontrolowanym przez sumeryjskie miasto-państwo Umma.
W tekstach literackich opisujących dokonania akadyjskiego króla Naram-Sina (2254-2218 p.n.e.) znajduje się wzmianka o królu Risz-Adadzie (Resz-Adadzie) z miasta Apiszal, który miał być jednym ze zbuntowanych władców pokonanych przez Naram-Sina w trakcie tzw. „wielkiej rewolty”. Zdobycie przez Naram-Sina miasta Apiszal i pokonanie jego króla Risz-Adada opisane są też w jednej z babilońskich kronik:
Niemal dokładne duplikaty tego ustępu znaleźć można w późniejszych tekstach wróżb ("omen texts"), a użyta fraza „dokonał wyłomu” ("pilšu ipluš", dosł. „wyłom wyłamał”) jest ewidentną grą słów, jako że rdzeń akadyjskich słów "pilšu" („wyłom”) i "palāšu" („wyłamywać”) ma te same spółgłoski co nazwa "Apiŝal".
W zachowanych inskrypcjach królewskich Naram-Sina nie ma wprawdzie żadnej wzmianki o zdobyciu przez niego miasta Apiszal, ale współczesne mu źródła wspominają o królu Risz-Adadzie rządzącym miastem Armanum, które niektórzy badacze próbują identyfikować z Aleppo. 
Wzmianki o mieście Apiszal znaleźć też można w tekstach z czasów panowania asyryjskiego króla Szamszi-Adada I (1796-1775 p.n.e.). Wiadomo na przykład, że Jasmah-Adad, asyryjski wicekról Mari, wysłał Mekumowi, królowi Apiszal, pewną ilość cyny, za którą ten zapłacić miał winem. Mekum odmówił jednak wysłania wina, pomimo nalegań Aplahandy, króla Karkemisz. 
Ciekawostkę związaną z Apiszal stanowi fakt, iż od nazwy tego miasta wywodzi się akadyjskie słowo "apišalû", oznaczające rodzaj choroby lub deformacji ciała.

</doc>
<doc id="5322298" url="https://pl.wikipedia.org/wiki?curid=5322298" title="Valsaceae">
Valsaceae

Valsaceae Tul. &amp; C. Tul. – rodzina grzybów z klasy "Sordariomycetes".
Charakterystyka.
Przedstawiciele rodziny "Valsaceae" to grzyby saprotroficzne i pasożyty żyjące na korze lub drewnie drzew liściastych. Występują w strefie klimatu umiarkowanego na wszystkich kontynentach. Na zwykle dobrze rozwiniętej pseudostromie tworzą koliście ułożone perytecja z wyniesioną nad powierzchnią jasną lub ciemnobrunatną, dyskowatą brodawką z ujściem. Pseudostroma przy podstawie często ma ciemną warstwę plektenchymy. Askospory jednokomórkowe, wygięte w jedną stronę.
Systematyka i nazewnictwo.
Pozycja w klasyfikacji według Index Fungorum: "Valsaceae, Diaporthales, Diaporthomycetidae, Sordariomycetes, Pezizomycotina, Ascomycota, Fungi".
Takson ten wprowadzili Louis René Tulasne i Charles Tulasne w 1861 r.
Według "Dictionary of the Fungi" do rodziny "Valsaceae" należą rodzaje:

</doc>
<doc id="5322299" url="https://pl.wikipedia.org/wiki?curid=5322299" title="Flaga powiatu bieruńsko-lędzińskiego">
Flaga powiatu bieruńsko-lędzińskiego



</doc>
<doc id="5322304" url="https://pl.wikipedia.org/wiki?curid=5322304" title="Kościół Lutra w Plauen">
Kościół Lutra w Plauen

Kościół Lutra w Plauen (niem. "Lutherkirche Plauen") – zabytkowy kościół luterański zlokalizowany przy Dobenaustraße 2 w Plauen (Saksonia, Niemcy).
Historia.
Kamień węgielny pod budowę obiektu położono 24 sierpnia 1693. Kościół wzniesiono jako cmentarny. Budowa, z uwagi na problemy finansowe i działania wojenne, trwała 29 lat. Został konsekrowany 10 grudnia 1722 jako "Gottesackerkirche" pod wezwaniem św. Bartłomieja. Uległ uszkodzeniom podczas wojen napoleońskich w latach 1813–1815. Służył m.in. jako szpital dla jeńców rosyjskich, o czym przypomina kamień pamiątkowy od strony południowej. W 1816 został ponownie poświęcony. W 1849 przestał być kościołem cmentarnym. Rozpoczęto tutaj normalna działalność duszpasterską. W 1883 (w roku 400-lecia urodzin Marcina Lutra) został konsekrowany jako luterański. Stary cmentarz otaczający kościół został zamknięty w 1866 (zamieniono go na "Lutherplatz"). W latach 1900–1901 nastąpiły w kościele luterańskim istotne zmiany strukturalne. Przekształcono wówczas obiekt w kościół parafialny. Utworzono wtedy nowe wejście główne. W końcu II wojny światowej świątynię zbombardowano. Została odbudowana w latach 1950–1951. Podczas przemian ustrojowych w 1989 świątynia odegrała znaczącą rolę (Plauen było jedną z głównych aren tych zdarzeń). 
Ołtarz.
Późnogotycki ołtarz skrzydłowy został stworzony około 1490 przez nieznanego mistrza z Erfurtu. Dolna rzeźba stojąca na ołtarzu została dodana w 1520. Pierwotnie znajdował się w lipskim "Thomaskirche". Środkowa część ukazuje lamentujące kobiety i uczniów po ukrzyżowaniu Jezusa Chrystusa. Sceny z Męki Pańskiej są przedstawione na prawym i lewym skrzydle bocznym. U góry po lewej biczowanie Jezusa, u góry po prawej szyderstwo i koronowanie cierniem, u dołu po lewej okazanie ludowi przez Piłata („Ecce homo”), a u dołu po prawej rzadki przedstawienie przygotowania do ukrzyżowania. W centrum znajduje się przedstawienie Ukrzyżowania. Ponad tymi scenami, w czarnym polu znajduje się medalion z imieniem Boga po hebrajsku („JHWH”). Jeszcze wyżej posadowiono wizerunek zmartwychwstałego Chrystusa Zwycięzcy, pokonującego śmierć i szatana. Po lewej i prawej stronie ukazani są św. Maria Magdalena i św. Tomasz (świadkowie Zmartwychwstania). U podstawy obu tych postaci wyłaniają się cztery anioły, trzymające w dłoniach narzędzia Męki Pańskiej. Po zamknięciu ołtarza widoczne są cztery obrazy tablicowe – od lewej: św. Jan Chrzciciel, Chrystus jako Mąż Boleści, Matka Boża i św. Jan Ewangelista.
Epitafia.
W kościele znajdują się różne płyty epitafijne, w tym dwie barokowe. Jedna upamiętnia Johanna Davida Taubera, burmistrza Plauen w XVIII wieku. Druga Johannę Margarethę z domu von der Burgk z dwoma kolejno zmarłymi mężami: Johannem Friedrichem Leuchtem (po lewej) i Johannem Balthasarem Myliusem, z których obaj także byli burmistrzami Plauen. Ten drugi to zmarły w 1694 fundator kościoła, którego nagrobek znajduje się za ołtarzem.
Organy.
Pierwsze organy dla świątyni zbudował lipski organmistrz, Johann Gottlob Mende. Obecne to instrument pneumatyczny z warsztatu Jehmlicha w Dreźnie. Został posadowiony w 1926, przebudowany w latach 50. XX wieku i poddany remontowi w 1979. W 2022 w kościele zostały wstawione nowe organy, których poświęcenie zaplanowane jest w dniu 6 listopada 2022.
Dzwony.
Wieża o wysokości 39 m zawiera trzy brązowe dzwony. Zostały one odlane w 2010 w Innsbrucku przez przedsiębiorstwo Grassmayr. Stare dzwony eksponowane są na zewnątrz kościoła.

</doc>
<doc id="5322305" url="https://pl.wikipedia.org/wiki?curid=5322305" title="Era Apocalypse’a">
Era Apocalypse’a



</doc>
<doc id="5322306" url="https://pl.wikipedia.org/wiki?curid=5322306" title="Henrich Ravas">
Henrich Ravas

Henrich Ravas (ur. 16 sierpnia 1997 w Senicy) – słowacki piłkarz występujący na pozycji bramkarza w polskim klubie Widzew Łódź.

</doc>
<doc id="5322309" url="https://pl.wikipedia.org/wiki?curid=5322309" title="Josh Onomah">
Josh Onomah

Joshua Oghenetega Peter Onomah (ur. 27 kwietnia 1997 w Londynie) – angielski piłkarz występujący na pozycji pomocnika w angielskim klubie Fulham. Wychowanek Tottenhamu Hotspur, w trakcie swojej kariery grał także w takich zespołach, jak Aston Villa oraz Sheffield Wednesday. Młodzieżowy reprezentant Anglii.

</doc>
<doc id="5322311" url="https://pl.wikipedia.org/wiki?curid=5322311" title="Vincenzo Campanari">
Vincenzo Campanari

Vincenzo Campanari (ur. 27 lipca 1772 w Tuscanii, zm. 13 czerwca 1840 tamże) – włoski archeolog, antykwariusz i poeta.
Biografia.
Vincenzo Campanari pochodził z zamożnej rodziny, która od kilku pokoleń przeniosła się do Lacjum z Marchii Ankońskiej. Urodził się w Tuscanii w Państwie Kościelnym 27 lipca 1772 roku. Po wczesnej śmierci obu rodziców, wychowywała go ciotka ze strony matki, która zadbała o jego wszechstronne wykształcenie. Uczył się w Viterbo. Po powrocie do Toscanelli został w 1794 roku radnym miasta. W 1798 roku Vincenzo Campanari ożenił się z Matilde Persiani, córką markiza Giovanfrancesco, bogatego zarządcy dóbr Pocci i Consalvi, z którą miał sześcioro synów. Trzech z nich dożyło wieku dorosłego i zaangażowało się w prowadzone przez ojca wykopaliska i handel znalezionymi artefaktami: Carlo (1800–1871), Secondiano (1805–1855) i Domenico (1808–1876). Matilde zmarła w 1812 roku.
W 1832 Vincenzo Campanari mianowany został gubernatora Toscanelli. Pełnił również funkcję radnego Delegatury Apostolskiej w Viterbo.
W latach 1835–1837 Vincenzo wraz z synami przeprowadził serię intensywnych prac archeologicznych w Vulci. Syn Secondino, po zdobyciu wykształcenia prawniczego, zajmował się sprawami administracyjnymi i prawnymi rodzinnej firmy. On też studiował i publikował materiały dotyczące odkryć ojca. Carlo i Domenico pomagali ojcu w pracach wykopaliskowych i sprzedawaniu artefaktów odnajdywanych na terenie „Etrurii Papieskiej”, przede wszystkim w starożytnym Vulci. Rodzina Campanarich potrafiła wykorzystać rodzące się zainteresowanie dworów europejskich i ważniejszych muzeów dla odkrywanej kultury etruskiej. Byli pionierami europejskiego rynku antykwarycznego, jednocześnie angażując się w działalność najróżniejszych akademii naukowych, których zostawali członkami. Carlo odpowiadał za rynek francuski, Domenico za brytyjski, zaś Secondiano za niemiecki. Obejmowali też regionalne urzędy, podejmując służbę dla lokalnej społeczności.
W 1837 Campanari zorganizowali w Londynie wystawę prezentującą sztukę etruską. Rząd Państwa Kościelnego zwrócił się z ofertą zakupienia ich kolekcji. Rodzina postanowiła jednak zorganizować licytację artefaktów w Londynie w 1838 roku. Wystawiono 120 waz attyckich, pozyskanych z wykopalisk w latach 1829–1838 przeprowadzonych przez Campanarich w Vulci i innych miejscach na terenie antycznej Etrurii. Większość waz zakupił król Bawarii Ludwik I Wittelsbach. Pozostałe wazy trafiły, m.in. do Starego Muzeum w Berlinie, do Luwru i do Biblioteki Narodowej Francji. Kolejne licytacje miały miejsce w 1839 oraz 1840 roku. Vincenzo Campanari zmarł w Tuscanii 13 czerwca 1840 roku.
Publikacje.
Vincenzo Campanari opublikował, m.in.:

</doc>
<doc id="5322322" url="https://pl.wikipedia.org/wiki?curid=5322322" title="Albert Christian Kruyt">
Albert Christian Kruyt

Albert Christian Kruyt (, także "Albertus Christiaan Kruijt"; ur. 10 października 1869 w Surabai, zm. 19 stycznia 1949 w Hadze) – holenderski misjonarz, którzy położył zasługi na polu badań grup etnicznych centralnego Sulawesi (Celebes).
Współautor istotnej książki , która uchodzi za jedno z najwybitniejszych dzieł etnologicznych poświęconych ludom Indonezji.
W 1898 r. został członkiem korespondentem Królewskiej Holenderskiej Akademii Nauk (zrezygnował w 1932 r.). W 1933 r. został jej członkiem rzeczywistym.

</doc>
<doc id="5322325" url="https://pl.wikipedia.org/wiki?curid=5322325" title="Pikopiko">
Pikopiko

Pikopiko to proces oddychania, wykorzystywany przez hawajskich szamanów zwanych Kahuna. Poprzez oddech pikopiko szaman wchodził w stan podwyższonej koncentracji i relaksu. Rozróżnia się trzy główne centra energetyczne ("piko"): szczyt głowy, pępek i obszar genitaliów. Szczyt głowy reprezentuje duchowe połączenie, pępek uznawany jest za połączenie z otoczeniem człowieka, natomiast genitalia są centrum rozmnażania. Jeżeli osoba posiada trzy centra w równowadze, wtedy traktuje się taką osobę za całkowicie zdrową.

</doc>
<doc id="5322326" url="https://pl.wikipedia.org/wiki?curid=5322326" title="Albert C. Kruijt">
Albert C. Kruijt



</doc>
<doc id="5322328" url="https://pl.wikipedia.org/wiki?curid=5322328" title="Stanisław Bender">
Stanisław Bender

Stanisław Bender (hebr. בנדר סטניסלאוס‏, ur. 1882 w Łodzi, zm. 1975 w Monachium) – polski malarz.
Życiorys.
Bender urodził się w Łodzi, w rodzinie żydowskiej. Po zdaniu matury pracował w warsztacie litograficznym, gdzie uczył się również malować. W 1904 rozpoczął studia w Paryżu w Académie Julian pod kierunkiem Jean-Paula Laurensa i Julesa Josepha Lefebvre’a. W 1909 przeprowadził się do Monachium, gdzie w październiku podjął studia w Królewskiej Akademii Sztuk Pięknych, pod kierunkiem i oraz prowadził atelier przy Isabellastraße. W celach zarobkowych projektował broszury reklamowe, plakaty oraz dekorował wnętrza. W latach 1921–1923 powracał do rodzinnej Łodzi, gdzie uczestniczył w wystawach artystów żydowskich i realizował prace na zamówienie łódzkich fabrykantów. W latach 30. XX w. przeniósł się z córką Marylką do Paryża. Po zajęciu Francji przez Niemcy podczas II wojny światowej ukrywał się Lourdes, gdzie dzięki pomocy władz kościelnych udało się uratować jego córkę z transportu do obozu koncentracyjnego. Po II wojnie światowej powrócił do Monachium. W 1947 jako podziękowanie dla społeczności oraz władz kościelnych Lourdes za ukrywanie go i jego córki podczas wojny oraz uratowanie Marylki z transportu do obozu, Bender namalował fresk o wymiarach 4 × 4 m w , zatytułowany „Ekstaza św. Bernadetty”. Fresk dzięki datkom darczyńców przeszedł renowację w 2013.
Życie prywatne.
Stanisław Bender był żonaty – jego żona zmarła w 1919 w wieku 34 lat na grypę hiszpankę. Para miała córkę Marylkę Bender-Keller (1909–2014), malarkę i filozofkę, żonę filozofa i inżyniera Christiana Kellera.
Malarstwo.
Głównym tematem obrazów Bendera było codzienne życie chasydów, a także portrety ówczesnych mu osobistości oraz pejzaże i sceny rodzajowe z Bawarii. W 1919 został wydany we Frankfurcie album z 12 reprodukcjami obrazów życia Żydów, a także seria pocztówek autorstwa Bendera w Monachium. Prace Bendera znajdują się m.in. w Muzeum Żydowskim w Berlinie oraz w prywatnych zbiorach.

</doc>
<doc id="5322330" url="https://pl.wikipedia.org/wiki?curid=5322330" title="A. C. Kruyt">
A. C. Kruyt



</doc>
<doc id="5322331" url="https://pl.wikipedia.org/wiki?curid=5322331" title="Albert C. Kruyt">
Albert C. Kruyt



</doc>
<doc id="5322332" url="https://pl.wikipedia.org/wiki?curid=5322332" title="Albertus C. Kruyt">
Albertus C. Kruyt



</doc>
<doc id="5322333" url="https://pl.wikipedia.org/wiki?curid=5322333" title="Albertus Christiaan Kruijt">
Albertus Christiaan Kruijt



</doc>
<doc id="5322334" url="https://pl.wikipedia.org/wiki?curid=5322334" title="Albertus Christiaan Kruyt">
Albertus Christiaan Kruyt



</doc>
<doc id="5322335" url="https://pl.wikipedia.org/wiki?curid=5322335" title="A. C. Kruijt">
A. C. Kruijt



</doc>
<doc id="5322336" url="https://pl.wikipedia.org/wiki?curid=5322336" title="Albertus C. Kruijt">
Albertus C. Kruijt



</doc>
<doc id="5322340" url="https://pl.wikipedia.org/wiki?curid=5322340" title="Jean de Cambefort">
Jean de Cambefort

Jean de Cambefort (ur. około 1605, zm. 4 maja 1661 w Paryżu) – francuski kompozytor i śpiewak.
Życiorys.
Początkowo był członkiem prywatnej kapeli kardynała Richelieu, po jego śmierci w 1642 roku przeszedł na służbę do kardynała Mazarina. W 1643 roku objął stanowisko maître des enfants de la chambre du roi, a w 1650 roku compositeur de la musique de la chambre. Później pełnił również funkcję surintendant de la musique du roi.
Tworzył muzykę do baletów dworskich i airs de cour, później także muzykę religijną. Przez współczesnych ceniony był zarówno jako kompozytor, jak i nadworny śpiewak. Pod koniec życia jego sława została przyćmiona przez Jeana-Baptiste’a Lully’ego.

</doc>
<doc id="5322342" url="https://pl.wikipedia.org/wiki?curid=5322342" title="Muchanawa">
Muchanawa

Muchanawa (; , "Muchanowo") – wieś na Białorusi, w obwodzie witebskim, w rejonie orszańskim, w sielsowiecie Piszczaława.

</doc>
<doc id="5322343" url="https://pl.wikipedia.org/wiki?curid=5322343" title="Rainer Nachtigall">
Rainer Nachtigall

Rainer Nachtigall (ur. 27 kwietnia 1941 w Hoyerswerdzie) – niemiecki piłkarz występujący na pozycji napastnika, reprezentant NRD.
Życiorys.
Jako junior występował w SV Neustadt/Spree, BSG Aktivist Lohsa i BSG Aufbau Hoyerswerda. W 1958 roku został włączony do pierwszej drużyny BSG Aufbau. Rok później został piłkarzem Vorwärtsu Berlin. W barwach tego klubu zadebiutował w DDR-Oberlidze 29 listopada 1959 roku w przegranym 2:3 meczu z SC Turbine Erfurt. Z Vorwärtsem pięciokrotnie (1960, 1961/1962, 1964/1965, 1965/1966, 1968/1969) zdobył mistrzostwo NRD, a w 1970 zdobył puchar kraju. Rozegrał jedenaście spotkań w reprezentacji, debiutując 11 grudnia 1960 roku w przegranym 2:3 towarzyskim meczu z Marokiem. W połowie sezonu 1969/1970 został relegowany do rezerw Vorwärtsu Berlin. Ogółem wystąpił w 159 meczach DDR-Oberligi, w których zdobył 28 bramek. W 1971 roku został zawodnikiem BSG Rotation Berlin, w którym występował przez jeden sezon.

</doc>
<doc id="5322346" url="https://pl.wikipedia.org/wiki?curid=5322346" title="Holvandi (przystanek kolejowy)">
Holvandi (przystanek kolejowy)

Holvandi – przystanek kolejowy w miejscowości Holvandi, w prowincji Põlva, w Estonii. Położony jest na linii Tartu - Koidula. 
Historia.
Przystanek został otwarty 1 listopada 1931 wraz z otwarciem linii.

</doc>
<doc id="5322347" url="https://pl.wikipedia.org/wiki?curid=5322347" title="Swiss Super League (2022/2023)">
Swiss Super League (2022/2023)

Swiss Super Leage 2022/2023 (oficjalnie znana jako Credit Suisse Super League ze względów sponsorskich) jest 126. edycją najwyższej klasy rozgrywkowej piłki nożnej w Szwajcarii. 
Bierze w niej udział 10 drużyn, które w okresie od 16 lipca 2022 do 29 maja 2023 rozegrają 36 kolejek meczów. 
Sezon zakończy baraż o miejsce w rozszerzonej w przyszłym sezonie do 12 drużyn z nowym formatem Swiss Super League. 
Obrońcą tytułu jest drużyna FC Zürich.

</doc>
<doc id="5322349" url="https://pl.wikipedia.org/wiki?curid=5322349" title="Il est là">
Il est là

Il est là – utwór francuskiej wokalistki Dany Dauberson, nagrany w 1956 roku i napisany przez Simone Vallauris. Singiel był jedną z dwóch propozycji, które reprezentowały Francję podczas 1. Konkursu Piosenki Eurowizji organizowanego w tym samym roku.
Podczas konkursu, który odbył się 24 maja 1956 roku w Teatro Kursaal w szwajcarskim Lugano, utwór został wykonany jako dwunasty w kolejności i stanowił drugą w historii propozycję kraju wykonaną podczas koncertu finałowego imprezy. Dyrygentem orkiestry podczas występu wokalistki został Franck Pourcel. Z powodu niezachowania się oficjalnych wyników finału konkursu, nieznany jest końcowy rezultat piosenki w ogólnej klasyfikacji.

</doc>
<doc id="5322351" url="https://pl.wikipedia.org/wiki?curid=5322351" title="Dialekt zachodniobułgarski">
Dialekt zachodniobułgarski

Dialekt zachodniobułgarski () – nazwa gwar bułgarskich położonych na zachód od tzw. granicy jacia (), używanych przede wszystkim w północno-zachodniej Bułgarii, a także w przygranicznej części Serbii. 
Obszar gwar zachodniobułgarskich jest od północy ograniczony Dunajem, na zachodzie i południu styka się on odpowiednio z gwarami torlackimi i wschodniomacedońskimi, w które przechodzi płynnie, bez łatwych do wytyczenia granic.
Cechy językowe.
Dialekt zachodniobułgarski charakteryzuje się następującymi cechami fonetycznymi:
Charakterystycznymi cechami morfologii gwar zachodniobułgarskich są:
Przy tym istnieje wiele cech fonetycznych różnicujących gwary, są to w szczególności:

</doc>
<doc id="5322354" url="https://pl.wikipedia.org/wiki?curid=5322354" title="Põlva (stacja kolejowa)">
Põlva (stacja kolejowa)

Põlva – stacja kolejowa w miejscowości Põlva, w prowincji Põlva, w Estonii. Położona jest na linii Tartu - Koidula. 
Historia.
Stacja została otwarta 1 listopada 1931 wraz z otwarciem linii.

</doc>
<doc id="5322356" url="https://pl.wikipedia.org/wiki?curid=5322356" title="Eric Ramírez (ur. 1998)">
Eric Ramírez (ur. 1998)

Eric Kleybel Ramírez Matheus (ur. 20 listopada 1998 w Barinas) – wenezuelski piłkarz, grający na pozycji środkowego napastnika w słowackim klubie Slovan Bratysława, do którego jest wypożyczony z Dynama Kijów. Wychowanek Zamory FC, w której rozpoczął seniorską karierę. W swojej karierze grał także w Estudiantes Caracas, MFK Karvinie, FK Senicy, DAC-u Dunajská Streda oraz Sportingu Gijón. Od października 2020 reprezentant Wenezueli.

</doc>
<doc id="5322357" url="https://pl.wikipedia.org/wiki?curid=5322357" title="Dialekt kosowsko-resawski">
Dialekt kosowsko-resawski

Dialekt kosowsko-resawski () – dialekt sztokawski należący do grupy starosztokawskich używany w Metochii, zachodniej części Kosowa i centralnej Serbii aż po ujście Timoku do Dunaju na północy.
Pod względem językowym łączy się on z powodu licznych archaizmów z dialektem czarnogórskim, z drugiej strony z powodu wielu bałkanizmów stanowi nawiązanie do graniczących od południa gwar torlackich i dalej gwar macedońskich i bułgarskich.
Do gwar kosowsko-resawskich należy także gwara gallipolskich Serbów, którzy w XVI-XVII wieku opuścili dolinę Morawy przenosząc się na Półwysep Gallipoli, a w XX wieku przesiedlili się do Pehczewa we wschodniej Macedonii.
Cechy językowe.
Do cech fonetycznych dialektu kosowsko-resawskiego należą:
Spośród innowacji w morfologii należy wymienić:
Archaizmami w morfologii są natomiast:
W leksyce charakterystyczne są liczne turcyzmy, oprócz tego zapożyczenia z języka albańskiego i rumuńskiego.

</doc>
<doc id="5322359" url="https://pl.wikipedia.org/wiki?curid=5322359" title="Mărculești (ujednoznacznienie)">
Mărculești (ujednoznacznienie)



</doc>
<doc id="5322361" url="https://pl.wikipedia.org/wiki?curid=5322361" title="Jan Boguszewski">
Jan Boguszewski



</doc>
<doc id="5322363" url="https://pl.wikipedia.org/wiki?curid=5322363" title="Hannah Montana (postać)">
Hannah Montana (postać)



</doc>
<doc id="5322364" url="https://pl.wikipedia.org/wiki?curid=5322364" title="Talitha Diggs">
Talitha Diggs

Talitha Diggs (ur. 22 sierpnia 2002) – amerykańska lekkoatletka specjalizująca się w biegach sprinterskich. 
W 2022 startowała na mistrzostwach świata w Eugene, podczas których zdobyła złoty medal w sztafecie 4 × 400 metrów, a indywidualnie dotarła do półfinału biegu na 400 metrów.
Złota medalistka mistrzostw USA. Stawała na najwyższym stopniu podium mistrzostw NCAA.
Jej matką jest Joetta Clark-Diggs – dwukrotna brązowa medalistka halowych mistrzostw świata w biegu na 800 metrów, czterokrotna olimpijka.

</doc>
<doc id="5322366" url="https://pl.wikipedia.org/wiki?curid=5322366" title="Parahypsugo">
Parahypsugo



</doc>
<doc id="5322367" url="https://pl.wikipedia.org/wiki?curid=5322367" title="Nycticeinops">
Nycticeinops



</doc>
<doc id="5322368" url="https://pl.wikipedia.org/wiki?curid=5322368" title="Eric Ramírez (ur. 1996)">
Eric Ramírez (ur. 1996)

Eric Iván Jesús Ramírez (ur. 21 września 1996 w Concordia) – argentyński piłkarz, grający na pozycji środkowego napastnika lub prawoskrzydłowego w argentyńskim klubie Gimnasia y Esgrima La Plata. Wychowanek CA River Plate, Club Salto Grande i Gimnasia y Esgrima La Plata. W swojej karierze grał także w Quilmes AC.
Życie prywatne.
Ma młodszego brata Agustína (ur. 2000), który także jest piłkarzem. 

</doc>
<doc id="5322369" url="https://pl.wikipedia.org/wiki?curid=5322369" title="Kościół luterański w Plauen">
Kościół luterański w Plauen



</doc>
<doc id="5322371" url="https://pl.wikipedia.org/wiki?curid=5322371" title="Jan Boguszewski (piłkarz)">
Jan Boguszewski (piłkarz)

Jan Boguszewski (ur. 24 lipca 1939 w Zawidzu, zm. 22 lipca 2022 w Warszawie) – polski piłkarz grający na pozycji napastnika.
W trakcie kariery piłkarskiej występował między innymi w barwach Kadry Rembertów, Legii Warszawa, Stali Rzeszów, Warszawianki oraz Polonii Warszawa. W ówczesnej I lidze (najwyższej klasie rozgrywek) zagrał łącznie 89 meczów jako zawodnik Legii Warszawa (1959–1964) oraz Stali Rzeszów (1965–1967). Z Legią Warszawa zdobył także Puchar Polski w sezonie 1963/1964. 

</doc>
<doc id="5322373" url="https://pl.wikipedia.org/wiki?curid=5322373" title="Taevaskoja (przystanek kolejowy)">
Taevaskoja (przystanek kolejowy)

Taevaskoja – przystanek kolejowy w miejscowości Taevaskoja, w prowincji Põlva, w Estonii. Położony jest na linii Tartu - Koidula. 
Historia.
Przystanek został otwarty w latach 30. XX w..

</doc>
<doc id="5322374" url="https://pl.wikipedia.org/wiki?curid=5322374" title="Dialekt slawoński">
Dialekt slawoński

Dialekt slawoński (, ) – dialekt sztokawski należący do grupy starosztokawskich używany w Sławonii w dwóch pasach – na południu wzdłuż Sawy aż po granicę ze Sremem oraz w pasie północnym w dolnym biegu Drawy na zachód od Osijeka prawie aż po Viroviticę. Oprócz tego używany jest też w izolowanych wsiach w zachodniej Baczce i w północnej Bośni.
Cechy językowe.
Do cech fonetycznych gwar slawońskich należą:
Dwie ostatnie cechy wraz z archaiczną akcentuacją łączą dialekt slawoński ze sztokawskim dialektem bośniackim.
Część gwar zachowuje także grupy "čr-" i wygłosowe -"l", co łączy dialekt slawoński z gwarami kajkawskimi.
Do archaizmów w morfologii należą:

</doc>
<doc id="5322375" url="https://pl.wikipedia.org/wiki?curid=5322375" title="Dialekt sławoński">
Dialekt sławoński



</doc>
<doc id="5322381" url="https://pl.wikipedia.org/wiki?curid=5322381" title="Antony Matheus dos Santos">
Antony Matheus dos Santos



</doc>
<doc id="5322383" url="https://pl.wikipedia.org/wiki?curid=5322383" title="Kościół św. Maurycego w Wolkenburgu">
Kościół św. Maurycego w Wolkenburgu

Kościół św. Maurycego w Wolkenburgu (niem. "St. Mauritiuskirche Wolkenburg", także: "Neue Pfarrkirche") – należący do Kościoła Ewangelickiego w Niemczech, zabytkowy, klasycystyczny kościół zlokalizowany przy ulicy Am Schloß w Wolkenburgu, części miasta Limbach-Oberfrohna (Saksonia, Niemcy).
Historia.
Kamień węgielny pod świątynię położono 12 kwietnia 1794. Obiekt miał być wzniesiony według planów Detleva Carla Grafa von Einsiedel, jednak zaplanował on wadliwie tak statykę, jak i konstrukcję budowli. Do realizacji sprowadził więc architekta Johanna Augusta Giesela (nadwornego budowniczego z Drezna). W budowie uczestniczyli m.in. mistrz murarski Christian Gottlob Gränz oraz mistrz stolarski, Johann Gottlieb Illgen. Pod budowę zburzono kuźnię i karczmę. Obiekt, który wznoszono dziesięć lat, osadzono na skale, na której stoi także wolkenburski zamek. Został konsekrowany 29 października 1804.
Po zjednoczeniu Niemiec kościół był opisywany w broszurach turystycznych pod nazwą "St. Mauritius", mimo że nigdy nie uzyskał takiego wezwania. Po badaniach historycznych rada kościelna zdecydowała w październiku 2016, aby nadać mu nazwę "Neue Pfarrkirche", tak jak podczas konsekracji w 1804.
Architektura.
Kościół zbudowany jest na planie krzyża greckiego, jest halowy z prezbiterium zamkniętym półkoliście. Od zachodu przylega doń portyk oraz wieloczłonowa wieża. Strop jest płaski, z malowidłami iluzjonistycznymi. Wnętrze otaczają galerie.
Ołtarz.
Ołtarz główny wykonany jest ze stiuku udającego marmur i ma formę greckiego ołtarza ofiarnego. Po prawej i lewej stronie umieszczono żeliwne rzeźby aniołów z misą ofiarną i kadzielnicą. Odlano je w początku XIX wieku w zakładach Lauchhammer. Ołtarz Wniebowstąpienia Pańskiego został podarowany przez Saksońskie Ministerstwo Edukacji. Obraz w nim namalował Sascha Schneider (1905). Obraz, obecnie wiszący w baptysterium, był pierwotnie obrazem ołtarzowym (ostatnie dzieło Adama Friedricha Oesera).
Organy.
Organy są dziełem braci Jehmlich z Drezna i zostały zainstalowane jako drugie organy podczas renowacji w 1904. Mają 22 głosy. Restaurowano je w 2002.

</doc>
<doc id="5322384" url="https://pl.wikipedia.org/wiki?curid=5322384" title="Mistrzostwa Świata w Narciarstwie Alpejskim 1966 – slalom gigant mężczyzn">
Mistrzostwa Świata w Narciarstwie Alpejskim 1966 – slalom gigant mężczyzn

Slalom gigant mężczyzn na 19. Mistrzostwach Świata w Narciarstwie Alpejskim został rozegrany 10 sierpnia 1966 roku, na trasie Garganta. Tytułu sprzed dwóch lat nie obronił Francuz François Bonlieu, który wcześniej zakończył karierę. Nowym mistrzem świata został jego rodak Guy Périllat, drugie miejsce zajął kolejny Francuz - Georges Mauduit, a brązowy medal zdobył Austriak Karl Schranz.
W zawodach wystartowało 75 zawodników, z których 59 ukończyło rywalizację.

</doc>
<doc id="5322385" url="https://pl.wikipedia.org/wiki?curid=5322385" title="Krystyna Żurek">
Krystyna Żurek

Krystyna Żurek – polska dyplomatka, stała przedstawicielka przy UNESCO (2015–2018).
Życiorys.
Pracowniczka Ministerstwa Spraw Zagranicznych, gdzie zajmowała stanowiska m.in. zastępczyni dyrektora (do 2011) i dyrektorki (2011–2015) Departamentu Narodów Zjednoczonych i Praw Człowieka. Zastępczyni stałego przedstawiciela RP przy UNESCO w Paryżu (1991–1995). Pracowniczka Stałego Przedstawicielstwa RP przy Biurze Narodów Zjednoczonych w Genewie (1999–2003 i 2006–2009). W latach 2015–2018 stała przedstawicielka RP przy UNESCO w Paryżu. Członkini Polskiego Komitetu do spraw UNESCO (2011–2014).

</doc>
<doc id="5322388" url="https://pl.wikipedia.org/wiki?curid=5322388" title="Melissa Jefferson">
Melissa Jefferson

Melissa Jefferson (ur. 21 lutego 2001) – amerykańska lekkoatletka specjalizująca się w biegach sprinterskich. 
W 2022 startowała na mistrzostwach świata w Eugene, podczas których zdobyła złoty medal w sztafecie 4 × 100 metrów, a indywidualnie zajęła 8. miejsce w finale biegu na 100 metrów.
Złota medalistka mistrzostw USA. Stawała na najwyższym stopniu podium mistrzostw NCAA.

</doc>
<doc id="5322390" url="https://pl.wikipedia.org/wiki?curid=5322390" title="Jürgen Raab">
Jürgen Raab

Jürgen Raab (ur. 20 grudnia 1958 w Zeulenrodzie) – niemiecki piłkarz występujący na pozycji napastnika, reprezentant NRD, trener piłkarski.
Życiorys.
W 1972 roku został członkiem juniorskich drużyn BSG Einheit Triebes. W roku 1975 wstąpił do juniorów FC Carl Zeiss Jena, a rok później został włączony do pierwszej drużyny. W DDR-Oberlidze zadebiutował 3 grudnia 1976 roku w wygranym 2:1 wyjazdowym spotkaniu z Hansą Rostock. W swoim drugim meczu w DDR-Oberlidze, także przeciwko Hansie Rostock (7 maja 1977) zdobył pierwszego gola. Na początku 1978 roku Raab został podstawowym zawodnikiem swojej drużyny. W 1980 roku zdobył puchar kraju. W tym samym roku zdobył srebrny medal na mistrzostwach Europy U-21, występując także w obu meczach finałowych przeciwko ZSRR. W 1981 roku awansował do finału Pucharu Zdobywców Pucharów; Raab wystąpił w spotkaniu finałowym, przegranym przez Carl Zeiss z Dinamo Tbilisi 1:2. W sezonie 1980/1981 zdobył ponadto wicemistrzostwo NRD. W Carl Zeiss Jena Raab występował do 1993 roku. Ogółem w barwach tego klubu rozegrał 342 mecze w DDR-Oberlidze, w których zdobył 113 bramek. Wystąpił także w 34 meczach 2. Bundesligi, siedmiokrotnie zdobywając w nich gola.
W latach 1995–1997 był grającym trenerem VfB Pößneck. Następnie, do 2000 roku, trenował piłkarzy Rot-Weiß Erfurt, prowadząc klub w 98 meczach. W drugiej połowie 2000 roku był asystentem Nenad Bijedicia i Jörga Bergera w Bursasporze. W latach 2001–2003 pracował jako trener w FC Sachsen Leipzig, tracąc posadę wkrótce po spadku do Regionalligi. W 2004 roku był tymczasowym trenerem w Sachsen Leipzig i VfB Pößneck. W latach 2005–2008 był asystentem Hansa Meyera w 1. FC Nürnberg, a w latach 2008–2009 pełnił tę samą funkcję w Borussii Mönchengladbach. Następnie był skautem w Borussii. W lipcu 2010 roku został trenerem Carl Zeiss Jena, jednak po odniesieniu siedmiu porażek został zwolniony. W latach 2011–2013 pracował jako trener FC Einheit Rudolstadt i SSV Markranstädt, awansując z tym drugim klubem w 2012 roku do Oberligi. W październiku 2014 roku podjął pracę jako trener przygotowania fizycznego w reprezentacji Singapuru U-23, którą pełnił do końca czerwca 2015. Następnie był trenerem Young Lions. W latach 2016–2017 szkolił piłkarzy Grün-Weiß Stadtroda, po czym wrócił do Singapuru, obejmując stanowisko trenera Tampines Rovers. Z klubem tym odniósł 29 wygranych w 48 meczach S-League, a w październiku 2018 roku stracił posadę. W maju 2022 roku został doradcą w VfB Pößneck, zaś w lipcu został trenerem tego klubu.

</doc>
<doc id="5322398" url="https://pl.wikipedia.org/wiki?curid=5322398" title="Irena Gaber (malarka)">
Irena Gaber (malarka)

Irena Gaber (hebr. אירנה גאבר) (ur. we Lwowie) – izraelska malarka pochodzenia polskiego.
Życiorys.
Urodziła się przed II wojną światową we Lwowie. Po 1945 mieszkała w Krakowie, ukończyła studia na Akademii Sztuk Pięknych w Krakowie, naukę kontynuowała w Paryżu, a następnie w Izraelu w pracowni Zvi Schorra. Pracuje w technice olejnej, akwareli, pasteli i ołówku, głównie w stylu figuratywnym z akcentami abstrakcji. Wiele z jej obrazów przedstawia izraelskie pejzaże, wnętrza pracowni i martwe natury. W 1984 otrzymała nagrodę Organizacji Emigrantów Krakowskich za obrazy przedstawiające Kraków i tamtejszą dzielnicę żydowską.

</doc>
<doc id="5322401" url="https://pl.wikipedia.org/wiki?curid=5322401" title="Sokół Sieniawa">
Sokół Sieniawa

Sokół Sieniawa – polski klub sportowy z siedzibą w Sieniawie, którego piłkarska sekcja od sezonu 2018/2019 występuje w ​III lidze, grupie IV. Założony w 1960 roku.
Historia.
"Opracowano na podstawie materiału źródłowego".
Sekcja piłki nożnej mężczyzn.
W 1960 roku utworzono Ludowy Zespół Sportowy, a pierwszym prezesem został nauczyciel Jan Jazienicki. W 1962 roku trenerem został nauczyciel Dariusz Michalski. W 1964 roku zbudowano obecny stadion. Pierwsze rozgrywki rozpoczęto od klasy „W”, a następnie klasy „C”, Klasy „B”, a w 1964 roku klasy „A” wojewódzkiej. W sezonie 1982/1983 LZS Igloopol Sieniawa spadł do klasy „B”. W 1990 roku prezesem został Adam Woś.
Na przełomie lat 80. i 90. drużyna powróciła do klasy „A”. W 1990 roku zmieniono nazwę klubu z LZS Igloopol Sieniawa, na LZS Sokół Sieniawa, w nawiązaniu do przedwojennych tradycji Sieniawskiego „Sokoła”. W sezonie 1991/1992 „Sokół” awansował do klasy „Wojewódzkiej”. W sezonie 1995/1996 drużyna występowała w V lidze, ale spadła do klasy „A”. W sezonie 1998/1999 drużyna występowała w VI lidze. W latach 90. „Sokół” występował w wojewódzkiej „A” klasie i pod koniec lat 90. w klasie okręgowej. 
W sezonie 2003/2004 drużyna awansowała do V ligi okręgowej. W 2012 roku drużyna awansowała do IV ligi podkarpackiej. W 2013 roku drużyna awansowała do III ligi lubelsko-podkarpackiej. W 2016 roku drużyna spadła do IV ligi podkarpackiej. W 2018 roku drużyna awansowała do III ligi grupy IV.
Sekcja piłki ręcznej kobiet.
W latach 60. istniała sekcja piłki ręcznej dziewcząt jako Szkolny Klub Sportowy przy Liceum Ogólnokształcącym w Sieniawie. Piłkarki ręczne występowały w II Lidze Południowej jako Ludowy Zespół Sportowy w Sieniawie. W lipcu 1971 roku drużyna wystąpiła w finałach Mistrzostw Polski Juniorek w Lublinie, dochodząc do półfinału. Drużyna piłki ręcznej występowała w rozgrywkach ligowych do 1974 roku. 

</doc>
<doc id="5322403" url="https://pl.wikipedia.org/wiki?curid=5322403" title="Horizon Worlds">
Horizon Worlds

Horizon Worlds (dawniej Facebook Horizon) – darmowy, wirtualny świat stworzony w wirtualnej rzeczywistości przez Meta Platforms na Oculus Rift S i Oculus Quest 2. Gra została udostępniona 9 grudnia 2021 w Stanach Zjednoczonych i Kanadzie po fazie testów na zaproszenie.

</doc>
<doc id="5322405" url="https://pl.wikipedia.org/wiki?curid=5322405" title="Kościół św. Marcina w Zschopau">
Kościół św. Marcina w Zschopau

Kościół św. Marcina w Zschopau (niem. "St. Martinskirche Zschopau") – należący do Ewangelicko-Luterańskiego Kościoła Krajowego Saksonii, zabytkowy kościół zlokalizowany przy ulicy An der Kirche 5 w Zschopau (Saksonia, Niemcy).
Historia.
Kościół, który wcześniej stał w miejscu obecnego i był wyposażony w organy przez Christopha Donatha, padł ofiarą pożaru całego miasta w dniu 8 października 1748. Został odbudowany w stylu baroku drezdeńskiego w latach 1748-1751 z wykorzystaniem części późnogotyckich murów (w tym chóru). Otrzymał wówczas organy Jacoba Oertla, które przetrwały w prawie niezmienionym stanie do dziś i są uważane za trzecie co do wielkości barokowe organy na terenie Saksonii.
Proboszczem lokalnej parafii był filozof Valentin Weigel (1533-1588), o czym informuje tablica pamiątkowa na zewnętrznej elewacji.
Architektura i wyposażenie.
Obiekt jest kościołem halowym. Wieża świątyni została ukończona dopiero w 1798. Wewnątrz cennym zabytkiem jest klasycystyczny ołtarz ambonowy z 1858.

</doc>
<doc id="5322406" url="https://pl.wikipedia.org/wiki?curid=5322406" title="Obwód stanisławowski (Ukraińska SRR)">
Obwód stanisławowski (Ukraińska SRR)



</doc>
<doc id="5322408" url="https://pl.wikipedia.org/wiki?curid=5322408" title="Leon Waściński">
Leon Waściński

Leon Waściński – polski dyplomata, stały przedstawiciel przy UNESCO (1981–1986).
Życiorys.
Doktor nauk. W latach 1981–1986 stały przedstawiciel PRL przy UNESCO w Paryżu. W latach 1986–1992 był sekretarzem generalnym Polskiego Komitetu ds. UNESCO. Ok. 1998 kierował misją Organizacji Bezpieczeństwa i Współpracy w Europie w Groznym.

</doc>
<doc id="5322410" url="https://pl.wikipedia.org/wiki?curid=5322410" title="Kuryczenki II">
Kuryczenki II

Kuryczenki II (; II) – dawny zaścianek na Białorusi, w obwodzie witebskim, w rejonie szarkowszczyńskim, w sielsowiecie Jody.
Historia.
W czasach zaborów zaścianek prywatny w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim, w gminie Szarkowszczyzna.
Według Powszechnego Spisu Ludności z 1921 roku zamieszkiwało tu 15 osób, wszystkie były wyznania prawosławnego i zadeklarowały białoruską przynależność narodową. Były tu 3 budynki mieszkalne. W 1931 w 1 domu zamieszkiwało 8 osób.
Wierni należeli do parafii prawosławnej w Szarkowszczyźnie. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Szarkowszczyźnie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.

</doc>
<doc id="5322414" url="https://pl.wikipedia.org/wiki?curid=5322414" title="Kuryczenki III">
Kuryczenki III

Kuryczenki III – dawny zaścianek na Białorusi, w obwodzie witebskim, w rejonie szarkowszczyńskim, w sielsowiecie Jody.
Historia.
W czasach zaborów zaścianek prywatny w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim, w gminie Szarkowszczyzna.
Powszechny Spis Ludności z 1921 roku nie podał danych dotyczących miejscowości. W 1931 w 5 domach zamieszkiwało 31 osób.
Wierni należeli do parafii rzymskokatolickiej i prawosławnej w Szarkowszczyźnie. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Szarkowszczyźnie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.

</doc>
<doc id="5322415" url="https://pl.wikipedia.org/wiki?curid=5322415" title="Język matbat">
Język matbat

Język matbat, także me – język austronezyjski używany w prowincji Papua Zachodnia w Indonezji, na wyspach Misool i Segaf w grupie wysp Raja Ampat.
Według danych z 2001 r. posługuje się nim 1250 osób. Nie jest używany przez wszystkich członków społeczności. Serwis Ethnologue wyróżnia dwa dialekty: tomolol, magey.
Wykazuje wpływy leksykalne o podłożu papuaskim. Jest jednym z nielicznych tonalnych języków austronezyjskich. Przypuszcza się, że jego system tonalny to pozostałość po pierwotnym substracie językowym na wyspach Raja Ampat.

</doc>
<doc id="5322416" url="https://pl.wikipedia.org/wiki?curid=5322416" title="Michał Romanow (1861–1929)">
Michał Romanow (1861–1929)

Michał Michajłowicz Romanow, ros. Михаил Миха́йлович Романов (ur. w Petersburgu, zm. 26 kwietnia 1929 w Londynie) – rosyjski arystokrata, wielki książę Rosji; wojskowy w stopniu pułkownika.
Życiorys.
Urodził się jako trzecie dziecko i drugi syn wielkiego księcia Michała Nikołajewicza i Olgi Fiodorowny Romanowów. W 1862 rodzina przeniosła się do Tbilisi. Nauki pobierał u domowych guwernantów. Przygotowywany do kariery w wojsku otrzymał spartańskie wychowanie. Jako nastolatek uprawiał wyczynowo jeździectwo. Zaniedbywany przez ojca, pochłoniętego pracą państwową i wojskową, pod wymagającym okiem matki, wyrastał w atmosferze wyobcowania. W 1877–1878 wziął udział w wojnie rosyjsko-tureckiej. W 1878 awansowany na pułkownika, służył w Lejb-Gwardyjskim Pułku Jegrów. W 1882 powrócił do Petersburga, gdzie oddawał się rozrywkom, zwłaszcza hazardowi. W 1885 zlecił Maximilianowi Messmacherowi zaprojektowanie własnej siedziby (budowę ukończono w 1891).
W 1886 rozpoczął podróż po Europie. Wiosną tego roku ubiegał się w Londynie o rękę Marii Teck, jednak został odrzucony. W ciągu kolejnych lat bezskutecznie poszukiwał małżonki, odrzucany kolejno przez Irenę z Hesji-Darmstadt i Ludwikę Koburg. Próbował też szczęścia wśród osiadłej we Francji polskiej szlachty, jednak propozycja ożenku z Magdaleną Collana-Walewską (1869–1955), wnuczką Aleksandra, spotkała się z ostrym sprzeciwem matki wielkiego księcia. W 1888 powrócił do Rosji, gdzie wikłał się w burzliwe romanse. Kolejny projekt małżeństwa z Jekatieriną Ignatiewą (1869–1914), córką Nikołaja, został zaaprobowany przez cara Aleksandra III. Jednak Olga Fiodorowna nie wyraziła zgody również na ten związek i wysłała syna w podróż za granicę.
Podczas pobytu w Nicei w 1890 Michał Michajłowicz poznał Zofię von Merenberg, która pomimo że była hrabianką i wnuczką Aleksandra Puszkina, również mogła być uznana przez cara za osobę nierówną stanem społecznym. Dlatego nie czekając na odpowiednie zezwolenia dworu para wzięła ślub już 26 lutego 1891 w San Remo (związek morganatyczny). Samowola wielkiego księcia wywołała skandal na dworze carskim. Został on zdegradowany w służbie wojskowej i pozbawiony stanowiska adiutanta dworu. Olga Fiodorowna na wieść o decyzji syna doznała załamania nerwowego i udała się na Krym dla podreperowania zdrowia; jednak zmarła na atak serca jeszcze w czasie podróży. Okoliczności tej śmierci ściągnęły na Michała Michajłowicza oskarżenia rodziny o narażenie na szwank delikatnej natury matki. Wzbroniono mu więc wzięcia udziału w jej pogrzebie. Został też zobowiązany przez cara do udania się na emigrację.
W 1892 małżeństwo przyjęło zaproszenie wuja Zofii von Merenberg, Adolfa, wielkiego księcia Luksemburga. Tam otrzymała dla siebie i swojego przyszłego potomstwa tytuł hrabiny de Torby. Początkowo zamieszkali w Wiesbaden, aby następnie osiąść w Cannes. Michał Michajłowicz utrzymywał dom z dochodów osiąganych z własności rozlewni wody i zakładu uzdrowiskowego w Bordżomi. Pozwoliło mu to na wygodne życie oraz zaangażowanie się w inwestycje handlowe, działalność charytatywną i wspieranie kultury, m.in. budowy cerkwi w Cannes oraz współorganizacji klubu golfowego. Wobec wojny rosyjsko-japońskiej (1904–1905) zorganizował tam szpital dla rannych oficerów. Od 1903 ocieplają się stosunki Michała Michajłowicza z najbliższą rodziną. Wakacje letnie chętnie spędzają w jego francuskiej rezydencji siostra, Anastazja oraz brat Aleksander. Za namową rodzeństwa gościł tu również ojciec Michaiła, reperując zdrowie po przebytym wylewie i pozostał tu aż do swojej śmierci (1909).
W 1899 za namową licznej grupy arystokracji brytyjskiej przeniósł się na Wyspy i zamieszkał w Keele. W 1902 rada miejska Newcastle-under-Lyme powierzyła mu urząd lorda wysokiego stewarta. W 1909 Michaił Michajłowicz przeprowadził się do Londynu. Tam został prezesem Hampstead General Hospital oraz Hampstead Art Society.W 1912 Michał Michajłowicz został przywrócony do armii rosyjskiej, ponownie otrzymując stopień pułkownika z przydziałem do 49 Pułku Brzeskiego. W czasie I wojny światowej pozostał w Anglii. Został przewodniczącym komisji nadzorującej rosyjskie zamówienia zagraniczne na zakup broni. Był też pośrednikiem w zaciąganiu pożyczek przez skarb Rosji. W liście do Mikołaja II z 31 października 1916 przestrzegł cara przed zbliżającą się rewolucją, o której organizacji donosili brytyjscy wywiadowcy, oraz zalecał monarsze podjęcie głębokich reform społecznych i politycznych w kraju.
Po zakończeniu wojny i upadku caratu uzyskał rentę w wysokości 10 tys. £ rocznie ze skarbu Jerzego V. Wiosną 1929 Michał Michajłowicz zachorował na grypę, w wyniku czego zmarł 26 kwietnia. Został pochowany na cmentarzu Hapstead w Londynie.
Rodzina.
Michał Michajłowicz Romanow i Zofia von Merenberg mieli troje dzieci, które utworzyły nowy ród hrabiów de Torby:

</doc>
<doc id="5322417" url="https://pl.wikipedia.org/wiki?curid=5322417" title="Jednolita Rada ds. Restrukturyzacji i Uporządkowanej Likwidacji">
Jednolita Rada ds. Restrukturyzacji i Uporządkowanej Likwidacji

Jednolita Rada ds. Restrukturyzacji i Uporządkowanej Likwidacji - agencja Unii Europejskiej tworząca wraz z organami ds. restrukturyzacji i uporządkowanej likwidacji państw członkowskich uczestniczących w unii bankowej, Radą UE oraz Komisją jednolity mechanizm restrukturyzacji i uporządkowanej likwidacji instytucji kredytowych. 
Jednolita Rada sporządza plany restrukturyzacji i uporządkowanej likwidacji po konsultacji z EBC lub odpowiednimi właściwymi organami krajowymi i krajowymi organami ds. restrukturyzacji i uporządkowanej likwidacji.
Plan restrukturyzacji i uporządkowanej likwidacji określa warianty zastosowania instrumentów restrukturyzacji i uporządkowanej likwidacji oraz wykonania uprawnień w zakresie prowadzenia restrukturyzacji i uporządkowanej likwidacji

</doc>
<doc id="5322418" url="https://pl.wikipedia.org/wiki?curid=5322418" title="Klim Kostin">
Klim Kostin

Klim Siergiejewicz Kostin, ros. Клим Сергеевич Костин (ur. 5 maja 1999 w Penzie) – rosyjski hokeista.
Kariera.
Wychowanek Dizelu Penza w rodzinnym mieście. Karierę rozwijał w zespołach juniorskich Dinama Moskwa oraz w klubie HK MWD Bałaszycha w juniorskiej lidze MHL. W drafcie do kanadyjskich rozgrywek juniorskich CHL z 2016 został wybrany przez klub Kootenay Ice (z ligi WHL) z numerem 1. Pozostał w Rosji i w wieku 17 lat zadebiutował w KHL w barwach Dinama Moskwa. Tym niemniej grał tylko w pierwszej fazie sezonu 2016/2017 (w MHL, KHL i WHL). W drafcie NHL z 2017 został wybrany przez amerykański klub St. Louis Blues. Na początku lipca 2017 podpisał trzyletni kontrakt wstępujący z tym klubem. Przez trzy kolejne sezony występował jednak głównie w lidze AHL w barwach San Antonio Rampage, natomiast w SLB w NHL zagrał tylko cztery mecze w listopadzie 2019. We wrześniu 2020 związał się rocznym kontraktem z Awangardem Omsk. Pod koniec sezonu NHL (2020/2021) w maju 2021 powrócił do Blues. W drużynie grał w NHL nadal w edycji 2021/2022, a równolegle występował też na farmie Springfield Thunderbirds w AHL. W lipcu 2022 przedłużył kontrakt z SLB o rok. W październiku 2022 został przetransferowany do Edmonton Oilers w toku wymiany za swojego rodaka, Dmitrija Samorukowa.
Uczestniczył w turniejach mistrzostw świata do lat 17 edycji 2016, mistrzostw świata juniorów do lat 18 edycji 2016, mistrzostw świata juniorów do lat 20 edycji 2018, 2019.

</doc>
<doc id="5322419" url="https://pl.wikipedia.org/wiki?curid=5322419" title="Mistrzostwa Świata w Narciarstwie Alpejskim 1966 – slalom mężczyzn">
Mistrzostwa Świata w Narciarstwie Alpejskim 1966 – slalom mężczyzn

Slalom mężczyzn na 19. Mistrzostwach Świata w Narciarstwie Alpejskim został rozegrany 14 sierpnia 1966 roku na trasie Garganta. Tytułu sprzed dwóch lat nie obronił Austriak Josef Stiegler, który wcześniej zakończył karierę. Nowym mistrzem świata został Włoch Carlo Senoner, drugie miejsce zajął Francuz Guy Périllat, a brązowy medal zdobył jego rodak - Louis Jauffret.
W kwalifikacjach wystartowało 77. zawodników, z których 39. awansowało do finału. Obra przejazdy finału ukończyło 24. zawodników. Austriak Franz Digruber i Billy Kidd z USA złamali nogi podczas treningu i nie przystąpili do rywalizacji.

</doc>
<doc id="5322420" url="https://pl.wikipedia.org/wiki?curid=5322420" title="Język as">
Język as

Język as – język austronezyjski używany w prowincji Papua Zachodnia w Indonezji, w kilku wsiach na północnym wybrzeżu Nowej Gwinei oraz na wysepce Gag w grupie wysp Raja Ampat.
Według danych z 2000 roku posługuje się nim 230 osób. Nie jest używany przez wszystkich członków społeczności. W użyciu są też języki indonezyjski i moi.
G. Reesink rozpatruje go jako izolat, o nieustalonym pokrewieństwie z innymi językami. Według doniesień samych użytkowników społeczność wywodzi się z ludu Biak, a w przeszłości zawierano małżeństwa mieszane z ludnością Ternate. Zebrane materiały leksykalne potwierdzają związek z tymi grupami językowymi.
Nie wykształcił piśmiennictwa.

</doc>
<doc id="5322421" url="https://pl.wikipedia.org/wiki?curid=5322421" title="Wszystko wszędzie naraz">
Wszystko wszędzie naraz

Wszystko wszędzie naraz (oryg. "Everything Everywhere All at Once", 2022) – amerykański fantastyczny komediodramat akcji w reżyserii Daniela Kwana i Daniela Scheinerta, którzy napisali także scenariusz. Zarówno sam film jak i scenariusz oraz reżyseria zostały nagrodzone Oscarami, podobnie jak role Michelle Yeoh, Ke Huy Quana i Jamie Lee Curtis.
Fabuła.
Evelyn, podstarzała właścicielka pralni, ma coraz większe problemy finansowe i rodzinne. Nie może się dogadać z córką, jej mąż chce się rozwieść, a fiskus nie daje spokoju. Jej sytuacja zaczyna się gwałtownie komplikować, gdy okazuje się, że jej problemy rodzinne mogą zaważyć na losach całego wieloświata, w którym może być zarówno najgorszą, jak i najbardziej obiecującą wersją samej siebie.
Obsada.
Źródło:
Produkcja.
Zdjęcia do filmu kręcono w Kalifornii od stycznia do marca 2020. Michelle Yeoh i Ke Huy Quan ograniczyli pomoc kaskaderów do minimum, odgrywając sceny walk osobiście. Także Lee Curtis stroniła od dublerów, uczestnicząc chociażby w scenie, w której Evelyn wbija Deirdrie w ścianę.
Premiera.
Film "Wszystko wszędzie naraz" miał światową premierę 11 marca 2022, na festiwalu South by Southwest (SXSW). Dwa tygodnie później pojawił się w kinach w USA, a W Polsce zadebiutował 15 kwietnia. 29 lipca tego samego roku pojawiła się w kinach wydłużona wersja („extended cut”) filmu.
Odbiór.
Box office.
Przy budżecie szacowanym na 25 milionów dolarów "Wszystko wszędzie naraz" zarobiło w USA i Kanadzie blisko 74 miliony, a w pozostałych krajach równowartość prawie 33 mln USD; łącznie niecałe 107 milionów.
Reakcja krytyków.
Film spotkał się z dobrą reakcją krytyków. W agregatorze recenzji Rotten Tomatoes 95% z 382 recenzji uznano za pozytywne, a średnia ocen wystawionych na ich podstawie wyniosła 8,60. Z kolei w agregatorze Metacritic średnia ważona ocen z 54 recenzji wyniosła 81 punktów na 100.
Nagrody.
Film był nominowany do Oscarów w 11 kategoriach i wygrał w siedmiu z nich: najlepszy film, najlepszy reżyser, najlepsza aktorka (pierwsza laureatka z Azji), najlepszy scenariusz oryginalny, najlepszy aktor drugoplanowy i najlepsza aktorka drugoplanowa oraz najlepszy montaż.
Film zdobył także 10 nominacji do nagrody BAFTA (wygrał w jednej kategorii), 6 do Złotego Globu (wygrał 2), 13 do nagrody Critics’ Choice (zdobył 5).

</doc>
<doc id="5322422" url="https://pl.wikipedia.org/wiki?curid=5322422" title="Konstantin Koczetow">
Konstantin Koczetow

Konstantin Aleksiejewicz Koczetow, ros. Константин Алексеевич Кочетов (ur. 17 marca 1932 we wsi Lew Tołstoj) — Rosjanin, radziecki wojskowy, generał armii (29 kwietnia 1988).
Życiorys.
W latach 1944–1950 był kadetem Tambowskiej Suworowskiej Szkoły Wojskowej, następnie w latach 1950–1952 – podchorążym Lwowskiej Wojskowej Szkoły Piechoty im. Mykoły Szczorsa. W latach 1952–1959 pełnił służbę jako dowódca plutonu, następnie kompanii w grupie wojsk radzieckich w Niemczech. Następnie w latach 1959–1962 był szefem sztabu batalionu w Dalekowschodnim Okręgu Wojskowym. W latach 1962–1965 studiował w Wojskowej Akademii im. M. Frunzego.
Od 1965 do 1970 był zastępcą dowódcy pułku, następnie dowódcą pułku w Północnokaukaskim Okręgu Wojskowym. W latach 1970–1971 – szef sztabu dywizji w Północnokaukaskim Okręgu Wojskowym. Od 1971 do 1973 ponownie na studiach – w Wojskowej Akademii Sztabu Generalnego Sił Zbrojnych ZSRR im. K. E. Woroszyłowa.
W 1973 objął dowództwo 24 Dywizji Zmechanizowanej („Żelaznej”), a w 1975 31 Korpusu Armijnego w Zakaukaskim Okręgu Wojskowym. W 1977 został dowódcą 7 Gwardyjskiej Armii. W 1979 przeniesiony na stanowisko I zastępcy dowódcy Nadbajkalskiego Okręgu Wojskowego. W 1982 objął dowództwo Południowej Grupy Wojsk. W 1985 przeniesiony na takie samo stanowisko do Zakaukaskiego Okręgu Wojskowego.
Od 4 maja 1988 do stycznia 1989 – dowódca Moskiewskiego Okręgu Wojskowego.
1989–1991 – I wiceminister obrony ZSRR. Na czele dowodzonych przez siebie oddziałów wojskowych, wspólnie z generałem Igorem Rodionowem nakazał rozpędzić demonstrację w Tbilisi 9 kwietnia 1989. Wsparł Państwowy Komitet Stanu Wyjątkowego w sierpniu 1991 i za to w listopadzie 1991 został przeniesiony do rezerwy.
Żonaty, żona Lina, nauczycielka; syn – Aleksiej, ur. 1960, technolog chemiczny.
Nagrody państwowe: Ordery Czerwonego Sztandaru, Czerwonej Gwiazdy, Za Służbę Ojczyźnie w Siłach Zbrojnych ZSRR III stopnia, medale.
Deputowany ludowy ZSRR (1989–1991).

</doc>
<doc id="5322423" url="https://pl.wikipedia.org/wiki?curid=5322423" title="Kuryłowicze (rejon szarkowszczyński)">
Kuryłowicze (rejon szarkowszczyński)

Kuryłowicze (; ) – wieś na Białorusi, w obwodzie witebskim, w rejonie szarkowszczyńskim, w sielsowiecie Stanisławowo.
Historia.
W czasach zaborów wieś włościańska w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Szarkowszczyzna.
Według Powszechnego Spisu Ludności z 1921 roku zamieszkiwały tu 41 osób, 36 było wyznania rzymskokatolickiego, 5 prawosławnego. Jednocześnie 40 mieszkańców zadeklarowało polską, 1 inną przynależność narodową. Było tu 7 budynków mieszkalnych. W 1931 w 7 domach zamieszkiwały 44 osoby.
Wierni należeli do parafii rzymskokatolickiej i prawosławnej w Szarkowszczyźnie. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Szarkowszczyźnie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5322426" url="https://pl.wikipedia.org/wiki?curid=5322426" title="Kościół w Sietzing">
Kościół w Sietzing

Kościół w Sietzing (niem. "Dorfkirche Sietzing") – protestancki kościół filialny znajdujący się w niemieckiej gminie Letschin, w dzielnicy Sietzing. Należy do parafii Letschin-Gorgast. 
Historia.
Sietzing należał pierwotnie do parafii w Neulewinie, a od 1775 do parafii Friedland. Kościół wzniesiono w 1803 roku. 1 listopada 1866 stał się siedzibą samodzielnej parafii, lecz już w 1873 włączono ją do parafii Wuschewier, a po jej rozwiązaniu w 1921 włączono ją do parafii Alttrebbin. W 1883 do kościoła dobudowano szachulcową wieżę i zawieszono na niej dwa dzwony. W latach 50. XX wieku z boku wieży dobudowano kostnicę oraz wymieniono dach świątyni, który gruntownie odnowiono w 1988. W latach 80. wyremontowano wieżę, podczas remontu usunięto jej szachulcową konstrukcję i zastąpiono ceglaną. W 2019 roku w kościół odrestaurowano oraz przeprowadzono w nim prace archeologiczne.
Architektura i wyposażenie.
Świątynia szachulcowa, jednonawowa. Wnętrze zdobi skromny ołtarz z wbudowaną amboną, pochodzący z czasu budowy kościoła. Z podobnego okresu pochodzi znajdująca się na prawo od ołtarza drewniana chrzcielnica. Na emporze organowej znajduje się tablica upamiętniająca Heinricha Friedricha von Itzenplitza, założyciela parafii Sietzing. Na wieży zawieszone są dwa stalowe dzwony z 1873, pochodzące z odlewni Bochumer Verein.

</doc>
<doc id="5322429" url="https://pl.wikipedia.org/wiki?curid=5322429" title="Kuśnie (rejon szarkowszczyński)">
Kuśnie (rejon szarkowszczyński)

Kuśnie – dawniej samodzielna wieś. Obecnie część Kuryłowicz na Białorusi, w obwodzie witebskim, w rejonie szarkowszczyńskim, w sielsowiecie Stanisławowo.
Historia.
W czasach zaborów wieś włościańska w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Szarkowszczyzna.
Według Powszechnego Spisu Ludności z 1921 roku zamieszkiwały tu 67 osób, 26 były wyznania rzymskokatolickiego, 38 prawosławnego a 3 mojżeszowego. Jednocześnie 37 mieszkańców zadeklarowało polską, 27 białoruską a 3 żydowską przynależność narodową. Było tu 14 budynków mieszkalnych. W 1931 w 16 domach zamieszkiwało 78 osób.
Wierni należeli do parafii rzymskokatolickiej w Szarkowszczyźnie i prawosławnej w Judycynie. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Szarkowszczyźnie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5322431" url="https://pl.wikipedia.org/wiki?curid=5322431" title="Aneilema">
Aneilema

Aneilema – rodzaj roślin z rodziny komelinowatych. Obejmuje 65 gatunków występujących na obszarach klimatu strefy międzyzwrotnikowej i podzwrotnikowej Ameryki Południowej i Środkowej, Afryki, Półwyspu Arabskiego, Melanezji, Australii i Oceanii. 
Nazwa naukowa rodzaju pochodzi od greckich słów α- ("a-" – przedrostek oznaczający brak czegoś) i είλημα ("eilema" – okrywa) i odnosi się do niebecności pochwiastej podsadki w kwiatostanach tych roślin. 
Zasięg geograficzny.
Centrum różnorodności rodzaju jest w Afryce międzyzwrotnikowej, gdzie występuje 58 z 65 gatunków tej rośliny. Zasięg "Aneilema forskalii" rozciąga się na Półwysep Arabski, a "A. umbrosum" do Ameryki Południowej i Środkowej; jest to gatunek o najszerszym zasięgu występowania. Występująca w południowo-wschodniej Afryce "A. dregeanum" została introdukowana do Kambodży i Wietnamu. "A. woodii" jest endemitem Jemenu, a "A. aparine" Madagaskaru. Zasięg występowania "A. brasiliense" sięga od Brazylii do Wenezueli. Cztery gatunki "Aneilema" ("A. acuminatum", "A. biflorum", "A. sclerocarpum" i "A. siliculosum") występują w północno-wschodniej Australii, przy czym zasięg "A. acuminatum" rozciąga się na Nową Gwineę i Vanuatu. "A. alatum" występuje endemicznie na Jawie, a "A. neocaledonicum" na Nowej Kaledonii i Vanuatu.
Znaczenie użytkowe.
Kilka gatunków znajduje zastosowanie w tradycyjnej medycynie afrykańskiej. W Tanzanii wywar z liści "A. aequinoctiale" podawany jest dzieciom w przypadku kwashiorkoru, a sok z liści "A. beniniense" kobietom cierpiącym na brak miesiączki. W Afryce tropikalnej tonik z korzeni "A. hockii" wykorzystywany jest jako afrodyzjak oraz w przypadku niepłodności kobiet, z kolei "A. setiferum" wykorzystywany jest do produkcji mikstur przeciw trądowi. 
Szympansy połykają nieprzeżute liście "A. aequinoctiale" w celu pozbycia się pasożytów.

</doc>
<doc id="5322433" url="https://pl.wikipedia.org/wiki?curid=5322433" title="Rajd Rzeszowski 2022">
Rajd Rzeszowski 2022

31. MARMA Rajd Rzeszowski – 31. edycja Rajdu Rzeszowskiego. To rajd samochodowy, który był rozgrywany od 4 sierpnia do 6 sierpnia 2022 roku. Bazą rajdu było miasto Rzeszów. Była to szósta runda rajdowych samochodowych mistrzostw Polski w roku 2022 i szósta runda Rajdowych mistrzostwa Słowacji w roku 2022.
Lista zgłoszeń.
Poniższa lista spośród 67 zgłoszonych zawodników obejmuje tylko zawodników startujących w najwyższej klasie 2, samochodami grupy R5 i wybranych zawodników startujących w klasie Open.
Wyniki końcowe rajdu.
Klasyfikacja RSMP
W klasyfikacji RSMP dodatkowe punkty przyznawane są za odcinek Power Stage.
Klasyfikacja kierowców RSMP 2022 po 5 rundach.
Punkty otrzymuje 15 pierwszych zawodników, którzy ukończą rajd według klucza:
Dodatkowe punkty zawodnicy zdobywają za ostatni odcinek specjalny zwany Power Stage, punktowany: za zwycięstwo – 5, drugie miejsce – 4, trzecie – 3, czwarte – 2 i piąte – 1 punkt.
W tabeli uwzględniono miejsce, które zajął zawodnik w poszczególnym rajdzie, a w indeksie górnym umieszczono miejsce zajęte na ostatnim, dodatkowo punktowanym odcinku specjalnym tzw. Power Stage.

</doc>
<doc id="5322438" url="https://pl.wikipedia.org/wiki?curid=5322438" title="Karl Waldbrunner">
Karl Waldbrunner

Karl Waldbrunner (ur. 25 listopada 1906 w Wiedniu, zm. 5 czerwca 1980 tamże) – austriacki polityk i inżynier, minister w rządzie federalnym, parlamentarzysta, w 1970 i w latach 1970–1971 przewodniczący Rady Narodowej.
Życiorys.
Z wykształcenia inżynier elektryk, absolwent Technische Hochschule w Wiedniu. Działał w lewicowej organizacji studenckiej VSStÖ. Od 1930 pracował w zawodzie inżyniera w przemyśle, m.in. w ZSRR. W latach 1937–1945 był starszym inżynierem w przedsiębiorstwie Schoeller-Bleckmann Stahlwerke.
Po II wojnie światowej obejmował różne stanowiska publiczne i polityczne. Działał w Socjalistycznej Partii Austrii. Pełnił funkcję sekretarza centralnego SPÖ (1946–1956), zastępcy przewodniczącego partii (1965–1974) i prezesa związanego z socjalistami związku naukowców (1950–1973). Między 1945 a 1971 wykonywał mandat posła do Rady Narodowej w ośmiu kolejnych kadencjach. Był podsekretarzem stanu do spraw przemysłu, przedsiębiorczości, handlu, transportu (od kwietnia do grudnia 1945) oraz sekretarzem stanu w resorcie planowania gospodarczego (od grudnia 1945 do marca 1946). W 1946 zajmował stanowisko ambasadora Austrii w Związku Radzieckim.
Przez ponad 13 lat nieprzerwanie wchodził w skład kolejnych rządów federalnych, którymi kierowali kolejno Leopold Figl, Julius Raab i Alfons Gorbach. Od sierpnia 1949 był ministrem transportu i do spraw znacjonalizowanych przedsiębiorstw, a następnie od listopada 1956 do grudnia 1962 ministrem transportu i przemysłu elektroenergetycznego. W latach 1962–1970 sprawował urząd drugiego przewodniczącego (pierwszego wiceprzewodniczącego) niższej izby parlamentu. Od marca do czerwca 1970 oraz od października 1970 do listopada 1971 stał na czele Rady Narodowej. W latach 1972–1980 był pierwszym wiceprezesem Austriackiego Banku Narodowego.

</doc>
<doc id="5322441" url="https://pl.wikipedia.org/wiki?curid=5322441" title="Tum Wydawnictwo Wrocławskiej Księgarni Archidiecezjalnej">
Tum Wydawnictwo Wrocławskiej Księgarni Archidiecezjalnej

Tum Wydawnictwo Wrocławskiej Księgarni Archidiecezjalnej – polskie katolickie wydawnictwo książkowe założone w 1969 we Wrocławiu przez Archidiecezję Wrocławską.
Wydawnictwo TUM powstało we Wrocławiu w 1969 roku. Nazwa jest odwołaniem do miejsca, w którym ma swoją siedzibę – Ostrów Tumski. Wydaje książki katolickie z zakresu teologii, filozofii, biblistyki, historii Kościoła. W ofercie są również: zbiory homilii, medytacji, książki dla dzieci i młodzieży oraz modlitewniki. Publikowane serie wydawnicze to:
Tytuły sprzedawane są przez Wrocławską Księgarnię Archidiecezjalną. Wydawnictwo posiada własną księgarnię internetową.
Siedziba dyrekcji wydawnictwa znajduje się na pl. Katedralnym 19 we Wrocławiu.
Autorzy współcześnie wydający swoje książki w wydawnictwie, to m.in.:

</doc>
<doc id="5322442" url="https://pl.wikipedia.org/wiki?curid=5322442" title="Murrayglossus">
Murrayglossus

Murrayglossus – rodzaj ssaka z rodziny kolczatkowatych (Tachyglossidae). Zawiera jeden wymarły gatunek, Murrayglossus hacketti, żyjący w plejstocenie w Australii Zachodniej. Znany jest tylko z kilku skamieniałości. "M. hacketti" mierzył około 1 m długości i prawdopodobnie ważył około 30 kg. To sprawia, że jest to największy stekowiec, jaki kiedykolwiek żył. Pierwotnie opisany jako gatunek z rodzaju prakolczatka ("Zaglossus"), został wydzielony do własnego rodzaju Murrayglossus w 2022 roku. Nazwa rodzajowa łączy nazwisko paleontologa Petera Murraya i "glossus", greckie słowo oznaczające „język”.
Charakterystyka.
Osiągając 1 m długości, 60 cm wysokości i około 30 kg masy ciała, "M. hacketti" był największym znanym stekowcem. Miał dłuższe, prostsze nogi niż jakiekolwiek współczesne kolczatki. Przez to Augee (2006) spekuluje, że ta cecha uczyniła zwierzę bardziej biegłym w przemierzaniu gęstych lasów. Główne cechy diagnostyczne rodzaju "Murrayglossus" to zestaw cech kości udowej: niska główka kości udowej, bardzo niskie położenie krętarza mniejszego w stosunku do główki kości (położone bezpośrednio pod wewnętrznym brzegiem kości udowej), dość duży krętarz, który jest dość wysoko położony w stosunku do głowy kości udowej, rozszerzony nadkłykieć przyśrodkowy oraz skośnie skierowane kłykcie.
Historia odkryć.
Skamieliny "Murrayglossus" odkryto w Mammoth Cave w stanie Australia Zachodnia i odkopano je w 1909 roku. Znaleziono je zmieszane ze szczątkami innych taksonów, takich jak kangurów z rodzajów "Sthenurus" i "Macropus". Australijski paleontolog Ludwig Glauert opisał skamieliny w publikacji z 1914 roku. Epitet gatunkowy "hacketti" honoruje Johna Winthropa Hacketta Seniora „jako drobne podziękowanie za jego hojne wsparcie, które jako jedyne umożliwiło eksplorację jaskiń, gdzie odkryto szczątki”. Materiał kopalny tego ssaka jest ubogi, zawiera głównie kręgi i kości nóg, a materiał czaszkowy na chwilę obecną nie został znaleziony, co sprawia, że historyczna klasyfikacja "M. hacketti" do rodzaju "Zaglossus" jest niepewna.
Odnalezione w Ziemi Arnhema na Terytorium Północnym malowidła naskalne datowane na 40 000 lat mogą przedstawiać "M. hacketti" lub żyjącą do dzisiaj prakolczatkę nowogwinejską ("Zaglossus bruijni").

</doc>
<doc id="5322448" url="https://pl.wikipedia.org/wiki?curid=5322448" title="Felipe Augusto de Almeida Monteiro">
Felipe Augusto de Almeida Monteiro



</doc>
<doc id="5322450" url="https://pl.wikipedia.org/wiki?curid=5322450" title="Felipe (ur.1989)">
Felipe (ur.1989)



</doc>
<doc id="5322452" url="https://pl.wikipedia.org/wiki?curid=5322452" title="Weverton Pereira da Silva">
Weverton Pereira da Silva



</doc>
<doc id="5322455" url="https://pl.wikipedia.org/wiki?curid=5322455" title="Weverton Almeida Santos">
Weverton Almeida Santos



</doc>
<doc id="5322457" url="https://pl.wikipedia.org/wiki?curid=5322457" title="Leandro Montera da Silva">
Leandro Montera da Silva



</doc>
<doc id="5322460" url="https://pl.wikipedia.org/wiki?curid=5322460" title="Domanowo (Łazieniec)">
Domanowo (Łazieniec)

Domanowo – część wsi Łazieniec położonej w Polsce, w województwie kujawsko-pomorskim, powiecie aleksandrowskim, gminie wiejskiej Aleksandrów Kujawski. Domanowo graniczy bezpośrednio z miastem Aleksandrów Kujawski.
W latach 1975-1998 miejscowość administracyjnie należała do województwa włocławskiego.

</doc>
<doc id="5322461" url="https://pl.wikipedia.org/wiki?curid=5322461" title="Rajd International Welsh 1973">
Rajd International Welsh 1973

Fram Castrol International Welsh Rally 1973 – 10 edycja rajdu samochodowego International Welsh Rally rozgrywanego w Wielka Brytanii. Rozgrywany był od 11 do 13 maja 1973 roku. Była to ósma runda Rajdowych Mistrzostw Europy w roku 1973 oraz piąta runda Rajdowych Mistrzostw Wielka Brytanii.

</doc>
<doc id="5322464" url="https://pl.wikipedia.org/wiki?curid=5322464" title="Erysiphe graminis">
Erysiphe graminis



</doc>
<doc id="5322465" url="https://pl.wikipedia.org/wiki?curid=5322465" title="Rajd Welsh 1973">
Rajd Welsh 1973



</doc>
<doc id="5322468" url="https://pl.wikipedia.org/wiki?curid=5322468" title="Mistrzostwa Świata w Narciarstwie Alpejskim 1966 – zjazd mężczyzn">
Mistrzostwa Świata w Narciarstwie Alpejskim 1966 – zjazd mężczyzn

Zjazd mężczyzn na 19. Mistrzostwach Świata w Narciarstwie Alpejskim został rozegrany 7 sierpnia 1966 roku, na trasie Juncalillo. Tytułu sprzed dwóch lat nie obronił Austriak Egon Zimmermann, który tym razem zajął dwunaste miejsce. Nowym mistrzem świata został Francuz Jean-Claude Killy, drugie miejsce zajął jego rodak Léo Lacroix, a brązowy medal zdobył Franz Vogler z RFN.
W zawodach wystartowało 72 zawodników, z których 66 ukończyło rywalizację.

</doc>
<doc id="5322469" url="https://pl.wikipedia.org/wiki?curid=5322469" title="Lutz Lindemann">
Lutz Lindemann

Lutz Lindemann (ur. 13 lipca 1949 w Halberstadt) – niemiecki piłkarz występujący na pozycji pomocnika, reprezentant NRD, trener piłkarski.
Życiorys.
Był juniorem BSG Aufbau-Empor Halberstadt oraz 1. FC Magdeburg. Seniorską karierę rozpoczynał w 1967 roku w BSG Lokomotive Halberstadt. Piłkarzem tego klubu był przez dwa lata, po czym przeszedł do BFC Dynamo, gdzie występował jednak tylko w rezerwach. W 1970 roku został zawodnikiem BSG Motor Nordhausen. W trakcie sezonu 1970/1971 przeszedł do FC Rot-Weiß Erfurt. W DDR-Oberlidze zadebiutował 22 maja 1971 roku w przegranym 0:1 meczu z Vorwärtsem Berlin. Po zakończeniu sezonu Rot-Weiß Erfurt spadł z DDR-Oberligi, powracając do niej rok później. W klubie z Erfurtu Lindemann występował do 1977 roku, po czym został piłkarzem FC Carl Zeiss Jena. 7 września 1977 roku zadebiutował w reprezentacji w wygranym 1:0 towarzyskim meczu ze Szkocją. W 1980 roku zdobył puchar kraju. W 1981 roku awansował do finału Pucharu Zdobywców Pucharów; Lindemann wystąpił w spotkaniu finałowym, przegranym przez Carl Zeiss z Dinamo Tbilisi 1:2. W 1982 roku zakończył karierę zawodniczą. Ogółem rozegrał 205 spotkań w DDR-Oberlidze, w których zdobył 42 gole.
Bezpośrednio po zakończeniu kariery piłkarskiej rozpoczął pracę jako trener BSG Motor Hermsdorf, którą wykonywał przez rok. W latach 1983–1989 trenował piłkarzy BSG Fortschritt Weida. W latach 90. trzykrotnie był trenerem FC Erzgebirge Aue (1992–1995, 1996–1998 i 1999), prowadząc klub w około 200 meczach. W latach 2004–2005 pracował jako trener Hallescher FC, a następnie, do stycznia 2007 roku, był kierownikiem sportowym drużyny. Od lutego do grudnia 2007 pełnił podobną funkcję w FC Carl Zeiss Jena, prowadził ponadto w tym okresie drużynę rezerw. We wrześniu 2009 roku został koordynatorem drużyny młodzieżowej Sportfreunde Siegen, a do 2013 roku był kierownikiem sportowym i członkiem zarządu klubu. W latach 2013–2014 był kierownikiem sportowym Viktorii Berlin, następnie identyczne stanowisko piastował w Carl Zeiss Jena. Od 4 kwietnia 2014 roku był prezydentem Carl Zeiss, a od 22 lipca 2015 roku – prezesem klubu. Obie funkcje pełnił do pierwszej połowy 2016 roku. W lipcu tego samego roku został dyrektorem sportowym FC Prishtina. We wrześniu objął stanowisko trenera tego klubu. 29 marca 2017 roku przestał pełnić tę rolę.
Statystyki ligowe.
"Opracowano na podstawie materiału źródłowego"

</doc>
<doc id="5322472" url="https://pl.wikipedia.org/wiki?curid=5322472" title="Karl Sohlich">
Karl Sohlich

Karl Sohlich (ur. 15 maja 1847 roku w Bielsku, zm. 17 lutego 1911 roku w Skoczowie) –niemiecko-śląski polityk i kupiec, burmistrz Skoczowa w latach 1894-1910, kurator zboru ewangelickiego w Skoczowie.
Życiorys.
Karl Sohlich urodził się w 1847 roku w Bielsku, w ewangelickiej rodzinie Samuela Gottlieba Sohlicha, który pracował jako lokalny mistrz kowalski w bielskiej fabryce sukna. Przeprowadził się do Skoczowa w latach 70., tam też otworzył jako kupiec sklep z materiałami żelaznymi. Będąc szanowanym mieszkańcem pełnił przez 33 lata funkcję radnego skoczowskiej rady miejskiej, zaś w latach 1894-1910 pełnił urząd burmistrza. Jego najważniejszymi osiągnięciami było stworzenie systemu wodociągów skoczowskich, wraz z kanalizacją i gazownią, wybudowano także kilka kamienic we wschodniej części rynku. Za jego włodarstwa wybudowano także rzeźnię, wyremontowano dawny piastowski zamek, postawiono gmach sądu grodzkiego (dzisiaj w tym budynku mieści się poczta), oraz gmach szkoły.
Zmarł 17 lutego 1911 roku, a w jego pogrzebie uczestniczyła duża ilość ważnych politycznych i społecznych osobistości, zarówno z najwyższych władz austriackich, jak i pobliskich miast. Spoczął na cmentarzu ewangelickim w Skoczowie, przy ul. Cieszyńskiej, zaś jego imieniem nazwano rynek, nazwa ta jednak nie dotrwała do obecnych czasów. 
Bibliografia.
- Szotek Halina, "Zasłużyli na naszą pamięć", "Sohlich Karl", Skoczów 2019.

</doc>
<doc id="5322473" url="https://pl.wikipedia.org/wiki?curid=5322473" title="Kemono Jihen. Niesamowite zdarzenia">
Kemono Jihen. Niesamowite zdarzenia

 – manga autorstwa Shō Aimoto, publikowana na łamach magazynu „Jump Square” od grudnia 2016.
Na podstawie mangi studio Ajia-do Animation Works wyprodukowało serial anime, który emitowany był od stycznia do marca 2021.
Fabuła.
Kohachi Inugami, detektyw specjalizujący się w okultyzmie, przybywa do pewnej wioski w celu zbadania serii incydentów związanych z ginącymi zwierzętami gospodarskimi, których zwłoki gniją po jednej nocy. Podczas badań Inugami spotyka dziwnego chłopca pracującego w polu. Unikany przez rówieśników i nazywany z powodu swojego smrodu, młodzieniec pomaga Inugamiemu odkryć prawdę o zabójstwach.
Manga.
Pierwszy rozdział mangi został opublikowany 2 grudnia 2016 w magazynie „Jump Square”. Następnie wydawnictwo Shūeisha rozpoczęło zbieranie rozdziałów do wydań w formacie tankōbon, których pierwszy tom ukazał się 3 marca 2017. Według stanu na 3 lutego 2023, do tej pory wydano 18 tomów.
W Polsce prawa do dystrybucji mangi nabyło Studio JG.
Anime.
Adaptacja w formie telewizyjnego serialu anime została ogłoszona 21 grudnia 2019 podczas 20. edycji wydarzenia Jump Festa. Seria została zanimowana przez studio Ajia-do Animation Works i wyreżyserowana przez Masayę Fujimori. Za kompozycję serii odpowiada Noboru Kimura, natomiast postacie zaprojektowała Nozomi Tachibana. Serial był emitowany od 10 stycznia do 28 marca 2021 w stacjach Tokyo MX, ytv i BS11. Motywem otwierającym jest w wykonaniu Daisuke Ono, zaś kończącym autorstwa Sayaki Sasaki.

</doc>
<doc id="5322477" url="https://pl.wikipedia.org/wiki?curid=5322477" title="Aston Martin Rapide Bertone Jet 2+2">
Aston Martin Rapide Bertone Jet 2+2

Aston Martin Rapide Bertone Jet 2+2 − samochód osobowy klasy wyższej typu one-off wyprodukowany pod brytyjską marką Aston Martin w 2013 roku.
Historia i opis modelu.
Podczas marcowych międzynarodowych targów motoryzacyjnych Geneva Motor Show 2013 przedstawiony został specjalny model celebrujący 60. rocznicę wieloletniej współpracy pomiędzy Aston Martinem a włoskim studiem projektowym Bertone. Jego rezultatem był unikatowy projekt Rapide Bertone Jet 2+2 będący wariacją typu shooting brake na bazie luksusowo-sportowego fastbacka Aston Martin Rapide. 
Charakterystyczną cechą wizualną samochodu stała się wyżej poprowadzona linia dachu z obszerniejszym przedziałem bagażowym, który zwieńczył ścięty pod kątem tył. Część ta zyskała też unikalny projekt lamp, które inaczej niż w klasycznym Rapide zyskały łukowaty kształt połączony przez całą szerokość klapy pasem świetlnym. Pod kątem technicznym Rapide Bertone Jet 2+2 pozostał identyczny w stosunku do oryginału, jakim był model Rapide w wariancie S - wskazał to wizualnie m.in. większy przedni wlot powietrza.
Do napędu unikatowego samochodu wykorzystano standardowe dla ówczesnych modeli Aston Martina V12 o pojemności 5,9 litra o mocy 477 KM, który pozwala rozpędzić się do 100 km/h w 5,5 sekundy i maksymalnie osiągnąć 290 km/h. Napęd przenoszony jest na tylną oś we współpracy z 6-biegową automatyczną skrzynią biegów.
Sprzedaż.
Aston Martin Rapide Bertone Jet 2+2 to unikatowy samochód typu one-off, który wyprodukowany został w jednym egzemplarzu w 2013 roku w zakładach brytyjskiej firmy. Wówczas samochód został wyceniony na 1,1 miliona funtów brytyjskich, z kolei 7 lat później trafił on ponownie na sprzedaż w ramach licytacji. Wówczas pojazd z 16-tysięcznym przebiegiem za wystawiono za nieujawnioną bliżej kwotę.

</doc>
<doc id="5322480" url="https://pl.wikipedia.org/wiki?curid=5322480" title="RB-109A Bylina">
RB-109A Bylina

RB-109A Bylina () – rosyjski zautomatyzowany system walki radioelektronicznej zdolny do selektywnego zagłuszania wybranych częstotliwości łączności radiowej i satelitarnej.
Opis.
Generalnym wykonawcą prac projektowych nad nowym systemem walki radioelektronicznej był, na zlecenie Ministerstwa Obrony Rosji, Centralny Instytut Badawczy Gospodarki, Informatyki i Systemów Kontroli (). Prace badawcze zostały wdrożone w 2010 r. Opierano się na badaniach prowadzonych wspólnie z Instytutem Fizyki Stosowanej Rosyjskiej Akademii Nauk. Prace konstrukcyjne nad nowym systemem walki radioelektronicznej zostały zakończone przez holding Roselektronika () w 2016 r., w tym samym roku przeprowadzono jego testy.
System jest przewidziany do samodzielnej analizy sytuacji na polu walki, na podstawie zebranych informacji ma dobierać właściwe metody zagłuszania radarów, satelitów i łączności nieprzyjaciela. Zastosowano w nim rozwiązania wykorzystujące elementy sztucznej inteligencji oparte na uczeniu maszynowym. Pozwala na precyzyjne zagłuszanie wybranych systemów znajdujących się w odległości do stu kilometrów. Działanie Byliny nie zakłóca wyposażenia elektronicznego oddziałów armii rosyjskiej stacjonujących w obszarze jej działania. Według doniesień producenta, system pozwala na zagłuszanie sygnałów satelitów pracujących w zakresie fal milimetrowych o częstotliwości 30-300 GHz i długości 1-10 mm. Umożliwia to zakłócenie pracy odbiorników korzystających z geostacjonarnych satelitów komunikacyjnych oraz satelitów pracujących na niskiej orbicie okołoziemskiej, tj. Starlink. Wyposażenie, oprogramowanie i możliwość współpracy z innymi systemami walki radioelektronicznej sprawia, że RB-109A Bylina jest systemem szczebla strategicznego.
Po raz pierwszy system został użyty jesienią 2017 r. podczas ćwiczeń Zapad 2017, oficjalnie został przyjęty na uzbrojenie armii rosyjskiej w 2018 r. Zgodnie z przyjętymi ustaleniami w 2025 r. system znajdzie się na wyposażeniu wszystkich jednostek armii rosyjskiej zajmujących się walką radioelektroniczną. Jego wprowadzenie zwiększy ich zdolności bojowe o około 20-30%. RB-109A ma możliwość współpracy z innymi systemami walki radioelektronicznej przeznaczonymi do zwalczania łączności radiowej i satelitarnej przeciwnika. W ramach testów współpracował m.in. z systemem Tirada-2S. Współdziałanie było koordynowane przez system centralny RB-108S.
Dane techniczne.
System jest zamontowany na pięciu czteroosiowych ciężarówkach KamAZ i ma własne źródło zasilania. Po osiągnięciu gotowości bojowej automatycznie nawiązuje łączność z systemami dowodzenia i innymi stacjami walki elektronicznej. Wymiana informacji między elementami systemu odbywa się automatycznie w czasie rzeczywistym, operatorzy monitorują proces zbierania danych oraz kontrolują działanie systemu.
Użycie bojowe.
Obecność systemu została stwierdzona w 2016 r. przez obserwatorów OBWE w pobliżu osady Czernuchino w Donbasie. Został również wykorzystany przez rosyjskie oddziały biorące udział w wojnie domowej w Syrii.

</doc>
<doc id="5322481" url="https://pl.wikipedia.org/wiki?curid=5322481" title="Kościół farny św. Marii w Lubuszu">
Kościół farny św. Marii w Lubuszu

Kościół farny św. Marii (niem. "Stadtkirche Sankt Marien") – protestancka świątynia znajdująca się w niemieckim mieście Lubusz. Należy do parafii ewangelickiej Frankfurt nad Odrą-Lubusz.
Historia.
Badania archeologiczne w okolicy kościoła wskazują, że na miejscu świątyni znajdował się cmentarz, wzmiankowany w 1284 i 1355 roku. Najstarszą częścią kościoła jest wieloboczne prezbiterium z XIV lub XV wieku. W XV wieku przy kościele założono kolegium misjonarzy, które opiekowało się świątynią. W 1555 przeszedł w ręce luteran. W 1556 w pałacu biskupim w Lubuszu odbył się synod ewangelicki, w którym uczestniczył pierwszy protestancki proboszcz w tym mieście, Andres Prentzlow. 
Kościół całkowicie spłonął podczas pożaru miasta w 1801. W 1810 na jego miejscu wzniesiono nową, klasycystyczną świątynię. W 1870 wzniesiono wieżę kościelną, a w 1904 wyremontowano jej więźbę dachową. Dwa lata wcześniej odmalowano wnętrze kościoła. 5 listopada 1926 zainstalowano nowe, 27-rejestrowe organy z 1642 piszczałkami, wykonane przez pracownię Heinze. 15 kwietnia 1931 z wieży zdjęto pęknięty dzwon, a 5 maja z materiału pochodzącego z niego odlano nowy instrument.
Podczas II wojny światowej kościół został poważnie uszkodzony. W 1955 konsekrowano odbudowaną zachodnią część kościoła. W 2005 zabezpieczono ruiny transeptu i prezbiterium, okrywając je dachem.
Stan obecny.
Odbudowana nawa pełni funkcje sakralne. Ruiny transeptu i prezbiterium, znajdujące się na wschód od nawy kościoła, są zabezpieczone szerokim na 2 metry dachem. Obecnie służą jako przestrzeń do organizacji imprez. Przelany w 1931 roku dzwon obecnie wisi w jednej z wież kościoła Pokoju we Frankfurcie nad Odrą.

</doc>
<doc id="5322484" url="https://pl.wikipedia.org/wiki?curid=5322484" title="Obwód nowogródecki">
Obwód nowogródecki



</doc>
<doc id="5322485" url="https://pl.wikipedia.org/wiki?curid=5322485" title="Obwód nowogródzki">
Obwód nowogródzki



</doc>
<doc id="5322487" url="https://pl.wikipedia.org/wiki?curid=5322487" title="Białe Błota (Aleksandrów Kujawski)">
Białe Błota (Aleksandrów Kujawski)

Białe Błota – część miasta Aleksandrów Kujawski, dawny folwark należący do rodziny Trojanowskich.
Białe Błota znajdują się w północno-wschodniej części miasta. Do ważniejszych obiektów na terenie Białych Błot należą Pałac Trojanowskich, Park Miejski, Zespół Szkół nr 1, oraz zakłady przemysłowe, w tym dawna cegielnia.

</doc>
<doc id="5322489" url="https://pl.wikipedia.org/wiki?curid=5322489" title="Łojczykówka">
Łojczykówka



</doc>
<doc id="5322491" url="https://pl.wikipedia.org/wiki?curid=5322491" title="BMW Zagato Coupé">
BMW Zagato Coupé

BMW Zagato Coupé − samochód sportowy klasy kompaktowej typu one-off wyprodukowany pod niemiecką marką BMW w 2012 roku.
Historia i opis modelu.
Podczas corocznego wydarzenia Concorso d'Eleganza Villa d'Este nad włoskim jeziorem Como, które odbyło się pod koniec maja 2012, BMW przedstawiło swój pierwszy wynik sekretnej i niezapowiadanej wcześniej współpracy z włoskim studiem projektowo-wytwórczym Zagato. W ten sposób powstał unikatowy projekt niewielkiego samochodu sportowego w postaci BMW Zagato Coupé, który pomimo technicznego pokrewieństwa z produkowaną wówczas drugą generacją BMW Z4 zyskał nowy koncept stylistyczny. Agresywnie stylizowany pojazd połączył akcenty typowe dla niemieckiej firmy z akcentami Zagato jak m.in. podwójne wybrzuszenia na dachu czy detale z literą "Z".
Kabina pasażerska została w pełni zapożyczona z BMW Z4, wyróżniając się jednak innymi materiałami wykończeniowymi. W tym celu Zagato zastosowało mieszankę czerwonej skóry, która miała za zadanie odpowiadać barwie zastosowanej do pomalowania nadwozia. Do napędu unikatowego modelu BMW wykorzystano stosowany już w klasycznym Z4 rzędowy, sześciocylindrowy silnik benzynowy o pojemności 3 litrów, którego moc została zwiększona z 340 do ok. 400 KM.
Zagato Roadster.
Oprócz wariantu Coupé, 3 miesiące po jego premierze nad włoskim jeziorem Como zadebiutował pokrewny model z materiałowym składanym dachem pod nazwą BMW Zagato Roadster. Samochód odróżnił się jeszcze bardziej stopniowaną stylizacją tylnej części nadwozia, a także innym, beżowym lakierem, którego tonację odzwierciedlono także w wykończeniu kabiny pasażerskiej.
Sprzedaż.
Zarówno Zagato Coupé, jak i Zagato Roadster to unikatowe projekty typu one-off, które powstały po jednym egzemplarzu i nie trafiły do seryjnej ani i małoseryjnej produkcji. Pojazdy zachowały rolę demonstracyjnych, eksperymentalnych pojazdów mających manifestować umiejętności wytórcze włoskiego studia Zagato, zachowując jednak w pełni zalegalizowany status i prawo do poruszania się po drogach publicznych. 

</doc>
<doc id="5322492" url="https://pl.wikipedia.org/wiki?curid=5322492" title="BMW Zagato Roadster">
BMW Zagato Roadster



</doc>
<doc id="5322496" url="https://pl.wikipedia.org/wiki?curid=5322496" title="Kościół San Maurizio w Wenecji">
Kościół San Maurizio w Wenecji

Kościół San Maurizio – były rzymskokatolicki kościół w Wenecji pod wezwaniem św. Maurycego. Administracyjnie należał do Patriarchatu Wenecji. Do 1810 roku był kościołem parafialnym w parafii pod tym samym wezwaniem, wchodzącej w skład dekanatu San Marco – Castello. Obecnie mieści Muzeum Muzyki.
Historia.
Pierwotny kościół.
Najstarsze kroniki podają, że kościół San Maurizio został wzniesiony w 699 roku pod wezwaniem św. Łazarza z inicjatywy rodziny Candian, zwanej później Sanudo. Pierwotnie jego fasada zwrócona była w stronę Rio del Santissimo, a u stóp mostu znajdował się dziedziniec, który do dziś prowadzi do Campo di Santo Stefano. Kampanila stała na rogu między campo a calle. Kościół został odbudowany po pożarze w 1105 roku pod wezwaniem Świętych Maurycego, Łazarza i Adriana. Pod koniec XV wieku kościół miał jeszcze strukturę bazylikową z trzema nawami w wyraźnym stylu bizantyńskim, będącą wynikiem jego odbudowy zrealizowanej w pierwszej połowie XII wieku. Przebudowano go ponownie w 1590 roku obracając go wzdłuż osi podłużnej tak, aby jego fasada wychodziła na Campo San Maurizio. W tym samym roku dokonano również jego poświęcenia.
Obecny kościół.
Obecny, klasycystyczny kościół powstał w wyniku przebudowy z lat 1795–1806, dokonanej przez Giannantonia Selvę dla patrycjusza Pietra Zaguriego. Selva miał inspirować się modelem kościoła San Geminiano, wyburzonego, by zrobić miejsce dla skrzydła napoleońskiego (Ala Napoleonica) na placu św. Marka. Po śmierci Selvy w 1819 roku prace budowlane dokończył Antonio Diedo. Zmodyfikował on projekt i zaprojektował drzwi i okna boczne.
Parafia.
Okoliczności erygowania przy kościele parafii są niejasne; wydaje się jednak pewne, że kościół korzystał z praw cura d’anime już po jego odbudowie w 1105 roku. W XVIII wieku uzyskał status kolegiaty. Po upadku Republiki Weneckiej 12 maja 1797 roku, na mocy dekretu napoleońskiego Królestwa Włoch z 5 czerwca 1805 roku (oraz kolejnych dekretów) zainicjowano w Wenecji proces kasat i przekształceń kościołów i klasztorów oraz zmian granic parafii. Na mocy tych dekretów w 1807 roku kapituła przy kolegiacie została zlikwidowana, a w 1810 roku zlikwidowana została również parafia San Maurizio. Jej teren włączono do nowo utworzonej parafii Santo Stefano protomartire. Kościół, początkowo zamknięty dla kultu, został ponownie otwarty w 1817 roku jako kościół filialny tejże parafii, a 4 maja 1818 roku patriarcha Jacop Monico dokonał jego konsekracji.
Architektura.
Kościół.
Fasada główna wychodzi na Campo San Maurizio. Jest udekorowana prostymi motywami klasycystycznymi. Po obu stronach lunety znajdują się prostokątne reliefy dłuta Bartolomea Ferrariego i Luigiego Zandomeneghiego. Fronton powyżej wypełnia płaskorzeźba przedstawiająca żywot św. Maurycego. Portal jest flankowany kolumnami w porządku jońskim.
Kampanila.
Na planie Jacopa de’ Barbari widoczna jest wieża po pożarze z 1105 roku, stojąca po przeciwnej stronie ulicy, zwieńczona stożkową iglicą i czterema pinaklami. Została ona wyburzona, aby zrobić miejsce dla domu handlarza olejem i mąką, Dionino Bellavite, który od 1564 roku uiszczał opłatę „za wyburzoną kampanilę”. W 1795 roku wybudowano dzwonnicę w stylu romańskim.
Wnętrze i wystrój.
Wnętrze jest na planie krzyża greckiego z centralną kopułą, wspartą na czterech filarach. Każde z ramion krzyża ma ślepą kopułę. Projekt wnętrza miał być inspirowany wnętrzem wyburzonego kościoła San Geminiano Sansovina oraz pracami Codussiego. Ołtarze są autorstwa Selvy. Kościół został zdekonsekrowany, a dekoracje wnętrza usunięto. Obecnie wypełnia je 120 instrumentów strunowych z XVIII wieku, które zebrał Artemio Versari.

</doc>
<doc id="5322500" url="https://pl.wikipedia.org/wiki?curid=5322500" title="Kiidjärve (przystanek kolejowy)">
Kiidjärve (przystanek kolejowy)

Kiidjärve – przystanek kolejowy w miejscowości Kiidjärve, w prowincji Põlva, w Estonii. Położony jest na linii Tartu - Koidula. 
Historia.
Przystanek został otwarty 1 listopada 1931 wraz z otwarciem linii.

</doc>
<doc id="5322503" url="https://pl.wikipedia.org/wiki?curid=5322503" title="Schronisko na Bałgatule">
Schronisko na Bałgatule



</doc>
<doc id="5322504" url="https://pl.wikipedia.org/wiki?curid=5322504" title="Język ambel">
Język ambel

Język ambel (a. amber, amberi), także waigeo (a. waigiu) – język austronezyjski używany w prowincji Papua Zachodnia w Indonezji, przez mieszkańców wyspy Waigeo w grupie wysp Raja Ampat.
Według danych z 2018 r. mówi nim 1600 osób. Nie jest używany przez młodsze pokolenie. Niewiele osób urodzonych po 2000 roku ma jakąkolwiek znajomość tego języka. Wszyscy jego użytkownicy posługują się także malajskim papuaskim, a niektórzy również indonezyjskim.
Jego użytkownicy zamieszkują 11 wsi: Warsamdin, Kalitoko, Warimak, Waifoi, Kabilo, Go, Kapadiri, Kabare, Bonsayor, Darumbab, Andey. Dzieli się na dwa główne dialekty: metnyo, metsam. Dialekt metsam jest bardzo silnie zagrożony wymarciem.
Na poziomie słownictwa wykazuje wpływy języków biak, tidore i malajskiego. Podobnie jak języki ma’ya i matbat, jest przykładem tonalnego języka austronezyjskiego.
Sporządzono opis jego gramatyki. Do sporadycznego zapisywania tego języka stosuje się alfabet łaciński. Nie wypracowano konwencji ortografii.

</doc>
<doc id="5322506" url="https://pl.wikipedia.org/wiki?curid=5322506" title="Język amber">
Język amber



</doc>
<doc id="5322507" url="https://pl.wikipedia.org/wiki?curid=5322507" title="Język amberi">
Język amberi



</doc>
<doc id="5322508" url="https://pl.wikipedia.org/wiki?curid=5322508" title="Język waigeo">
Język waigeo



</doc>
<doc id="5322509" url="https://pl.wikipedia.org/wiki?curid=5322509" title="Język waigiu">
Język waigiu



</doc>
<doc id="5322513" url="https://pl.wikipedia.org/wiki?curid=5322513" title="Świstucha">
Świstucha

Świstucha – część miasta Aleksandrów Kujawski.
Infrastruktura.
Na terenie Świstuchy dominuje zabudowa jednorodzinna. Znajdują się tutaj min. ciepłownia PEC oraz zabytkowe budynki przy ulicy Wojska Polskiego. 
Główne ulice: Wojska Polskiego, Świstucha, Wspólna.

</doc>
<doc id="5322514" url="https://pl.wikipedia.org/wiki?curid=5322514" title="Język maden">
Język maden

Język maden, także palamul, saparan (a. sapran) – język austronezyjski używany w prowincji Papua Zachodnia w Indonezji, w północno-zachodniej części wyspy Salawati w grupie wysp Raja Ampat.
Według danych z 2001 r. mówi nim 600 osób. Nie jest używany przez wszystkich członków społeczności.
Wyróżnia się trzy dialekty: banlol (butleh, fiawat), kawit, tepin (tipin). 

</doc>
<doc id="5322516" url="https://pl.wikipedia.org/wiki?curid=5322516" title="Język palamul">
Język palamul



</doc>
<doc id="5322517" url="https://pl.wikipedia.org/wiki?curid=5322517" title="Język saparan">
Język saparan



</doc>
<doc id="5322519" url="https://pl.wikipedia.org/wiki?curid=5322519" title="Język sapran">
Język sapran



</doc>
<doc id="5322520" url="https://pl.wikipedia.org/wiki?curid=5322520" title="Obwód turkmeński">
Obwód turkmeński



</doc>
<doc id="5322523" url="https://pl.wikipedia.org/wiki?curid=5322523" title="Język biga">
Język biga

Język biga – język austronezyjski używany w prowincji Papua Zachodnia w Indonezji, we wsi Biga na wyspie Misool w grupie wysp Raja Ampat. Według danych z 2001 r. posługuje się nim 300 osób.

</doc>
<doc id="5322534" url="https://pl.wikipedia.org/wiki?curid=5322534" title="Agencje, samodzielne jednostki organizacyjne i wspólne przedsięwzięcia Unii Europejskiej oraz Euroatomu">
Agencje, samodzielne jednostki organizacyjne i wspólne przedsięwzięcia Unii Europejskiej oraz Euroatomu



</doc>
<doc id="5322537" url="https://pl.wikipedia.org/wiki?curid=5322537" title="Spidey i super-kumple">
Spidey i super-kumple

Spidey i super-kumple (oryg. ) – amerykańsko-kanadyjski superbohaterski serial animowany dla dzieci przedszkolnych z 2021 roku na podstawie serii komiksów o superbohaterze o pseudonimie Spider-Man wydawnictwa Marvel Comics. W oryginalnej wersji głównym postaciom głosów użyczyli: Benjamin Valic, Jakari Fraser i Lily Sanfelippo. 
Serial zadebiutował 6 sierpnia 2021 roku w Stanach Zjednoczonych na antenie Disney Junior. Został on poprzedzony serią krótkometrażówek, zatytułowanych "Spidey i jego niezwykli przyjaciele" (oryg. ), emitowanych od 21 czerwca do 12 lipca. Drugi sezon krótkometrażówek pojawił się pomiędzy 18 a 23 lipca 2022 roku. W Polsce emisja serialu rozpoczęła się 16 października tego samego roku, a krótkometrażówek 15 lipca. Zaraz po premierze serialu podjęto decyzję o zamówieniu drugiego sezonu, który zadebiutuje 19 sierpnia 2022 roku w Stanach Zjednoczonych. Zamówiony został również trzeci sezon.
Emisja.
Pierwszy sezon serialu "Spidey i super-kumple", składający się z 25 odcinków, zadebiutował 6 sierpnia 2021 roku w Stanach Zjednoczonych na antenie Disney Junior. Został on poprzedzony serią jedenastu krótkometrażówek, zatytułowanych "Spidey i jego niezwykli przyjaciele" (oryg. ), emitowanych od 21 czerwca do 12 lipca. Drugi sezon krótkometrażówek pojawił się pomiędzy 18 a 23 lipca 2022 roku. Drugi sezon serialu "Spidey i super-kumple" zadebiutuje 19 sierpnia 2022 roku w Stanach Zjednoczonych.
W Polsce emisja serialu rozpoczęła się 16 października tego samego roku, a krótkometrażówek 15 lipca.
Produkcja.
W sierpniu 2019 roku poinformowano, że Marvel Entertainment pracuje nad serialem animowanym dla dzieci przedszkolnych z emisją na Disney Junior w 2021 roku. W czerwcu 2021 roku ujawniono, że Stump skomponuje muzykę do serialu i wykona motyw przewodni oraz że w głównym bohaterom głosów użyczą Benjamin Valic jako Peter Parker, Jakari Fraser jako Miles Morales i Lily Sanfelippo jako Gwen Stacy. Producentem wykonawczym serialu został Harrison Wilcox, a wyprodukowany został przez Marvel Animation i Atomic Cartoons.
18 sierpnia 2021 roku, zaraz po premierze serialu, poinformowano, że został zamówiony drugi sezon. Pod koniec kwietnia 2022 roku poinformowano, że w drugim sezonie głosów użyczą: John Stamos jako Tony Stark / Iron Man, Sean Giambrone jako Ant-Man, Maya Tuttle jako Wasp, Hoku Ramirez jako Reptil, Jaiden Klein jako Black Cat, Thomas F. Wilson jako Sandman i Stephanie Lemelin jako Electro. W czerwcu 2022 roku zamówiony został trzeci sezon.
Odbiór.
Krytyka w mediach.
Ann Hornaday i Michael O’Sullivan z „The Washington Post” napisali, że „cała koncepcja "Marvel Babies" może być trochę dziwna dla rodziców, a bardziej cyniczni widzowie mogą postrzegać serial jako sposób na zainteresowanie jeszcze młodszych dzieci ogromną, lukratywną marką Marvela. Ale ogólnie serial jest uroczy, w dobrym tempie i jest dobrym wyborem dla młodszego rodzeństwa, które nie jest gotowe na filmy lub kreskówki dla dojrzalszego widza”. Matthew Turner z portalu Vodzilla zrecenzował krótkometrażówki i stwierdził, że „jest to całkowicie akceptowalna pajęcza zabawa dla dzieciaków w wieku przedszkolnym i jest nawet kilka chwil, aby zabawić starszych fanów Marvela”, jednak podkreśla, że są sceny, gdzie powinien pojawić się komunikat „nie próbuj tego w domu”.

</doc>
<doc id="5322539" url="https://pl.wikipedia.org/wiki?curid=5322539" title="Iwona de Pétry">
Iwona de Pétry

Iwona de Pétry właściwie Iwona Maria Petry (ur. 11 listopada 1929 w Warszawie, zm. 15 marca 2022 w Manosque w regionie Prowansja-Alpy-Lazurowe Wybrzeże we Francji) – polska aktorka dziecięca znana między innymi z filmu "Przez łzy do szczęścia" (1939).
Życiorys.
Była córką Polaka Władysława Petry i Francuzki Zuzanny z domu Reignier. Jej rodzice, aby podkreślić francuskie korzenie swojej córki, zdecydowali, że karierę sceniczną będzie prowadzić jako Iwonka de Pétry. W 1937 roku wzięła udział w zdjęciach do filmu pt. "Ty, co w Ostrej świecisz Bramie" w reż. Jana Nowiny-Przybylskiego jednak po zmianach scenariusza sceny z jej udziałem zostały ostatecznie wycięte. W 1939 roku wystąpiła w filmie "Przez łzy do szczęścia" w reż. Jana Fethke i rola ta przyniosła jej największą rozpoznawalność. 
Podczas okupacji niemieckiej w latach 1940–1941, Iwona de Pétry występowała na deskach jawnych teatrzyków warszawskich Kometa, Nowości oraz Niebieski Motyl. W prasie określana wówczas była mianem "polskiej Szirlejki". Po wojnie osiadła na stałe we Francji gdzie zmarła w 2022 (o śmierci aktorki poinformował publicysta Marek Teler).

</doc>
<doc id="5322544" url="https://pl.wikipedia.org/wiki?curid=5322544" title="Napoli Bagnoli-Agnano Terme">
Napoli Bagnoli-Agnano Terme



</doc>
<doc id="5322545" url="https://pl.wikipedia.org/wiki?curid=5322545" title="Napoli Cavalleggeri d’Aosta">
Napoli Cavalleggeri d’Aosta



</doc>
<doc id="5322546" url="https://pl.wikipedia.org/wiki?curid=5322546" title="Marek Pytasz">
Marek Pytasz

Marek Pytasz (ur. 9 kwietnia 1953, zm. 2 grudnia 2021) – polski literaturoznawca, dr hab.
Życiorys.
22 kwietnia 1986 obronił pracę doktorską "Wokół międzywojennych kronik tygodniowych Antoniego Słonimskiego", 19 stycznia 1999 habilitował się na podstawie pracy zatytułowanej "Wygnanie - emigracja - diaspora. Poeta w poszukiwaniu czytelnika". Został zatrudniony na stanowisku profesora uczelni w Instytucie Literaturoznawstwa na Wydziale Humanistycznym Uniwersytetu Śląskiego w Katowicach.
Był profesorem nadzwyczajnym w Instytucie Nauk o Literaturze Polskiej im. Ireneusza Opackiego na Wydziale Humanistycznym Uniwersytetu Śląskiego w Katowicach.

</doc>
<doc id="5322548" url="https://pl.wikipedia.org/wiki?curid=5322548" title="Władysław Rzymski">
Władysław Rzymski

Władysław Mieczysław Rzymski (ur. 1944, zm. 5 grudnia 2021) – polski specjalista w zakresie chemii i technologii polimerów, prof. dr hab. inż.
Życiorys.
30 grudnia 2009 uzyskał tytuł profesora nauk technicznych. Został zatrudniony na stanowisku profesora zwyczajnego w Instytucie Technologii Polimerów i Barwników na Wydziale Chemicznym Politechniki Łódzkiej.
Był prezesem Rady Szkolnictwa Wyższego i Nauki Związku Nauczycielstwa Polskiego, przewodniczącym rady naukowej w Instytucie Przemysłu Skórzanego i członkiem rady naukowej w Instytucie Przemysłu Gumowego "Stomil" i Ośrodka Badawczego i Rozwojowego Kauczuków i Tworzyw Winylowych.

</doc>
<doc id="5322549" url="https://pl.wikipedia.org/wiki?curid=5322549" title="Front Robotniczy (chorwacka partia polityczna)">
Front Robotniczy (chorwacka partia polityczna)

Front Robotniczy (chorw. "Radnička fronta", RF) – chorwacka partia polityczna o charakterze socjalistyczno demokratycznym oraz progresywnym.
Historia.
Partia została utworzona w maju 2014 jako polityczna inicjatywa robotników, związkowców, bezrobotnych i studentów w Chorwacji. Wspiera antyklerykalizm, antyfaszyzm, antymilitaryzm, ekosocjalizm, prawa pracownicze, progresywizm i feminizm socjalistyczny. Niektórzy wolnościowi socjaliści oraz trockiści (Międzynarodowa Alternatywa Socjalistyczna) określają ją jako lewicowo-populistyczną i porównują do Podemos lub Syrizy.
18 grudnia 2018 ogłoszono, że Katarina Peović, członkini Frontu Robotniczego i była członkini rady miasta Zagrzebu, będzie kandydować na prezydenta Chorwacji w wyborach 22 grudnia 2019. Otrzymała wówczas 21 387 głosów, co dało jej wynik 1,12% łącznej puli głosów.
W maju 2020 Front Robotniczy dołączył do Koalicji Zieloni-Lewica, razem z Možemo!, Zagreb je NAŠ!, Održivi razvoj Hrvatske, Za grad i Nowa Lewica. Razem zdobyli 7 mandatów do parlamentu, w tym Katarina Peović na czele listy w VIII okręgu wyborczym.

</doc>
<doc id="5322551" url="https://pl.wikipedia.org/wiki?curid=5322551" title="Zygmunt Brogowski">
Zygmunt Brogowski

Zygmunt Brogowski (ur. 1926, zm. 20 lutego 2021) – polski gleboznawca, prof. dr hab.
Życiorys.
9 października 1990 uzyskał tytuł profesora nauk rolniczych. Pracował w Katedrze Nauk o Środowisku Glebowym na Wydziale Rolniczym Szkole Głównej Gospodarstwa Wiejskiego w Warszawie, był także profesorem na Wydziale Ogrodnicznym (później Wydziale Nauk Społecznych i Przyrodniczych) Wyższej Szkole Ekonomicznej i Humanistycznej im. prof. Szczepana A. Pieniążka w Skierniewicach.
Był członkiem Komitetu Gleboznawstwa i Chemii Rolnej PAN i członkiem zwyczajnym Sekcji Nauk Rolniczych Towarzystwa Naukowego Warszawskiego.

</doc>
<doc id="5322554" url="https://pl.wikipedia.org/wiki?curid=5322554" title="Franciszek Antoni Nahniowski">
Franciszek Antoni Nahniowski

Franciszek Antoni Nahniowski (Nahujewski) herbu Sas – chorąży czernihowski w latach 1702-1720, podczaszy nowogrodzkosiewierski w latach 1696-1702, rotmistrz wojska powiatowego ziemi przemyskiej w 1703 roku.

</doc>
<doc id="5322558" url="https://pl.wikipedia.org/wiki?curid=5322558" title="Ulica Marcelego Nowotki w Warszawie">
Ulica Marcelego Nowotki w Warszawie



</doc>
<doc id="5322562" url="https://pl.wikipedia.org/wiki?curid=5322562" title="Ołeksandr Kukurba">
Ołeksandr Kukurba

Ołeksandr Wasylowycz Kukurba (, ur. 1994 w Wierbiążu Wyżnym, zm. 26 lipca 2022) – ukraiński pilot wojskowy, major wojsk powietrznych Ukrainy.
Życiorys.
Urodził się w 1994 r. w Wierbiążu Wyżnym w obwodzie iwanofrankowskim. W wieku 18 lat wstąpił w szeregi ukraińskich sił zbrojnych, w których służył w 299. Brygadzie Lotnictwa Taktycznego Sił Zbrojnych Ukrainy jako pilot samolotu szturmowego Su-25 i bombowca Su-24 oraz dowódca brygadowego wywiadu. W trakcie wojny obronnej w 2022 r. wykonał 100 lotów bojowych, podczas których zniszczył 15 rosyjskich czołgów i około 50 innych pojazdów wojskowych, co czyniło go jednym z najskuteczniejszych pilotów ukraińskich sił zbrojnych.
W 2022 r. został odznaczony tytułem medalem Złotej Gwiazdy Bohatera Ukrainy (14 kwietnia) "za osobistą odwagę i bohaterstwo okazywane w obronie suwerenności państwowej i integralności terytorialnej Ukrainy" oraz Orderem Bohdana Chmielnickiego III stopnia (22 marca) i II stopnia (6 lipca) "za osobistą odwagę i bezinteresowne działania w obronie suwerenności państwowej i integralności terytorialnej Ukrainy oraz wierność wojskowej przysiędze". Zginął w walce 26 lipca tego samego roku podczas swojego setnego lotu bojowego i został pochowany trzy dni później w rodzinnej miejscowości.

</doc>
<doc id="5322563" url="https://pl.wikipedia.org/wiki?curid=5322563" title="Chaetopelma">
Chaetopelma

Chaetopelma – rodzaj pająków z infrarzędu ptaszników i rodziny ptasznikowatych. Obejmuje 7 opisanych gatunków. Zamieszkują głównie wschód regionu śródziemnomorskiego.
Morfologia.
Karapaks jest owalny, dłuższy niż szeroki, o lekko wyniesionej części głowowej z małym i słabo wysklepionym wzgórkiem ocznym. Oczy pary przednio-bocznej leżą bardziej z przodu niż pary przednio-środkowej, a oczy pary tylno-bocznej bardziej z tyłu lub na równi z oczami pary tylno-środkowej. Jamki karapaksu są głębokie i mogą być proste lub odgięte. Szczękoczułki pozbawione są rastellum. Warga dolna ma kuspule tylko w części środkowej, a bywa ich od 20 do 60. Szczęki mają od 60 do 120 kuspuli i pozbawione są serruli. Bruzda między szczękami a sternum jest umiarkowanie głęboka i leżą przy niej owalne sigilla. Sternum jest kszałtu owalnego i ma trzy pary małych sigillów, z których tylna oddalona jest od tylnego jego brzegu o co najmniej swoją średnicę. Odnóża są smukłe. Golenie mają dwa, a nadstopia jeden szereg trichobotrii nitkowatych. Stopy są pozbawione kolców i mają dwa równoległe szeregi grzbietowych trichobotrii maczugowatych, przemieszanych z trichobotriami nitkowatymi. Stopy wieńczy pojedynczy, górny, nieząbkowany pazurek. Na spodnich stronach stóp i nadstopii występują skopule, przynajmniej u "Ch. olivaceum" o metalicznym połysku niebieskozielonym. Opistosoma jest jednolicie brązowa lub ciemnoszara, pozbawiona włosków parzących. Występują na niej dwie pary kądziołków przędnych, z których tylno-środkowa jest bardzo krótka, a tylno-boczna trójczłonowa, zaopatrzona w gruczoły przędne, o członie ostatnim palczastym. Nogogłaszczki samca mają dłuższe niż szerokie, dwupłatowe cymbium oraz długi, cienki i pozbawiony kili embolus. Genitalia samicy cechuje spermateka złożona z dwóch długich, nitkowatych zbiorników o jedno- lub dwupłatowym wierzchołku.
Rozprzestrzenienie.
Niemal wszystkie gatunki zamieszkują wschodnią część regionu śródziemnomorskiego w krainie palearktycznej, jedynym wyjątkiem jest "Ch. webborum" znany wyłącznie z Kamerunu w krainie etiopskiej, co do którego przypuszcza się, że został sklasyfikowany w tym rodzaju błędnie. Najliczniej rodzaj reprezentowany jest w anatolijskiej Turcji, gdzie występują cztery gatunki. Po dwa gatunki mają w swej faunie Cypr i Syria. Z kolei "Ch. lymberakisi" z Krety jest jedynym ptasznikowatym Europy.
Taksonomia.
Takson ten wprowadzony został w 1871 roku przez Antona Ausserera jako podrodzaj w obrębie rodzaju "Ischnocolus".
Do rodzaju tego zalicza się 7 opisanych gatunków:

</doc>
<doc id="5322565" url="https://pl.wikipedia.org/wiki?curid=5322565" title="Andrzej Jan Aleksander Skurczycki">
Andrzej Jan Aleksander Skurczycki

Andrzej Jan Aleksander Skurczycki herbu Jastrzębiec – chorąży nowogrodzkosiewierski w latach 1668-1676, wojski przemyski w latach 1668-1674, skarbnik przemyski w latach 1665-1668, skarbnik bracławski w 1665 roku, chorąży chorągwi pancernej królewskiej, rotmistrz wojska powiatowego ziemi przemyskiej w 1671 i 1672 roku.

</doc>
<doc id="5322566" url="https://pl.wikipedia.org/wiki?curid=5322566" title="Chaetopelma lymberakisi">
Chaetopelma lymberakisi

Chaetopelma lymberakisi – gatunek pająka z infrarzędu ptaszników i rodziny ptasznikowatych. Endemit zachodniej Krety.
Taksonomia.
Gatunek ten opisany został po raz pierwszy w 2019 roku przez Marię Chatzaki i Marjana Komnenova. Opisu dokonano na podstawie licznych okazów odławianych w latach 1991–2015. Jako lokalizację typową wskazano drogę z Anopoli do Pachnes w górach Lefka Ori. Epitet gatunkowy nadano na cześć Petrosa Lymberakisa z Muzeum Historii Naturalnej Krety w Heraklionie, który to odłowił większość materiału typowego.
Morfologia.
Karapaks u samic osiąga od 7 do 8,4 mm długości i od 5,5 do 7,4 mm szerokości, zaś u samców od 6,3 do 8,4 mm długości i od 5,3 do 6,7 mm szerokości. Ubarwienie ciała jest rudobrązowe do ciemnobrązowego z ciemnoszarą opistosomą. Wełniste szczecinki w zmiennym zagęszczeniu porastają karapaks, szczękoczułki i biodra odnóży, przy czym u samic ogólnie są rzadsze niż u samców. Oczy pary przednio-bocznej leżą bardziej z przodu niż pary przednio-środkowej, a oczy pary tylno-bocznej bardziej z tyłu lub na równi z oczami pary tylno-środkowej. Szczękoczułki mają po wewnętrznej stronie pędzel skopul, a na przedniej krawędzi po od 9 do 10 ząbków w przypadku samic i od 9 do 13 w przypadku samców. Warga dolna jest szersza niż długa i zaopatrzona w od 22 do 45 kuspuli. Szczęki mają od 80 do 120 kuspuli i pozbawione są serruli. Odnóża wszystkich par mają szczecinki grzbietowe na udach. W przypadku nadstopi pierwszej i drugiej pary skopule zajmują ⅔ długości, w przypadku tych trzeciej pary ½ długości, a w przypadku pary ostatniej ⅓ długości. Stopy są gęsto porośnięte skopulami i zwieńczone dwoma bezzębnymi pazurkami skrytymi w przypazurkowych kępkach włosków.
Nogogłaszczki samca mają dwa szeregi trichobotrii na grzbietowej stronie goleni, dwa przednio-boczne kolce i pojedynczy pazurek. Bulbus cechuje się długim i cienkim embolusem biorącym początek na nasadzie owalnego, trzykrotnie od niego krótszego tegulum i zakręcającym o kąt 45° względem niego, na szczycie zakrzywionym, w widoku brzusznym esowato wygiętym. Genitalia samicy cechuje spermateka złożona z dwóch długich, nitkowatych, ku szczytom zbieżnych zbiorników o dwupłatowych wierzchołkach.
Ekologia i występowanie.
Pająk ten jest endemitem zachodniej części greckiej Krety. Jest jedynym przedstawicielem ptasznikowatych znanym z Europy – najbliższe stanowiska innych przedstawicieli rodzaju znajdują się w azjatyckiej części Turcji, na Cyprze i w Afryce Północnej. Występuje od poziomu morza do rzędnych 800 m n.p.m. Zamieszkuje siedliska o podłożu piaszczystym i skalistym, porośnięte naturalną roślinnością. Bytuje w szczelinach skalnych i pod kamieniami.
Według autorów pierwszego opisu zastosowanie do "Chaetopelma lymberakisi" kryteriów Czerwonej księgi gatunków zagrożonych IUCN pozwoliłoby na skategoryzowanie go wśród gatunków narażonych (VU) lub zagrożonych (EN).

</doc>
<doc id="5322573" url="https://pl.wikipedia.org/wiki?curid=5322573" title="Lodowiec Shackletona">
Lodowiec Shackletona

Lodowiec Shackletona (ang. "Shackleton Glacier") – lodowiec w Górach Transantarktycznych w Antarktydzie Wschodniej.
Nazwa.
Nazwany przez amerykański "Advisory Committee on Antarctic Names" (tłum. „Komitet doradczy ds. nazewnictwa Antarktyki”) na cześć Ernesta Shackletona (1874–1922), irlandzkiego podróżnika i badacza Antarktydy. 
Geografia.
Lodowiec Shackletona leży w Górach Transantarktycznych w Antarktydzie Wschodniej. Spływa wzdłuż południka 175° z Płaskowyżu Polarnego w pobliżu Roberts Massif ku północy przez Góry Królowej Maud i uchodzi do Lodowca Szelfowego Rossa między Mount Speed a Waldron Spurs. 
Mierzy około 96 km długości, a jego szerokość waha się między 5 a 16 km.
Historia.
Lodowiec Shackletona został odkryty podczas badań prowadzonych z powietrza między 29 lutego a 1 marca 1940 roku w ramach programu United States Antarctic Service w latach 1939–1941.

</doc>
<doc id="5322576" url="https://pl.wikipedia.org/wiki?curid=5322576" title="Stanisław Pomprowicz">
Stanisław Pomprowicz

Stanisław Pomprowicz ps. „Student” (ur. 18 maja 1925 w Twierdzy, zm. 16 lipca 2022 w Krośnie) – żołnierz Armii Krajowej, major Wojska Polskiego, pracownik bankowości, działacz społeczny i polityczny, autor publikacji historycznych.
Życiorys.
Stanisław Ignacy Pomprowicz urodził się 18 maja 1925 w Twierdzy. Był synem Ignacego (pracownik PKP). Podczas II wojny światowej był żołnierzem Armii Krajowej. Nosił pseudonim „Student”. Ukończył studia prawa na Uniwersytecie Jagiellońskim i ekonomii na Akademii Handlowej w Krakowie. W okresie PRL przez prawie 50 lat pracował w bankach w Krośnie (w 1969 był zastępcą dyrektora Oddziału Banku Inwestycyjnego w Krośnie). W 1966 został przewodniczącym powstałego w tym roku w Krośnie (drugi w kraju po Katowicach) oddziału terenowego Stowarzyszenia Absolwentów Uniwersytetu Jagiellońskiego (wiceprzewodniczącym został Józef Kucza). Był działaczem Stronnictwa Demokratycznego. Z ramienia SD w 1969 został wybrany radnym Wojewódzkiej Rady Narodowej w Rzeszowie. Po wyborze 6 czerwca 1969 został wybrany przewodniczącym Komisji Gospodarki Komunalnej (potem pod nazwą Komisji Gospodarki Komunalnej i Mieszkaniowej). W 1973 uzyskał reelekcję w rzeszowskiej WRN. W 1973 był członkiem Wojewódzkiego Komitetu SD w Rzeszowie. Po reformie administracyjnej z 1975 od czerwca tego roku pełnił mandat radnego WRN w Krośnie. Także od czerwca 1977 był sekretarzem WK SD w Krośnie. Podczas I Wojewódzkiego Zjazdu Delegatów SD w Krośnie w styczniu 1976 otrzymał mandat na XI Kongres SD. W Krośnie był też zaangażowany w działalność osiedlowych samorządów lokalnych.
Działał w ramach Polskiego Czerwonego Krzyża. Od 1958 był członkiem Stowarzyszenia Miłośników Ziemi Krośnieńskiej, od kadencji VI do XV w latach 1984-2014 członkiem Zarządu Głównego SMZK, otrzymał tytuł członka honorowego tej organizacji. Był honorowym prezesem zarządu okręgu Krosno Światowego Związku Żołnierzy Armii Krajowej oraz sekretarzem Komisji Historyczno-Edukacyjnej przy Zarządzie Okręgowym ŚZŻAK w Krośnie. 25 lutego 2015 został wybrany prezesem Zarządu Koła ŚZŻAK w Krośnie. Publikował prace dotyczące AK na Podkarpaciu (do 2015 wydał 15 książek), placówek AK (Jasło, Krosno), w szczególności Inspektoratu Jasło ZWZ-AK. Udzielał się jako prelegent. Był też autorem opracowań monograficznych o charakterze regionalnym. Był wieloletnim redaktorem „Biuletynu Informacyjno-Historycznego” oraz autorem Zeszytów Specjalnych poświęconych osobnej tematyce związanej z AK. Inicjował upamiętnienie żołnierzy AK, ustanawianie tablic pamiątkowych i nagrobnych. Współpracował ze szkołami i bibliotekami, przekazał kilkaset publikacji na rzecz Pedagogicznej Bibliotece Wojewódzkiej w Krośnie, ufundował stypendia dla licealistów.
Jako kombatant został mianowany na stopień podporucznika (przed 2001), następnie porucznika (przed 2004), a potem na stopień majora (przed 2015). Na początku 2001 ogłoszono przyznanie mu patentu „Weterana Walk o Wolność i Niepodległość Ojczyzny”.
Zmarł 16 lipca 2022 w Krośnie. 30 lipca 2022 został pochowany na Cmentarzu Komunalnym w Krośnie.

</doc>
<doc id="5322584" url="https://pl.wikipedia.org/wiki?curid=5322584" title="Kościół św. Piotra w Wolgast">
Kościół św. Piotra w Wolgast



</doc>
<doc id="5322586" url="https://pl.wikipedia.org/wiki?curid=5322586" title="Afronycteris">
Afronycteris

Afronycteris – rodzaj ssaka z podrodziny mroczków (Vespertilioninae) w obrębie rodziny mroczkowatych (Vespertilionidae).
Zasięg występowania.
Rodzaj obejmuje gatunki występujące w Afryce.
Morfologia.
Długość ciała (bez ogona) 34–44 mm, długość ogona 26–40 mm, długość ucha 5–13 mm, długość tylnej stopy 5–9 mm, długość przedramienia 25–35 mm; masa ciała 2–6,5 g.
Systematyka.
Etymologia.
"Afronycteris": , "Afra" „afrykański, Afrykanin, z Afryki”, od "Africa" „Afryka”; "nukteris", νυκτεριδος "nukteridos" „nietoperz”.
Podział systematyczny.
Do rodzaju należą następujące gatunki:

</doc>
<doc id="5322588" url="https://pl.wikipedia.org/wiki?curid=5322588" title="Lefter Koka">
Lefter Koka

Lefter Koka (ur. 4 sierpnia 1964 w Durrësie) - burmistrz Durrësu w latach 2003-2007 i minister środowiska Albanii w latach 2013-2017.
Życiorys.
Lefter Koka zaangażował się w działalność polityczną w 2000 roku; został wtedy członkiem rady miejskiej Durrësu. Od 12 października 2003 do 18 lutego 2007 był burmistrzem tego miasta.
W latach 2009-2021 był deputowanym do Zgromadzenia Albanii początkowo z ramienia Socjalistycznego Ruchu Integracji, w 2013 roku przeszedł do Socjalistycznej Partii Albanii. Dnia 1 września 2021 roku zrzekł się mandatu poselskiego.
Od 15 września 2013 do 13 września 2017 był ministrem środowiska Albanii.
14 grudnia 2021 roku został aresztowany pod zarzutem korupcji.

</doc>
<doc id="5322594" url="https://pl.wikipedia.org/wiki?curid=5322594" title="Dzień Ukraińskiej Państwowości">
Dzień Ukraińskiej Państwowości

Dzień Ukraińskiej Państwowości () – święto państwowe obchodzone na Ukrainie 28 lipca, w rocznicę Chrztu Rusi.
Historia.
5 lutego 2018 roku grupa inicjatywna, w skład której weszli: Bohater Ukrainy Łewko Łukjanenko, byli prezydenci Ukrainy Łeonid Krawczuk, Łeonid Kuczma i Wiktor Juszczenko, przewodniczący Rady Najwyższej Ukrainy Andrij Parubij, wicepremier Stepan Kubiw, redaktor naczelny gazety Rady Najwyższej Ukrainy „Hołos Ukrainy” Anatolij Horłow, akademicy Narodowej Akademii Nauk Ukrainy Rusłan Stefanczuk i Ołeksandr Swiatocki, prof. Wołodymyr Serhijczuk, a także osoby publiczne Bohdan Morklianik i Jurij Bałaniuk, po raz pierwszy zaproponowała świętowanie Dnia Ukraińskiej Państwowości na szczeblu państwowym. Dyskusje odbywały się w Domu Rządowym.
16 lutego 2018 roku byli prezydenci Krawczuk, Kuczma i Juszczenko wystąpili do narodu i parlamentu z inicjatywą ustanowienia Dnia Ukraińskiej Państwowości.
Święto ustanowiono dekretem prezydenta Ukrainy Wołodymyra Zełenskiego z 24 sierpnia 2021 roku, podpisanym podczas obchodów trzydziestolecia niepodległości Ukrainy. W swoim przemówieniu na uroczystym posiedzeniu Rady Najwyższej Zełenski zapowiedział również, że przedstawi projekt ustawy, zgodnie z którą Dzień Ukraińskiej Państwowości stanie się dniem wolnym od pracy. Projekt ustawy został przedstawiony 25 sierpnia pod numerem rejestracyjnym 5864. Rada Najwyższa Ukrainy przyjęła go 31 maja 2022 roku: „za” głosowało 257 deputowanych ludowych. Ustawa weszła w życie 9 czerwca 2022 roku.
25 lipca 2022 roku Ministerstwo Kultury i Polityki Informacyjnej Ukrainy opublikowało koncepcję wizualnego symbolu święta.

</doc>
<doc id="5322604" url="https://pl.wikipedia.org/wiki?curid=5322604" title="Pseudoromicia">
Pseudoromicia

Pseudoromicia – rodzaj ssaka z podrodziny mroczków (Vespertilioninae) w obrębie rodziny mroczkowatych (Vespertilionidae).
Zasięg występowania.
Rodzaj obejmuje gatunki występujące w Afryce.
Morfologia.
Długość ciała (bez ogona) 34–65 mm, długość ogona 27–46 mm, długość ucha 8–15 mm, długość tylnej stopy 5,3–10 mm, długość przedramienia 28–38 mm; masa ciała 3–9 g.
Systematyka.
Etymologia.
"Pseudoromicia": "pseudos" „fałszywy”; rodzaj "Romicia" (karlik).
Podział systematyczny.
Do rodzaju należą następujące gatunki:

</doc>
<doc id="5322606" url="https://pl.wikipedia.org/wiki?curid=5322606" title="Anthericopsis sepalosa">
Anthericopsis sepalosa

Anthericopsis sepalosa – gatunek rośliny z monotypowego rodzaju Anthericopsis z rodziny komelinowatych. Występuje we wschodniej Afryce: Etiopii, Kenii, Malawi, Mozambiku, Somalii, Tanzanii, Zambii i Zairze, gdzie zasiedla formacje trawiaste i zaroślowe.
Nazwa naukowa rodzaju oznacza „podobny do "Anthericum"”.

</doc>
<doc id="5322607" url="https://pl.wikipedia.org/wiki?curid=5322607" title="Anthericopsis">
Anthericopsis



</doc>
<doc id="5322610" url="https://pl.wikipedia.org/wiki?curid=5322610" title="Powstanie zamojskie (1918)">
Powstanie zamojskie (1918)

Powstanie zamojskie – zbrojne wystąpienie rewolucyjne po I wojnie światowej, które miało miejsce w dniach 28–30 grudnia 1918 roku, kierowane przez komunistów. Objęło Zamość i jego okolice. Przyłączyła się do tego ruchu część członków PPS i Bundu. W powstaniu brali udział robotnicy, biedota chłopska i część żołnierzy stacjonującego w Zamościu pułku piechoty, którzy przyłączyli się do Czerwonej Gwardii. Jednym z przywódców powstania biorącym wcześniej udział w Komitecie Rewolucyjnym powołanym do jego zorganizowania był Antoni Albrecht (1884–1940). Powstanie zostało stłumione przez wojsko pod dowództwem majora Leopolda Lisa-Kuli przysłane z Lublina.

</doc>
<doc id="5322611" url="https://pl.wikipedia.org/wiki?curid=5322611" title="Fuzaryjna zgorzel podstawy źdźbła i korzeni zbóż">
Fuzaryjna zgorzel podstawy źdźbła i korzeni zbóż

Fuzaryjna zgorzel podstawy źdźbła i korzeni zbóż – choroba zbóż wywołana przez różne gatunki z rodzaju "Fusarium".
Występowanie i szkodliwość.
Jest to choroba z grupy fuzarioz. Wraz z fuzariozą kłosów zbóż nazywana bywa czasem fuzariozą zbóż. Od tego w jakiej fazie rozwoju zbóż zostają one zainfekowane, zależy forma choroby. Gdy patogeny dokonują infekcji ziarna lub siewek, następuje fuzaryjna zgorzel podstawy źdźbła i korzeni zbóż, gdy infekcja następuje później, w fazie kwitnienia, następuje fuzarioza kłosów.
Fuzaryjna zgorzel podstawy źdźbła i korzeni zbóż to częsta choroba występująca na plantacjach pszenicy, żyta, pszenżyta, jęczmienia i owsa. Najsilniej rozwija się na zbożach ozimych, słabiej na zbożach jarych, na owsie tylko sporadycznie. Zagrożenie chorobą jest różne w różnych regionach i w różnych latach, gdyż zależy od rodzaju gleby i czynników klimatycznych.
W samym tylko USA w ciągu ostatniej dekady fuzarioza zbóż spowodowała straty szacowane na kilka miliardów dolarów.
Objawy.
Jest to najwcześniej występująca forma choroby. Wyróżnia się zgorzel przedwschodową i powschodową. Jej objawami są poskręcane kiełki, które często zamierają jeszcze przed wydostaniem się na powierzchnię gleby. Te, które wydostaną się ponad ziemię, często mają białoróżowy nalot i również mogą obumierać. W miejscach porażonych przez chorobę na polu występują puste miejsca.
Rozwija się podczas kwitnienia zbóż i obejmuje górną część systemu korzeniowego oraz podstawę źdźbła, na której widoczna jest w postaci brunatnych przebarwień. Najczęściej mają one postać kreskowatych, brunatnych nekroz. Porażone korzenie brunatnieją i gniją, wskutek czego cała roślina początkowo jest osłabiona, potem obumiera. Tę postać choroby wywołuje najczęściej "Fusarium culmorum".
Najczęściej jej objawy pojawiają się na liściach flagowych i podflagowych. Mają postać dużych, zazwyczaj elipsoidalnych, zgniłozielonych plam obejmujących całą szerokość liścia. Tkanki w obrębie plam są nabrzmiałe, wyglądają jak nasiąknięte wodą. W świetle aparatów szparkowych rozwijają się sporodochia patogenu.
Epidemiologia.
Grzybnia patogenów może przetrwać na ziarniakach i wraz z nimi dostać się do gleby podczas zasiewów. Patogeny mogą także w postaci grzybni lub chlamydospor przetrwać zimę na pozostawionych na polu resztkach pożniwnych zbóż. Wiosną na rozwijających się na nich sporodochiach obficie wytwarzają makrokonidia, które rozchlapywane przez krople deszczu zakażają rośliny. Grzybnia rozwijająca się na zakażonych pędach zbóż również wytwarza konidia, które dokonują infekcji wtórnych. Zakażenie różnych części rośliny następuje niezależnie od siebie.
Ochrona.
Skuteczne zapobiegnięcie i zwalczenie tej choroby możliwe jest tylko przy zintegrowanej ochronie obejmującej cały szereg działań:

</doc>
<doc id="5322613" url="https://pl.wikipedia.org/wiki?curid=5322613" title="Poltek z Szybowic">
Poltek z Szybowic

Poltek z Szybowic herbu Lis (również Świętopełk z Szybowic, ; ur. w I połowie XIII wieku zm. ok. 1299) – śląski rycerz z rodziny Schnellenwaldów. Właściciel Otmętu, Szybowic, Kadłubca, Gogolina, Malni i Wadochowic.
Życiorys.
Ród Schnellenwaldów pochodził z Małopolski. Syn Jaksy z Szybowic i nieznanej z imienia córki kasztelana opolskiego Zbrosława ze Śmicza, brat Wincentego, Zborosława i Janusza. Po śmierci ojca, Poltek przejął władzę nad jego włościami. Jaksa lub Poltek byli założycielami wsi Szybowice koło Prudnika.
Według bulli papieża Bonifacego VIII z 16 lutego 1302, Poltek był jednym z fundatorów i ofiarodawców dóbr na rzecz klasztoru cystersów w Jemielnicy. Przekazał on klasztorowi Otmęt wraz z patronatem kościoła Wniebowzięcia Najświętszej Maryi Panny, Gogolin, Kadłubiec i połowę Malni. Po 1282 Poltek odzyskał wieś Wadochowice.
Poltek miał synów Jaksę i Teodoryka (Dytryka). Po jego śmierci około 1299, bracia Jaksa i Teodoryk zażądali zwrotu dóbr nadanych przez Poltka zakonowi cystersów w Jemielnicy.

</doc>
<doc id="5322614" url="https://pl.wikipedia.org/wiki?curid=5322614" title="Obwód izmailski">
Obwód izmailski

Obwód izmailski (, ) – dawny obwód Ukraińskiej SRR w ZSRR, funkcjonujący w latach 1940–1954. Jego obszar odpowiadał mniej więcej historycznemu regionowi Budziak, będącemu częścią Besarabii. Stolicą obwodu był Izmaił. 
Miał terytorium 12,400 km² (4800 ²). Leżał w południowo-zachodniej części Ukrainy, i do chwili zniesienia w 1954 był jej najdalej na południe wysuniętm obwodem. Od południa graniczył z Rumunią, od zachodu i północy z Mołdawską SRR, na północym wschodzie na krótkim odcinku z obwodem odeskim Ukraińskiej SRR, a na wschodzie z Morzem Czarnym.
W dwudziestoleciu międzywojennym jako jeden z dwóch obwodów (obok czerniowieckiego) znajdował się w granicach Królestwa Rumunii.
Głównym lotniskiem był port lotniczy Izmaił.
Historia.
Obwód został utworzony 7 sierpnia 1940 jako obwód akermański (ukr. Акерманська область; rum. "Regiunea Akkerman") z zagarniętej przez ZSRR od Królestwa Rumunii południowej Besarabii (krainy Budziak). Wstępnie składał się z trzech miast na prawach rejonu i 13 rejonów.
7 grudnia 1940 siedzibę obwodu przeniesiono z Akermana do Izmaiła, równocześnie przemianowując obwód na "izmailski".
Historyczna odrębność regionu uwidoczniała się w braku naturalnego połączenia lądowego obwodu z resztą Ukrainy, od której oddzielały go wody Dniestru i dniestrowy liman u Morza Czarnego. Do lat 1960. nie było tu żadnego mostu poprzez estuarium Dniestru, a jedyna droga lądowa łączaca obwód z resztą Ukrainy biegła przez terytorium Mołdawii w okolicy Palanki. Dopiero w latach 1960. region otrzymał połączenie z Odessą i resztą Ukrainy, kiedy to wybudowano most kolejowo-drogowy wzdłuż wąskiej mierzei Bugaz. Ponieważ jest to droga lokalna, wiodąca przez gęsto zabudowany obszar letniskowy, droga przez Mołdawię jest dogodniejsza i zatem była i jest częściej korzystana. Poza brakiem naturalnego połączenia z Ukrainą, obwód izmailski, według historyka O.W. Androszczuka, w wyniku inspekcji z lat 1952–1953 wykazał wiele braków, przez co 15 lutego 1954 zniesiono go, a jego terytorium włączono do obwodu odeskiego. 
Obecny obszar dawnego obwodu jest podzielony na dwie gminy (Izmaił i Białogród nad Dniestrem) oraz dziewięć rejonów. Teren ten obejmuje obszar 13,188 km², który w 2015 roku liczył 592.842 mieszkańców.
Podział administracyjny.
Obwód składał się (inicjalnie) z trzech miast i 13 rejonów):
Miasta:
Rejony:

</doc>
<doc id="5322615" url="https://pl.wikipedia.org/wiki?curid=5322615" title="Obwód akermański">
Obwód akermański



</doc>
<doc id="5322616" url="https://pl.wikipedia.org/wiki?curid=5322616" title="Melon (chemia)">
Melon (chemia)



</doc>
<doc id="5322618" url="https://pl.wikipedia.org/wiki?curid=5322618" title="Obwód izmaiłski">
Obwód izmaiłski



</doc>
<doc id="5322619" url="https://pl.wikipedia.org/wiki?curid=5322619" title="Michał Kotański">
Michał Kotański

Michał Kotański (ur. 1976) – polski reżyser teatralny, od 2015 dyrektor Teatru im. Stefana Żeromskiego w Kielcach.
Kariera.
W 2002 ukończył studia na Wydziale Reżyserii Dramatu PWST w Krakowie. Ukończył też Wydział Filozofii Uniwersytetu Warszawskiego. 
Był asystentem Jerzego Golińskiego ("Żołnierz i bohater" George’a Bernarda Shawa (1998) w Teatrze im. Juliusza Słowackiego w Krakowie), Andrzeja Wajdy ("Słomkowy kapelusz" Eugène’a Labiche (1998) w Starym Teatrze w Krakowie), Jerzego Jarockiego ("Trzeci akt" Witkacego (2002) w PWST w Krakowie), Macieja Wojtyszki ("Bułhakow" (2002) w Teatrze im. Juliusza Słowackiego w Krakowie), a także Mikołaja Grabowskiego, Krystiana Lupy, Andrzeja Seweryna i Rudolfa Zioły.
W 2002 zadebiutował jako reżyser spektaklu "Mr Love" w krakowskim Teatrze STU z udziałem Agaty Pruchniewskiej i Krzysztofa Pluskoty. W 2003 zastąpił Marcina Grotę i podjął się reżyserii przedstawienia "Polaroidy. Kilka ostrych zdjęć" Marka Ravenhilla, prezentowanego na XXXXIII Kaliskich Spotkaniach Teatralnych – Festiwalu Sztuki Aktorskiej w Kaliszu, gdzie odtwórca roli Victora, chłopaka umierającego na AIDS Tima (Adam Nawojczyk) – Michał Czernecki został wyróżniony za swój debiut.
Reżyserował w teatrach krakowskich – Starym, im. Juliusza Słowackiego i Bagatela, warszawskich – Powszechnym i Studio oraz Teatrze im. Wilama Horzycy w Toruniu, Teatrze Wybrzeże, Teatrze im. Wojciecha Bogusławskiego w Kaliszu, Teatrze im. Stefana Jaracza w Olsztynie, Teatrze im. Aleksandra Sewruka w Elblągu, Teatrze Dramatycznym im. Jerzego Szaniawskiego w Płocku i Teatrze im. Cypriana Kamila Norwida w Jeleniej Górze.
Zrealizował słuchowiska radiowe – "Zapach czekolady" Radosława Paczochy (2009) i "Burmistrz" Małgorzaty Sikorskiej-Miszczuk (2011). Współpracował też z Teatrem Telewizji reżyserując "Dzieje grzechu" Stefana Żeromskiego (2017) z Magdą Grąziowską, "Hamleta" Williama Szekspira (2019) z Przemysławem Stippą w roli tytułowej i "Widnokrąg" Wiesława Myśliwskiego (2020). 

</doc>
<doc id="5322622" url="https://pl.wikipedia.org/wiki?curid=5322622" title="Iwonka de Pétry">
Iwonka de Pétry



</doc>
<doc id="5322623" url="https://pl.wikipedia.org/wiki?curid=5322623" title="Angelo Giurdanella">
Angelo Giurdanella

Angelo Giurdanella (ur. 24 lutego 1956 w Modica) – włoski duchowny katolicki, biskup Mazara del Vallo od 2022.
Życiorys.
Święcenia kapłańskie otrzymał 27 grudnia 1983 i został inkardynowany do diecezji Noto. Po święceniach pracował jako wicerektor diecezjalnego seminarium, a w latach 1984–2010 pracował duszpastersko (m.in. jako wikariusz i proboszcz w Avoli). W 2010 mianowany wikariuszem generalnym diecezji oraz rektorem katedry w Noto.
29 lipca 2022 papież Franciszek mianował go ordynariuszem diecezji Mazara del Vallo. Sakry udzielił mu 4 października 2022 biskup Antonio Staglianò.

</doc>
<doc id="5322624" url="https://pl.wikipedia.org/wiki?curid=5322624" title="Bispingowie herbu własnego">
Bispingowie herbu własnego

Pochodzenie rodziny i herb.
Ród ten występował pod wieloma obocznościami nazwiska – Biszpink, Bisping, Bispink oraz Bisping z przydomkiem von Gallen. Według herbarza Seweryna Uruskiego była to rodzina westfalsko-niemiecka, pisząca się pierwotnie von Gallen Bisping. Mieli wówczas posługiwać się herbem Sternberg a ich gniazdem rodowym był zamek Haus Bisping leżacy nieopodal Münster. Według herbarza Adama Bonieckiego rodzina Bispingów posiadała przywilej cesarza Rudolfa II z 1609 r. poświadczający, że piastowali różne urzędy w Nadrenii. W XVI wieku ród rozdzielił się na trzy osobne gałęzie: niemiecką, inflancką i polsko-litewską. Według przywileju z 1609 osiadali oni herb własny Biszpink którego opis jest następujący: "na tarczy w połowie ściętej, w dolnym polu błękitnym, gwiazda ośmio- promienna złota, w górnym białym trzy winne grona, każde z nich ozdobione trzema zielonymi liśćmi; w szczycie hełmu ozdobionego piórami strusimi, w pośrodku błękitnym, a z boków białymi, na których skręcona wstęga tychże kolorów, dwa skrzydła błękitne, w pośrodku których nad wstęgą trzy winne grona, a pod nią gwiazda, jak na tarczy". 
Linia polsko-litewska.
Założycielem linii polsko-litewskiej był pochodzący z Inflant rotmistrz króla Stefana Batorego Jan Bisping. który w 1583 r. uzyskał nadanie mu szlachectwa polskiego (herb własny Biszpink). Po ożenku z Katarzyną z Szaniawskich osiedlił się on w powiecie starodubowskim w województwie smoleńskim. Jego synowie Jan i Tomasz zapoczątkowali dwie gałęzie rodu Bispingów posiadających liczne majętności w województwie smoleńskim otrzymane od króla Władysława IV Wazy. W zamian byli zobowiązani do obrony twierdzy w Starodubiu.Po zawarciu w 1686 r. „pokoju wieczystego” przez Krzysztofa Grzymuł-towskiego tereny te przeszły we władanie państwa moskiewskiego, zaś Bispingowie przenieśli się do Rzeczypospolitej, osiedlając się głównie w województwie mińskim i nowogrodzkim. Członkowie rodziny Bispingów mieszkający tu aż do końca XVIII w. używali tytularnych godności związanych z powiatem starodubowskim (m.in. miecznika, wojskiego, marszałka, kasztelana). Uczestniczyli w życiu politycznym, biorąc udział m.in. w elekcji Jana III Sobieskiego, Augusta II, Augusta III i Stanisława Augusta Poniatowskiego.
Na terenie byłego powiatu wołkowyskiego, Bispingowie osiedlili się w końcu XVIII wieku, należały wówczas do nich majątki leżące na terenie tego powiatu: Werejki, Konna, Wiszniówka, Janowszczyzna, Sedełniki, Monciaki, Strubnica, Hołowczyce i Kuzmicze. Spośród tego licznego grona przedstawicieli rodu wyróżnił się szczególnie żyjący na przełomie XVIII i XIX stulecia Jan Tadeusz Bisping (1741-1822) syn marszałka starodubowskiego Bolesława i Rozalii z Adamowiczów i właściciel rozległych majątków na terenie województwa nowogrodzkiego i mińskiego. Ożenił się z Anną z Mikulskich, z którą miał dwóch synów, Piotra (1777-1842) i Adama (1782-1858), oraz dwie córki: Rozalię, późniejszą żonę krajczego litewskiego Józefa Bychowca, i Teklę, która poślubiła Tadeusza Siehenia. Z licznych niegdyś posiadłości w rękach rodziny pozostały w jej rękach wówczas zaledwie dwie: Hołowczyce w których osiadł Piotr i Strubnica należąca do Adama. Piotr nie pozostawił męskiego potomka, natomiast Adam miał syna Kamila, który ostatecznie doprowadził do ruiny finanse rodziny. Zamożność materialną rodziny uratowały w tym czasie córki brata Jana Tadeusza – stolnika starodubowskiego Józefa (zm. 1786) i Teodory z Suchodolskich: Aleksandra Swieczyn (1783-1853) i Józefa Woyczyńska. Ufundowały one ordynację massalańską dla potomków swego stryjecznego brata Kamila, zatwierdzoną 1 lipca 1853 ukazem cesarza Mikołaja I. Kolejnymi ordynatami byli synowie Kamila Bispinga: Aleksander Bisping (1844-1867), Jan Bisping (1842-1893) i Józef Bisping (1845-1897), którego syn Jan Kamil Bisping (1880-1941) był ostatnim IV ordynatem massalańskim. Drugi jego syn Kazimierz (1887-191) był właścicielem Strubnicy i senatorem II Rzeczypospolitej.

</doc>
<doc id="5322628" url="https://pl.wikipedia.org/wiki?curid=5322628" title="Berolinahaus">
Berolinahaus

Berolinahaus – modernistyczny budynek znajdujący się przy berlińskim Alexanderplatzu.
Historia.
W 1929 roku ogłoszono konkurs na przebudowę Alexanderplatzu, nadzorowany przez Martina Wagnera. Pierwszą nagrodę zdobyli bracia Hans i Wassili Luckhardtowie, lecz zdecydowano się na realizację projektu, który zajął drugie miejsce, autorstwa Petera Behrensa. Budowę handlowego gmachu ukończono w 1932 roku. Jednym z pierwszych nabywców była firma odzieżowa C&amp;A, która zajęła pierwsze i drugie piętro budowli. 
Podczas II wojny światowej budynek został częściowo zniszczony. W 1952 roku został siedzibą rady dzielnicy Mitte, w tym czasie gmach został odnowiony i przebudowany. Władze dzielnicy opuściły budynek w 1998 roku i przez następne 7 lat stał pusty. W 2004 roku został sprzedany państwowej spółce, która przystąpiła do restauracji budynku. Prace pod okiem architekta Sergeia Tchobana rozpoczęły się w 2005 roku a skończyły 6 września 2006 roku. Podczas remontu przywrócono piaskowiec na elewacjach (w 1950 roku zastąpiono go torkretem).
Architektura.
Budynek jest modernistyczny, ośmiokondygnacyjny, wysoki na 30,3 metra. Gmach ma powierzchnię 16 500 m2, z czego 5200 m2 to powierzchnia handlowa, a około 7000 m2 – biurowa. Główną dekoracją elewacji są okna, przy czym na krótszych elewacjach są one zgrupowane po 3 w jednym otworze okiennym, a w dłuższych po 2.

</doc>
<doc id="5322629" url="https://pl.wikipedia.org/wiki?curid=5322629" title="Język worpen">
Język worpen



</doc>
<doc id="5322630" url="https://pl.wikipedia.org/wiki?curid=5322630" title="Język aropen">
Język aropen



</doc>
<doc id="5322631" url="https://pl.wikipedia.org/wiki?curid=5322631" title="Język wonti">
Język wonti



</doc>
<doc id="5322636" url="https://pl.wikipedia.org/wiki?curid=5322636" title="Vila da Ponte">
Vila da Ponte

Vila da Ponte – parafia "(freguesia)" w gminie Sernancelhe, w Portugalii. Według danych na rok 2011 parafię zamieszkiwało 470 osób, a gęstość zaludnienia wyniosła 37 os./km2.
Klimat.
Średnia temperatura wynosi 13 °C. Najcieplejszym miesiącem jest sierpień (24 °C), a najzimniejszym styczeń (4 °C). Średnia suma opadów wynosi 1150 milimetrów rocznie. Najbardziej wilgotnym miesiącem jest styczeń (154 milimetrów opadów), a najbardziej suchym jest sierpień (4 milimetrów opadów).

</doc>
<doc id="5322639" url="https://pl.wikipedia.org/wiki?curid=5322639" title="Sernancelhe (freguesia)">
Sernancelhe (freguesia)

Sernancelhe – parafia "(freguesia)" w gminie Sernancelhe, w Portugalii. Według danych na rok 2011 parafię zamieszkiwały 1183 osoby, a gęstość zaludnienia wyniosła 50,2 os./km2.
Klimat.
Średnia temperatura wynosi 13 °C. Najcieplejszym miesiącem jest sierpień (24 °C), a najzimniejszym styczeń (4 °C). Średnia suma opadów wynosi 1150 milimetrów rocznie. Najbardziej wilgotnym miesiącem jest styczeń (154 milimetrów opadów), a najbardziej suchym jest sierpień (4 milimetrów opadów).

</doc>
<doc id="5322641" url="https://pl.wikipedia.org/wiki?curid=5322641" title="Otaśmienie nerwów truskawki">
Otaśmienie nerwów truskawki

Otaśmienie nerwów truskawki () – wirusowa choroba truskawki i poziomki wywołana przez wirusa otaśmienia nerwów truskawki ("Strawberry vein banding virus", SVBV).
Objawy i szkodliwość.
"Strawberry vein banding virus" poraża wyłącznie poziomkę pospolitą ("Fragaria vesca") i truskawkę ("Fragaria × ananassa"). Objawami porażenia są żółte smugi na liściach wzdłuż ich nerwów głównych i bocznych. Smugi występują już na pierwszych liściach wytworzonych przez rośliny. Zwykle objawy te są łagodne i nie wszystkie występują jednocześnie. Dopiero gdy zaatakowany liść rozrośnie się, widoczne staje się przejaśnienie, a następnie żółtawe pasy niektórych lub wszystkich nerwów. Często to zabarwienie występuje w postaci rozproszonych, nieciągłych smug o różnej długości wzdłuż żył głównych i wtórnych. Inne objawy to faliste brzegi liści, epinastyczny wzrost nerwów głównych i ogonków, a blaszki liściowe mogą stać się nierówne i pomarszczone. W miarę dalszego wzrostu rośliny objawy pojawiają się także na jej nowych liściach. Drugi i trzeci liść uformowany po wystąpieniu objawów są bardziej dotknięte chorobą niż pierwszy lub jakikolwiek następny liść; na starszych liściach chlorotyczne smugi są zmniejszone, rozproszone i ograniczone do części listków. Po tym może nastąpić pojawienie się serii pozornie zdrowych liści, a następnie ponowne pojawienie się łagodnych lub ciężkich objawów. Choroba powoduje karłowatość roślin i owoców, zmniejszony plon i utratę wigoru roślin.
SVBV zwykle nie wywołuje wyraźnych objawów u odmian komercyjnych, a często jedynymi oznakami infekcji są utrata wigoru, zahamowanie wzrostu, obniżona wydajność i ogólne „wyczerpanie się” odmiany. Wirus SVBV rzadko występuje sam, zazwyczaj łącznie z innymi wirusami, które maskują typowy obraz choroby wywołanej przez SVBV. Łącznie z nimi może spowodować w pierwszym roku uprawy truskawki utratę do 17% plonów, w drugim roku dużo większą, a w trzecim owoce mogą całkowicie nie nadawać się do sprzedaży.
Cykl rozwojowy.
Wirus przenoszony jest na truskawki i poziomki przez mszyce. Najczęściej są to gatunki "Chaetosiphon fragaefolii", "Chaetosiphon jacobi", "Chaetosiphon thomasi". Mszyce te przenoszą także inne wirusy truskawek i wysysają z truskawek soki roślinne. Wirus SVBV jest żywotny w aparacie gębowym mszyc przez 1–4 dni. W tym czasie mszyca może zarazić każdą inną roślinę truskawek, którą się żywi. Infekuje truskawkę wirusem SVBV podczas żerowania. Gdy jej sztylet nakłuwa komórki rośliny, następuje wstrzyknięcie wirusa do komórki przez zakażoną ślinę. Teraz wewnątrz komórki dwuniciowy wirusowy DNA ulega transkrypcji wewnątrz jądra przez polimerazę RNA II. Następnie opuszcza on pory jądrowe i podlega odwrotnej transkrypcji z RNA do nowo replikowanego wirusowego dsDNA w cytoplazmie. Po namnożeniu się w pierwotnej zainfekowanej komórce wirus wędruje przez plazmodesmy do następnych komórek, dalej rozprzestrzeniając się w roślinie.
Ochrona.
Nie ma szczególnych metod ochrony. SVBV jest wysoce oporny na inaktywację przez terapię cieplną, ale można go wyeliminować z roślin za pomocą hodowli wierzchołków merystemów. Najlepszą metodą zapobiegania tej chorobie jest stosowanie certyfikowanego materiału do sadzenia. W kilku krajach EPPO funkcjonują systemy certyfikacji produkcji zdrowego materiału do sadzenia truskawek. EPPO przygotowuje obecnie (listopad 2000 r.) akceptowany w skali międzynarodowej system certyfikacji truskawek. Zwalczanie mszyc środkami owadobójczymi może zmniejszyć częstość występowania choroby. Opisano eliminację wirusa z roślin matecznych przez hodowlę wierzchołkową lub przez obróbkę cieplną przez 10 dni w 42 °C. Eliminacja SVBV z eksperymentalnie zakażonych odmiany ‘Hood’ przez hodowlę wierzchołkową merystemu wynosiła 100%, niezależnie od tego, czy rośliny poddano wstępnemu ogrzewaniu przez 6 tygodni w 37 °C.

</doc>
<doc id="5322646" url="https://pl.wikipedia.org/wiki?curid=5322646" title="Chaetopelma concolor">
Chaetopelma concolor

Chaetopelma concolor – gatunek pająka z infrarzędu ptaszników i rodziny ptasznikowatych.
Taksonomia.
Gatunek ten opisany został po raz pierwszy w 1873 roku przez Eugène'a Simona pod nazwą "Nemesia concolor". W 1891 roku ten sam autor przeniósł go do rodzaju "Cratorrhagus". W Jose Paulo Leite Guadanucci i Richard C. Gallon umieśili go w rodzaju "Chaetopelma".
Morfologia.
Niewielkich rozmiarów przedstawiciel rodzaju. U jednego zmierzonego samca ciało miało 12 mm długości, przy karapaksie długości 4,6 mm i szerokości 4,2 mm, a u jednej zmierzonej samicy miało ono 20,5 mm długości przy karapaksie długości 6,5 mm i szerokości 5,5 mm. Oczy pary przednio-bocznej leżą nieco bardziej z przodu niż pary przednio-środkowej, a oczy pary tylno-bocznej nieco bardziej z tyłu niż pary tylno-środkowej. Jamki karapaksu są wąskie i poprzeczne. Szczękoczułki są pozbawione rastellum i mają od 10 do 11 zębów na krawędzi przedniej. Tak długa jak szeroka warga dolna ma u samca około 20, a u samicy około 60 kuspuli. Z kolei liczba kuspuli na szczękach wynosi około 50 u samca i około 100 u samicy. Nogogłaszczki samca mają bulbus z embolusem krótkim, krótszym niż trzykrotność długości tegulum i u nasady w połowie tak szerokim jak ono, osadzonym na nim pośrodkowo, w widoku brzusznym lekko w części odsiebnej zakrzywionym. Genitalia samicy cechuje spermateka złożona z dwóch długich, nitkowatych, zbieżnych i na szczytach zakrzywionych do wewnątrz pod kątem prostym zbiorników o rozdwojonych lub częściowo rozdwojonych wierzchołkach.
Ekologia i występowanie.
Ptasznik naziemny. Zamieszkuje wschodnią część regionu śródziemnomorskiego krainy palearktycznej. Podawany jest z Turcji (z prowincji Adana, Adıyaman, Mersin), Syrii i Egiptu.

</doc>
<doc id="5322648" url="https://pl.wikipedia.org/wiki?curid=5322648" title="Nemesia concolor">
Nemesia concolor



</doc>
<doc id="5322649" url="https://pl.wikipedia.org/wiki?curid=5322649" title="Język yaur">
Język yaur

Język yaur (a. jaur) – język austronezyjski używany w prowincji Papua w Indonezji, w kabupatenie Nabire w zachodnim rejonie zatoki Cenderawasih. Według danych z 1978 roku posługuje się nim 350 osób, członków grupy etnicznej Yaur (na zachód od Iresim). Według Ethnologue jego znajomość jest w zaniku.
Publikacja Peta Bahasa podaje, że użytkownicy tego języka zamieszkują wsie: Akudiomi (Kwatisore), Yaur, Napan Yaur i Bawei. 

</doc>
<doc id="5322650" url="https://pl.wikipedia.org/wiki?curid=5322650" title="Cratorrhagus concolor">
Cratorrhagus concolor



</doc>
<doc id="5322651" url="https://pl.wikipedia.org/wiki?curid=5322651" title="Adler (1959)">
Adler (1959)

Adler – wschodnioniemiecki ścigacz okrętów podwodnych z lat 50. XX wieku, jeden z 12 pozyskanych z ZSRR przez NRD okrętów projektu 201M. Jednostka została zbudowana w stoczni numer 340 w Zielonodolsku, a do służby w marynarce wojennej NRD została wcielona 7 grudnia 1959 roku. W grudniu 1965 roku okręt trafił do straży granicznej, a ze służby wycofano go 29 kwietnia 1972 roku.
Projekt i budowa.
Konstrukcja ścigaczy okrętów podwodnych projektu 201 była rozwinięciem poprzedników – jednostek projektu 122bis. Projekt powstał w biurze konstrukcyjnym CKB-340 pod kierunkiem głównego konstruktora A.W. Kunachowicza. Nowe okręty były mniejsze od poprzedników, a przez to odznaczały się gorszą dzielnością morską. Jednostki otrzymały zredukowane do dwóch zestawów 2M-3M uzbrojenie artyleryjskie, w zamian uzyskując cztery rakietowe miotacze bomb głębinowych RBU-1200 (w porównaniu do dwóch na ścigaczach proj. 122bis). Okręty były też szybsze i wymagały obsady przez mniej liczebne załogi.
Jednostka zbudowana została w radzieckiej stoczni numer 340 w Zielonodolsku (nr budowy 426).
Dane taktyczno-techniczne.
Okręt był ścigaczem okrętów podwodnych o długości całkowitej 41,9 metra, szerokości 6,1 metra i zanurzeniu 1,8 metra. Wykonany ze stali kadłub jednostki wykonany był w technologii spawania, nadbudówka natomiast była wykonana z duraluminium. Wyporność standardowa wynosiła 185 ton, zaś pełna 213 ton.
Ścigacz napędzany był przez trzy silniki wysokoprężne 30D o łącznej mocy 6000 KM, poruszające trzema śrubami o stałym skoku, co pozwalało osiągnąć maksymalną prędkość wynoszącą 25 węzłów. Zasięg wynosił 1500 Mm przy prędkości 12 węzłów. Energię elektryczną o napięciu 110 V zapewniały cztery agregaty DG-19 napędzane silnikami wysokoprężnymi o mocy 19 kW każdy. Autonomiczność wynosiła siedem dób.
Uzbrojenie artyleryjskie jednostki stanowiły dwa podwójne zestawy działek automatycznych 2M-3M kalibru 25 mm z zapasem 2000 naboi. Broń ZOP stanowiły cztery rakietowe pięcioprowadnicowe miotacze bomb głębinowych RBU-1200 na dziobie jednostki (z zapasem 60 bomb RGB-12) oraz dwie zrzutnie bomb głębinowych B-1 (z łącznym zapasem 24 bomb). Okręt mógł też zabrać na pokład 10 min KB lub AMD-2-500.
Wyposażenie radioelektroniczne obejmowało m.in. radar nawigacyjny Don-2, radar wykrywania celów Reja, sonar Tamir-11, radionamiernik ARP-50R, system rozpoznawczy „swój-obcy” Fakieł i system zakłóceń pasywnych z dwiema wyrzutniami celów pozornych PK-16.
Załoga okrętu składała się z 27 oficerów, podoficerów i marynarzy.
Służba.
Okręt został wcielony do służby w Volksmarine 7 grudnia 1959 roku. Początkowo jednostkę identyfikował jedynie numer burtowy 711, a nazwę „Adler” otrzymała 16 stycznia 1961 roku. Od 1 stycznia 1961 roku okręt otrzymał numer 874, a od 1 grudnia 1962 roku 454. 1 grudnia 1965 roku jednostka została przekazana straży granicznej NRD, otrzymując początkowo numer G-15, zmieniony 1 grudnia 1966 roku na G-21. Ostatnie opuszczenie bandery na okręcie odbyło się 29 kwietnia 1972 roku.

</doc>
<doc id="5322653" url="https://pl.wikipedia.org/wiki?curid=5322653" title="Język jaur">
Język jaur



</doc>
<doc id="5322657" url="https://pl.wikipedia.org/wiki?curid=5322657" title="Águas Boas">
Águas Boas

Águas Boas – parafia "(freguesia)" w gminie Sátão, w Portugalii. Według danych na rok 2011 parafię zamieszkiwały 172 osoby, a gęstość zaludnienia wyniosła 21,6 os./km2.
Klimat.
Średnia temperatura wynosi 13 °C. Najcieplejszym miesiącem jest sierpień (24 °C), a najzimniejszym styczeń (5 °C). Średnia suma opadów wynosi 1236 milimetrów rocznie. Najbardziej wilgotnym miesiącem jest styczeń (179 milimetrów opadów), a najbardziej suchym jest sierpień (6 milimetrów opadów).

</doc>
<doc id="5322661" url="https://pl.wikipedia.org/wiki?curid=5322661" title="Avelal">
Avelal

Avelal – parafia "(freguesia)" w gminie Sátão, w Portugalii. Według danych na rok 2011 parafię zamieszkiwało 529 osób, a gęstość zaludnienia wyniosła 64,9 os./km2.
Klimat.
Średnia temperatura wynosi 13 °C. Najcieplejszym miesiącem jest sierpień (24 °C), a najzimniejszym styczeń (5 °C). Średnia suma opadów wynosi 1236 milimetrów rocznie. Najbardziej wilgotnym miesiącem jest styczeń (179 milimetrów opadów), a najbardziej suchym jest sierpień (6 milimetrów opadów).

</doc>
<doc id="5322662" url="https://pl.wikipedia.org/wiki?curid=5322662" title="Europejski rejestr produktów do celów etykietowania energetycznego">
Europejski rejestr produktów do celów etykietowania energetycznego

Europejski rejestr produktów do celów etykietowania energetycznego (EPREL) - stworzona przez Unię Europejską baza danych zawierająca szczegółowe dane techniczne produktów opatrzonych etykietą energetyczną. Baza regulowana jest na podstawie unijnego rozporządzenia Komisji (UE) 2017/1369 z 4 lipca 2017 r.. Skrót EPREL jest rozwinięciem angielskiej nazwy tj. European Product Registry for Energy Labelling.
Produkty w bazie EPREL.
Baza EPREL zawiera dane techniczne dotyczące produktów zawartych w unijnych rozporządzeniach Komisji UE dotyczących efektywności energetycznej. Od 1 stycznia 2019 roku wszyscy dostawcy wprowadzający na rynek Unii Europejskiej tego typu produkty zobowiązani są do wprowadzenia ich do bazy.
Rodzaje produktów w EPREL.
Baza podzielona jest na 25 grup produktowych jak poniżej:
Wprowadzanie produktów do bazy.
Celem wprowadzenia do bazy jak największej liczby produktów, zgodnie z artykułem 12, rozporządzenia 2017/1369 wszyscy dostawcy, którzy po wprowadzili po raz pierwszy produkt do obrotu na terenie Unii Europejskiej są zobowiązani do rejestracji go w bazie EPREL. Co więcej jeśli produkt został wprowadzony między 1 sierpnia 2017, a 1 stycznia 2019 to i tak dostawca ma taki obowiązek. Co istotne, mianem dostawcy określa się nie tylko producentów sprzętu, ale również importerów, jak i bezpośrednich przedstawicieli producenta na terenie UE. Po rejestracji w bazie, produkt otrzymuje indywidualny kod QR, oraz numer rejestracyjny, a dane dotyczące produktu będą w niej przechowywane przez 15 lat. Dostawca ma możliwość dodania produktu do bazy na 3 sposoby:
Co ważne, zgodnie z przepisami prawa (Dz. U. z 2020 r. poz. 378), dla dostawców nie wywiązujących się z powyższych obowiązków przewidziane są sankcje karne.
Struktura EPREL.
Baza danych EPREL podzielona jest na dwie części, z których każda pełni inne funkcje.
Część pierwsza to zamknięta część bazy, która nie jest przeznaczona do wglądu publicznego. Jest to część przeznaczona dla nadzoru rynku tj. UOKiK, UKE oraz WIIH. Organizacje te poprzez wgląd do bazy mają możliwość weryfikacji prawdziwości informacji podawanych przez producenta.
Część druga to otwarta część bazy przeznaczona dla użytkowników indywidualnych. Do wglądu dostępna jest od maja 2022. Dzięki bazie EPREL i przygotowanym na niej filtrom, użytkownicy są w stanie wyszukać produkty spełniające konkretne kryteria takie jak np. maksymalna głośność czy określona pojemność zmywarki. Co ważne, jest to na razie faza BETA bazy i nie wszystkie produkty są dostępne z poziomu filtracji.

</doc>
<doc id="5322664" url="https://pl.wikipedia.org/wiki?curid=5322664" title="Decermilo">
Decermilo

Decermilo – parafia "(freguesia)" w gminie Sátão, w Portugalii. Według danych na rok 2011 parafię zamieszkiwało 205 osób, a gęstość zaludnienia wyniosła 46,7 os./km2.
Klimat.
Średnia temperatura wynosi 13 °C. Najcieplejszym miesiącem jest sierpień (24 °C), a najzimniejszym styczeń (5 °C). Średnia suma opadów wynosi 1236 milimetrów rocznie. Najbardziej wilgotnym miesiącem jest styczeń (179 milimetrów opadów), a najbardziej suchym jest sierpień (6 milimetrów opadów).

</doc>
<doc id="5322665" url="https://pl.wikipedia.org/wiki?curid=5322665" title="Wieczornik (nietoperze)">
Wieczornik (nietoperze)

Wieczornik ("Ia") – rodzaj ssaka z podrodziny mroczków (Vespertilioninae) w obrębie rodziny mroczkowatych (Vespertilionidae).
Zasięg występowania.
Rodzaj obejmuje jeden żyjący współcześnie gatunek występujący w Azji.
Morfologia.
Długość ciała (bez ogona) 83–107,1 mm, długość ogona 45,4–83 mm, długość przedramienia 66–83,1 mm; masa ciała 48–54 g.
Systematyka.
Podział systematyczny.
Do rodzaju należy jeden występujący współcześnie gatunek:
Opisano również wymarły gatunek z miocenu:

</doc>
<doc id="5322668" url="https://pl.wikipedia.org/wiki?curid=5322668" title="Palanca (rejon Ștefan Vodă)">
Palanca (rejon Ștefan Vodă)

Palanca – wieś w południowej Mołdawii, w rejonie Ștefan Vodă. W 2014 roku liczyła 1708 mieszkańców.
Położenie i międzynarodowe znaczenie.
Palanca położona jest nad Dniestrem, u jego ujścia przez Liman Dniestru do Morza Czarnego. Mołdawia nie ma jednak dostępu do Limanu, a oddziela ją od niego zaledwie 3 km terytorium Ukrainy. Z kolei przez Palancę biegnie na długości 8 km główna droga (M15), łącząca ukraiński Budziak (dawny obwód izmailski) z Odessą, a za razem z resztą Ukrainy . 
Niedogodności te z punktu widzenia obu państw były wrażliwym punktem w relacjach między Mołdawią a Ukrainą. W 2012 roku Mołdawia oddała Ukrainie ośmiokilometrowy odcinek drogi przez Palancę w zamian za 430 metrów wybrzeża u ujścia Prutu do Dunaju, w celu rozbudowy portu w Giurgiulești, jedynego portu morskiego w Mołdawii. Odcinek drogi z asfaltem stanowi odtąd własność Ukrainy na terytorium Mołdawii i pozostaje pod jej kontrolą.

</doc>
<doc id="5322674" url="https://pl.wikipedia.org/wiki?curid=5322674" title="Sperber (1959)">
Sperber (1959)

Sperber – wschodnioniemiecki ścigacz okrętów podwodnych z lat 50. XX wieku, jeden z 12 pozyskanych z ZSRR przez NRD okrętów projektu 201M. Jednostka została zbudowana w stoczni numer 340 w Zielonodolsku, a do służby w marynarce wojennej NRD została wcielona 7 grudnia 1959 roku. W latach 1966–1972 okręt służył w straży granicznej, a z listy floty został skreślony 20 maja 1975 roku.
Projekt i budowa.
Konstrukcja ścigaczy okrętów podwodnych projektu 201 była rozwinięciem poprzedników – jednostek projektu 122bis. Projekt powstał w biurze konstrukcyjnym CKB-340 pod kierunkiem głównego konstruktora A.W. Kunachowicza. Nowe okręty były mniejsze od poprzedników, a przez to odznaczały się gorszą dzielnością morską. Jednostki otrzymały zredukowane do dwóch zestawów 2M-3M uzbrojenie artyleryjskie, w zamian uzyskując cztery rakietowe miotacze bomb głębinowych RBU-1200 (w porównaniu do dwóch na ścigaczach proj. 122bis). Okręty były też szybsze i wymagały obsady przez mniej liczebne załogi.
Jednostka zbudowana została w radzieckiej stoczni numer 340 w Zielonodolsku (nr budowy 427).
Dane taktyczno-techniczne.
Okręt był ścigaczem okrętów podwodnych o długości całkowitej 41,9 metra, szerokości 6,1 metra i zanurzeniu 1,8 metra. Wykonany ze stali kadłub jednostki wykonany był w technologii spawania, nadbudówka natomiast była wykonana z duraluminium. Wyporność standardowa wynosiła 185 ton, zaś pełna 213 ton.
Ścigacz napędzany był przez trzy silniki wysokoprężne 30D o łącznej mocy 6000 KM, poruszające trzema śrubami o stałym skoku, co pozwalało osiągnąć maksymalną prędkość wynoszącą 25 węzłów. Zasięg wynosił 1500 Mm przy prędkości 12 węzłów. Energię elektryczną o napięciu 110 V zapewniały cztery agregaty DG-19 napędzane silnikami wysokoprężnymi o mocy 19 kW każdy. Autonomiczność wynosiła siedem dób.
Uzbrojenie artyleryjskie jednostki stanowiły dwa podwójne zestawy działek automatycznych 2M-3M kalibru 25 mm z zapasem 2000 naboi. Broń ZOP stanowiły cztery rakietowe pięcioprowadnicowe miotacze bomb głębinowych RBU-1200 na dziobie jednostki (z zapasem 60 bomb RGB-12) oraz dwie zrzutnie bomb głębinowych B-1 (z łącznym zapasem 24 bomb). Okręt mógł też zabrać na pokład 10 min KB lub AMD-2-500.
Wyposażenie radioelektroniczne obejmowało m.in. radar nawigacyjny Don-2, radar wykrywania celów Reja, sonar Tamir-11, radionamiernik ARP-50R, system rozpoznawczy „swój-obcy” Fakieł i system zakłóceń pasywnych z dwiema wyrzutniami celów pozornych PK-16.
Załoga okrętu składała się z 27 oficerów, podoficerów i marynarzy.
Służba.
Okręt został wcielony do służby w Volksmarine 7 grudnia 1959 roku. Początkowo jednostkę identyfikował jedynie numer burtowy 732, a nazwę „Sperber” otrzymała 16 stycznia 1961 roku. Od 1 stycznia 1961 roku okręt otrzymał numer 953, od 1 grudnia 1962 roku 413, a od 1 grudnia 1965 roku 493. 1 grudnia 1966 roku jednostka została przekazana straży granicznej NRD, otrzymując początkowo numer G-41, zmieniony 1 grudnia 1971 roku na G-23, a na początku 1972 roku na G-43. 1 grudnia 1972 roku „Sperber” powrócił do składu Volksmarine, otrzymując numer 421. Ostatnie opuszczenie bandery na okręcie odbyło się 20 maja 1975 roku.

</doc>
<doc id="5322678" url="https://pl.wikipedia.org/wiki?curid=5322678" title="Język mor (austronezyjski)">
Język mor (austronezyjski)

Język mor (a. moor) – język austronezyjski używany w prowincji Papua Zachodnia w Indonezji, w kabupatenie Nabire. Według danych z 1987 roku posługuje się nim 700 osób.
Wyróżnia się trzy dialekty: ayombai, hirom, kama.
Jego znajomość jest w zaniku. Jest przykładem tonalnego języka austronezyjskiego.
Nie jest spokrewniony z papuaskim językiem mor.

</doc>
<doc id="5322680" url="https://pl.wikipedia.org/wiki?curid=5322680" title="Język moor">
Język moor



</doc>
<doc id="5322683" url="https://pl.wikipedia.org/wiki?curid=5322683" title="Język mor">
Język mor



</doc>
<doc id="5322684" url="https://pl.wikipedia.org/wiki?curid=5322684" title="Chaetopelma turkesi">
Chaetopelma turkesi

Chaetopelma turkesi – gatunek pająka z infrarzędu ptaszników i rodziny ptasznikowatych. Znany wyłącznie z miejsca typowego w tureckiej prowincji Hatay.
Taksonomia.
Gatunek ten opisany został po raz pierwszy w 2014 roku przez Aydına Topçu i Nurcana Demircana. Jako miejsce typowe wskazano płaskowyż Yahyalı w tureckim dystrykcie Dörtyol. Epitet gatunkowy nadano na cześć arachnologa, Tuncaya Türkeşa.
Morfologia.
U holotypowego samca długość ciała wynosiła 14 mm przy karapaksie długości 6 mm i szerokości 4,9 mm, a u paratypowej samicy długość ciała wynosiła 21 mm przy karapaksie długości 7 mm i szerokości 6 mm. Samce mają karapaks ubarwiony ciemnobrązowo, a samice jasnobrązowo, u obu płci z ciemnymi liniami rozchodzącymi się promieniście z jamek. Oczy pary przednio-bocznej leżą nieco bardziej z przodu niż pary przednio-środkowej, a oczy pary tylno-bocznej bardziej z tyłu niż pary tylno-środkowej. Jamki karapaksu są wąskie i poprzeczne. Szczękoczułki mają od 9 do 10 zębów na krawędzi przedniej. Warga dolna ma u samca około 25, a u samicy około 30 kuspuli. Z kolei liczba kuspuli na szczękach wynosi około 115 u samca i około 120 u samicy. Opistosoma (odwłok) jest owalna, owłosiona, u obu płci jasnoszara z brązowym wzorem. Nogogłaszczki samca mają bulbus z embolusem długim i cienkim, ale krótszym niż trzykrotność długości tegulum, osadzonym na owym tegulum nasadowo i biegnącym równolegle w jego pobliżu, w widoku bocznym S-kształtnie wykrzywionym. Genitalia samicy cechuje spermateka złożona z dwóch długich i cienkich, zakrzwionych do wewnątrz zbiorników o jednopłatowych wierzchołkach, formujących wspólnie rombowatą ramkę.

</doc>
<doc id="5322693" url="https://pl.wikipedia.org/wiki?curid=5322693" title="Język tandia">
Język tandia

Język tandia – prawie wymarły język austronezyjski z indonezyjskiej części Nowej Gwinei. W 1991 r. posługiwały się nim 2 osoby.

</doc>
<doc id="5322697" url="https://pl.wikipedia.org/wiki?curid=5322697" title="Falke">
Falke

„Falke” – nazwa noszona na przestrzeni dziejów przez niemieckie i austro-węgierskie okręty; pochodzi od ptaka – sokoła:

</doc>
<doc id="5322699" url="https://pl.wikipedia.org/wiki?curid=5322699" title="Falke (1959)">
Falke (1959)

Falke – wschodnioniemiecki ścigacz okrętów podwodnych z lat 50. XX wieku, jeden z 12 pozyskanych z ZSRR przez NRD okrętów projektu 201M. Jednostka została zbudowana w stoczni numer 340 w Zielonodolsku, a do służby w marynarce wojennej NRD została wcielona 7 grudnia 1959 roku. W grudniu 1965 roku okręt trafił do straży granicznej, a ze służby wycofano go 29 kwietnia 1972 roku.
Projekt i budowa.
Konstrukcja ścigaczy okrętów podwodnych projektu 201 była rozwinięciem poprzedników – jednostek projektu 122bis. Projekt powstał w biurze konstrukcyjnym CKB-340 pod kierunkiem głównego konstruktora A.W. Kunachowicza. Nowe okręty były mniejsze od poprzedników, a przez to odznaczały się gorszą dzielnością morską. Jednostki otrzymały zredukowane do dwóch zestawów 2M-3M uzbrojenie artyleryjskie, w zamian uzyskując cztery rakietowe miotacze bomb głębinowych RBU-1200 (w porównaniu do dwóch na ścigaczach proj. 122bis). Okręty były też szybsze i wymagały obsady przez mniej liczebne załogi.
Jednostka zbudowana została w radzieckiej stoczni numer 340 w Zielonodolsku (nr budowy 428).
Dane taktyczno-techniczne.
Okręt był ścigaczem okrętów podwodnych o długości całkowitej 41,9 metra, szerokości 6,1 metra i zanurzeniu 1,8 metra. Wykonany ze stali kadłub jednostki wykonany był w technologii spawania, nadbudówka natomiast była wykonana z duraluminium. Wyporność standardowa wynosiła 185 ton, zaś pełna 213 ton.
Ścigacz napędzany był przez trzy silniki wysokoprężne 30D o łącznej mocy 6000 KM, poruszające trzema śrubami o stałym skoku, co pozwalało osiągnąć maksymalną prędkość wynoszącą 25 węzłów. Zasięg wynosił 1500 Mm przy prędkości 12 węzłów. Energię elektryczną o napięciu 110 V zapewniały cztery agregaty DG-19 napędzane silnikami wysokoprężnymi o mocy 19 kW każdy. Autonomiczność wynosiła siedem dób.
Uzbrojenie artyleryjskie jednostki stanowiły dwa podwójne zestawy działek automatycznych 2M-3M kalibru 25 mm z zapasem 2000 naboi. Broń ZOP stanowiły cztery rakietowe pięcioprowadnicowe miotacze bomb głębinowych RBU-1200 na dziobie jednostki (z zapasem 60 bomb RGB-12) oraz dwie zrzutnie bomb głębinowych B-1 (z łącznym zapasem 24 bomb). Okręt mógł też zabrać na pokład 10 min KB lub AMD-2-500.
Wyposażenie radioelektroniczne obejmowało m.in. radar nawigacyjny Don-2, radar wykrywania celów Reja, sonar Tamir-11, radionamiernik ARP-50R, system rozpoznawczy „swój-obcy” Fakieł i system zakłóceń pasywnych z dwiema wyrzutniami celów pozornych PK-16.
Załoga okrętu składała się z 27 oficerów, podoficerów i marynarzy.
Służba.
Okręt został wcielony do służby w Volksmarine 7 grudnia 1959 roku. Początkowo jednostkę identyfikował jedynie numer burtowy 753, a nazwę „Falke” otrzymała 16 stycznia 1961 roku. Od 1 stycznia 1961 roku okręt otrzymał numer 774, od 1 grudnia 1962 roku 434, a od 1964 roku 452. 1 grudnia 1965 roku jednostka została przekazana straży granicznej NRD, otrzymując początkowo numer G-16, zmieniony 1 grudnia 1966 roku na G-22, a 1 grudnia 1971 roku na G-41. Ostatnie opuszczenie bandery na okręcie odbyło się 29 kwietnia 1972 roku.

</doc>
<doc id="5322701" url="https://pl.wikipedia.org/wiki?curid=5322701" title="Nagroda im. Tadeusza Kotarbińskiego (Uniwersytet Łódzki)">
Nagroda im. Tadeusza Kotarbińskiego (Uniwersytet Łódzki)



</doc>
<doc id="5322702" url="https://pl.wikipedia.org/wiki?curid=5322702" title="Ostrogot">
Ostrogot



</doc>
<doc id="5322703" url="https://pl.wikipedia.org/wiki?curid=5322703" title="Język dusner">
Język dusner

Język dusner (a. dusnir) – prawie wymarły język austronezyjski z prowincji Papua Zachodnia w Indonezji (kabupaten Teluk Wondama). Posługują się nim 3 osoby zamieszkujące wieś Dusner.
Sporządzono opis jego gramatyki.

</doc>
<doc id="5322704" url="https://pl.wikipedia.org/wiki?curid=5322704" title="Język dusnir">
Język dusnir



</doc>
<doc id="5322706" url="https://pl.wikipedia.org/wiki?curid=5322706" title="Mieńszewizujący idealizm">
Mieńszewizujący idealizm

Mieńszewizujący idealizm () – kierunek w filozofii w Związku Radzieckim pod koniec lat dwudziestych i na początku lat trzydziestych XX wieku. Reprezentantami kierunku byli Abram Deborin i inni. Termin „mieńszewizujący idealizm” jako ocena poglądów Deborina i jego zwolenników użyty został po raz pierwszy (rok 1930) przez Stalina w rozmowie z członkami partyjnego biura Instytutu Czerwonej Profesury filozofii i przyrodoznawstwa. Stalin wyjaśnił przy tym, że termin „mieńszewizujący” ma na celu podkreślenie, że Deborin i jego uczniowe wskrzesili właściwe mieńszewizmowi oderwanie teorii od praktyki. Przez termin „idealizm” w odniesieniu do koncepcji Deborina i jego zwolenników — rozumiano zbliżenie idealistycznej dialektyki Hegla i materialistycznej dialektyki Karola Marksa. W 2003 roku na Wydziale Filozofii Moskiewskiego Uniwersytetu Państwowego im. M.W. Łomonosowa aspirant Nikołaj Korszunow obronił pracę kandydacką, poświęconą mieńszewizującemu idealizmowi.

</doc>
<doc id="5322707" url="https://pl.wikipedia.org/wiki?curid=5322707" title="Instytut Czerwonej Profesury filozofii i przyrodoznawstwa">
Instytut Czerwonej Profesury filozofii i przyrodoznawstwa



</doc>
<doc id="5322711" url="https://pl.wikipedia.org/wiki?curid=5322711" title="Język nimboran">
Język nimboran

Język nimboran (a. nambrong, namblong) – język papuaski z prowincji Papua w Indonezji (kabupaten Jayapura). Należy do rodziny ("Nimboran", "Grime River").
Według danych z 1987 roku mówi nim 2 tys. osób. Jego użytkownicy zamieszkują 26 wsi na zachód od jeziora Sentani. Nie posługują się nim wszyscy członkowie społeczności, najmłodsi używają malajskiego papuaskiego.
Badaniem języka nimboran zajmował się J.C. Anceaux, autor gramatyki z 1965 r. Istnieje także opracowanie z 1997 r. Jest zapisywany alfabetem łacińskim.

</doc>
<doc id="5322712" url="https://pl.wikipedia.org/wiki?curid=5322712" title="Język nambrong">
Język nambrong



</doc>
<doc id="5322713" url="https://pl.wikipedia.org/wiki?curid=5322713" title="Język namblong">
Język namblong



</doc>
<doc id="5322714" url="https://pl.wikipedia.org/wiki?curid=5322714" title="Język kwesten">
Język kwesten

Język kwesten – język papuaski używany w prowincji Papua w Indonezji (kabupaten Sarmi). Według danych z 1987 roku mówi nim 2 tys. osób.
Publikacja Ethnologue (wyd. 22) podaje, że jego użytkownicy zamieszkują kilka wsi na wybrzeżu Nowej Gwinei (Arare, Holmhaven, Mafenter, Omte).
Jego znajomość jest w zaniku. Nie wykształcił piśmiennictwa.

</doc>
<doc id="5322716" url="https://pl.wikipedia.org/wiki?curid=5322716" title="Język podena">
Język podena

Język podena, także: fandanus, fedan – język austronezyjski używany w prowincji Papua w Indonezji (kabupaten Sarmi), na wybrzeżu zatoki Jayapura i na pobliskiej mniejszej wyspie. Według danych z 2005 r. posługuje się nim 280 osób. Jest bliski językowi anus (według serwisu Ethnologue może chodzić o ten sam język).
Jego znajomość jest w zaniku. Członkowie społeczności posługują się też indonezyjskim i malajskim papuaskim.

</doc>
<doc id="5322717" url="https://pl.wikipedia.org/wiki?curid=5322717" title="Endrick">
Endrick

Endrick, właściwie Endrick Felipe Moreira de Sousa (ur. 21 lipca 2006 w Taguatindze) – brazylijski piłkarz, występujący na pozycji napastnika w brazylijskim klubie Palmeiras oraz w reprezentacji Brazylii U-17. Przejdzie do Realu Madryt 1 lipca 2024 r.
Dzieciństwo.
Urodzony w Brasílii, Endrick zaczął grać w piłkę nożną w wieku czterech lat. Jego ojciec, Douglas Sousa, publikował bramki syna na YouTube i szukał zainteresowanych wśród dużych klubów brazylijskich. Endrick obiecał zostać zawodowym piłkarzem, aby pomóc swojej rodzinie, po tym jak jego ojciec nie był w stanie go wyżywić. Jego ojciec był bezrobotny, zanim otrzymał pracę jako sprzątacz w Palmeiras.
Kariera klubowa.
Palmeiras.
Po tym, jak prawie podpisał kontrakt z São Paulo, dołączył do młodzieżowej drużyny Palmeiras w wieku 11 lat. W ciągu pięciu lat strzelił 165 bramek w 169 meczach dla młodzieżowych drużyn Palmeiras. Brał udział w Copa São Paulo de Futebol Júnior 2022, gdzie strzelił siedem goli w siedmiu meczach i został wybrany graczem turnieju przez kibiców po tym, jak poprowadził Palmeiras do pierwszego tytułu. Po turnieju zwrócił na siebie uwagę międzynarodowych mediów i największych europejskich klubów. Endrick zadebiutował jako zawodowiec 6 października 2022 r. jako rezerwowy w drugiej połowie w wygranym 4:0 meczu Palmeiras Série A z Coritibą. W wieku 16 lat, dwóch miesięcy i 16 dni został najmłodszym zawodnikiem, jaki kiedykolwiek pojawił się w Palmeiras. Pierwsze dwa gole strzelił 25 października w wygranym 3:1 meczu z Athletico Paranaense, stając się drugim najmłodszym strzelcem gola w historii pierwszej ligi Brazylii, za Toninho de Matosem.
Real Madryt.
W dniu 15 grudnia 2022 r. Real Madryt ogłosił, że osiągnął porozumienie z Palmeiras, Endrickiem i jego rodziną w sprawie podpisania kontraktu z zawodnikiem, gdy ten ostatni osiągnie pełnoletność w lipcu 2024 r.
Sukcesy.
Palmeiras

</doc>
<doc id="5322720" url="https://pl.wikipedia.org/wiki?curid=5322720" title="Język fandanus">
Język fandanus



</doc>
<doc id="5322721" url="https://pl.wikipedia.org/wiki?curid=5322721" title="Język fedan">
Język fedan



</doc>
<doc id="5322723" url="https://pl.wikipedia.org/wiki?curid=5322723" title="Język pamona">
Język pamona

Język pamona, także: bare’e (a. baree), poso – język austronezyjski używany w prowincjach Celebes Środkowy i Celebes Południowy w Indonezji (kabupateny Poso i Luwu Utara). Według danych z 2000 roku posługuje się nim 137 tys. osób.
Z danych Ethnologue wynika, że jego użytkownicy zamieszkują 193 wsie. Wyróżniono dialekty: pamona, laiwonu (iba), rapangkaka (aria), tomoni, tobau (bare’e, tobalo, tobao), tokondindi, topada, taa (topotaa, wana). Dialekty laiwonu i rapangkaka mogą być odrębnymi językami. Język tombelala (używany przez społeczność identyfikującą się jako Pamona) został sklasyfikowany odrębnie. W użyciu jest także język indonezyjski.
Badaniem języka pamona zajmował się m.in. misjonarz N. Adriani, który opracował obszerny słownik pamona-niderlandzki (1928) oraz opis gramatyki (1931). W 2018 r. wydano nowszy słownik z tłumaczeniami indonezyjskimi. W języku indonezyjskim istnieje także opracowanie "Struktur bahasa Pamona" z 1984 r. Jest zapisywany alfabetem łacińskim.

</doc>
<doc id="5322724" url="https://pl.wikipedia.org/wiki?curid=5322724" title="Język poso">
Język poso



</doc>
<doc id="5322725" url="https://pl.wikipedia.org/wiki?curid=5322725" title="Język bare’e">
Język bare’e



</doc>
<doc id="5322726" url="https://pl.wikipedia.org/wiki?curid=5322726" title="Język baree">
Język baree



</doc>
<doc id="5322730" url="https://pl.wikipedia.org/wiki?curid=5322730" title="Język tombelala">
Język tombelala

Język tombelala, także: baria, belala, mbelala – język austronezyjski używany w prowincji Celebes Środkowy w Indonezji (kecamatan Bungku Tengah, kabupaten Morowali, 3 wsie). Według danych z 1991 roku posługuje się nim 1100 osób.
Nie jest używany przez wszystkich członków społeczności. Ludność używająca tego języka identyfikuje się jako Pamona. Posługują się także językiem indonezyjskim.

</doc>
<doc id="5322731" url="https://pl.wikipedia.org/wiki?curid=5322731" title="Język mbelala">
Język mbelala



</doc>
<doc id="5322732" url="https://pl.wikipedia.org/wiki?curid=5322732" title="Język belala">
Język belala



</doc>
<doc id="5322733" url="https://pl.wikipedia.org/wiki?curid=5322733" title="Język baria">
Język baria



</doc>
<doc id="5322737" url="https://pl.wikipedia.org/wiki?curid=5322737" title="Język kaili">
Język kaili

Język kaili – język austronezyjski używany w prowincji Celebes Środkowy w Indonezji (kabupateny Donggala i Sigi). Posługuje się nim 330 tys. osób.
Jest silnie zróżnicowany dialektalnie. Nazwy dialektów (względnie języków kaili) wywodzą się od form przeczenia „nie” (np. ledo, rai, doi, tara, ija, taa, inde, edo, ado, unde, da’a). Największy zasięg ma dialekt ledo, którym posługuje się 150 tys. osób. Dialekt ten służy jako lingua franca regionu Palu.
Jest zapisywany alfabetem łacińskim. Opracowano słownik dialektu ledo.

</doc>
<doc id="5322738" url="https://pl.wikipedia.org/wiki?curid=5322738" title="Język ledo">
Język ledo



</doc>
<doc id="5322743" url="https://pl.wikipedia.org/wiki?curid=5322743" title="Język tangoa">
Język tangoa

Język tangoa, także: santo, santo południowy – język austronezyjski z grupy języków oceanicznych, używany przez mieszkańców wyspy , należącej do państwa Vanuatu. Według danych z 2001 r. posługuje się nim 800 osób.
Jest używany w różnych sferach życia, przez wszystkich członków społeczności. Na sąsiedniej wyspie wypiera miejscowy język araki. Do zapisywania tego języka stosuje się alfabet łaciński.

</doc>
<doc id="5322745" url="https://pl.wikipedia.org/wiki?curid=5322745" title="Język araki">
Język araki

Język araki – prawie wymarły język austronezyjski z grupy języków oceanicznych, używany pierwotnie przez mieszkańców wyspy , należącej do państwa Vanuatu. Według danych serwisu Ethnologue posługuje się nim 8 osób. Jest wypierany przez język tangoa z sąsiedniej wyspy .
Sporządzono opis jego gramatyki i słownik, opracowano także zbiór tekstów. Jest zapisywany alfabetem łacińskim, aczkolwiek w ograniczonym zakresie.

</doc>
<doc id="5322750" url="https://pl.wikipedia.org/wiki?curid=5322750" title="Palanca (Mołdawia)">
Palanca (Mołdawia)



</doc>
<doc id="5322752" url="https://pl.wikipedia.org/wiki?curid=5322752" title="Język wamesa">
Język wamesa

Język wamesa – język austronezyjski używany w prowincji Papua Zachodnia w Indonezji, w południowo-wschodniej części półwyspu Ptasia Głowa. Według danych z 1993 r. posługuje się nim 5 tys. osób.
Dzieli się na trzy dialekty: windesi (a. windessi, wendesi), wandamen (a. wondama), bintuni (a. bentoeni). Nazwy tych dialektów (w różnych wariantach zapisu) bywają wzmiankowane w literaturze jako określenie na sam język. Większość jego użytkowników posługuje się także malajskim papuaskim.
Jest zapisywany alfabetem łacińskim.

</doc>
<doc id="5322754" url="https://pl.wikipedia.org/wiki?curid=5322754" title="Język wandamen">
Język wandamen



</doc>
<doc id="5322755" url="https://pl.wikipedia.org/wiki?curid=5322755" title="Język wondama">
Język wondama



</doc>
<doc id="5322756" url="https://pl.wikipedia.org/wiki?curid=5322756" title="Język windesi">
Język windesi



</doc>
<doc id="5322757" url="https://pl.wikipedia.org/wiki?curid=5322757" title="Język wendesi">
Język wendesi



</doc>
<doc id="5322758" url="https://pl.wikipedia.org/wiki?curid=5322758" title="Longobard">
Longobard



</doc>
<doc id="5322762" url="https://pl.wikipedia.org/wiki?curid=5322762" title="Wilajet leninabadzki">
Wilajet leninabadzki



</doc>
<doc id="5322764" url="https://pl.wikipedia.org/wiki?curid=5322764" title="Park Narodowy Aconquija">
Park Narodowy Aconquija

Park Narodowy Aconquija (hiszp. "Parque nacional Aconquija") – park narodowy w Argentynie położony w zachodniej części prowincji Tucumán, w departamentach Juan Bautista Alberdi, Chicligasta, Monteros, Río Chico i Tafí del Valle. Zajmuje obszar 762,07 km². Został utworzony w 1995 roku jako Park Narodowy Campo de los Alisos (hiszp. "Parque nacional Campo de los Alisos"). W 2018 roku jego obszar został kilkukrotnie powiększony i od tego czasu nosi obecną nazwę.
Opis.
Park położony jest na wschodnich zboczach pasma górskiego Sierra del Aconquija (jedno z pasm Sierras Pampeanas), w dorzeczu rzek Jaya i Las Pavas. Niżej położona część parku należy doekoregioniu Yungas. Występuje tu tropikalny wilgotny las górski (las mglisty). Wyżej położona część parku, w dużej części pokryta wiecznym śniegiem i lodowcami, to ekoregion Wysokie Andy. Najwyższy szczyt – Cerro del Bolsón ma wysokość 5552 m n.p.m..
Na terenie parku znajduje się południowa część systemu dróg dawnego Imperium Inków – Qhapac Ñan oraz ruiny miasta Inków – La Ciudacita położone na wysokości 4400 m n.p.m. Qhapac Ñan zostało wpisane w 2014 roku na listę światowego dziedzictwa UNESCO.
Klimat subtropikalny. W niższej części parku średnia temperatura latem wynosi około +28 °C, a zimą spada do +16 °C.
Flora.
Do wysokości 850 m n.p.m. rośnie m.in.: tipuana z gatunku "Tipuana tipu", "Parapiptadenia excelsa", jakaranda mimozolistna, "Chorisia insignis", "Blepharocalyx gigantea", "Tabebuia avellanedae", "Malaxis padilliana", "Oncidium viperinum", "Aechmea distichanta", "Tillandsia pulchella", "Rhipsalis lorentziana".
Wyżej (do około 1500 m n.p.m.) najczęściej spotykany jest m.in.: orzech z gatunku "Juglans australis", "Cedrela lilloi", "Horco molle", bez z gatunku "Sambucus peruvianus", "Cinnamomum porphyrium", "Piptadenia excelsa", "Fagara coco", "Eugenia pungens", "Cupania vernalis", "Allophylus edulis", pieprz z gatunku "Piper tucumanum".
Od 1500 do 2400 m n.p.m. rosną m.in.: olsza z gatunku "Alnus jorullensis", zastrzalin z gatunku "Podocarpus parlatorei", "Prunus tucumanum" i krinodendron z gatunku "Crinodendron tucumanum".
Na wysokości 2500–3300 m n.p.m. występują głównie trawy oraz "Polylepis australis".
Fauna.
Na terenie parku występuje ponad 300 gatunków ptaków. Są to m.in.: narażone na wyginięcie rudoliczka szarobrzucha (występuje w godle parku), pluszcz rdzawogardły, kondor wielki, amazonka żółtouda, a także drzewiarz wąsaty, drzewiarz białobrewy, garncarz rdzawy, wdowik andyjski, dzierzbotyran białosterny, tyrańczyk skromny, krasnoczubek ognisty, świergotek andyjski, łuszcz kapturowy, szafranka kanarkowa, kusoń andyjski, penelopa ciemnonoga, amazonka czerwonoczelna, zbrojówka, safo, brzęczek cienkosterny.
Ssaki żyjące w parku to m.in.: narażone na wyginięcie huemal peruwiański i ocelot andyjski, a także mazama szara, gwanako andyjskie, ocelot wielki, ocelot argentyński, jaguarundi amerykański, puma płowa, nibylis argentyński, skunksowiec andyjski, grizon mniejszy, hirara amerykańska, wydrak długoogonowy, szop krabożerny, pekariowiec obrożny, wiskacza górska.

</doc>
<doc id="5322767" url="https://pl.wikipedia.org/wiki?curid=5322767" title="Język ambai">
Język ambai

Język ambai, także ambai-menawi – język austronezyjski używany w prowincji Papua w Indonezji, w kabupatenie Kepulauan Yapen. Jego użytkownicy zamieszkują 10 wsi na wyspie Ambai oraz południowe wybrzeże wyspy Yapen.
Według danych z 2000 r. mówi nim 10 tys. osób. Serwis Ethnologue wyróżnia dialekty: randawaya, ambai (wadapi-laut), manawi. Społeczność posługuje się także językiem indonezyjskim.
Jest zapisywany alfabetem łacińskim.

</doc>
<doc id="5322768" url="https://pl.wikipedia.org/wiki?curid=5322768" title="Język ambai-menawi">
Język ambai-menawi



</doc>
<doc id="5322770" url="https://pl.wikipedia.org/wiki?curid=5322770" title="Język ansus">
Język ansus

Język ansus – język austronezyjski używany w prowincji Papua w Indonezji, w kabupatenie Kepulauan Yapen. Według danych z 1987 r. mówi nim 4600 osób. Jego użytkownicy zamieszkują wsie Aibondeni, Ansus, Kairawi i Yenusi na południowym wybrzeżu wyspy Yapen.
Nie wykształcił piśmiennictwa.

</doc>
<doc id="5322771" url="https://pl.wikipedia.org/wiki?curid=5322771" title="Język pom">
Język pom

Język pom – język austronezyjski używany w prowincji Papua w Indonezji, w kabupatenie Kepulauan Yapen. Według danych z 1987 r. mówi nim 2 tys. osób.
Jego użytkownicy zamieszkują wsie Mias Endi, Pom i Serewen na wyspie Yapen, po części także wyspę Num.
Nie posługują się nim wszyscy członkowie społeczności.

</doc>
<doc id="5322772" url="https://pl.wikipedia.org/wiki?curid=5322772" title="Język serui-laut">
Język serui-laut

Język serui-laut, także arui – język austronezyjski używany w prowincji Papua w Indonezji, w kabupatenie Kepulauan Yapen. Według danych z 1987 r. mówi nim 1200 osób.
Jego znajomość jest w zaniku. Nie wykształcił piśmiennictwa.

</doc>
<doc id="5322773" url="https://pl.wikipedia.org/wiki?curid=5322773" title="Ambasada Stanów Zjednoczonych w Duszanbe">
Ambasada Stanów Zjednoczonych w Duszanbe

Ambasada Stanów Zjednoczonych w Duszanbe (, ) – misja dyplomatyczna Stanów Zjednoczonych Ameryki w Republice Tadżykistanu.
Historia.
Stany Zjednoczone uznały niepodległość Tadżykistanu 25 grudnia 1991, za prezydentury George'a H.W. Busha. 19 lutego 1992 oba państwa nawiązały stosunki dyplomatyczne. Ambasada Stanów Zjednoczonych w Duszanbe została otwarta 13 marca 1992. Jej pierwszą siedzibą był hotel Avesto. W październiku 1992 na kilka miesięcy ambasada zawiesiła działalność z powodu wojny domowej w Tadżykistanie.
W 1998, gdy z powodu zamachów bombowych na ambasady Stanów Zjednoczonych w Afryce, Departament Stanu podniósł standardy bezpieczeństwa dla swoich placówek, dotychczasowa siedziba ambasady została zamknięta, a większość personelu amerykańskiego przeniosło się do kazachskiego Ałmaty. Ambasada w Duszanbe działała w ograniczonym zakresie na terenie rezydencji ambasadora. Obsługę konsularną na terytorium Tadżykistanu zapewniał Konsulat Generalny Stanów Zjednoczonych w Ałmaty. W 2003 przystąpiono do budowy nowej siedziby ambasady.
Sytuacja unormowała się 28 czerwca 2006, gdy oddano do użytku nowy budynek ambasady. Został on złożony z modułów wyprodukowanych w Stanach Zjednoczonych. 1 sierpnia 2006 przy ambasadzie rozpoczął działalność amerykański konsulat.
Szefowie misji.
"jeżeli nie zaznaczono inaczej w randzie ambasadora"

</doc>
<doc id="5322774" url="https://pl.wikipedia.org/wiki?curid=5322774" title="Ambasada Stanów Zjednoczonych w Tadżykistanie">
Ambasada Stanów Zjednoczonych w Tadżykistanie



</doc>
<doc id="5322775" url="https://pl.wikipedia.org/wiki?curid=5322775" title="Język warembori">
Język warembori

Język warembori (a. waremboivoro, warenbori) – język używany w prowincji Papua w Indonezji, we wsiach Warembori, Bonoi, Poiwai i Tamakuri (kabupaten Mamberamo Raya). Według danych serwisu Ethnologue posługuje się nim 620 osób.
Jego przynależność lingwistyczna nie została dobrze ustalona. Prawdopodobnie jest językiem papuaskim, który został silnie przekształcony pod wpływem kontaktu z językami austronezyjskimi. Alternatywnie jest to język austronezyjski, który został poddany oddziaływaniu języków papuaskich. Ze swoim bliskim krewnym, językiem yoke, dzieli 1/3 słownictwa. Według klasyfikacji Ethnologue obydwa języki tworzą samodzielną rodzinę Lower Mamberamo.

</doc>
<doc id="5322776" url="https://pl.wikipedia.org/wiki?curid=5322776" title="Język waremboivoro">
Język waremboivoro



</doc>
<doc id="5322777" url="https://pl.wikipedia.org/wiki?curid=5322777" title="Język warenbori">
Język warenbori



</doc>
<doc id="5322779" url="https://pl.wikipedia.org/wiki?curid=5322779" title="Leopold Kiersznowski">
Leopold Kiersznowski

Leopold Stanisław Kiersznowski, ps. „Pobóg”, „Staszek”, „Kierski” (ur. 24 września 1920 w Warszawie, zm. 28 listopada 1998 tamże) – polski żołnierz ruchu oporu w okresie II wojny światowej, major Wojska Polskiego, kapitan pożarnictwa, uczestnik kampanii wrześniowej i powstania warszawskiego. Kawaler Orderu Virtuti Militari.
Życiorys.
Syn Jana i Stanisławy z d. Nowak. Absolwent Gimnazjum i Liceum Ogólnokształcącego im. Wojciecha Górskiego w Warszawie. W czasie okupacji kontynuował naukę w ramach tajnych kompletów Politechniki Warszawskiej, z których jednak zrezygnował w związku z pracą zawodową w straży pożarnej. W 1942 ukończył Centralną Szkołę Pożarniczą w Warszawie oraz konspiracyjną szkołę podchorążych.
We wrześniu 1939 zgłosił się ochotniczo do śródmiejskich oddziałów OPL, w których pełnił służbę do czasu kapitulacji Warszawy. Później wstąpił do Wojskowego Korpusu Służby Bezpieczeństwa (WKSB). Pod konspiracyjnym nazwiskiem Stanisław Kierski pseudonim "Staszek" działał w Strażackim Ruchu Oporu "Skała", a następnie w Wojskowym Korpusie Służby Bezpieczeństwa (WKSB). Podczas podróży do Nowego Sącza w 1943, samochodami pożarniczymi przewoził broń i żywność dla oddziałów leśnych w kieleckim i krakowskim oraz prowadził działalność wywiadowczą. Uczestniczył również w organizacji oddziałów partyzanckich na terenie ziemi kieleckiej. Aresztowany przez Gestapo w Radomiu po dwóch miesiącach tortur wykupiony przez organizację i po krótkiej rekonwalescencji skierowany do Oddziału Leśnego kpt. Marzana w rejonie Nowego Sącza. Po rozbiciu oddziału przez Niemców powrócił do Warszawy do pracy konspiracyjnej w Inspektoracie Szkolenia Organizacji Wojskowej Korpusu Bezpieczeństwa. Był uczestnikiem akcji likwidacji agenta Gestapo Jana Wolańskiego, który doprowadził do aresztowania wielu działaczy OW KB w Krakowie i w Warszawie. 
Na krótko przed wybuchem powstania warszawskiego jako podporucznik otrzymał awans na stopień porucznika. W powstaniu przeszedł szlak bojowy Wola - Stare Miasto - kanały - Śródmieście. Jako żołnierz Armii Krajowej działał w grupie "Północ" - odcinek "Kuba" - "Sosna" - Korpus Bezpieczeństwa (KB) - 1. batalion szturmowy KB "Nałęcz" - 1. kompania; w Śródmieściu w batalionie "Piorun". 4 sierpnia 1944 z rozkazu Komendy Głównej OW KB Leopold został skierowany do oddziału por. Stefana Kaniewskiego ps. "Nałęcz", z którym współpracował przed powstaniem. W oddziale objął funkcję zastępcy dowódcy i przeszedł z batalionem cały jego szlak bojowy (Muranów - Stare Miasto - Śródmieście). Następnie w warszawskim korpusie AK od 20.09.1944 r. - 8. Dywizja Piechoty AK im. Romualda Traugutta - 21. pułk piechoty im. Dzieci Warszawy. 
W czasie najcięższych walk na Starym Mieście, żołnierze "Nałęcza" stosowali zazwyczaj taktykę działania niewielkimi grupami szturmowymi, którymi por. "Pobóg" wielokrotnie dowodził, prowadząc je do akcji i dając osobisty przykład męstwa. Szczególnie wyróżniał się w walkach o gmach Centrali Telefonów przy ul. Tłomackie 10 (tzw. Reduta "Nałęcza"), w natarciu na Szpital Maltański i w boju o pałac Radziwiłłów na Bielańskiej, gdzie został ranny. Brał także udział w obronie Reduty "Matki Boskiej", Hotelu Polskim na Długiej 29. Po upadku Starówki zdziesiątkowane kompanie I Batalionu Szturmowego KB "Nałęcz" przeszły kanałami do Śródmieścia i po krótkim odpoczynku weszły ponownie do walki. Kompania kpt. "Poboga" została skierowana na wzmocnienie Batalionu AK "Zaręba - Piorun" (odcinek "Topór") i obsadziła pozycje obronne w rejonie ulic Emilii Plater, Hożej oraz Ogrodu Pomologicznego, utrzymując je do ostatnich dni powstania.
Za odwagę i umiejętność dowodzenia w trudnych sytuacjach odznaczony Krzyżem Srebrnym Orderu Virtuti Militari i awansowany do stopnia kapitana. Za wybitną dzielność i poświęcenie w obronie pałacu Jabłonowskich na pl. Teatralnym oraz obronę klasztoru Panien Kanoniczek odznaczony Krzyżem Walecznych.
Po powstaniu trafił do oflagu X-C Lubeka, a po wojnie, według relacji rodziny, przez komunistyczne władze został na kilka miesięcy osadzony w więzieniu mokotowskim. Z czasem awansowany do stopnia majora Wojska Polskiego w stanie spoczynku i odznaczony m.in. Orderem Krzyża Grunwaldu III klasy oraz Krzyżem Kawalerskim Orderu Odrodzenia Polski. 
Jego akta jako funkcjonariusza Milicji Obywatelskiej w latach 1945–1946 znajdują się w Oddziałowym Archiwum Instytutu Pamięci Narodowej w Gdańsku, pod sygnaturą IPN Gd 210/1152.
W późniejszych latach pracował zarobkowo jako taksówkarz. Angażował się w działalność kombatancką. Był członkiem ZBoWiD oraz Światowego Związku Żołnierzy Armii Krajowej. 
Pochowany w kwaterze powstańczej cmentarza wojskowego na Powązkach w Warszawie. 
Życie prywatne.
Jego żoną była Wanda (z d. Banaszewska; 1926–2009), która pracowała jako referentka w wydziale spraw lokalowych Urzędu Miasta Stołecznego Warszawy i wydziale kultury Stołecznej Rady Narodowej, a w czasie II wojny światowej jako łączniczka nosiła meldunki do majora Zygmunta Szendzielarza „Łupaszki”. Ich synem był aktor Krzysztof Kiersznowski.

</doc>
<doc id="5322781" url="https://pl.wikipedia.org/wiki?curid=5322781" title="Kościół Zwiastowania Najświętszej Maryi Panny w Potulicach">
Kościół Zwiastowania Najświętszej Maryi Panny w Potulicach

Kościół Zwiastowania Najświętszej Maryi Panny w Potulicach – rzymskokatolicki kościół parafialny należący do parafii pod tym samym wezwaniem (dekanat Nakło diecezji bydgoskiej).
Świątynia jest dawną kaplicą dworską wzniesioną w 1862 roku w stylu neoklasycystycznym przez rodzinę Potulickich. W latach 1932–1939 duszpasterstwo prowadzili w niej księża chrystusowcy, natomiast kaplica zakonna miała swoją siedzibę we wnętrzu pałacu Potulickich, który był domem macierzystym zgromadzenia. Zarówno kaplica, jak i obecna plebania były własnością Fundacji Potulickich. W czasie II wojny światowej kaplica została zamieniona na magazyn. Niestety po zakończeniu wojny władze komunistyczne utrudniały dostęp do kaplicy i odprawianie nabożeństw. Prymas Polski kardynał Stefan Wyszyński w dniu 13 sierpnia 1971 roku erygował parafię w Potulicach. Nie została ona jednak zaakceptowana przez władze państwowe i działała pod nazwą: samodzielny ośrodek duszpasterski. Duszpasterzem był w tym czasie ksiądz Bogdan Krysiński. W dniu 12 stycznia 1980 roku dotychczasowy ośrodek został formalnie przekształcony w pełnoprawną parafię, a ksiądz Krysiński został jej pierwszym proboszczem. Od 1993 roku proboszczami parafii są księża chrystusowcy.

</doc>
<doc id="5322782" url="https://pl.wikipedia.org/wiki?curid=5322782" title="Język yoke">
Język yoke

Język yoke (a. jauke, yauke, yoki), także: bitovondo, pauwi – język używany w prowincji Papua w Indonezji, we wsi Mantarbori (kabupaten Sarmi). Według danych z 1998 r. posługuje się nim 200 osób.
Jego przynależność lingwistyczna jest nieustalona. Wraz z pobliskim językiem warembori (z którym dzieli 1/3 słownictwa) bywa włączany do samodzielnej rodziny języków papuaskich (nieaustronezyjskich) – Lower Mamberamo. Jednakże warembori może być językiem austronezyjskim, który uległ silnej przemianie pod wpływem kontaktów z językami papuaskimi. Z perspektywy typologii oba języki są silnie odrębne od okolicznych języków papuaskich.
Nie wykształcił piśmiennictwa.

</doc>
<doc id="5322784" url="https://pl.wikipedia.org/wiki?curid=5322784" title="Język jauke">
Język jauke



</doc>
<doc id="5322785" url="https://pl.wikipedia.org/wiki?curid=5322785" title="Język yauke">
Język yauke



</doc>
<doc id="5322786" url="https://pl.wikipedia.org/wiki?curid=5322786" title="Język yoki">
Język yoki



</doc>
<doc id="5322787" url="https://pl.wikipedia.org/wiki?curid=5322787" title="Ma’allanate">
Ma’allanate

Ma’allanate – w 1. połowie I tys. p.n.e. asyryjskie miasto w północnej Syrii, jak dotychczas znane jedynie ze źródeł pisanych i nieprzebadane archeologicznie. Niektórzy badacze identyfikują je z istniejącym tysiąc lat wcześniej miastem Mallanum, które leżeć miało w rejonie górnego biegu rzeki Balich, natomiast inni lokalizują je bardziej na wschód, nad rzeką Chabur, na terenach pomiędzy stanowiskiem Tell Halaf (starożytna Guzana) i miastem Al-Hasaka.
Wiadomo, że na stanowisku kryjącym ruiny miasta Ma’allanate prowadzone były nielegalne prace wykopaliskowe, w trakcie których odnaleziono szereg tabliczek zapisanych pismem klinowym w języku akadyjskim, a także tabliczki zapisane w języku aramejskim - wiele z nich po odkryciu trafiło na rynek antykwaryczny, a następnie do różnych muzeów. Na chwilę obecną lista tabliczek zidentyfikowanych jako pochodzące z miasta Ma’allanate obejmuje 49 tabliczek klinowych i 24 tabliczki zapisane po aramejsku. 41 tabliczek klinowych i wszystkie tabliczki zapisane po aramejsku zakupione zostały w 1972 roku przez Musées Royaux d'Art et d'Histoire w Brukseli, a pozostałe tabliczki klinowe znajdują się odpowiednio w Muzeum Ziem Biblijnych w Jerozolimie (5 tabliczek), w Schøyen Collection w Oslo (2 tabliczki) i w Siegfried H. Horn Museum (Andrews University) w Berrien Springs (1 tabliczka). 
Zapisane na tabliczkach dokumenty z Ma’allanate pochodzą z prywatnych archiwów należących do trzech asyryjskich urzędników królewskich o imionach Handi, Harranaja i Ser-nuri. Archiwum Handi obejmuje dokumenty z lat 700-665 p.n.e., archiwum Harranaji dokumenty z lat 661-644 p.n.e., a archiwum Ser-nuri dokumenty z lat 652-622 p.n.e.. Handi, noszący w dokumentach tytuł „zarządcy pałacu” ("šaknu ša ēkalli"), był ojcem Harranaji, który nosił tytuł „zarządcy” ("šaknu"). Związek ich obu z Ser-nuri, którego tytuł w dokumentach nie jest wymieniany, nie jest jasny. 
Większość dokumentów klinowych z Ma’allanate stanowią kontrakty dotyczące zakupu i sprzedaży niewolników oraz ziemi rolniczej, spłaty długów i innych transakcji handlowych. Zawierają one standardowe zwroty i wyrażenia tradycyjnie spotykane w asyryjskich tekstach o charakterze administracyjnym i prawnym. Trzy dokumenty zapisane są pismem i dialektem babilońskim, co może wskazywać na obecność w Ma’allanate ludności deportowanej z Babilonii. Dwie osoby wspominane w dokumentach noszą imiona teoforyczne zawierające element Jahwe (Barak-Yau i Azri-Yau), co z kolei wskazywać może na obecność w tym regionie Izraelitów, najprawdopodobniej przesiedlonych tu wcześniej z zachodu przez Asyryjczyków. Miejscową, mówiącą po aramejsku ludność, reprezentują dokumenty w języku aramejskim oraz imiona aramejskie występujące we wszystkich dokumentach. Wydaje się, iż w języku aramejskim spisywane były lokalne umowy handlowe, które nie podlegały bezpośrednio asyryjskiej administracji królewskiej. 

</doc>
<doc id="5322788" url="https://pl.wikipedia.org/wiki?curid=5322788" title="Język bitovondo">
Język bitovondo



</doc>
<doc id="5322789" url="https://pl.wikipedia.org/wiki?curid=5322789" title="Język pauwi">
Język pauwi



</doc>
<doc id="5322791" url="https://pl.wikipedia.org/wiki?curid=5322791" title="Jan Łazor">
Jan Łazor

Jan Władysław Łazor (ur. 1863, zm. 1 lutego 1924 w Przemyślu) – drukarz, aktor i reżyser w przemyskim teatrze amatorskim Fredreum.
Życiorys.
Urodził się w 1863. Przez cztery lata uczęszczał do C. K. Gimnazjum z wykładowym językiem polskim w Przemyślu, następnie podjął pracę w drukarni. W 1896 awansował na zarządcę drukarni Dżułyńskiego w Przemyślu, następnie zaś kierował Drukarnią Udziałową, która mieściła się w dawnym budynku jego gimnazjum. W 1912 został jej właścicielem. Po kolejnych zmianach przyjęła nazwę Drukarni Jana Łazora i była wówczas największa mieście. Wydawca i redaktor odpowiedzialny „Ziemi Przemyskiej” oraz „Echa Przemyskiego”.
Działał w Stowarzyszeniu Rękodzielników „Gwiazda”, Towarzystwie Gimnastycznym „Sokół”, Towarzystwie Szkoły Ludowej, Towarzystwie Przyjaciół Nauk. Po zdobyciu Przemyśla w 1915 przez Rosjan, był przez nich więziony, podobnie jak przez Austriaków po odbiciu miasta. Członek Związku Ludowo-Narodowego.
Aktor i reżyser w przemyskim teatrze amatorskim Fredreum, gdzie był ceniony zwłaszcza jako wykonawca ról fredrowskich. Twórca drobnych form prozaicznych i lirycznych, drukowanych w przemyskich gazetach.
Zmarł 1 lutego 1924 w Przemyślu. Został pochowany na Cmentarzu Głównym w Przemyślu. Jego żoną była Katarzyna (1859–1938). Ich dziećmi byli m.in. Adolf (ppłk uzbrojenia Wojska Polskiego) i Ludwik (wydawca, aktor).

</doc>
<doc id="5322792" url="https://pl.wikipedia.org/wiki?curid=5322792" title="Samsung Galaxy A72">
Samsung Galaxy A72

Samsung Galaxy A72 – smartfon przedsiębiorstwa telekomunikacyjnego Samsung Electronics z serii Galaxy A. Telefon został ogłoszony wraz z Galaxy A52 na wirtualnym wydarzeniu Samsung Awesome Unpacked w dniu 17 marca 2021 roku. Jest następcą Galaxy A71.
Wygląd zewnętrzny oraz wykonanie.
Ekran wykonany jest ze szkła Corning Gorilla Glass 5. Tylny panel wykonany jest z matowego tworzywa sztucznego, a rama wykonana jest z połysku.
Konstrukcja smartfona jest podobna do Galaxy A52 oraz A52s.
Galaxy A72 posiada ochronę przed zalaniem i pyłami zgodnie ze standardem IP67
Na dole urządzenia znajduje się USB-C, głośnik, mikrofon, gniazdo audio 3,5 mm. Na górze jest tacka na kartę SIM oraz kartę pamięci
Smartfon jest sprzedawany w 4 kolorach: czarnym (Awesome Black), białym (Awesome White), niebieskim (Awesome Blue) i fioletowym (Awesome Purple).
Specyfikacja techniczna.
Wyświetlacz i kamera.
Telefon ma wyświetlacz Super AMOLED FHD+ 6,7-calowy. Samsung Galaxy A72 posiada aparaty: główny 64 MP, szerokokątny 12 MP, tele 8 MP i 5 MP makro. Z przodu telefonu umieszczony jest przedni aparat o rozdzielczości 32 MP. Tylne kamery mogą nagrywać wideo do 4K przy 30 fps.
Pamięć.
Telefon jest wyposażony w 6 GB lub 8 GB pamięci RAM (zależnie od wersji) oraz 128 GB lub 256 GB pamięci wewnętrznej, którą można rozszerzyć za pomocą karty microSD o pojemności do 512 GB.
Akumulator.
A72 posiada akumulator litowo-polimerowy o pojemności 5000 mAh.
Oprogramowanie.
Galaxy A72 jest wyposażony w system Android 11 i One UI 3.1.1 z możliwością aktualizacji do Androida 12 i One UI 4.0. Telefon ma również Samsung Knox, który zwiększa bezpieczeństwo systemu i urządzenia.
Procesor.
Qualcomm Snapdragon 720 z zegarem procesora 2,3 GHz. Procesor posiada 8 rdzeni oraz układ graficzny Adreno 618
Inne informacje.
A72 posiada czytnik linii papilarnych w ekranie i funkcję rozpoznawania twarzy. Można umieścić w nim dwie karty SIM, w ramach „dual SIM”.

</doc>
<doc id="5322793" url="https://pl.wikipedia.org/wiki?curid=5322793" title="Habicht (1959)">
Habicht (1959)

Habicht – wschodnioniemiecki ścigacz okrętów podwodnych z lat 50. XX wieku, jeden z 12 pozyskanych z ZSRR przez NRD okrętów projektu 201M. Jednostka została zbudowana w stoczni numer 340 w Zielonodolsku, a do służby w marynarce wojennej NRD została wcielona 7 grudnia 1959 roku. W latach 1966–1972 okręt służył w straży granicznej, a z listy floty został skreślony 3 października 1975 roku.
Projekt i budowa.
Konstrukcja ścigaczy okrętów podwodnych projektu 201 była rozwinięciem poprzedników – jednostek projektu 122bis. Projekt powstał w biurze konstrukcyjnym CKB-340 pod kierunkiem głównego konstruktora A.W. Kunachowicza. Nowe okręty były mniejsze od poprzedników, a przez to odznaczały się gorszą dzielnością morską. Jednostki otrzymały zredukowane do dwóch zestawów 2M-3M uzbrojenie artyleryjskie, w zamian uzyskując cztery rakietowe miotacze bomb głębinowych RBU-1200 (w porównaniu do dwóch na ścigaczach proj. 122bis). Okręty były też szybsze i wymagały obsady przez mniej liczebne załogi.
Jednostka zbudowana została w radzieckiej stoczni numer 340 w Zielonodolsku (nr budowy 429).
Dane taktyczno-techniczne.
Okręt był ścigaczem okrętów podwodnych o długości całkowitej 41,9 metra, szerokości 6,1 metra i zanurzeniu 1,8 metra. Wykonany ze stali kadłub jednostki wykonany był w technologii spawania, nadbudówka natomiast była wykonana z duraluminium. Wyporność standardowa wynosiła 185 ton, zaś pełna 213 ton.
Ścigacz napędzany był przez trzy silniki wysokoprężne 30D o łącznej mocy 6000 KM, poruszające trzema śrubami o stałym skoku, co pozwalało osiągnąć maksymalną prędkość wynoszącą 25 węzłów. Zasięg wynosił 1500 Mm przy prędkości 12 węzłów. Energię elektryczną o napięciu 110 V zapewniały cztery agregaty DG-19 napędzane silnikami wysokoprężnymi o mocy 19 kW każdy. Autonomiczność wynosiła siedem dób.
Uzbrojenie artyleryjskie jednostki stanowiły dwa podwójne zestawy działek automatycznych 2M-3M kalibru 25 mm z zapasem 2000 naboi. Broń ZOP stanowiły cztery rakietowe pięcioprowadnicowe miotacze bomb głębinowych RBU-1200 na dziobie jednostki (z zapasem 60 bomb RGB-12) oraz dwie zrzutnie bomb głębinowych B-1 (z łącznym zapasem 24 bomb). Okręt mógł też zabrać na pokład 10 min KB lub AMD-2-500.
Wyposażenie radioelektroniczne obejmowało m.in. radar nawigacyjny Don-2, radar wykrywania celów Reja, sonar Tamir-11, radionamiernik ARP-50R, system rozpoznawczy „swój-obcy” Fakieł i system zakłóceń pasywnych z dwiema wyrzutniami celów pozornych PK-16.
Załoga okrętu składała się z 27 oficerów, podoficerów i marynarzy.
Służba.
Okręt został wcielony do służby w Volksmarine 7 grudnia 1959 roku. Początkowo jednostkę identyfikował jedynie numer burtowy 774, a nazwę „Habicht” otrzymała 16 stycznia 1961 roku. Od 1 stycznia 1961 roku okręt otrzymał numer 974, od 1 grudnia 1962 roku 414, a od 1 grudnia 1965 roku 494. 1 grudnia 1966 roku jednostka została przekazana straży granicznej NRD, otrzymując początkowo numer G-42, zmieniony 1 grudnia 1971 roku na G-24, a na początku 1972 roku na G-44. 1 grudnia 1972 roku „Habicht” powrócił do składu Volksmarine, otrzymując numer 422. Ostatnie opuszczenie bandery na okręcie odbyło się 3 października 1975 roku.

</doc>
<doc id="5322795" url="https://pl.wikipedia.org/wiki?curid=5322795" title="Język takia">
Język takia

Język takia – język austronezyjski używany w prowincji Madang w Papui-Nowej Gwinei, na wyspach Bagabag i Karkar oraz we wsiach Megiar i Serang na wybrzeżu Nowej Gwinei. Według danych z 2002 r. posługuje się nim 25 tys. osób.
Wszyscy jego użytkownicy porozumiewają się w tok pisin, a wielu z nich zna także angielski. W piśmie posługują się zwykle tok pisin, gedaged bądź angielskim.
Znalazł się pod wpływem papuaskiego języka waskia (również z wyspy Karkar), z którego zaczerpnął semantykę i składnię, zachowując jednak własny zasób leksykalny ().
Jest zapisywany alfabetem łacińskim.

</doc>
<doc id="5322796" url="https://pl.wikipedia.org/wiki?curid=5322796" title="Język gedaged">
Język gedaged

Język gedaged – język austronezyjski używany w prowincji Madang w Papui-Nowej Gwinei, na wyspach Bagabag, Karkar, Sek i Yabob oraz we wsiach na wybrzeżu Nowej Gwinei. Według danych z 2003 r. posługuje się nim 7 tys. osób. Historyczna lingua franca.
Jest zapisywany alfabetem łacińskim.

</doc>
<doc id="5322798" url="https://pl.wikipedia.org/wiki?curid=5322798" title="Fallopia denticulata">
Fallopia denticulata



</doc>
<doc id="5322799" url="https://pl.wikipedia.org/wiki?curid=5322799" title="Reiher (1959)">
Reiher (1959)

Reiher – wschodnioniemiecki ścigacz okrętów podwodnych z lat 50. XX wieku, jeden z 12 pozyskanych z ZSRR przez NRD okrętów projektu 201M. Jednostka została zbudowana w stoczni numer 340 w Zielonodolsku, a do służby w marynarce wojennej NRD została wcielona 7 grudnia 1959 roku. W grudniu 1965 roku okręt trafił do straży granicznej, a ze służby wycofano go 14 października 1972 roku.
Projekt i budowa.
Konstrukcja ścigaczy okrętów podwodnych projektu 201 była rozwinięciem poprzedników – jednostek projektu 122bis. Projekt powstał w biurze konstrukcyjnym CKB-340 pod kierunkiem głównego konstruktora A.W. Kunachowicza. Nowe okręty były mniejsze od poprzedników, a przez to odznaczały się gorszą dzielnością morską. Jednostki otrzymały zredukowane do dwóch zestawów 2M-3M uzbrojenie artyleryjskie, w zamian uzyskując cztery rakietowe miotacze bomb głębinowych RBU-1200 (w porównaniu do dwóch na ścigaczach proj. 122bis). Okręty były też szybsze i wymagały obsady przez mniej liczebne załogi.
Jednostka zbudowana została w radzieckiej stoczni numer 340 w Zielonodolsku (nr budowy 430).
Dane taktyczno-techniczne.
Okręt był ścigaczem okrętów podwodnych o długości całkowitej 41,9 metra, szerokości 6,1 metra i zanurzeniu 1,8 metra. Wykonany ze stali kadłub jednostki wykonany był w technologii spawania, nadbudówka natomiast była wykonana z duraluminium. Wyporność standardowa wynosiła 185 ton, zaś pełna 213 ton.
Ścigacz napędzany był przez trzy silniki wysokoprężne 30D o łącznej mocy 6000 KM, poruszające trzema śrubami o stałym skoku, co pozwalało osiągnąć maksymalną prędkość wynoszącą 25 węzłów. Zasięg wynosił 1500 Mm przy prędkości 12 węzłów. Energię elektryczną o napięciu 110 V zapewniały cztery agregaty DG-19 napędzane silnikami wysokoprężnymi o mocy 19 kW każdy. Autonomiczność wynosiła siedem dób.
Uzbrojenie artyleryjskie jednostki stanowiły dwa podwójne zestawy działek automatycznych 2M-3M kalibru 25 mm z zapasem 2000 naboi. Broń ZOP stanowiły cztery rakietowe pięcioprowadnicowe miotacze bomb głębinowych RBU-1200 na dziobie jednostki (z zapasem 60 bomb RGB-12) oraz dwie zrzutnie bomb głębinowych B-1 (z łącznym zapasem 24 bomb). Okręt mógł też zabrać na pokład 10 min KB lub AMD-2-500.
Wyposażenie radioelektroniczne obejmowało m.in. radar nawigacyjny Don-2, radar wykrywania celów Reja, sonar Tamir-11, radionamiernik ARP-50R, system rozpoznawczy „swój-obcy” Fakieł i system zakłóceń pasywnych z dwiema wyrzutniami celów pozornych PK-16.
Załoga okrętu składała się z 27 oficerów, podoficerów i marynarzy.
Służba.
Okręt został wcielony do służby w Volksmarine 7 grudnia 1959 roku. Początkowo jednostkę identyfikował jedynie numer burtowy 811, a nazwę „Reiher” otrzymała 16 stycznia 1961 roku. 1 grudnia 1962 roku okręt otrzymał numer 451. 1 grudnia 1965 roku jednostka została przekazana straży granicznej NRD, otrzymując początkowo numer G-17, zmieniony 1 grudnia 1966 roku na G-23, a 1 grudnia 1971 roku na G-42. Ostatnie opuszczenie bandery na okręcie odbyło się 14 października 1972 roku.

</doc>
<doc id="5322802" url="https://pl.wikipedia.org/wiki?curid=5322802" title="Władimir Korolow">
Władimir Korolow

Władimir Korolow, ros. Влади́мир Ива́нович Королёв (ur. 1 lutego 1955 we wsi Pustynka, obwód twerski) — radziecki i rosyjski wojskowy, admirał.
Życiorys.
W marynarce wojennej od sierpnia 1972. W czerwcu 1977 ukończył Wyższą Szkołę Marynarki Wojennej im. M. Frunzego i został mianowany dowódcą grupy elektronawigacyjnej wielozadaniowego atomowego okrętu podwodnego K-467 projektu 671RT. Od września 1979 dowódca działu nawigacyjnego, a od grudnia 1982 zastępca dowódcy tego okrętu.
Od listopada 1984 - zastępca dowódcy 246 załogi 6 Dywizji Okrętów Podwodnych Floty Północnej. W sierpniu 1987, po ukończeniu wyższych specjalnych klas oficerskich marynarki wojennej, został mianowany dowódcą wielozadaniowego atomowego okrętu podwodnego K-387 24 Dywizji Okrętów Podwodnych Floty Północnej. Podczas służby bojowej w sierpniu 1991 wykonał zadania na Morzu Śródziemnym z zakresu obrony przed lotnictwem zwalczania okrętów podwodnych marynarki wojennej państw NATO.
Od listopada 1992 zastępca dowódcy 24 Dywizji Okrętów Podwodnych Floty Północnej. W 1995 roku ukończył Akademię Marynarki Wojennej im. N.G. Kuzniecowa. Od kwietnia 1996 - szef wydziału, a następnie Służby Zwalczania Okrętów Podwodnych Zarządu Operacyjnego Dowództwa Floty Północnej.
W latach 2000-2002 dowodził dywizją atomowych okrętów podwodnych Floty Północnej. Kontradmirał (06 października 2001). Od 2002 - pierwszy dowódca bazy marynarki wojennej Gadżijewo. Następnie – szef sztabu, a od sierpnia 2005 – dowódca 12 Eskadry Atomowych Okrętów Podwodnych Floty Północnej. Od listopada 2007 zastępca dowódcy Floty Północnej.
Jesienią 2008 dowodził rejsem jednostek Floty Północnej, która zrealizowała szereg zadań wojskowych i politycznych w rejonie Morza Śródziemnego i Karaibów. Z krążownika „Piotr Wielki” prowadził międzynarodowe ćwiczenia „VENRUS-2008” na Morzu Karaibskim. Pod jego dowództwem po raz pierwszy w historii duży okręt ZOP Floty Północnej „Admirał Chabanenko” dokonał przejścia Kanału Panamskiego od Atlantyku do Oceanu Spokojnego i z powrotem, a także po raz pierwszy w okresie postradzieckim zawinął z oficjalną wizytą do portu w Hawanie na Kubie, do Wenezueli i Panamy. Od sierpnia 2009 - Szef Sztabu - I Zastępca Dowódcy Floty Północnej.
Od lipca 2010 dowódca Floty Czarnomorskiej. Był inicjatorem odrestaurowania Władymirskiego Soboru w Sewastopolu i utworzenia kompleksu muzealnego 35 Baterii Brzegowej w Chersonesie. Od czerwca 2011 dowódca Floty Północnej. Jesienią 2012 roku okręty nawodne Floty Północnej pod jego dowództwem rozpoczęły eksplorację Arktyki i po raz pierwszy w historii Rosji dokonały desantu na Wyspy Nowej Syberii.
W grudniu 2014 kierował wspólnym dowództwem strategicznym Floty Północnej, wzmocnionym Kolskim Zgrupowaniem Obrony Przeciwlotniczej, samodzielnymi zmechanizowanymi i arktycznymi brygadami oraz lotnictwem. Strefa odpowiedzialności dowództwa na terytorium Federacji Rosyjskiej wzdłuż wybrzeża Oceanu Arktycznego rozszerzyła się do granicy administracyjnej z Okręgiem Autonomicznym Czukotki. Pod jego bezpośrednim dowództwem w 2015 roku aktywnie tworzono infrastrukturę wojskową Floty Północnej w Arktyce. W kwietniu 2016 został mianowany Naczelnym Dowódcą Marynarki Wojennej Rosji, ze stanowiska odszedł w stan spoczynku 3 maja 2019.
Uczestniczył w 18 rejsach długodystansowych na atomowych okrętach podwodnych i nawodnych. Członek Prezydium Państwowej Komisji Rozwoju Arktyki. Honorowy polarnik (2015). Odznaczony orderami „Za Służbę Ojczyźnie w Siłach Zbrojnych ZSRR” III klasy (1989), „Za zasługi wojskowe” (1996), „Za zasługi dla Ojczyzny” IV klasy (2009), „Za zasługi dla marynarki” (2014) , medal Orderu „Za Zasługi Ojczyźnie” II stopnia oraz inne medale.

</doc>
<doc id="5322806" url="https://pl.wikipedia.org/wiki?curid=5322806" title="Bussard (1959)">
Bussard (1959)

Bussard – wschodnioniemiecki ścigacz okrętów podwodnych z lat 50. XX wieku, jeden z 12 pozyskanych z ZSRR przez NRD okrętów projektu 201M. Jednostka została zbudowana w stoczni numer 340 w Zielonodolsku, a do służby w marynarce wojennej NRD została wcielona 7 grudnia 1959 roku. W grudniu 1966 roku okręt trafił do straży granicznej, a ze służby wycofano go 8 czerwca 1971 roku.
Projekt i budowa.
Konstrukcja ścigaczy okrętów podwodnych projektu 201 była rozwinięciem poprzedników – jednostek projektu 122bis. Projekt powstał w biurze konstrukcyjnym CKB-340 pod kierunkiem głównego konstruktora A.W. Kunachowicza. Nowe okręty były mniejsze od poprzedników, a przez to odznaczały się gorszą dzielnością morską. Jednostki otrzymały zredukowane do dwóch zestawów 2M-3M uzbrojenie artyleryjskie, w zamian uzyskując cztery rakietowe miotacze bomb głębinowych RBU-1200 (w porównaniu do dwóch na ścigaczach proj. 122bis). Okręty były też szybsze i wymagały obsady przez mniej liczebne załogi.
Jednostka zbudowana została w radzieckiej stoczni numer 340 w Zielonodolsku (nr budowy 431).
Dane taktyczno-techniczne.
Okręt był ścigaczem okrętów podwodnych o długości całkowitej 41,9 metra, szerokości 6,1 metra i zanurzeniu 1,8 metra. Wykonany ze stali kadłub jednostki wykonany był w technologii spawania, nadbudówka natomiast była wykonana z duraluminium. Wyporność standardowa wynosiła 185 ton, zaś pełna 213 ton.
Ścigacz napędzany był przez trzy silniki wysokoprężne 30D o łącznej mocy 6000 KM, poruszające trzema śrubami o stałym skoku, co pozwalało osiągnąć maksymalną prędkość wynoszącą 25 węzłów. Zasięg wynosił 1500 Mm przy prędkości 12 węzłów. Energię elektryczną o napięciu 110 V zapewniały cztery agregaty DG-19 napędzane silnikami wysokoprężnymi o mocy 19 kW każdy. Autonomiczność wynosiła siedem dób.
Uzbrojenie artyleryjskie jednostki stanowiły dwa podwójne zestawy działek automatycznych 2M-3M kalibru 25 mm z zapasem 2000 naboi. Broń ZOP stanowiły cztery rakietowe pięcioprowadnicowe miotacze bomb głębinowych RBU-1200 na dziobie jednostki (z zapasem 60 bomb RGB-12) oraz dwie zrzutnie bomb głębinowych B-1 (z łącznym zapasem 24 bomb). Okręt mógł też zabrać na pokład 10 min KB lub AMD-2-500.
Wyposażenie radioelektroniczne obejmowało m.in. radar nawigacyjny Don-2, radar wykrywania celów Reja, sonar Tamir-11, radionamiernik ARP-50R, system rozpoznawczy „swój-obcy” Fakieł i system zakłóceń pasywnych z dwiema wyrzutniami celów pozornych PK-16.
Załoga okrętu składała się z 27 oficerów, podoficerów i marynarzy.
Służba.
Okręt został wcielony do służby w Volksmarine 7 grudnia 1959 roku. Początkowo jednostkę identyfikował jedynie numer burtowy 832, a nazwę „Bussard” otrzymała 16 stycznia 1961 roku. Od 1 grudnia 1962 roku okręt otrzymał numer 452, od 1964 roku 412, a od 1 grudnia 1965 roku 492. 1 grudnia 1966 roku jednostka została przekazana straży granicznej NRD, otrzymując numer G-43. Ostatnie opuszczenie bandery na okręcie odbyło się 8 czerwca 1971 roku.

</doc>
<doc id="5322808" url="https://pl.wikipedia.org/wiki?curid=5322808" title="Weihe (1959)">
Weihe (1959)

Weihe – wschodnioniemiecki ścigacz okrętów podwodnych z lat 50. XX wieku, jeden z 12 pozyskanych z ZSRR przez NRD okrętów projektu 201M. Jednostka została zbudowana w stoczni numer 340 w Zielonodolsku, a do służby w marynarce wojennej NRD została wcielona 29 grudnia 1959 roku. W latach 1965–1972 okręt służył w straży granicznej, a z listy floty został skreślony 20 maja 1975 roku.
Projekt i budowa.
Konstrukcja ścigaczy okrętów podwodnych projektu 201 była rozwinięciem poprzedników – jednostek projektu 122bis. Projekt powstał w biurze konstrukcyjnym CKB-340 pod kierunkiem głównego konstruktora A.W. Kunachowicza. Nowe okręty były mniejsze od poprzedników, a przez to odznaczały się gorszą dzielnością morską. Jednostki otrzymały zredukowane do dwóch zestawów 2M-3M uzbrojenie artyleryjskie, w zamian uzyskując cztery rakietowe miotacze bomb głębinowych RBU-1200 (w porównaniu do dwóch na ścigaczach proj. 122bis). Okręty były też szybsze i wymagały obsady przez mniej liczebne załogi.
Jednostka zbudowana została w radzieckiej stoczni numer 340 w Zielonodolsku (nr budowy 432).
Dane taktyczno-techniczne.
Okręt był ścigaczem okrętów podwodnych o długości całkowitej 41,9 metra, szerokości 6,1 metra i zanurzeniu 1,8 metra. Wykonany ze stali kadłub jednostki wykonany był w technologii spawania, nadbudówka natomiast była wykonana z duraluminium. Wyporność standardowa wynosiła 185 ton, zaś pełna 213 ton.
Ścigacz napędzany był przez trzy silniki wysokoprężne 30D o łącznej mocy 6000 KM, poruszające trzema śrubami o stałym skoku, co pozwalało osiągnąć maksymalną prędkość wynoszącą 25 węzłów. Zasięg wynosił 1500 Mm przy prędkości 12 węzłów. Energię elektryczną o napięciu 110 V zapewniały cztery agregaty DG-19 napędzane silnikami wysokoprężnymi o mocy 19 kW każdy. Autonomiczność wynosiła siedem dób.
Uzbrojenie artyleryjskie jednostki stanowiły dwa podwójne zestawy działek automatycznych 2M-3M kalibru 25 mm z zapasem 2000 naboi. Broń ZOP stanowiły cztery rakietowe pięcioprowadnicowe miotacze bomb głębinowych RBU-1200 na dziobie jednostki (z zapasem 60 bomb RGB-12) oraz dwie zrzutnie bomb głębinowych B-1 (z łącznym zapasem 24 bomb). Okręt mógł też zabrać na pokład 10 min KB lub AMD-2-500.
Wyposażenie radioelektroniczne obejmowało m.in. radar nawigacyjny Don-2, radar wykrywania celów Reja, sonar Tamir-11, radionamiernik ARP-50R, system rozpoznawczy „swój-obcy” Fakieł i system zakłóceń pasywnych z dwiema wyrzutniami celów pozornych PK-16.
Załoga okrętu składała się z 27 oficerów, podoficerów i marynarzy.
Służba.
Okręt został wcielony do służby w Volksmarine 29 grudnia 1959 roku. Początkowo jednostkę identyfikował jedynie numer burtowy 853, a nazwę „Weihe” otrzymała 16 stycznia 1961 roku. 1 stycznia 1962 roku okręt otrzymał numer 453. 1 grudnia 1965 roku jednostka została przekazana straży granicznej NRD, otrzymując początkowo numer G-18, zmieniony 1 grudnia 1966 roku na G-24, 1 grudnia 1971 roku na G-22, a na początku 1972 roku na G-41. 1 grudnia 1972 roku „Weihe” powrócił do składu Volksmarine, otrzymując numer 423. Ostatnie opuszczenie bandery na okręcie odbyło się 20 maja 1975 roku.

</doc>
<doc id="5322810" url="https://pl.wikipedia.org/wiki?curid=5322810" title="Ambasada Stanów Zjednoczonych w Tallinnie">
Ambasada Stanów Zjednoczonych w Tallinnie

Ambasada Stanów Zjednoczonych w Tallinnie (, ) – misja dyplomatyczna Stanów Zjednoczonych Ameryki w Republice Estońskiej.
Historia.
W Rewlu, ówcześnie położonym w Rosji, w latach 1859-1870 mieścił się amerykański konsulat.
Od 1919 interesy Stanów Zjednoczonych w Estonii reprezentował komisarz rezydujący w Rydze oraz od 1920 także konsul w Tallinnie. Stany Zjednoczone uznały niepodległość Estonii 28 lipca 1922, za prezydentury Warrena Hardinga i w tym samym dniu oba państwa nawiązały stosunki dyplomatyczne. 20 listopada 1922 pierwszy amerykański poseł w Estonii złożył listy uwierzytelniające. Przez cały okres międzywojenny w Estonii akredytowani byli posłowie Stanów Zjednoczonych w Rydze. 30 czerwca 1930 w Tallinnie otworzono budynek poselstwa Stanów Zjednoczonych z kierownikiem w randzie chargé d’affaires, nie zmieniło to jednak rezydencji posła na Łotwie. 6 sierpnia 1940 Estonia utraciła niepodległość na rzecz Związku Sowieckiego, co jednak nigdy nie zostało uznane przez rząd Stanów Zjednoczonych. Władze sowieckie wymusiły zamknięcie amerykańskiego poselstwa w Tallinnie, co nastąpiło 5 września 1940.
2 września 1991 prezydent George H.W. Bush ogłosił gotowość przywrócenia pełnych stosunków z Estonią, co nastąpiło dwa dni później. 2 października 1991 otwarto Ambasadę Stanów Zjednoczonych w Tallinnie. Jej pierwszą siedzibą był Hotel Palace. 6 lutego 1992 ambasada przeniosła się do budynku przedwojennego Poselstwa Stanów Zjednoczonych w Tallinnie, gdzie mieści się do dziś.
Aktualnie planowana jest budowa nowego kompleksu ambasady.
Szefowie misji.
Posłowie Stanów Zjednoczonych.
"jeżeli nie zaznaczono inaczej w randzie posła z rezydencją w Rydze"
Ambasadorzy Stanów Zjednoczonych.
"jeżeli nie zaznaczono inaczej w randzie ambasadora"

</doc>
<doc id="5322811" url="https://pl.wikipedia.org/wiki?curid=5322811" title="Ambasada Stanów Zjednoczonych w Estonii">
Ambasada Stanów Zjednoczonych w Estonii



</doc>
<doc id="5322812" url="https://pl.wikipedia.org/wiki?curid=5322812" title="Kościół Najświętszego Serca Jezusowego w Olszewce">
Kościół Najświętszego Serca Jezusowego w Olszewce

Kościół pw. Najświętszego Serca Jezusowego w Olszewce – rzymskokatolicki kościół parafialny należący do dekanatu Chorzele oraz diecezji łomżyńskiej.
Historia.
Od momentu powstania wieś Olszewka należała do parafii Chorzele. W 1905 drewniana świątynia z Czarni z powodu budowy tam murowanego kościoła została wystawiona na licytację. Olszewiacy wysłali delegację, ale ich ofertę przebili ludzie z Parciak. Kościół składano w Parciakach do 1912. Choć Olszewkę z dniem 23 listopada 1918 włączono do parafii w Parciakach, mieszkańcy, manifestując niezadowolenie z posunięcia społeczności Parciak, uczęszczali do kościoła w Chorzelach.
W 1919 społeczność wsi Olszewki podjęła decyzję o budowie własnego kościoła. Grzegorz Grabowski przekazał kawałek ziemi pod świątynię, powołano też komitet budowy. Inicjatywę wspierał pomagał proboszcz parafii Parciaki ks. Józef Jankowski. Kościół pw. Najświętszego Serca Jezusowego został konsekrowany 31 VII 1922. Poświęcenia dokonał abp Antoni Julian Nowowiejski. Kościół wystawiono jako wotum za odzyskanie niepodległości przez Polskę. Liderami społecznymi w procesie budowy byli Wilhelm Cymler oraz Bartosz Sendrowski. W kurii diecezjalnej w Płocku przedstawiali sprawę świątyni w Olszewce.
Kościół stanowił kaplicę w parafii Parciaki. Dojeżdżał tu ksiądz z Parciak i w wybrane niedziele odprawiał msze. Od 1980 obiekt jest świątynią parafialną. To jedyny ośmioboczny kościół w diecezji łomżyńskiej oraz jedna z 12 drewnianych świątyń w Puszczy Zielonej. 
W parafii obchodzone są dwa odpusty: św. Antoniego, patrona parafii, i Najświętszego Serca Jezusowego jako wezwanie kościoła. W kościele są przechowywane relikwie św. Antoniego. Sprowadzono je do parafii w 2022.
Architektura.
Kościół jest orientowany, usytuowany równolegle do drogi przez Olszewkę. Ma konstrukcję zrębową, jest zbudowany na planie wydłużonego ośmioboku. Kościół ma 18 m długości, 8,5 m szerokości i 8 m wysokości do sklepienia.
Krokwiowo-jętkowa więźba dachowa jest oparta na stolcach z zastrzałami. Niski fundament stanowią kamienie polne. Prezbiterium nie zostało wyodrębnione. Jest zamknięte trójbocznie. Do nawy dobudowano kruchtę (od strony południowo-wschodniej) oraz zakrystię (od strony południowo-zachodniej). Jednokalenicowy dach jest dwuspadowy nad nawą i prezbiterium, nad frontem trójspadowy. Kruchta i zakrystia przykryte są dachami pulpitowym i trójpołaciowym. Na dachu jest czworoboczna wieża (sygnaturka) o barokowej formie zwieńczona metalowym krzyżem. Wejście główne od frontu osłonięte zostało daszkiem. Przed wizytacją biskupią w 1935 kościół "został oszalowany deskami zewnątrz i wewnątrz""." 
Frontowa elewacja zachodnia jest symetryczna, zamknięto ją trójbocznie. W środkowej ścianie zamontowano drewniane płycinowe dwuskrzydłowe drzwi do kościoła. Nad nimi znajduje się pulpitowy daszek. Nad drzwiami umieszczono prostokątne trójdzielne wielopolowe okno z przeszklonymi nadświetlem i półokrągłym świetlikiem. W ukośnych ścianach znajdują się po dwa prostokątne okna dwudzielne z nadświetlem. Na froncie kościoła zawieszono drewniany ludowy krucyfiks. Południowa i północna elewacje są identyczne. Od strony prezbiterium do kościoła przylega zakrystia z dwoma prostokątnymi oknami. Są dwudzielne, wielopolowe z nadświetlem. Ściana kruchty jest ślepa. Do elewacji wschodniej (prezbiterialnej) od południa przylega zakrystia. W jej wschodniej ścianie zamontowano jednoskrzydłowe płycinowe drzwi. Od północy z prezbiterium styka się ściana kruchty, w której znajdują się dwa prostokątne okna.
Do kościoła prowadzą schody i podjazd. Wokół kościoła wylano betonowy chodnik procesyjny, który w 2022 zmieniono na kostkę brukową.
Drzwi do nawy są drewniane, dwuskrzydłowe i płycinowe. Podłoga wewnątrz wykonana została z desek (z wyjątkiem prezbiterium, które wyłożone jest dębową klepką). Drzwi do składzika i zakrystii są jednoskrzydłowe i płycinowe. Wszystkie okna są drewniane i pojedyncze: nad wejściem głównym trójdzielne wielopolowe z prostokątnym nadświetlem, nad którym znajduje się trójkątny świetlik (oba wypełnione kolorowym szkłem), pozostałe okna dwudzielne wielopolowe z nadświetlem jak w oknie nad wejściem głównym. Na chór muzyczny prowadzą dwubiegowe drewniane schody. Chór postawiono na podciągu z drewnianej belki, którą osadzono w ścianach i podparto dwoma słupami. Chór jest balkonowy.
Ściany wewnętrzne są szalowane. Na wysokość 1,6 m obłożone pionową boazerię. Sufit, nawy i prezbiterium są wykonane z drewnianej sklejki, listwowane w kwadraty z fasetą. W kościele ustawiono drewniane ławki z oparciami.
Wyposażenie.
Wnętrze z wyposażeniem z okresu międzywojennego. W klasycystycznym ołtarzu głównym znajduje się przedstawienie Najświętszego Serca Jezusa w stylistyce Chrystusa Króla. Po obu stronach obrazu stoją figury św. Kazimierza królewicza i św. Stanisława Kostki. Nad obrazem głównym w ołtarzu zamieszczono obraz św. Anny i Maryi. Nastawę ołtarzową flankują obrazy zawieszone na ścianach: po stronie lekcji obraz Matki Bożej Częstochowskiej, po stronie ewangelii obraz Najświętszego Serca Pana Jezusa. W ołtarzu bocznym na lewej ścianie kościoła wisi obraz św. Antoniego z Dzieciątkiem Jezus. Nad nim wisi głowa anioła ze skrzydłami. Pod obrazem stoi figura św. Michała Archanioła z Gargano i figura św. Józefa. Między nimi zamieszczono relikwiarz z relikwiami św. Antoniego. W ołtarzu bocznym na prawej ścianie kościoła wisi obraz Matki Bożej Częstochowskiej. Nad obrazem wisi niewielki krzyż. Pod obrazem stoją trzy figury: św. Antoniego z Dzieciątkiem Jezus, Matki Bożej Fatimskiej i św. Stanisława Kostki z Jezusem. Przy chrzcielnicy zawieszono obraz przedstawiający chrzest Jezusa w rzece Jordan. Nad nim wisi obraz Miłosierdzia Bożego. Naprzeciw, nad konfesjonałem, wisi krucyfiks. Na słupach podtrzymujących chór muzyczny wiszą dwa ludowe krucyfiksy. W kościele znajdują się drewniane stacje drogi krzyżowej. Obrazy Wniebowzięcia NMP i obraz Najświętszego Serca Jezusa w ołtarzu głównym namalował mieszkaniec Olszewki Czesław Parciak.
W 1996 przeprowadzono remont ścian zewnętrznych kościoła. W latach 1996–2000 kościół – staraniem ks. proboszcza Romana Ziemaka – został obłożony sidingem. Zmianę przeprowadzono na zewnątrz i w środku kościoła.
W 2017 r. ks. proboszcz Szymon Pieńkowski przystąpił do remontu kościoła i dzwonnicy. Z powodu wieku i zniszczenia drewna przez siding oba budynki wymagały renowacji. Zdjęto siding z zewnątrz kościoła, wymieniono podwaliny oraz zniszczone belki, ubytki uzupełniono starodrzewem, założono wiatroizolację i łaty, wykonano nowe szalowanie, wymieniono drzwi. W kolejnym roku przeprowadzono renowację wnętrza. Zdjęto siding, wykonano nowe szalowane z różnych gatunków drewna. Kasetony na dolnych częściach ścian są z dębu, boazeria z modrzewia szczotkowanego, kolumny na ścianach bocznych ze świerku (malowane tak samo jak dębowe kasetony). Odnowiono ławki. W prace remontowe włączyli się parafianie.
19 września 2018 biskup łomżyński Janusz Stepnowski odsłonił w kościele tablicę, na której umieszczono nazwiska ofiarodawców indywidualnych i grupowych, którzy wsparli remont świątyni. Uruchomiono konto bankowe, na które można było dokonywać wpłat. Prowadzone były zbiórki pieniężne i inicjatywy, z których dochód przeznaczano na remont świątyni (festyny, konkursy itp.).
W 2022 podjęto następujące prace: specjalną lakierobejcą pomalowano zewnętrzne ściany kościoła, wycyklinowano podłogę w kościele, zakrystiach i na chórze, powstały nowe schody na chór, wymieniony został ołtarz posoborowy, odnowiono ołtarz boczny Matki Bożej, pozłocono kolumny w nawie i na chórze. Zamontowano nowe granitowe schody przed kościołem, przy zakrystii i kruchcie. Umeblowano na nowo zakrystię. Wykonano ołtarz boczny św. Antoniego. Ołtarz główny poddano renowacji. W otoczeniu kościoła usunięto stare karpy drzew, wyrównano teren i zasiano trawę.

</doc>
<doc id="5322813" url="https://pl.wikipedia.org/wiki?curid=5322813" title="Czarny rak jabłoni">
Czarny rak jabłoni

Czarny rak jabłoni () – grzybowa choroba jabłoni wywołana przez "Peyronellaea obtusa".
Występowanie i szkodliwość.
Jest to choroba z grupy raków roślin. Najczęściej występuje na jabłoniach, dużo rzadziej na gruszach i pigwach. Może porażać pnie gałęzie, liście i owoce. Czarny rak jest trudny do zidentyfikowania i często jest błędnie rozpoznawany. Bardzo często jego przyczyną są uszkodzenie mrozowe. Często mijają 2 lata od infekcji, zanim pojawią się oczywiste objawy choroby. Wczesne objawy czarnego raka na pniach i gałęziach są subtelne i początkowo pojawiają się jako czerwonawe lub ciemnofioletowe, brązowe, czasami lekko zapadnięte obszary pod korą. Niektóre często pozostają małe i powierzchowne, niektóre mogą jednak powiększać się pod korą nawet na długości pół metra. W drugim roku zainfekowana kora obumiera, pęka i złuszcza się z porażonego obszaru, odsłaniając czarne, chore drewno pod spodem.
Na owocach wokół uszkodzonej skórki tworzy się plama, początkowo brunatna, potem brunatnoczarna i koncentrycznie strefowana. W obrębie plamy powstają drobne, ciemne grudki. Są to pyknidia grzyba. Z czasem owoce ulegają całkowitemu zgniciu i mumifikacji.
Na owocach wokół uszkodzonej skórki tworzy się plama, początkowo brunatna, potem brunatnoczarna. W obrębie plamy powstają drobne, ciemne grudki. Są to pyknidia grzyba. Z czasem owoce ulegają całkowitemu zgniciu i mumifikacji.
Objawy pojawiają się również na liściach porażonych konarów. Są to brunatnoczerwone, koncentrycznie strefowane plamy z brązową obwódką. Zakażone kwiaty brunatnieją, a ich płatki, słupki i pręciki obumierają. Przy dużej wilgotności powietrza również tworzą się na nich pyknidia.
Wielkość uszkodzeń drzew wywołanych czarnym rakiem różni się w zależności od umiejscowienia zrakowacenia na drzewie. Raki mogą spowodować obumieranie całych gałęzi lub ich osłabienie, wskutek czego mogą one łamać się pod obciążeniem owocami lub podczas wichury. Infekcje na głównym pniu, szczególnie na młodych drzewach, mogą ostatecznie opasać drzewo, powodując jego śmierć. Jeśli uszkodzenie nastąpiło w połowie wysokości głównego pnia – wierzchołek drzewa może opaść lub umrzeć, podczas gdy pozostałe konary i pień poniżej urazu pozostaną przez pewien czas stosunkowo zdrowe.
Epidemiologia.
Patogen powodujący czarnego raka nie może bezpośrednio wniknąć do zdrowego drewna. Wrotami zakażeń są rany na gałęziach i pniach spowodowane gradobiciem, urazami zimowymi, urazami mechanicznymi, insektami lub innymi chorobami. Patogen może zimować w zrakowaceniach zarówno żywych, jak i martwych drzew, a także w zmumifikowanych owocach pozostawionych w jabłoniach z poprzedniego roku. Zimują jego pyknidia. Wiosną źródłem infekcji pierwotnych są wytwarzane w nich konidia. Konidia są także źródłem infekcji wtórnych w całym sezonie wegetacyjnym.
Ochrona.
Zmumifikowane owoce na drzewach powinny być usuwane, jeśli kiedykolwiek zostaną znalezione na drzewie, ale szczególnie podczas przycinania gałęzi w okresie uśpienia, kiedy można je łatwiej zobaczyć. Raki mogą być usuwane z drzew, jeśli jest to wykonalne i praktyczne. Przycinanie chorych i rakowatych kończyn oraz martwego drewna najlepiej jest wykonywać w okresie uśpienia. Ważne jest, aby usunąć zainfekowane gałęzie lub drewno z sadu, ponieważ czarna zgnilizna może przetrwać i wytwarzać zarodniki na martwym drewnie. Spalanie takiego drewna zmniejsza poziom inokulum. Nie jest dobrym pomysłem układanie drewna w stosy w pobliżu sadów, ponieważ może być skolonizowane przez "Peyronellaea obtusa" i stanowić źródło inokulum.
Nie ma odmian jabłoni całkowicie odpornych na czarnego raka, jednak niektóre odmiany są mniej podatne na raka kończyn niż inne. Jeśli nowy sad jest sadzony w pobliżu zadrzewienia, należy zachować szczególną ostrożność, aby sadzić najmniej podatne odmiany na podkładkach tolerancyjnych znajdujących się najbliżej zadrzewienia, aby zmniejszyć wpływ choroby przenoszącej się z zadrzewienia do sadu. Stosowanie fungicydów, takich jak Captan lub Maestro, Pristine lub Allegro, w celu zwalczania chorób letnich przez cały sezon wegetacyjny, począwszy od opadnięcia płatków, a szczególnie bezpośrednio po traumatycznym zdarzeniu spowodowanym przez grad lub wiatr, pomoże chronić rany na kończynach przed zasiedleniem przez grzyby zgnilizny i ograniczyć rozwój innych raków.

</doc>
<doc id="5322815" url="https://pl.wikipedia.org/wiki?curid=5322815" title="Elster (1959)">
Elster (1959)

Elster – wschodnioniemiecki ścigacz okrętów podwodnych z lat 50. XX wieku, jeden z 12 pozyskanych z ZSRR przez NRD okrętów projektu 201M. Jednostka została zbudowana w stoczni numer 340 w Zielonodolsku, a do służby w marynarce wojennej NRD została wcielona 29 grudnia 1959 roku. W grudniu 1967 roku okręt trafił do straży granicznej, a ze służby wycofano go 29 kwietnia 1972 roku.
Projekt i budowa.
Konstrukcja ścigaczy okrętów podwodnych projektu 201 była rozwinięciem poprzedników – jednostek projektu 122bis. Projekt powstał w biurze konstrukcyjnym CKB-340 pod kierunkiem głównego konstruktora A.W. Kunachowicza. Nowe okręty były mniejsze od poprzedników, a przez to odznaczały się gorszą dzielnością morską. Jednostki otrzymały zredukowane do dwóch zestawów 2M-3M uzbrojenie artyleryjskie, w zamian uzyskując cztery rakietowe miotacze bomb głębinowych RBU-1200 (w porównaniu do dwóch na ścigaczach proj. 122bis). Okręty były też szybsze i wymagały obsady przez mniej liczebne załogi.
Jednostka zbudowana została w radzieckiej stoczni numer 340 w Zielonodolsku (nr budowy 433).
Dane taktyczno-techniczne.
Okręt był ścigaczem okrętów podwodnych o długości całkowitej 41,9 metra, szerokości 6,1 metra i zanurzeniu 1,8 metra. Wykonany ze stali kadłub jednostki wykonany był w technologii spawania, nadbudówka natomiast była wykonana z duraluminium. Wyporność standardowa wynosiła 185 ton, zaś pełna 213 ton.
Ścigacz napędzany był przez trzy silniki wysokoprężne 30D o łącznej mocy 6000 KM, poruszające trzema śrubami o stałym skoku, co pozwalało osiągnąć maksymalną prędkość wynoszącą 25 węzłów. Zasięg wynosił 1500 Mm przy prędkości 12 węzłów. Energię elektryczną o napięciu 110 V zapewniały cztery agregaty DG-19 napędzane silnikami wysokoprężnymi o mocy 19 kW każdy. Autonomiczność wynosiła siedem dób.
Uzbrojenie artyleryjskie jednostki stanowiły dwa podwójne zestawy działek automatycznych 2M-3M kalibru 25 mm z zapasem 2000 naboi. Broń ZOP stanowiły cztery rakietowe pięcioprowadnicowe miotacze bomb głębinowych RBU-1200 na dziobie jednostki (z zapasem 60 bomb RGB-12) oraz dwie zrzutnie bomb głębinowych B-1 (z łącznym zapasem 24 bomb). Okręt mógł też zabrać na pokład 10 min KB lub AMD-2-500.
Wyposażenie radioelektroniczne obejmowało m.in. radar nawigacyjny Don-2, radar wykrywania celów Reja, sonar Tamir-11, radionamiernik ARP-50R, system rozpoznawczy „swój-obcy” Fakieł i system zakłóceń pasywnych z dwiema wyrzutniami celów pozornych PK-16.
Załoga okrętu składała się z 27 oficerów, podoficerów i marynarzy.
Służba.
Okręt został wcielony do służby w Volksmarine 29 grudnia 1959 roku. Początkowo jednostkę identyfikował jedynie numer burtowy 911, a nazwę „Elster” otrzymała 16 stycznia 1961 roku. Od 1 grudnia 1961 roku okręt otrzymał numer 711, od 1 grudnia 1962 roku 431, a od 1 grudnia 1965 roku 471. 1 grudnia 1967 roku jednostka została przekazana straży granicznej NRD, otrzymując numer G-61, zmieniony 1 grudnia 1971 roku na G-43. Ostatnie opuszczenie bandery na okręcie odbyło się 29 kwietnia 1972 roku.

</doc>
<doc id="5322817" url="https://pl.wikipedia.org/wiki?curid=5322817" title="Mistrzostwa Świata w Narciarstwie Alpejskim 1966 – kombinacja mężczyzn">
Mistrzostwa Świata w Narciarstwie Alpejskim 1966 – kombinacja mężczyzn

Kombinacja mężczyzn na 19. Mistrzostwach Świata w Narciarstwie Alpejskim została rozegrana w dniach 7 - 14 sierpnia 1966 roku. Tytułu sprzed dwóch lat nie obronił Ludwig Leitner z RFN, który tym razem zdobył brązowy medal. Nowym mistrzem świata został Francuz Jean-Claude Killy, a drugie miejsce zajął jego rodak - Léo Lacroix.
Kombinację ukończyło 29. zawodników. Żeby zostać sklasyfikowanym zawodnik musiał ukończyć trzy pozostałe konkurencje: zjazd, giganta i slalom. 

</doc>
<doc id="5322818" url="https://pl.wikipedia.org/wiki?curid=5322818" title="Aprite le finestre">
Aprite le finestre

Aprite le finestre – utwór włoskiej wokalistki Franki Raimondi, nagrany w 1956 roku, napisany przez Pinchi i skomponowany przez Virgilio Panzuti. Singiel był jedną z dwóch propozycji, które reprezentowały Włochy podczas 1. Konkursu Piosenki Eurowizji organizowanego w tym samym roku.
Podczas konkursu, który odbył się 24 maja 1956 roku w Teatro Kursaal w szwajcarskim Lugano, utwór został wykonany jako siódmy w kolejności i stanowił pierwszą w historii propozycję kraju wykonaną podczas koncertu finałowego imprezy. Dyrygentem orkiestry podczas występu wokalistki został Gian Stellari. Z powodu niezachowania się oficjalnych wyników finału konkursu, nieznany jest końcowy rezultat piosenki w ogólnej klasyfikacji.

</doc>
<doc id="5322821" url="https://pl.wikipedia.org/wiki?curid=5322821" title="Kranich (1959)">
Kranich (1959)

Kranich – wschodnioniemiecki ścigacz okrętów podwodnych z lat 50. XX wieku, jeden z 12 pozyskanych z ZSRR przez NRD okrętów projektu 201M. Jednostka została zbudowana w stoczni numer 340 w Zielonodolsku, a do służby w marynarce wojennej NRD została wcielona 29 grudnia 1959 roku. W grudniu 1967 roku okręt trafił do straży granicznej, a ze służby wycofano go 29 kwietnia 1972 roku.
Projekt i budowa.
Konstrukcja ścigaczy okrętów podwodnych projektu 201 była rozwinięciem poprzedników – jednostek projektu 122bis. Projekt powstał w biurze konstrukcyjnym CKB-340 pod kierunkiem głównego konstruktora A.W. Kunachowicza. Nowe okręty były mniejsze od poprzedników, a przez to odznaczały się gorszą dzielnością morską. Jednostki otrzymały zredukowane do dwóch zestawów 2M-3M uzbrojenie artyleryjskie, w zamian uzyskując cztery rakietowe miotacze bomb głębinowych RBU-1200 (w porównaniu do dwóch na ścigaczach proj. 122bis). Okręty były też szybsze i wymagały obsady przez mniej liczebne załogi.
Jednostka zbudowana została w radzieckiej stoczni numer 340 w Zielonodolsku (nr budowy 434).
Dane taktyczno-techniczne.
Okręt był ścigaczem okrętów podwodnych o długości całkowitej 41,9 metra, szerokości 6,1 metra i zanurzeniu 1,8 metra. Wykonany ze stali kadłub jednostki wykonany był w technologii spawania, nadbudówka natomiast była wykonana z duraluminium. Wyporność standardowa wynosiła 185 ton, zaś pełna 213 ton.
Ścigacz napędzany był przez trzy silniki wysokoprężne 30D o łącznej mocy 6000 KM, poruszające trzema śrubami o stałym skoku, co pozwalało osiągnąć maksymalną prędkość wynoszącą 25 węzłów. Zasięg wynosił 1500 Mm przy prędkości 12 węzłów. Energię elektryczną o napięciu 110 V zapewniały cztery agregaty DG-19 napędzane silnikami wysokoprężnymi o mocy 19 kW każdy. Autonomiczność wynosiła siedem dób.
Uzbrojenie artyleryjskie jednostki stanowiły dwa podwójne zestawy działek automatycznych 2M-3M kalibru 25 mm z zapasem 2000 naboi. Broń ZOP stanowiły cztery rakietowe pięcioprowadnicowe miotacze bomb głębinowych RBU-1200 na dziobie jednostki (z zapasem 60 bomb RGB-12) oraz dwie zrzutnie bomb głębinowych B-1 (z łącznym zapasem 24 bomb). Okręt mógł też zabrać na pokład 10 min KB lub AMD-2-500.
Wyposażenie radioelektroniczne obejmowało m.in. radar nawigacyjny Don-2, radar wykrywania celów Reja, sonar Tamir-11, radionamiernik ARP-50R, system rozpoznawczy „swój-obcy” Fakieł i system zakłóceń pasywnych z dwiema wyrzutniami celów pozornych PK-16.
Załoga okrętu składała się z 27 oficerów, podoficerów i marynarzy.
Służba.
Okręt został wcielony do służby w Volksmarine 29 grudnia 1959 roku. Początkowo jednostkę identyfikował jedynie numer burtowy 932, a nazwę „Kranich” otrzymała 16 stycznia 1961 roku. Od 1 stycznia 1961 roku okręt otrzymał numer 732, od 1 grudnia 1962 roku 432, a od 1 grudnia 1965 roku 472. 1 grudnia 1967 roku jednostka została przekazana straży granicznej NRD, otrzymując numer G-62, zmieniony 1 grudnia 1971 roku na G-44. Ostatnie opuszczenie bandery na okręcie odbyło się 29 kwietnia 1972 roku.

</doc>
<doc id="5322822" url="https://pl.wikipedia.org/wiki?curid=5322822" title="Amami se vuoi">
Amami se vuoi

Amami se vuoi – utwór włoskiej wokalistki Toniny Torrielli, nagrany w 1956 roku, napisany przez Mario Panzeri i skomponowany przez Vittorio Mascheroni. Singiel był jedną z dwóch propozycji, które reprezentowały Włochy podczas 1. Konkursu Piosenki Eurowizji organizowanego w tym samym roku.
Podczas konkursu, który odbył się 24 maja 1956 roku w Teatro Kursaal w szwajcarskim Lugano, utwór został wykonany jako siódmy w kolejności i stanowił drugą w historii propozycję kraju wykonaną podczas koncertu finałowego imprezy. Dyrygentem orkiestry podczas występu wokalistki został Gian Stellari. Z powodu niezachowania się oficjalnych wyników finału konkursu, nieznany jest końcowy rezultat piosenki w ogólnej klasyfikacji.

</doc>
<doc id="5322824" url="https://pl.wikipedia.org/wiki?curid=5322824" title="Möwe (1959)">
Möwe (1959)

Möwe – wschodnioniemiecki ścigacz okrętów podwodnych z lat 50. XX wieku, jeden z 12 pozyskanych z ZSRR przez NRD okrętów projektu 201M. Jednostka została zbudowana w stoczni numer 340 w Zielonodolsku, a do służby w marynarce wojennej NRD została wcielona 29 grudnia 1959 roku. W grudniu 1967 roku okręt trafił do straży granicznej, a ze służby wycofano go 14 października 1972 roku.
Projekt i budowa.
Konstrukcja ścigaczy okrętów podwodnych projektu 201 była rozwinięciem poprzedników – jednostek projektu 122bis. Projekt powstał w biurze konstrukcyjnym CKB-340 pod kierunkiem głównego konstruktora A.W. Kunachowicza. Nowe okręty były mniejsze od poprzedników, a przez to odznaczały się gorszą dzielnością morską. Jednostki otrzymały zredukowane do dwóch zestawów 2M-3M uzbrojenie artyleryjskie, w zamian uzyskując cztery rakietowe miotacze bomb głębinowych RBU-1200 (w porównaniu do dwóch na ścigaczach proj. 122bis). Okręty były też szybsze i wymagały obsady przez mniej liczebne załogi.
Jednostka zbudowana została w radzieckiej stoczni numer 340 w Zielonodolsku (nr budowy 435).
Dane taktyczno-techniczne.
Okręt był ścigaczem okrętów podwodnych o długości całkowitej 41,9 metra, szerokości 6,1 metra i zanurzeniu 1,8 metra. Wykonany ze stali kadłub jednostki wykonany był w technologii spawania, nadbudówka natomiast była wykonana z duraluminium. Wyporność standardowa wynosiła 185 ton, zaś pełna 213 ton.
Ścigacz napędzany był przez trzy silniki wysokoprężne 30D o łącznej mocy 6000 KM, poruszające trzema śrubami o stałym skoku, co pozwalało osiągnąć maksymalną prędkość wynoszącą 25 węzłów. Zasięg wynosił 1500 Mm przy prędkości 12 węzłów. Energię elektryczną o napięciu 110 V zapewniały cztery agregaty DG-19 napędzane silnikami wysokoprężnymi o mocy 19 kW każdy. Autonomiczność wynosiła siedem dób.
Uzbrojenie artyleryjskie jednostki stanowiły dwa podwójne zestawy działek automatycznych 2M-3M kalibru 25 mm z zapasem 2000 naboi. Broń ZOP stanowiły cztery rakietowe pięcioprowadnicowe miotacze bomb głębinowych RBU-1200 na dziobie jednostki (z zapasem 60 bomb RGB-12) oraz dwie zrzutnie bomb głębinowych B-1 (z łącznym zapasem 24 bomb). Okręt mógł też zabrać na pokład 10 min KB lub AMD-2-500.
Wyposażenie radioelektroniczne obejmowało m.in. radar nawigacyjny Don-2, radar wykrywania celów Reja, sonar Tamir-11, radionamiernik ARP-50R, system rozpoznawczy „swój-obcy” Fakieł i system zakłóceń pasywnych z dwiema wyrzutniami celów pozornych PK-16.
Załoga okrętu składała się z 27 oficerów, podoficerów i marynarzy.
Służba.
Okręt został wcielony do służby w Volksmarine 29 grudnia 1959 roku. Początkowo jednostkę identyfikował jedynie numer burtowy 953, a nazwę „Möwe” otrzymała 16 stycznia 1961 roku. Od 1 stycznia 1961 roku okręt otrzymał numer 753, od 1 grudnia 1962 roku 433, a od 1 grudnia 1965 roku 473. 1 grudnia 1967 roku jednostka została przekazana straży granicznej NRD, otrzymując numer G-63, zmieniony 1 grudnia 1971 roku na G-45. Ostatnie opuszczenie bandery na okręcie odbyło się 14 października 1972 roku.

</doc>
<doc id="5322826" url="https://pl.wikipedia.org/wiki?curid=5322826" title="Peter Kotte">
Peter Kotte

Peter Kotte (ur. 8 grudnia 1954 w Lötzschen) – niemiecki piłkarz występujący na pozycji pomocnika i napastnika, reprezentant NRD.
Życiorys.
Jako junior występował w BSG Lokomotive Lampertswalde i BSG Stahl Riesa. W 1972 roku został włączony do pierwszej drużyny BSG Stahl. W sezonie 1972/1973 uzyskał z klubem awans do DDR-Oberligi. W najwyższej wschodnioniemieckiej klasie rozgrywkowej zadebiutował 18 sierpnia w zremisowanym 2:2 meczu z Lokomotive Lipsk. W listopadzie przeszedł do Dynama Drezno. Z drezdeńskim klubem trzykrotnie zdobył mistrzostwo NRD (1975/1976, 1976/1977, 1977/1978), a w 1977 roku zdobył ponadto puchar kraju. W 1976 roku dotarł ze swoim klubem do ćwierćfinału Pucharu UEFA, zaś w roku 1979 osiągnął ćwierćfinał Pucharu Mistrzów. 21 kwietnia 1976 roku zadebiutował w reprezentacji w wygranym 5:0 towarzyskim meczu z Algierią, w którym zdobył dwie bramki. W Dynamie Drezno Kotte występował do 1981 roku, rozgrywając ogółem 166 spotkań w DDR-Oberlidze i zdobywając w nich 54 gole. Następnie, do 1984 roku, był piłkarzem BSG Fortschritt Neustadt. W latach 1988–1989 był trenerem piłkarzy tego klubu.

</doc>
<doc id="5322831" url="https://pl.wikipedia.org/wiki?curid=5322831" title="Język tutong">
Język tutong

Język tutong (lub tutung) – język austronezyjski używany w Brunei. Według danych z 2006 roku posługuje się nim blisko 17 tys. osób.

</doc>
<doc id="5322832" url="https://pl.wikipedia.org/wiki?curid=5322832" title="Język tutung">
Język tutung



</doc>
<doc id="5322836" url="https://pl.wikipedia.org/wiki?curid=5322836" title="Le plus beau jour de ma vie">
Le plus beau jour de ma vie

Le plus beau jour de ma vie – utwór belgijskiej wokalistki Mony Marc, nagrany w 1956 roku, napisany przez Claude Alix i skomponowany przez Davida Bee. Singiel był jedną z dwóch propozycji, które reprezentowały Belgię podczas 1. Konkursu Piosenki Eurowizji organizowanego w tym samym roku.
Podczas konkursu, który odbył się 24 maja 1956 roku w Teatro Kursaal w szwajcarskim Lugano, utwór został wykonany jako dziesiąty w kolejności i stanowił drugą w historii propozycję kraju wykonaną podczas koncertu finałowego imprezy. Dyrygentem orkiestry podczas występu wokalistki został Léo Souris. Z powodu niezachowania się oficjalnych wyników finału konkursu, nieznany jest końcowy rezultat piosenki w ogólnej klasyfikacji.

</doc>
<doc id="5322840" url="https://pl.wikipedia.org/wiki?curid=5322840" title="Michaił de Torby">
Michaił de Torby

Michaił Michajłowicz de Torby, ros. "Михаил Михайлович Де Торби", ang. "Michael de Torby" (ur. 8 października 1898 w Wiesbaden, zm. 25 kwietnia 1959 w Londynie) – rosyjski malarz i scenograf; arystokrata legitymizowany w Luksemburgu, od 1927 tytularny hrabia de Torby.
Urodził się jako jedyny syn i najmłodsze spośród trojga dzieci Michała Michajłowicza Romanowa, wielkiego księcia rosyjskiego oraz jego żony Zofii von Merenberg, hrabiny Torby. Miał dwie starsze siostry: Anastazję (1892–1977) i Nadieżdę (1896–1963). W 1899 przeniósł się wraz z rodziną do Keele następnie w 1909 do Londynu. Odebrał staranne wykształcenie pod okiem domowych guwernantów, dbających o nauczanie zagadnień historii i kultury Rosji. Następnie ukończył Eton College.
Rozwijał umiejętności rysownicze i malarskie. Jego twórczość jest silnie inspirowana estetyką Dalekiego Wschodu, zwłaszcza klasyczną sztuką chińską. Pracował w teatrach Londynu jako scenograf. W 1938 przyjął obywatelstwo brytyjskie. Nigdy nie założył rodziny i zmarł bezdzietnie.

</doc>
<doc id="5322842" url="https://pl.wikipedia.org/wiki?curid=5322842" title="Maria Krawczyk">
Maria Krawczyk



</doc>
<doc id="5322845" url="https://pl.wikipedia.org/wiki?curid=5322845" title="Peyronellaea obtusa">
Peyronellaea obtusa

Peyronellaea obtusa (Fuckel) Aveskamp, Gruyter &amp; Verkley – gatunek grzybów z klasy "Dothideomycetes". Saprotrof i pasożyt wielu rodzajów roślin.
Systematyka i nazewnictwo.
Pozycja w klasyfikacji według Index Fungorum: "Peyronellaea, Didymellaceae, Pleosporales, Pleosporomycetidae, Dothideomycetes, Pezizomycotina, Ascomycota, Fungi".
Po raz pierwszy opisał go w 1869 r. Leopold Fuckel nadając mu nazwę "Phoma obtusa". Obecną, uznaną przez Index Fungorum nazwę nadali mu w 2010 r. Maikel M. Aveskamp, Johannes de Gruyter i Gerard J.M. Verkley.
Ma 24 synonimy. Niektóre z nich:
Charakterystyka.
Jest szeroko rozpowszechniony w klimacie umiarkowanym. Występuje w Europie, Afryce Południowej, Ameryce Północnej i Południowej, Indiach, Japonii, na Nowej Gwinei, w Australii Zachodniej, Tasmanii, Nowej Zelandii. Zidentyfikowano go na wielu rodzajach roślin: jabłoń ("Malus"), winorośl ("Vitis"), klon ("Acer"), olsza ("Alnus"), migdałowiec ("Amygdalus"), bylica ("Artemisia"), brzoza ("Betula"), cytrus ("Citrus"), głóg ("Crataegus"), cyprys ("Cupressus"), hurma ("Diospyros"), nieśplik ("Eriobotrya"), orzesznik ("Hicoria"), jałowiec ("Juniperus"), ambrowiec ("Liquidambar"), tulipanowiec ("Liriodendron"), puteria ("Lucuma"), magnolia ("Magnolia"), melia ("Melia"), "Nannorrhops", oleander ("Nerium"), sosna ("Pinus"), platan ("Platanus"), śliwa ("Prunus"), robinia ("Robinia"), jeżyna ("Rubus"), wierzba ("Salix"), sasafras ("Sassafras"), teczyna ("Tectona"), wiąz ("Ulmus"), kalina ("Viburnum"), juka ("Yucca").
Pyknidia w postaci ciemnobrunatnych lub czarnych grudek o średnicy 0,2–0,28 mm. Źródłem infekcji pierwotnej są wytwarzane w nich jajowate lub owalne konidia, przeważnie jednokomórkowe, rzadziej dwukomórkowe, brunatne, o wymiarach 22–32 × 10–14 µm. Wnikają do rośliny tylko przez rany. Grzyb może zimować na zmumifikowanych owocach, rakach, martwych gałązkach i żywicielach wtórnych. Konidia i askospory są w większości przenoszone przez rozbryzgi deszczu i być może przez owady. Na uwalnianie zarodników wpływa wilgotność względna i temperatura, a ich rozprzestrzenianie jest stymulowane przez nocny deszcz.
Wśród roślin uprawnych w Polsce wywołuje chorobę czarny rak jabłoni.

</doc>
<doc id="5322846" url="https://pl.wikipedia.org/wiki?curid=5322846" title="Mario Vušković">
Mario Vušković

Mario Vušković (ur. 16 listopada 2001 w Splicie) – chorwacki piłkarz grający na pozycji obrońcy w HSV. Członek młodzieżowej kadry reprezentacji Chorwacji.
Kariera klubowa.
Hamburger SV.
31 sierpnia 2021, Vušković podpisał dwuletnie wypożyczenie przez niemiecki klub HSV, z dodatkową opcją kupna. Do debiutu w Bundeslidze doszło 18 września 2021 w zwycięskim 2-0 meczu z Werderem Brema.

</doc>
<doc id="5322848" url="https://pl.wikipedia.org/wiki?curid=5322848" title="Botryosphaeria obtusa">
Botryosphaeria obtusa



</doc>
<doc id="5322849" url="https://pl.wikipedia.org/wiki?curid=5322849" title="Zbigniew Rudyk">
Zbigniew Rudyk

Zbigniew Rudyk (ur. 20 września 1964 w Oławie) – polski kolarz szosowy.
Życiorys.
Był zawodnikiem Moto Jelcz Oława (1979-1994), Victorii Rybnik (1995) i Romaru Rybnik (1996).
W swojej karierze zwyciężył w wyścigach Szlakiem Bursztynowym (1989), Szlakiem Grodów Piastowskich (1989, ponadto w 1991 i 1995 zajął w tym wyścigu 2. miejsce, w 1996 3. miejsce), Szlakiem Wyzwolenia (1990). Ponadto w 1990 zajął 3. miejsce w Wyścigu Solidarności i Olimpijczyków, w 1992 3. miejsce w wyścigu Ślężański Mnich.
Jego synami są kolarze, Mateusz Rudyk i Bartosz Rudyk

</doc>
<doc id="5322850" url="https://pl.wikipedia.org/wiki?curid=5322850" title="Kormoran (1960)">
Kormoran (1960)

Kormoran – wschodnioniemiecki ścigacz okrętów podwodnych z lat 60. XX wieku, jeden z 12 pozyskanych z ZSRR przez NRD okrętów projektu 201M. Jednostka została zbudowana w stoczni numer 340 w Zielonodolsku, a do służby w marynarce wojennej NRD została wcielona 15 sierpnia 1960 roku. W latach 1966–1972 okręt służył w straży granicznej, a z listy floty został skreślony 3 października 1976 roku.
Projekt i budowa.
Konstrukcja ścigaczy okrętów podwodnych projektu 201 była rozwinięciem poprzedników – jednostek projektu 122bis. Projekt powstał w biurze konstrukcyjnym CKB-340 pod kierunkiem głównego konstruktora A.W. Kunachowicza. Nowe okręty były mniejsze od poprzedników, a przez to odznaczały się gorszą dzielnością morską. Jednostki otrzymały zredukowane do dwóch zestawów 2M-3M uzbrojenie artyleryjskie, w zamian uzyskując cztery rakietowe miotacze bomb głębinowych RBU-1200 (w porównaniu do dwóch na ścigaczach proj. 122bis). Okręty były też szybsze i wymagały obsady przez mniej liczebne załogi.
Jednostka zbudowana została w radzieckiej stoczni numer 340 w Zielonodolsku (nr budowy 441).
Dane taktyczno-techniczne.
Okręt był ścigaczem okrętów podwodnych o długości całkowitej 42 metry, szerokości 6,1 metra i zanurzeniu 1,86 metra. Wykonany ze stali kadłub jednostki wykonany był w technologii spawania, nadbudówka natomiast była wykonana z duraluminium. Wyporność standardowa wynosiła 191,3 tony, zaś pełna 218,5 tony.
Ścigacz napędzany był przez trzy silniki wysokoprężne 40DM o łącznej mocy 6600 KM, poruszające trzema śrubami o stałym skoku, co pozwalało osiągnąć maksymalną prędkość wynoszącą 27 węzłów. Zasięg wynosił 1500 Mm przy prędkości 12 węzłów. Energię elektryczną o napięciu 110 V zapewniały cztery agregaty DG-19 napędzane silnikami wysokoprężnymi o mocy 19 kW każdy. Autonomiczność wynosiła siedem dób.
Uzbrojenie artyleryjskie jednostki stanowiły dwa podwójne zestawy działek automatycznych 2M-3M kalibru 25 mm z zapasem 2000 naboi. Broń ZOP stanowiły cztery rakietowe pięcioprowadnicowe miotacze bomb głębinowych RBU-1200 na dziobie jednostki (z zapasem 60 bomb RGB-12) oraz dwie zrzutnie bomb głębinowych B-1 (z łącznym zapasem 24 bomb). Okręt mógł też zabrać na pokład 10 min KB lub AMD-2-500.
Wyposażenie radioelektroniczne obejmowało m.in. radar nawigacyjny Don-2, radar wykrywania celów Reja, sonar Tamir-11, radionamiernik ARP-50R, system rozpoznawczy „swój-obcy” Fakieł i system zakłóceń pasywnych z dwiema wyrzutniami celów pozornych PK-16.
Załoga okrętu składała się z 27 oficerów, podoficerów i marynarzy.
Służba.
Okręt został wcielony do służby w Volksmarine 15 sierpnia 1960 roku. Początkowo jednostkę identyfikował jedynie numer burtowy 874, a nazwę „Kormoran” otrzymała 16 stycznia 1961 roku. Od 1 stycznia 1961 roku okręt otrzymał numer 911, od 1 grudnia 1962 roku 411, a od 1 grudnia 1965 roku 491. 1 grudnia 1966 roku jednostka została przekazana straży granicznej NRD, otrzymując numer G-44, zmieniony 1 grudnia 1971 roku na G-25, a na początku 1972 roku na G-46. 1 grudnia 1972 roku „Kormoran” powrócił do składu Volksmarine, otrzymując numer 424. Ostatnie opuszczenie bandery na okręcie odbyło się 3 października 1976 roku.

</doc>
<doc id="5322853" url="https://pl.wikipedia.org/wiki?curid=5322853" title="Dzień Marynarki Wojennej (Rosja)">
Dzień Marynarki Wojennej (Rosja)

Dzień Marynarki Wojennej (ros. День Военно-морского флота) – święto Marynarki Wojennej Federacji Rosyjskiej, obchodzone corocznie w ostatnią niedzielę lipca.
Pomysłodawcą zorganizowania święta na cześć floty był Piotr I Wielki. Car ustanowił obchody w dniu rocznicy zwycięstwa w bitwie morskiej pod Gangut, gdzie Rosjanie pokonali Szwedów. Stało się to 7 sierpnia (czyli 27 lipca, stary styl), 1714. Wynik bitwy pod Gangut był pierwszym w historii zwycięstwem rosyjskiej marynarki wojennej.
Później w ZSRR Dzień Marynarki Wojennej został ustanowiony dekretem Rady Komisarzy Ludowych ZSRR i Komitetu Centralnego Wszechzwiązkowej Komunistycznej Partii Bolszewików z 22 czerwca 1939. Dzień Marynarki Wojennej zaczął być obchodzony corocznie 24 lipca. W 1988 zgodnie z dekretem Prezydium Rady Najwyższej ZSRR przesunięto święto zawodowe marynarzy wojskowych z ustalonego terminu na ostatnią niedzielę lipca.
We współczesnej Rosji Dzień Marynarki Wojennej obchodzony jest zgodnie z dekretem prezydenta Władimira Putina „O ustanowieniu świąt zawodowych i dni upamiętnienia w Siłach Zbrojnych Federacji Rosyjskiej” z dnia 31 maja 2006.

</doc>
<doc id="5322854" url="https://pl.wikipedia.org/wiki?curid=5322854" title="Emex australis">
Emex australis



</doc>
<doc id="5322856" url="https://pl.wikipedia.org/wiki?curid=5322856" title="Albatros (1960)">
Albatros (1960)

Albatros – wschodnioniemiecki ścigacz okrętów podwodnych z lat 60. XX wieku, jeden z 12 pozyskanych z ZSRR przez NRD okrętów projektu 201M. Jednostka została zbudowana w stoczni numer 340 w Zielonodolsku, a do służby w marynarce wojennej NRD została wcielona 15 sierpnia 1960 roku. W grudniu 1967 roku okręt trafił do straży granicznej, a ze służby wycofano go 29 kwietnia 1972 roku.
Projekt i budowa.
Konstrukcja ścigaczy okrętów podwodnych projektu 201 była rozwinięciem poprzedników – jednostek projektu 122bis. Projekt powstał w biurze konstrukcyjnym CKB-340 pod kierunkiem głównego konstruktora A.W. Kunachowicza. Nowe okręty były mniejsze od poprzedników, a przez to odznaczały się gorszą dzielnością morską. Jednostki otrzymały zredukowane do dwóch zestawów 2M-3M uzbrojenie artyleryjskie, w zamian uzyskując cztery rakietowe miotacze bomb głębinowych RBU-1200 (w porównaniu do dwóch na ścigaczach proj. 122bis). Okręty były też szybsze i wymagały obsady przez mniej liczebne załogi.
Jednostka zbudowana została w radzieckiej stoczni numer 340 w Zielonodolsku (nr budowy 442).
Dane taktyczno-techniczne.
Okręt był ścigaczem okrętów podwodnych o długości całkowitej 42 metry, szerokości 6,1 metra i zanurzeniu 1,86 metra. Wykonany ze stali kadłub jednostki wykonany był w technologii spawania, nadbudówka natomiast była wykonana z duraluminium. Wyporność standardowa wynosiła 191,3 tony, zaś pełna 218,5 tony.
Ścigacz napędzany był przez trzy silniki wysokoprężne 40DM o łącznej mocy 6600 KM, poruszające trzema śrubami o stałym skoku, co pozwalało osiągnąć maksymalną prędkość wynoszącą 27 węzłów. Zasięg wynosił 1500 Mm przy prędkości 12 węzłów. Energię elektryczną o napięciu 110 V zapewniały cztery agregaty DG-19 napędzane silnikami wysokoprężnymi o mocy 19 kW każdy. Autonomiczność wynosiła siedem dób.
Uzbrojenie artyleryjskie jednostki stanowiły dwa podwójne zestawy działek automatycznych 2M-3M kalibru 25 mm z zapasem 2000 naboi. Broń ZOP stanowiły cztery rakietowe pięcioprowadnicowe miotacze bomb głębinowych RBU-1200 na dziobie jednostki (z zapasem 60 bomb RGB-12) oraz dwie zrzutnie bomb głębinowych B-1 (z łącznym zapasem 24 bomb). Okręt mógł też zabrać na pokład 10 min KB lub AMD-2-500.
Wyposażenie radioelektroniczne obejmowało m.in. radar nawigacyjny Don-2, radar wykrywania celów Reja, sonar Tamir-11, radionamiernik ARP-50R, system rozpoznawczy „swój-obcy” Fakieł i system zakłóceń pasywnych z dwiema wyrzutniami celów pozornych PK-16.
Załoga okrętu składała się z 27 oficerów, podoficerów i marynarzy.
Służba.
Okręt został wcielony do służby w Volksmarine 15 sierpnia 1960 roku. Początkowo jednostkę identyfikował jedynie numer burtowy 974, a nazwę „Albatros” otrzymała 16 stycznia 1961 roku. Od 1 stycznia 1961 roku okręt otrzymał numer 932, od 1 grudnia 1962 roku 412, od 1964 roku 434, a od 1 grudnia 1965 roku 474. 1 grudnia 1967 roku jednostka została przekazana straży granicznej NRD, otrzymując numer G-64, zmieniony 1 grudnia 1971 roku na G-46. 1 grudnia 1972 roku „Albatros” powrócił do składu Volksmarine, otrzymując numer 424. Ostatnie opuszczenie bandery na okręcie odbyło się 29 kwietnia 1972 roku.

</doc>
<doc id="5322859" url="https://pl.wikipedia.org/wiki?curid=5322859" title="Möwe">
Möwe



</doc>
<doc id="5322860" url="https://pl.wikipedia.org/wiki?curid=5322860" title="Greater Manchester">
Greater Manchester



</doc>
<doc id="5322862" url="https://pl.wikipedia.org/wiki?curid=5322862" title="Cmentarze wojenne w Iłowie">
Cmentarze wojenne w Iłowie

Cmentarze wojenne w Iłowie – dwa miejsca spoczynku żołnierzy, uczestników walk I oraz II wojny światowej, zlokalizowane w Iłowie (powiat sochaczewski, województwo mazowieckie).
Cmentarz z II wojny światowej.
Nekropolia stanowi wydzieloną kwaterę na lokalnym cmentarzu parafii rzymskokatolickiej pw. św. Matki Bożej Królowej Polski w Iłowie zlokalizowanym w dolinie Jeżówki, przy ulicy Klonowej. Pochowano w niej 1033 lub 1034 żołnierzy Wojska Polskiego (Armii Poznań i Pomorze) poległych w bitwie nad Bzurą w dniach 17-18 września 1939 (w tym 549 nieznanych). Patronat społeczny nad cmentarzem sprawuje Szkoła Podstawowa im. Marszałka Józefa Piłsudskiego w Iłowie.
Na cmentarzu wiszą tablice upamiętniające nazwiska poległych. Umieszczono tam również tablicę z napisem „Żołnierzom września roku 1939 – Społeczność”. Centralny pomnik w formie dużej steli z orłem flankują rzędy nagrobków i dwa mniejsze pomniki w formie steli: 
Cmentarz z I wojny światowej.
Samodzielny cmentarz znajduje się w lesie, na północny wschód od wsi, kilkaset metrów od cmentarza żydowskiego. Prowadzi doń utwardzona alejka od drogi wojewódzkiej nr 575 do Kazunia Nowego. 
Nekropolia ma formę niewysokiego, dwustopniowego kopca na planie kwadratu, usypanego w 1917 z inicjatywy Niemców. Kryje on ciała żołnierzy poległych w walkach zakończonych w grudniu 1914. Stele z nazwiskami posadowiono w latach 20. i 30. XX wieku. Obiekt odnowiono w latach 90. XX wieku z inicjatywy gminy Iłów. Spoczywa tam 141 żołnierzy niemieckich (m.in. 26. Dywizja Wirtemberska) i trzynastu (lub czternastu) rosyjskich (m.in. 5. Syberyjski Korpus Armijny).
Szczegółowe informacje z dziejów cmentarza znajdują się w Muzeum Ziemi Sochaczewskiej i Pola Bitwy nad Bzurą w Sochaczewie.

</doc>
<doc id="5322865" url="https://pl.wikipedia.org/wiki?curid=5322865" title="Okręg andiżański">
Okręg andiżański



</doc>
<doc id="5322866" url="https://pl.wikipedia.org/wiki?curid=5322866" title="Obwód andiżański">
Obwód andiżański



</doc>
<doc id="5322875" url="https://pl.wikipedia.org/wiki?curid=5322875" title="Lista stacji i przystanków kolejowych w hrabstwie Greater Manchester">
Lista stacji i przystanków kolejowych w hrabstwie Greater Manchester



</doc>
<doc id="5322877" url="https://pl.wikipedia.org/wiki?curid=5322877" title="Balich">
Balich

Balich, też Nahr Balich – rzeka w Turcji i Syrii, lewy dopływ Eufratu.

</doc>
<doc id="5322880" url="https://pl.wikipedia.org/wiki?curid=5322880" title="Treiten">
Treiten

Treiten (fr. "Treiteron") – gmina (niem. "Einwohnergemeinde") w Szwajcarii, w kantonie Berno, w regionie administracyjnym Seeland, w okręgu Seeland.
Demografia.
W Treiten mieszka 429 osób. W 2020 roku 12,6% populacji gminy stanowiły osoby urodzone poza Szwajcarią.
Transport.
Przez teren gminy przebiega droga główna nr 237.

</doc>
<doc id="5322881" url="https://pl.wikipedia.org/wiki?curid=5322881" title="Treiteron">
Treiteron



</doc>
<doc id="5322882" url="https://pl.wikipedia.org/wiki?curid=5322882" title="Milo Qirko">
Milo Qirko

Milo Qirko (ur. 15 sierpnia 1915 w Boboshticy, zm. ?) - minister komunikacji Albanii w latach 1962-1974.
Życiorys.
Był członkiem Komitetu Centralnego Albańskiej Partii Pracy i jednocześnie pełnił funkcję wiceministra komunikacji Albanii. Został powołany na ministra tego resortu dnia 16 lipca 1962 i tę funkcję pełnił do 30 października 1974.

</doc>
<doc id="5322884" url="https://pl.wikipedia.org/wiki?curid=5322884" title="Tschugg">
Tschugg

Tschugg – gmina (niem. "Einwohnergemeinde") w Szwajcarii, w kantonie Berno, w regionie administracyjnym Seeland, w okręgu Seeland.
Demografia.
W Tschugg mieszka 470 osób. W 2020 roku 20% populacji gminy stanowiły osoby urodzone poza Szwajcarią.

</doc>
<doc id="5322887" url="https://pl.wikipedia.org/wiki?curid=5322887" title="Washington Open 2022 (mężczyźni)">
Washington Open 2022 (mężczyźni)

Washington Open 2022, właśc. Citi Open 2022 – tenisowy turniej ATP kategorii ATP Tour 500 w sezonie 2022 z cyklu Washington Open rozgrywany w dniach 1–7 sierpnia 2022 roku w Waszyngtonie na kortach twardych o puli nagród wynoszącej 2 108 110 dolarów amerykańskich.

</doc>
<doc id="5322889" url="https://pl.wikipedia.org/wiki?curid=5322889" title="Język okwasar">
Język okwasar



</doc>
<doc id="5322890" url="https://pl.wikipedia.org/wiki?curid=5322890" title="Język saberi">
Język saberi



</doc>
<doc id="5322891" url="https://pl.wikipedia.org/wiki?curid=5322891" title="Język isirawa">
Język isirawa

Język isirawa, także: okwasar, saberi (a. saweri) – język papuaski używany w prowincji Papua w Indonezji (kabupaten Sarmi). Według danych z 2000 roku posługuje się nim 1800 osób.
Ethnologue (wyd. 22) podaje, że jego użytkownicy zamieszkują wsie: Amsira, Arabais, Arsania, Kamenawari, Mararena, Martewar, Nisero, Nuerawar, Perkami, Siaratesa, Waim, Wari, Webro (kabupaten Sarmi). Dzieli się na dwa dialekty: zachodni i wschodni, przy czym różnice są niewielkie.
Ethnologue i Timothy Usher umieszczają go w rodzinie języków łańcucha Foja (tor-kwerba). Bywa też rozpatrywany jako izolat.
Służy jako lokalny język handlowy, jednakże traci na znaczeniu pod presją języka indonezyjskiego.
Jest zapisywany alfabetem łacińskim.

</doc>
<doc id="5322892" url="https://pl.wikipedia.org/wiki?curid=5322892" title="Język saweri">
Język saweri



</doc>
<doc id="5322893" url="https://pl.wikipedia.org/wiki?curid=5322893" title="Vinelz">
Vinelz

Vinelz (fr. "Fenis") – gmina (niem. "Einwohnergemeinde") w Szwajcarii, w kantonie Berno, w regionie administracyjnym Seeland, w okręgu Seeland. Leży nad jeziorem Bielersee.
Demografia.
W Vinelz mieszka 878 osób. W 2020 roku 9,3% populacji gminy stanowiły osoby urodzone poza Szwajcarią.

</doc>
<doc id="5322894" url="https://pl.wikipedia.org/wiki?curid=5322894" title="Madame Web (film)">
Madame Web (film)

Madame Web – amerykański fantastycznonaukowy film akcji z 2024 roku na podstawie serii komiksów o postaci o tym samym pseudonimie wydawnictwa Marvel Comics. Za reżyserię filmu odpowiadać będzie S.J. Clarkson na podstawie scenariusza Matta Sazama i Burka Sharplessa. W tytułową rolę wcieli się Dakota Johnson, a obok niej w rolach głównych wystąpią: Sydney Sweeney, Celeste O’Connor, Isabela Merced, Tahar Rahim, Emma Roberts, Mike Epps i Adam Scott.
Film ten jest piątą produkcją należącą do franczyzy Sony’s Spider-Man Universe. W Polsce "Madame Web" zadebiutuje 16 lutego 2024 roku.
Obsada.
W filmie ponadto wystąpią: Sydney Sweeney, Celeste O’Connor, Isabela Merced, Tahar Rahim, Emma Roberts, Mike Epps i Adam Scott.
Produkcja.
Rozwój projektu.
We wrześniu 2019 roku Sony Pictures zatrudniło Matta Sazamę i Burka Sharplessa, którzy wcześniej pracowali przy filmie "Morbius"(2022), do napisania scenariusza do filmu o postaci Madame Web. Palak Patel z Sony Pictures został producentem filmu. W maju 2020 roku S.J. Clarkson została zatrudniona na stanowisko reżysera filmu dla Sony Pictures na podstawie jednej z kobiecych postaci z komiksów Marvel Comics. W lutym 2022 roku potwierdzono, że Clarkson wyreżyseruje "Madame Web". W następnym miesiącu studio wyznaczyło datę amerykańskiej premiery na 7 lipca 2023 roku. W lipcu poinformowano, że Di Bonaventura Pictures wyprodukuje film wspólnie z Columbia Pictures oraz że producentami obok Patela będą Lorenzo di Bonaventura, Erik Howsam i Kevin Feige z Marvel Studios. W tym samym miesiącu Sony przesunęło amerykańską datę premiery filmu na 6 października 2023 roku. We wrześniu została ponownie opóźniona na 16 lutego 2024 roku.
Casting.
W lutym 2022 roku poinformowano, że Dakota Johnson negocjuje rolę Madame Web. W marcu potwierdzono jej angaż i do obsady dołączyła również Sydney Sweeney. W maju poinformowano, że Celeste O’Connor zagra w filmie. W czerwcu do obsady dołączyli Isabela Merced, Tahar Rahim i Emma Roberts, a w następnym miesiącu – Mike Epps i Adam Scott.
Zdjęcia.
Zdjęcia do filmu rozpoczęły się 11 lipca 2022 roku w Bostonie pod roboczym tytułem "Claire". Film ma być kręcony również w Nowym Jorku i w Meksyku. 
Wydanie.
Premiera filmu "Madame Web" została zapowiedziana na 16 lutego 2024 roku w Stanach Zjednoczonych i Polsce. Początkowo była ona zaplanowana na 7 lipca, a następnie na 6 października 2023 roku.

</doc>
<doc id="5322898" url="https://pl.wikipedia.org/wiki?curid=5322898" title="Frank Lieberam">
Frank Lieberam

Frank Lieberam (ur. 17 grudnia 1962 w Halberstadt) – niemiecki piłkarz występujący na pozycji obrońcy i pomocnika, reprezentant NRD, trener piłkarski.
Życiorys.
Seniorską karierę rozpoczynał w 1981 roku w 1. FC Magdeburg. W DDR-Oberlidze zadebiutował 24 października w przegranym 0:5 wyjazdowym meczu z Dynamem Drezno. Przez dwa lata rozegrał jedenaście ligowych spotkań, zdobywając w 1983 roku zdobył ponadto puchar kraju. W sezonie 1983/1984 reprezentował barwy BSG Lokomotive Halberstadt, po czym powrócił do 1. FC Magdeburg, gdzie nadal nie był piłkarzem podstawowego składu. W sezonie 1985/1986 był zawodnikiem BSG Stahl Riesa, gdzie został przekwalifikowany z pomocnika na obrońcę. Wystąpił wówczas w 25 ligowych spotkaniach, zdobywając w nich trzy bramki, i po zakończeniu sezonu przeszedł do Dynama Drezno. W Dynamie dwukrotnie (1988/1989, 1989/1990) zdobył mistrzostwo NRD, a w 1990 roku zdobył również Puchar NRD. 26 kwietnia 1989 roku rozegrał jedyny mecz w reprezentacji NRD, przegrany 0:3 z ZSRR w ramach eliminacji do Mistrzostw Świata 1990. W sezonie 1988/1989 dotarł z Dynamem do półfinału Pucharu UEFA, a w sezonie 1990/1991 – do ćwierćfinału Pucharu Mistrzów. W Dynamie Drezno Lieberam występował do końca 1991 roku, rozgrywając w jego barwach 118 meczów w DDR-Oberlidze i pięć w Bundeslidze. Sezon 1992 spędził na grze w koreańskim Hyundai Horang-i, po czym wrócił do Niemiec, podpisując kontrakt z VfL Wolfsburg. W barwach tego klubu rozegrał 111 meczów w 2. Bundeslidze. W 1996 roku powrócił do 1. FC Magdeburg, gdzie zakończył karierę zawodniczą dwa lata później.
Bezpośrednio po zakończeniu kariery piłkarskiej został trenerem FC Erzgebirge Aue, pełniąc tę funkcję do marca 1999 roku. W połowie 1999 roku objął posadę trenera w Germanii Halberstadt. Z klubem tym awansował do Oberligi. W listopadzie 2004 roku przestał pełnić obowiązki trenera w Germanii, a około miesiąc później podjął pracę jako szkoleniowiec 1. FC Union Berlin, z którym spadł z Regionalligi. W listopadzie 2005 roku stracił posadę. Ogółem w 30 meczach Unionu prowadzeni przez niego piłkarze wygrali jedenastokrotnie, a przegrali dziesięć razy. W 2006 roku był trenerem 1. FC Lok Stendal. W listopadzie tegoż roku został zatrudniony jako trener MSV Neuruppin. Prowadził zespół w dwunastu spotkaniach, a w maju 2007 roku stracił posadę.

</doc>
<doc id="5322900" url="https://pl.wikipedia.org/wiki?curid=5322900" title="Język kwerba">
Język kwerba

Język kwerba, także: airmati (a. air mati, armati), koassa, mataweja, naibedj, segar tor, tekutameso – język papuaski używany w prowincji Papua w Indonezji (wsie: Apiaweti, Aurime, Munukania, Tatsewalem, Wamariri). Według danych z 2000 roku posługuje się nim 2500 osób.
Dzieli się na trzy dialekty: serikenam, sasawa, nogukwabai. Zapisywany alfabetem łacińskim.

</doc>
<doc id="5322901" url="https://pl.wikipedia.org/wiki?curid=5322901" title="Język airmati">
Język airmati



</doc>
<doc id="5322902" url="https://pl.wikipedia.org/wiki?curid=5322902" title="Język armati">
Język armati



</doc>
<doc id="5322903" url="https://pl.wikipedia.org/wiki?curid=5322903" title="Język air mati">
Język air mati



</doc>
<doc id="5322904" url="https://pl.wikipedia.org/wiki?curid=5322904" title="Język tekutameso">
Język tekutameso



</doc>
<doc id="5322905" url="https://pl.wikipedia.org/wiki?curid=5322905" title="Język naibedj">
Język naibedj



</doc>
<doc id="5322906" url="https://pl.wikipedia.org/wiki?curid=5322906" title="Język segar tor">
Język segar tor



</doc>
<doc id="5322907" url="https://pl.wikipedia.org/wiki?curid=5322907" title="Język koassa">
Język koassa



</doc>
<doc id="5322908" url="https://pl.wikipedia.org/wiki?curid=5322908" title="Język mataweja">
Język mataweja



</doc>
<doc id="5322909" url="https://pl.wikipedia.org/wiki?curid=5322909" title="Lekane">
Lekane

Lekane ( "lekánē", l.mn. "lekánai") – rodzaj starożytnego greckiego naczynia ceramicznego, misy z uchwytami używanej do obmywania rąk podczas posiłków lub czynności kuchennych.
Charakterystyka.
Misy typu "lekane" przyjmowały różne formy uwzględniając ich głębokość. Mogły być wyposażone w imadła, zarówno poziome jak i pionowe. Występowały też jako całkowicie pozbawione uchwytów. W przeciwieństwie do podobnych kształtem naczyń, zwanych "lekanis" (), nie miały pokrywek.
Przy klasyfikowaniu naczyń tego rodzaju ceramologom trudno jest zastosować jednoznaczne kryterium dotyczące głębokości. Ogólnie uznawany jest podział na "lekanai" głębokie i płytkie; pierwsze są zwykle głębsze niż typowe głębokie misy, podczas gdy "lekanai" płytkie , np. typu 2., są często płytsze niż płytkie misy. W związku z tym trudne jest też jednoznaczne określenie ostatecznej funkcji konkretnej "lekane". Mogły być używane do obmyć, ale też przy wyrabianiu ciasta na chleb, przy mieszaniu różnych składników w większych ilościach lub do podawania jedzenia, a nawet wina.
Formy podstawowe.
Podstawowy typologia form, rysunki profilów i przekrojów:

</doc>
<doc id="5322911" url="https://pl.wikipedia.org/wiki?curid=5322911" title="David Bates (piłkarz)">
David Bates (piłkarz)

David Robert Bates (ur. 5 października 1996 w Kirkcaldy) – szkocki piłkarz, grający na pozycji środkowego obrońcy w szkockim klubie Aberdeen oraz reprezentacji Szkocji. Wychowanek Raith Rovers, w którym rozpoczął seniorską karierę. Grał również w East Stirlingshire, Brechin City, Rangersach FC, Hamburgerze SV, Sheffield Wednesday oraz Cercle Brugge.

</doc>
<doc id="5322912" url="https://pl.wikipedia.org/wiki?curid=5322912" title="Rumex spinosus">
Rumex spinosus



</doc>
<doc id="5322918" url="https://pl.wikipedia.org/wiki?curid=5322918" title="Dondukowskie osiedle wiejskie">
Dondukowskie osiedle wiejskie

Dondukowskie osiedle wiejskie – jedno z 5 osiedli wiejskich w rejonie giagińskim wchodzącym w skład Republiki Adygei. W 2022 liczyło 7004 mieszkańców.

</doc>
<doc id="5322919" url="https://pl.wikipedia.org/wiki?curid=5322919" title="Giaginskie osiedle wiejskie">
Giaginskie osiedle wiejskie

Giaginskie osiedle wiejskie – jedno z 5 osiedli wiejskich w rejonie giagińskim wchodzącym w skład Republiki Adygei. W 2022 liczyło 15 811 mieszkańców.

</doc>
<doc id="5322920" url="https://pl.wikipedia.org/wiki?curid=5322920" title="Kielermiesskie osiedle wiejskie">
Kielermiesskie osiedle wiejskie

Kielermiesskie osiedle wiejskie – jedno z 5 osiedli wiejskich w rejonie giagińskim wchodzącym w skład Republiki Adygei. W 2022 liczyło 3224 mieszkańców.

</doc>
<doc id="5322921" url="https://pl.wikipedia.org/wiki?curid=5322921" title="Siergijewskie osiedle wiejskie">
Siergijewskie osiedle wiejskie

Siergijewskie osiedle wiejskie – jedno z 5 osiedli wiejskich w rejonie giagińskim wchodzącym w skład Republiki Adygei. W 2022 liczyło 2935 mieszkańców.

</doc>
<doc id="5322922" url="https://pl.wikipedia.org/wiki?curid=5322922" title="Ajriumowskie osiedle wiejskie">
Ajriumowskie osiedle wiejskie

Ajriumowskie osiedle wiejskie – jedno z 5 osiedli wiejskich w rejonie giagińskim wchodzącym w skład Republiki Adygei. W 2022 liczyło 3109 mieszkańców.

</doc>
<doc id="5322924" url="https://pl.wikipedia.org/wiki?curid=5322924" title="Niemierawa">
Niemierawa

Niemierawa (; , "Niemierowo") – wieś na Białorusi, w obwodzie witebskim, w rejonie orszańskim, w sielsowiecie Piszczaława, nad Paczalicą i przy linii kolejowej Orsza – Lepel.

</doc>
<doc id="5322925" url="https://pl.wikipedia.org/wiki?curid=5322925" title="Aleksandar Radovanović">
Aleksandar Radovanović

Aleksandar Radovanović (serb. cyr. Александар Радовановић, ur. 11 listopada 1993 w Šabacu) – serbski piłkarz występujący na pozycji środkowego obrońcy w belgijskim klubie KV Kortrijk. W swojej karierze grał także w Mačvie Šabac, OFK Beograd, Spartaku Subotica, FK Vojvodinie oraz Racingu Lens.

</doc>
<doc id="5322926" url="https://pl.wikipedia.org/wiki?curid=5322926" title="Wschodnioniemieccy medaliści letnich igrzysk olimpijskich">
Wschodnioniemieccy medaliści letnich igrzysk olimpijskich

Wschodnioniemieccy medaliści letnich igrzysk olimpijskich – zestawienie reprezentujących Niemiecką Republikę Demokratyczną zawodników i zawodniczek, którzy zdobyli przynajmniej jeden medal letnich igrzysk olimpijskich.
Medaliści chronologicznie.
Reprezentanci Niemieckiej Republiki Demokratycznej zdobyli łącznie 409 medali letnich igrzysk olimpijskich. Stali na podium zawodów olimpijskich na pięciu igrzyskach, z czego po raz pierwszy w debiucie w 1968 roku. W poniższej tabeli przedstawiono wszystkich wschodnioniemieckich medalistów letnich igrzysk olimpijskich w kolejności chronologicznej.

</doc>
<doc id="5322928" url="https://pl.wikipedia.org/wiki?curid=5322928" title="Papouka (rejon orszański)">
Papouka (rejon orszański)

Papouka (; , "Popowka") – wieś na Białorusi, w obwodzie witebskim, w rejonie orszańskim, w sielsowiecie Piszczaława, nad Paczalicą.
Wieś położona jest po obu stronach drogi magistralnej M1, z której znajduje się tu zjazd.

</doc>
<doc id="5322929" url="https://pl.wikipedia.org/wiki?curid=5322929" title="Jakob Ankersen">
Jakob Ankersen

Jakob Svarrer Ankersen (ur. 22 września 1990 w Esbjergu) – duński piłkarz, grający na pozycji lewego lub prawego pomocnika w duńskim klubie Randers FC. Wychowanek i wieloletni zawodnik Esbjergu fB. W swojej karierze grał także w IFK Göteborgu, SV Zulte Waregem oraz Aarhus GF. Jednokrotny reprezentant Danii do lat 20. Brat bliźniak Petera i kuzyn Emila, również piłkarzy.

</doc>
<doc id="5322930" url="https://pl.wikipedia.org/wiki?curid=5322930" title="Kärkna (stacja kolejowa)">
Kärkna (stacja kolejowa)

Kärkna – stacja kolejowa w miejscowości Kärkna, w prowincji Tartu, w Estonii. Położona jest na linii Tapa - Tartu. 
Stacja położona jest przy terminalu paliw, do którego ze stacji prowadzą bocznice. Nowy peron, otwarty 27 maja 2012, znajduje się ok. 400 m na południe (w stronę Tartu) od wjazdu na stację.

</doc>
<doc id="5322933" url="https://pl.wikipedia.org/wiki?curid=5322933" title="Sergiusz Górski">
Sergiusz Górski

Sergiusz Robert Górski, znany również jako Nitro, Nitrozyniak, TheNitroZyniak (ur. 22 czerwca 1995) – polska osobowość internetowa, przedsiębiorca i piosenkarz. W latach 2013–2022 youtuber.
Życie i działalność internetowa.
Swój kanał na YouTube założył w 2013 roku. Początkowo publikował filmiki ze swoimi wypowiedziami na różne tematy oraz filmiki o tematyce gamingowej. . W latach 2017–2021 zaangażowany był w działalność e-sportową (w 2021 został zbanowany przez Riot Games na czas nieokreślony, co uniemożliwiło mu dalszą działalność).
W lipcu 2021 został zablokowany w serwisie Twitch. W 2022 był jednym z najpopularniejszych polskich komentatorów w serwisie YouTube. Wystąpił także jako prowadzący galę Hype MMA. W grudniu 2022 został również dożywotnio zablokowany w serwisie YouTube, z powodu naruszenia reguł usługi dotyczących nękania i prób obejścia wcześniejszej blokady poprzez umieszczanie filmów na drugim kanale na tej platformie. Krótko po zablokowaniu Górskiego, poseł Łukasz Mejza podczas wystąpienia w Sejmie porównał Nitrozyniak do Donalda Tuska, apelując o zablokowanie Tuska w polskiej polityce, tak jak stało się to Nitro na platformie YouTube.
Kontrowersje.
Górski i jego twórczość internetowa przez lata budziły kontrowersje. Wielokrotnie na swoich filmach wulgarnie obrażał i wyśmiewał swoich rozmówców, innych twórców internetowych czy ich rodziny. Z tego powodu działalność nazywana bywa patologiczną.
W marcu 2022 roku na jednym ze swoich materiałów powiedział, że "gdyby jutra miało nie być" to "zgwałciłby kogoś". Po krytyce internatów youtuber wystosował oświadczenie, w którym bronił się twierdząc że jego słowa zostały wyjęte z kontekstu.
W lipcu 2021 Sergiusz Górski i Rafał Górniak zostali prawomocnie skazani przez Sąd Rejonowy we Wrocławiu za znieważenie kobiety i grożenie jej mężowi nożem, za to że ci przeszkodzili youtuberom w prowadzonej transmisji internetowej w 2020 roku. Po złożeniu apelacji, w kwietniu 2022 Sąd Okręgowy we Wrocławiu złagodził pierwotny wyrok – usunął karę prac społecznych i wymagane przeprosiny, mężczyźni musieli za to zapłacić grzywny.
Działalność muzyczna.
W lutym 2022 ukazał się utwór Natsu z udziałem Nitro pt. „Szpilki”.
W listopadzie 2022 singiel Sentino, Nitro, Masnego Bena, MGNG pt. „Trójkąt bermudzki” uzyskał certyfikat platynowej płyty. Utwór był zwiastunem albumu Sentino pt. "Megalomania", który Nitro pomógł także raperowi wprowadzić do szerokiej dystrybucji w Polsce. W czerwcu Nitro i Sentino poinformowali o zakończeniu współpracy, która obejmowała również wspólną produkcję ubrań marki Sicarios.
Walki freak show fight.
Kick-boxing.
26 września 2021 został ogłoszonym nowym zawodnikiem federacji Fame MMA. 23 stycznia 2022 na specjalnej konferencji Fame MMA ogłoszono jego pojedynek z Pawłem „Unboxallem" Smektalskim w formule kick-bokserskiej na zasadach K-1, którą przegrał przez jednogłośną decyzję sędziów na korzyść Unboxalla.
4 kwietnia 2022 na gali Fame 14, ogłoszony został drugi pojedynek z Marcinem „Xayoo" Majkutem, który ponownie przegrał, tym razem przez techniczny nokaut w pierwszej rundzie na korzyść Xayoo.

</doc>
<doc id="5322935" url="https://pl.wikipedia.org/wiki?curid=5322935" title="TheNitroZyniak">
TheNitroZyniak



</doc>
<doc id="5322936" url="https://pl.wikipedia.org/wiki?curid=5322936" title="Petr Ruman">
Petr Ruman

Petr Ruman (ur. 2 listopada 1976 w Przerowie) – czeski trener piłkarski oraz piłkarz, grający na pozycji ofensywnego pomocnika. Obecnie trener Greuther Fürth II.
Jako piłkarz grał w ojczyźnie, w barwach Baníka Ostrawa oraz VP Frýdek-Místek. W 1. ČFL wystąpił w 73 meczach i zdobył 13 bramek jako gracz Baníka. W niemieckiej Bundeslidze wystąpił w 40 meczach i strzelił 6 goli jako zawodnik Mainz 05 (sezony 2005/2006 i 2006/2007). Grał w SpVgg Greuther Fürth na poziomie 2. Bundesligi oraz w trzecioligowym VfR Aalen.

</doc>
<doc id="5322937" url="https://pl.wikipedia.org/wiki?curid=5322937" title="Lekanis">
Lekanis

Lekanis ( "lekanís", l.mn. "lekanides") – rodzaj starożytnego greckiego naczynia ceramicznego, płytkiej, niskiej miski z pokrywką i dwoma poziomymi imadłami.
Charakterystyka.
Naczynia typu "lekanis" były owalne, niskie, wyposażone w szeroką stopę i dwa poziome wstęgowe uchwyty umieszczone pod brzegiem. Po wewnętrznej stronie naczynia, wokół brzegu znajdował się pas, stanowiący oparcie dla pokrywy. Pokrywa posiadała uchwyt. Forma pojawiła się na stałe w drugiej połowie VI wieku p.n.e., szczególnie w ceramice czerwonofigurowej oraz czarnofigurowej z końca V w. p.n.e. W dekoracjach na wazach czerwonofigurowych, przedstawiających sceny z procesji ślubnych, "lekanisy" przedstawiane były jako prezenty ślubne.
U starożytnych Greków terminu „lekanis” używano do nazywania naczyń kuchennych służących do gotowania, pojemników na biżuterię, ale także naczyń toaletowych.
Formą podobną do typu "lekanis" jest "lekane". "Lekanai" jednak nie posiadały wieka.

</doc>
<doc id="5322938" url="https://pl.wikipedia.org/wiki?curid=5322938" title="Wolnieńskie osiedle wiejskie">
Wolnieńskie osiedle wiejskie

Wolnieńskie osiedle wiejskie, – jedno z 9 osiedli wiejskich w rejonie koszechablskim wchodzącym w skład Republiki Adygei. W 2022 liczyło 3109 mieszkańców.

</doc>
<doc id="5322939" url="https://pl.wikipedia.org/wiki?curid=5322939" title="Jegieruchajskie osiedle wiejskie">
Jegieruchajskie osiedle wiejskie

Jegieruchajskie osiedle wiejskie, – jedno z 9 osiedli wiejskich w rejonie koszechablskim wchodzącym w skład Republiki Adygei. W 2022 liczyło 1586 mieszkańców.

</doc>
<doc id="5322940" url="https://pl.wikipedia.org/wiki?curid=5322940" title="Bleczepsińskie osiedle wiejskie">
Bleczepsińskie osiedle wiejskie

Bleczepsińskie osiedle wiejskie, – jedno z 9 osiedli wiejskich w rejonie koszechablskim wchodzącym w skład Republiki Adygei. W 2022 liczyło 3097 mieszkańców.

</doc>
<doc id="5322951" url="https://pl.wikipedia.org/wiki?curid=5322951" title="Zamek w Rheinsbergu">
Zamek w Rheinsbergu



</doc>
<doc id="5322953" url="https://pl.wikipedia.org/wiki?curid=5322953" title="Olga Buława">
Olga Buława

Olga Buława (ur. 29 lipca 1991) – polska modelka, Miss Polski 2018.
Życiorys.
Pochodzi ze Świnoujścia. Ukończyła studia prawnicze na Uniwersytecie SWPS. W 2013 rozpoczęła pracę jako stewardessa w Polskich Liniach Lotniczych LOT. Jako II wicemiss Ziemi Zachodniopomorskiej przystąpiła do konkursu Miss Polski 2018, którego została zwyciężczynią. Następnie reprezentowała Polskę w konkursie Miss Universe 2019, na którym zdobyła komplementarny tytuł Miss Universe Congeniality.
W lipcu 2021 zawarła związek małżeński z menedżerem Igorem Pilewiczem, a 4 grudnia tego samego roku przyszła na świat jej córka Lara.

</doc>
<doc id="5322955" url="https://pl.wikipedia.org/wiki?curid=5322955" title="Vi coactus">
Vi coactus

Vi Coactus, V.C., VC (łac. "coāctus" – „będący wymuszony” albo „będący zmuszony” np. groźbą lub przemocą; imiesłów bierny wywodzący się od czasownika "cōgō" – „przymuszam” albo „zmuszam”) – dopisek stosowany podczas podpisywania różnego rodzaju aktów prawnych wywołujących określone skutki prawne, w tym:
Dopisek w postaci wyrażenia „Vi Coactus”, skrótowca „V.C.” bądź „VC” albo tylko znaku wielokropka „…” zamieszczony przez daną osobę przy swoim podpisie sygnalizuje fakt, iż została ona zmuszona do podpisania rozpatrywanego aktu prawnego wbrew swej woli, a wszelkie ewentualne decyzje i zobowiązania podejmowała pod przymusem, toteż nie muszą odzwierciedlać jej prawdziwych zamiarów. Zastosowanie dopisku wyraża również przekonanie tej osoby o nieważności złożonego w ten sposób podpisu.
Przykłady użycia.
Korneliusz de Witt u schyłku swojej kariery politycznej w Holandii mierzył się z wzbierającą falą protestów społecznych, do których podżegali opozycyjni oranżyści oczekujący od niego wdrożenia ustawy znoszącej edykt wieczysty i przywracającej urząd namiestnika. 3 lipca 1672 r. wściekły tłum osaczył go w domu w Dordrechcie i groził mu śmiercią, jeżeli ten nie dostosuje się do przedstawionych żądań. Polityk wciąż jednak uparcie odmawiał, aż w końcu nawet żona Maria van Berckel zaczęła go błagać, aby zgodził się dla dobra rodziny, ponieważ w przeciwnym razie odejdzie od niego razem z dziećmi. Ostatecznie podpisał więc rzeczoną ustawę, ale do swojego nazwiska dopisał zwrot „V.C.”, dając tym samym wyraz temu, że uległ pod wpływem siły. Sam dopisek został jednak zatarty przez żonę.
Powyższa historia znalazła swoje odzwierciedlenie w początkowych rozdziałach książki Czarny tulipan A. Dumasa.

</doc>
<doc id="5322965" url="https://pl.wikipedia.org/wiki?curid=5322965" title="Stosunki polsko-gruzińskie">
Stosunki polsko-gruzińskie

Stosunki polsko-gruzińskie – wzajemne relacje pomiędzy Polską a Gruzją. Obejmują współpracę polityczną, gospodarczą i rozwojową, a także w sferze nauki i kultury.
Historia stosunków polsko-gruzińskich sięgają okresu międzywojennego. 29 stycznia 1919 roku Polska uznała Demokratyczną Republikę Gruzji. Przedmiotem rozmów była współpraca wojskowa między oboma krajami. Plany te zniweczył atak bolszewików na Gruzję i upadek państwa. Polska utrzymywała kontakty z emigracyjnym rządem Gruzji w Paryżu.
Odnowienie stosunków polsko-gruzińskich nastąpiło po rozpadzie ZSRR i uzyskaniu przez Gruzję niepodległości. W kwietniu 1993 roku podpisano traktat o przyjaźni i współpracy oraz umowę o współpracy kulturalnej i naukowej. Intensyfikacja stosunków politycznych nastąpiła po rewolucji róż. Jedną z form kontaktów politycznych jest Polsko-Gruzińskie Zgromadzenie Parlamentarne, które swoją pierwszą sesję odbyło w 2019 roku.
Od 2004 roku Gruzja znajduje się wśród partnerów priorytetowych polskiej pomocy rozwojowej, która obejmuje m.in. wsparcie polityki społecznej wobec osób niepełnosprawnych i ofiar przemocy domowej, wsparcie rozwoju systemów zarządzania kryzysowego poprzez budowanie systemu szkolenia strażaków i tworzenie struktur ochotniczego ratownictwa górskiego, a także działania na rzecz rozwoju i promocji gospodarczej wybranych regionów kraju i ożywianiu turystyki. W latach 2008-2020 wartość polskiej pomocy rozwojowej wyniosła około 150 milionów złotych, dzięki czemu zrealizowano ponad 300 projektów.

</doc>
<doc id="5322966" url="https://pl.wikipedia.org/wiki?curid=5322966" title="Marek Oleśnicki">
Marek Oleśnicki

Marek Oleśnicki herbu Dębno (zm. przed 19 grudnia 1639 roku) – sędzia bełski od 1630 roku, pisarz bełski w latach 1612-1627, rotmistrz wojska powiatowego województwa bełskiego w 1619 roku.

</doc>
<doc id="5322974" url="https://pl.wikipedia.org/wiki?curid=5322974" title="Narośle">
Narośle



</doc>
<doc id="5322978" url="https://pl.wikipedia.org/wiki?curid=5322978" title="Stanisław Chomątowski">
Stanisław Chomątowski

Stanisław Chomątowski (ur. 28 listopada 1944 w Echzell, zm. 24 października 2021 w Krakowie) – polski ekonomista, dr hab.
Życiorys.
W 1963 ukończył technikum ekonomiczne w Brzegu, w 1968 studia w Wyższej Szkole Ekonomicznej w Krakowie. W latach 1968-2017 pracował na macierzystej uczelni (działającej od 1974 jako Akademia Ekonomiczna w Krakowie, od 2007 jako Uniwersytet Ekonomiczny w Krakowie), kolejno w Katedrze i Zakładzie Ekonomiki Przemysłu (1968-1992), Samodzielnym Zakładzie Ekonomiki i Organizacji Przedsiębiorstw (1992-1993) i Katedrze Ekonomiki i Organizacji Przedsiębiorstw (1994-2017).
W 1977 obronił pracę doktorską "Struktura produkcji a optymalna wielkość kombinatów chemicznych". 19 grudnia 1994 habilitował się na podstawie pracy zatytułowanej "Dynamika rozwoju a efektywność systemów przemysłowych". Pracował na stanowisku profesora w Katedrze Ekonomiki i Organizacji Przedsiębiorstw na Wydziale Zarządzania Akademii Ekonomicznej w Krakowie.
Pracował też w Katedrze Finansów i Gospodarki Światowej na Wydziale Zarządzania, Informatyki i Nauk Społecznych Wyższej Szkole Biznesu w Dąbrowie Górniczej.
W latach 2000-2001 był przewodniczącym Rady Nadzorczej KGHM Polska Miedź S.A..

</doc>
<doc id="5322979" url="https://pl.wikipedia.org/wiki?curid=5322979" title="Włosowatość korzeni">
Włosowatość korzeni

Włosowatość korzeni () – bakteryjna choroba roślin spowodowana przez "Agrobacterium rhizogenes".
Objawy i szkodliwość.
Choroba występuje u roślin z rodziny różowatych ("Rosaceae"), najczęściej na jabłoni. Jej objawem jest powstawanie masy drobnych korzeni u podstawy pnia lub w zgrubieniu powstałym w miejscu szczepienia zainfekowanego drzewa. Często w miejscu infekcji tworzą się także narośle. Włosowatość korzeni powoduje zahamowanie wzrostu rośliny.
Często na tej samej roślinie włosowatość korzeni występuje razem z guzowatością korzeni. Włosowatość powoduje silniejsze zahamowanie wzrostu, niż guzowatość.
Epidemiologia.
Bakteria jako saprotrof może w glebie przetrwać do 19 lat. Wnika do rośliny przez rany na skórce szyjki korzeniowej i korzeniach. Rany takie powstają wskutek prac pielęgnacyjnych, lub żerowania szkodników. Do infekcji najczęściej dochodzi w szkółkach podczas pozyskiwania podkładek wegetatywnych.
Optymalna temperatura do rozwoju "Agrobacter rhizogenes" to 20–28 °C.
Ochrona.
Można tylko zapobiegać chorobie poprzez następujące działania:

</doc>
<doc id="5322980" url="https://pl.wikipedia.org/wiki?curid=5322980" title="Maria Teresa Lizisowa">
Maria Teresa Lizisowa

Maria Teresa Lizisowa (ur. 1936, zm. 12 stycznia 2019) – polska filolog, profesor Uniwersytetu Pedagogicznego im. Komisji Edukacji Narodowej w Krakowie.
Życiorys.
26 lutego 1996 habilitowała się na podstawie pracy zatytułowanej "Podstawowe terminy prawne w statutach staropolskich na tle słowiańskim. Studium semantyczne". 18 czerwca 2001 uzyskała tytuł profesora nauk humanistycznych. Pracowała w Instytucie Filologii Polskiej na Wydziale Humanistycznym Akademii Pedagogicznej im. Komisji Edukacji Narodowej w Krakowie.
Była członkiem Komisji Językoznawstwa PAN.
Została pochowany na cmentarzu Prądnik Czerwony (parafialnym) w Krakowie.

</doc>
<doc id="5322981" url="https://pl.wikipedia.org/wiki?curid=5322981" title="Parapteropyrum tibeticum">
Parapteropyrum tibeticum



</doc>
<doc id="5322982" url="https://pl.wikipedia.org/wiki?curid=5322982" title="Mistrzostwa Świata w Narciarstwie Alpejskim 1966 – slalom gigant kobiet">
Mistrzostwa Świata w Narciarstwie Alpejskim 1966 – slalom gigant kobiet

Slalom gigant kobiet na 19. Mistrzostwach Świata w Narciarstwie Alpejskim został rozegrany 11 sierpnia 1966 roku na trasie Garganta. Tytuł sprzed dwóch lat obroniła Francuzka Marielle Goitschel. Drugie miejsce zajęła Austriaczka Heidi Zimmermann, a brązowy medal zdobyła kolejna reprezentantka Francji - Florence Steurer.
W zawodach wystartowało 47 zawodniczek, z których 35 ukończyło rywalizację.
Wyniki.
"Lista niepełna."

</doc>
<doc id="5322983" url="https://pl.wikipedia.org/wiki?curid=5322983" title="Homalocladium platycladum">
Homalocladium platycladum



</doc>
<doc id="5322985" url="https://pl.wikipedia.org/wiki?curid=5322985" title="Agrobacterium rhizogenes">
Agrobacterium rhizogenes

Agrobacterium rhizogenes – glebowa bakteria Gram-ujemna, pałeczkowata. U jabłoni wywołuje bakteryjną chorobę o nazwie włosowatość korzeni.
"Agrobacterium rhizogenes" ma wymiary 1-3 × 0,4-0,8 µm. Może się w wodzie poruszać za pomocą 1-9 rzęski ułożonych peritrichalnie. Żyje jako saprotrof w glebie, ale przez rany lub przetchlinki na korzeniach lub szyjce korzeniowej może wnikać do niektórych roślin z rodziny różowatych ("Rosaceae"). Rozwija się jako endobiont i pasożyt w ich tkankach wytwarzając metabolity, które powodują nadmierny wzrost (hipertrofię) lub nadmierny podział komórek (hiperplazję) żywicieli. U jabłoni skutkuje to wytwarzaniem narośli, dużej liczby cienkich korzeni i osłabieniem wzrostu i rozwoju drzewa.
"Agrobacterium rhizogenes" może być wykorzystana do tworzenia włośników w różnego rodzaju hodowlach roślin. Igłą zanurzoną w kulturze tej bakterii nakłuwa się tkankę roślin. Po pewnym czasie zaczyna ona tworzyć korzenie włośnikowe.

</doc>
<doc id="5322992" url="https://pl.wikipedia.org/wiki?curid=5322992" title="Mistrzostwa Świata w Narciarstwie Alpejskim 1966 – slalom kobiet">
Mistrzostwa Świata w Narciarstwie Alpejskim 1966 – slalom kobiet

Slalom kobiet na 19. Mistrzostwach Świata w Narciarstwie Alpejskim został rozegrany 5 sierpnia 1966 roku na trasie Garganta. Tytułu sprzed dwóch lat nie obroniła Francuzka Marielle Goitschel, tym razem zajęła drugie miejsce. Nową mistrzynią świata została jej rodaczka - Annie Famose, a brązowy medal zdobyła Penny McCoy z USA.
Rywalizację ukończyły 34 zawodniczki.
Wyniki.
"Lista niepełna."

</doc>
<doc id="5322993" url="https://pl.wikipedia.org/wiki?curid=5322993" title="Janusz Prusinowski (zm. przed 16 października 1650)">
Janusz Prusinowski (zm. przed 16 października 1650)

Janusz Prusinowski herbu Topór (zm. przed 16 października 1650 roku) – podkomorzy bełski od 1642 roku, podczaszy bełski w latach 1639-1642, rotmistrz wojska powiatowego województwa bełskiego w 1640 roku, 1648 roku, 1649 roku.

</doc>
<doc id="5322995" url="https://pl.wikipedia.org/wiki?curid=5322995" title="Mistrzostwa Świata w Narciarstwie Alpejskim 1966 – zjazd kobiet">
Mistrzostwa Świata w Narciarstwie Alpejskim 1966 – zjazd kobiet

Zjazd kobiet na 19. Mistrzostwach Świata w Narciarstwie Alpejskim został rozegrany 8 sierpnia 1966 roku na trasie Roca de Jack. Tytułu sprzed dwóch lat nie obroniła Austriaczka Christl Haas która tym razem zajęła piąte miejsce. Nową mistrzynią świata została Francuzka Marielle Goitschel, drugie miejsce zajęła jej rodaczka - Annie Famose, a brązowy medal zdobyła Burgl Färbinger z RFN.
Rywalizację ukończyło 35 zawodniczek.
Bieg zjazdowy wygrała pierwotnie Erika Schinegger z Austrii. Po badaniach w 1967 roku stwierdzono jednak, że jest ona osobą interpłciową., a w 1988 roku, już jako Erik Schinegger, zwrócił zdobyty medal.
Wyniki.
"Lista niepełna."

</doc>
<doc id="5322996" url="https://pl.wikipedia.org/wiki?curid=5322996" title="Polskie Stronnictwo Ludowe – Lewica (1946–1949)">
Polskie Stronnictwo Ludowe – Lewica (1946–1949)



</doc>
<doc id="5322997" url="https://pl.wikipedia.org/wiki?curid=5322997" title="Park Narodowy Campo de los Alisos">
Park Narodowy Campo de los Alisos



</doc>
<doc id="5323000" url="https://pl.wikipedia.org/wiki?curid=5323000" title="Mistrzostwa Świata w Narciarstwie Alpejskim 1966 – kombinacja kobiet">
Mistrzostwa Świata w Narciarstwie Alpejskim 1966 – kombinacja kobiet

Kombinacja kobiet na 19. Mistrzostwach Świata w Narciarstwie Alpejskim została rozegrana w dniach 5 - 11 sierpnia 1966 roku. Tytuł sprzed dwóch lat obroniła Francuzka Marielle Goitschel. Drugie miejsce zajęła jej rodaczka - Annie Famose, a brązowy medal zdobyła Austriaczka Heidi Zimmermann.
Kombinację ukończyło 16 zawodniczek. Żeby zostać sklasyfikowaną zawodniczka musiała ukończyć trzy pozostałe konkurencje: zjazd, giganta i slalom. 

</doc>
<doc id="5323001" url="https://pl.wikipedia.org/wiki?curid=5323001" title="Hugon od św. Wiktora">
Hugon od św. Wiktora



</doc>
<doc id="5323002" url="https://pl.wikipedia.org/wiki?curid=5323002" title="Monika Marcinkowska">
Monika Marcinkowska

Monika Marcinkowska (ur. 1973) – polska ekonomistka, specjalizująca się w bankowości, wykładowczyni Uniwersytetu Łódzkiego.
Życiorys.
Monika Marcinkowska uzyskała tytuł magistra zarządzania i marketingu na Uniwersytecie Łódzkim na podstawie pracy "Wycena przedsiębiorstw – wpływ uwarunkowań i przesłanek na wybór metody oraz wyniki wyceny" (1996). W 1998 otrzymała stopień doktora nauk ekonomicznych w zakresie nauk o zarządzaniu na podstawie napisanej pod kierunkiem Alicji Jarugi dysertacji "Rola rachunkowości w zarządzaniu wartością firmy". Habilitowała się tamże w 2004 w zakresie ekonomii, przedstawiwszy dzieło "Wartość banku – kreowanie wartości i pomiar wyników działalności banku". W 2014 otrzymała tytuł profesora nauk ekonomicznych.
Jej zainteresowania naukowe obejmują: bankowość; zarządzanie instytucjami finansowymi; rachunkowość instytucji finansowych; innowacje finansowe; zarządzanie wartością przedsiębiorstw, kapitał intelektualny; społeczną odpowiedzialność przedsiębiorstw; zrównoważone finanse; władztwo korporacyjne (corporate governance).
Od 1998 zawodowo związana z Uniwersytetem Łódzkim, pełniąc funkcje m.in. kierowniczki Katedry Bankowości Wydziału Ekonomiczno-Socjologicznego UŁ oraz dyrektorki Instytutu Finansów Wydziału Ekonomiczno-Socjologicznego UŁ. Do 2001 pracowała także w sektorze prywatnym, głównie w bankowości.
Członkini m.in.: European Banking Authority’s Banking Stakeholder Group (od 2016), Komitetu Ewaluacji Jednostek Naukowych (2013–2019), Komitetu Nauk o Finansach Polskiej Akademii Nauk (od 2011; w kadencji 2015–2020 wiceprzewodnicząca), kapituły konkursu The Best Annual Report (od 2006), Rady Nadzorczej ING, komitetu doradczego Europejskiego Urzędu Nadzoru Bankowego.
Wyróżniona m.in. Brązowym Krzyżem Zasługi (2006) i srebrnym medalem Mikołaja Kopernika Związku Banków Polskich (2016).

</doc>
<doc id="5323006" url="https://pl.wikipedia.org/wiki?curid=5323006" title="Tony Montana">
Tony Montana



</doc>
<doc id="5323012" url="https://pl.wikipedia.org/wiki?curid=5323012" title="Clásica de San Sebastián 2022">
Clásica de San Sebastián 2022

Clásica de San Sebastián 2022 – 41. edycja wyścigu kolarskiego Clásica de San Sebastián, która odbyła się 30 lipca 2022 na liczącej ponad 224 kilometry trasie wokół miasta San Sebastián. Impreza kategorii 1.UWT była częścią UCI World Tour 2022.
Uczestnicy.
Lista startowa.
Legenda: DNF – nie ukończył, OTL – przekroczył limit czasu, DNS – nie wystartował, DSQ – zdyskwalifikowany.

</doc>
<doc id="5323013" url="https://pl.wikipedia.org/wiki?curid=5323013" title="Werszyna (obwód doniecki)">
Werszyna (obwód doniecki)

Werszyna () – wieś na Ukrainie, w obwodzie donieckim, w rejonie bachmuckim. W 2001 liczyła 24 mieszkańców, spośród których 18 posługiwało się językiem ukraińskim, a 6 rosyjskim.

</doc>
<doc id="5323015" url="https://pl.wikipedia.org/wiki?curid=5323015" title="Pasywiści">
Pasywiści

Pasywiści, pasywizm – określenie orientacji ugrupowań politycznych, które liczyły na rozwiązanie sprawy polskiej przy pomocy carskiej Rosji i sprzymierzonych z nią w czasie I wojny światowej państw zachodnich. Do ugrupowań tej orientacji zajmujących wobec caratu ugodową postawę należały: Stronnictwo Demokratyczno-Narodowe, Stronnictwo Polityki Realnej oraz inne ugrupowania, które w 1915 r. zrzeszyły się w Międzypartyjnym Kole Politycznym.

</doc>
<doc id="5323016" url="https://pl.wikipedia.org/wiki?curid=5323016" title="Dmitriewskie osiedle wiejskie">
Dmitriewskie osiedle wiejskie

Dmitriewskie osiedle wiejskie, - jedno z 9 osiedli wiejskich w rejonie koszechablskim wchodzącym w skład Republiki Adygeji. W 2022 liczyło 3470 mieszkańców.

</doc>
<doc id="5323018" url="https://pl.wikipedia.org/wiki?curid=5323018" title="Ignatjewskie osiedle wiejskie">
Ignatjewskie osiedle wiejskie

Ignatjewskie osiedle wiejskie, - jedno z 9 osiedli wiejskich w rejonie koszechablskim wchodzącym w skład Republiki Adygeji. W 2022 liczyła 915 mieszkańców.

</doc>
<doc id="5323019" url="https://pl.wikipedia.org/wiki?curid=5323019" title="Koszechablskie osiedle wiejskie">
Koszechablskie osiedle wiejskie

Koszechablskie osiedle wiejskie, - jedno z 9 osiedli wiejskich w rejonie koszechablskim wchodzącym w skład Republiki Adygeji. W 2022 liczyło 7255 mieszkańców.

</doc>
<doc id="5323021" url="https://pl.wikipedia.org/wiki?curid=5323021" title="Majskie osiedle wiejskie">
Majskie osiedle wiejskie

Majskie osiedle wiejskie, - jedno z 9 osiedli wiejskich w rejonie koszechablskim wchodzącym w skład Republiki Adygeji. W 2022 liczyło 2592 mieszkańców.

</doc>
<doc id="5323022" url="https://pl.wikipedia.org/wiki?curid=5323022" title="Natyrbowskie osiedle wiejskie">
Natyrbowskie osiedle wiejskie

Natyrbowskie osiedle wiejskie, - jedno z 9 osiedli wiejskich w rejonie koszechablskim wchodzącym w skład Republiki Adygeji. W 2022 liczyło 3931 mieszkańców.

</doc>
<doc id="5323023" url="https://pl.wikipedia.org/wiki?curid=5323023" title="Chodzińskie osiedle wiejskie">
Chodzińskie osiedle wiejskie

Chodzińskie osiedle wiejskie, - jedno z 9 osiedli wiejskich w rejonie koszechablskim wchodzącym w skład Republiki Adygeji. W 2022 liczyło 2737 mieszkańców.

</doc>
<doc id="5323024" url="https://pl.wikipedia.org/wiki?curid=5323024" title="Floscopa">
Floscopa

Floscopa – rodzaj roślin z rodziny komelinowatych. Obejmuje 21 gatunków występujących na obszarach klimatu strefy międzyzwrotnikowej i podzwrotnikowej Ameryki Południowej i Środkowej, Afryki, Azji i Australii, gdzie zasiedlają ekoton wodno-lądowy. 
Nazwa naukowa rodzaju pochodzi od łacińskich słów "flos" (kwiat) i "copia" (obfitość). 
Zasięg geograficzny.
Centrum różnorodności rodzaju jest w Afryce, gdzie występuje 14 z 21 gatunków tej rośliny. Występująca na obszarze od Senegalu do Etiopii i na południe do Południowej Afryki "Floscopa glomerata" została introdukowana do Wietnamu. Pięć gatunków występuje naturalnie w Ameryce Południowej, przy czym zasięg "F. robusta" sięga do Ameryki Środkowej. Występujący w Ameryce gatunek "F. glabrata" został introdukowany do Wietnamu. Gatunek "F. scandens" zasiedla obszar od Półwyspu Indyjskiego i Chin przez Melanezję do północno-wschodniej Australii. Gatunek "F. yunnanensis" jest endemitem południowo-środkowych Chin. 
Zagrożenie i ochrona.
Gatunki "Floscopa scandens", "F. glomerata", "F. aquatica", "F. flavida", "F. axillaris", "F. africana" i "F. confusa" są sklasyfikowane w Czerwonej księdze gatunków zagrożonych IUCN jako najmniejszej troski, a gatunek "F. mannii" jako gatunek zagrożony.
Znaczenie użytkowe.
"Floscopa scandens" stosowana jest w Indiach jako środek poporodowy, przeciwgorączkowy, do łagodzenia piodermii, ropni i ostrego zapalenia nerek. Sok z pędów i liści tej rośliny zakraplany jest do oczu w przypadku bólu. Pędy znajdują też zastosowanie rytualne.
Podobne zastosowanie gatunek ten znajduje w tradycyjnej medycynie chińskiej, gdzie stosowany jest przeciwgorączkowo, odtruwająco, diuretycznie i przeciwobrzękowo.
W Afryce wysuszone pędy "Floscopa africana" oraz "Microglossa pyrifolia" noszone są w woreczkach przy ciele jako talizman przeciwko nieszczęściom i chorobom.

</doc>
<doc id="5323027" url="https://pl.wikipedia.org/wiki?curid=5323027" title="British Open 2022">
British Open 2022

British Open 2022 – trzeci rankingowy turniej snookerowy w sezonie 2022/2023, który został rozegrany w dniach 26 września – 2 października 2022 roku w Marshall Arena w Milton Keynes.
Nagrody.
Zwycięzca: 100 000 £
II Miejsce: 45 000 £
Półfinalista: 20 000 £
Ćwierćfinalista: 12 000 £
Runda 3: 8000 £
Runda 2: 5000 £
Runda 1: 3000 £
Najwyższy break turnieju: 5000 £
Łączna pula nagród: 478 000 £
Wyniki turnieju.
Runda 1.
Do 4 frame’ów
Runda 2.
Do 4 frame’ów
Runda 3.
Do 4 frame’ów
Ćwierćfinały.
Do 5 frame’ów
Półfinały.
Do 6 frame’ów
Finał.
Do 10 frame’ów
Kwalifikacje.
Mecze zostały rozegrane w dniach 9–14 sierpnia w Robin Park Leisure Centre, Wigan. Wszystkie mecze były rozgrywane do 4 wygranych frame’ów (pary nr. 1, 2, 6, 19, 25, 29, 34, 39, 42, 46, 53, 54, 58, 59, 61, oraz 63 rozegrały swoje mecze w czasie fazy telewizyjnej). Wyłoniły one 64 zawodników, którzy zostali rozstawieni do turnieju zasadniczego.
Breaki stupunktowe (100+).
Faza telewizyjna.
Suma: 62
Kwalifikacje.
Suma: 25

</doc>
<doc id="5323033" url="https://pl.wikipedia.org/wiki?curid=5323033" title="Zabytkowy kościół w Naramie">
Zabytkowy kościół w Naramie



</doc>
<doc id="5323035" url="https://pl.wikipedia.org/wiki?curid=5323035" title="Aharon Kacir">
Aharon Kacir

Aharon Kacir, także: Aharon Katzir, Aharon Kacir-Kaczalski, Aharon Katchalski-Katzir (hebr. אהרן קציר, ur. 15 września 1914 w Łodzi, zm. 30 maja 1972 w Lod) – izraelski elektrochemik, pionier badań nad elektrochemią biopolimerów, profesor Uniwersytetu Hebrajskiego, laureat Nagrody Izraela (1961). Zginął w zamachu terrorystycznym. Na jego cześć nazwano krater na Księżycu.
Życiorys.
Urodził się w rodzinie Jehudy i Celli Kaczalskich w Łodzi, gdzie rodzina mieszkała do 1916, kiedy to Kaczalscy przenieśli się do Kijowa, gdzie w 1916 urodził się brat Aharona – Efraim Kacir – późniejszy prezydent Izraela. Jednak po krótkim czasie rodzina doszła do wniosku, że bezpieczniej jest w Łodzi niż w opanowanej przez rewolucję Ukrainie, w związku z czym do niej powrócili. Rodzina w latach 20. XX w. przeprowadziła się do Palestyny, tam w Jerozolimie Kaczalski ukończył Gimnazjum Hebrajskie, a w 1932 rozpoczął studia na Uniwersytecie Hebrajskim, dołączył do Hagany. W 1948 na zaproszenie Chaima Weizmana podjął pracę w Instytucie Naukowym Weizmana jako szef Departamentu Badań Polimerów. W 1952 został profesorem chemii fizycznej na Uniwersytecie Hebrajskim w Jerozolimie, gdzie prowadził pionierskie badania nad elektrochemią biopolimerów, wówczas zmienił nazwisko na Katzir. W 1961 został laureatem Nagrody Izraela w dziedzinie nauk przyrodniczych, a w latach 1962–1968 pełnił funkcję prezesa .
Był rozważany przez premier Izraela – Goldę Meir – do pełnienia funkcji prezydenta Izraela.
W 2005 w plebiscycie na Izraelczyka wszech czasów zajął 177 miejsce w plebiscycie Ynet na .
Zginął na lotnisku Lod w zamachu terrorystycznym (tzw. ) zorganizowanym przez Japońską Armię Czerwoną, mającą na celu wprowadzenie komunizmu w Japonii. W zamachu zginęło 26 osób, a 80 zostało rannych.

</doc>
<doc id="5323036" url="https://pl.wikipedia.org/wiki?curid=5323036" title="Calligonum chinense">
Calligonum chinense



</doc>
<doc id="5323039" url="https://pl.wikipedia.org/wiki?curid=5323039" title="Tabivere (stacja kolejowa)">
Tabivere (stacja kolejowa)

Tabivere – stacja kolejowa w miejscowości Tabivere, w prowincji Tartu, w Estonii. Położona jest na linii Tapa - Tartu. 
Historia.
Stacja powstała w czasach carskich. Początkowo nosiła nazwę Таббиферъ (Tabbifer).

</doc>
<doc id="5323045" url="https://pl.wikipedia.org/wiki?curid=5323045" title="Thomas J. Fogarty">
Thomas J. Fogarty

Thomas J. „Tom” Fogarty (ur. 25 lutego 1934 w Cincinnati w stanie Ohio) – amerykański chirurg naczyniowy, nauczyciel akademicki i wynalazca urządzeń medycznych. Najbardziej znany jest z wynalezienia cewnika do embolektomii (cewnika balonowego), który zrewolucjonizował leczenie zatorów i zakrzepów krwi w naczyniach krwionośnych.
W 2008 Fogarty został wybrany członkiem National Academy of Engineering za wynalezienie cewnika balonowego i urządzeń, które zrewolucjonizowały chirurgię naczyniową, oraz za stworzenie firm komercjalizujących te wynalazki.
Życiorys.
Ojciec Thomasa pracował jako inżynier na kolei. Zmarł, gdy Fogarty miał osiem lat.
Fogarty nie był dobrym uczniem, a jego pierwotnym celem kariery było zostać bokserem. „Nie byłem zbyt dobrym dzieckiem. Bano się, żebym nie wpadł w kłopoty. Jedną z rutynowych czynności był boks”.
Aby pomóc swojej rodzinie przetrwać pod koniec lat czterdziestych, będąc w ósmej klasie szkoły, Fogarty rozpoczął pracę w szpitalu, zaczynając od czyszczenia sprzętu medycznego. Kontynuował pracę podczas letnich wakacji w szkole średniej i w tym czasie po raz pierwszy spotkał dr. Jacka Cranleya, który miał duży wpływ na przyszłą karierę Fogarty'ego.
W ostatniej klasie liceum Fogarty odkrył, że chce zostać lekarzem. Ksiądz rodzinny dał mu rekomendację, a z powodu jego złych ocen został przyjęty na próbę na Uniwersytet w Cincinnati. Jego mentorem został Jack Cranley, jeden z najwybitniejszych chirurgów naczyniowych w Stanach Zjednoczonych. Mówiąc o Cranley, Fogarty stwierdził później: „Miałem mentora, który zachęcał mnie i pomagał przekonać mnie do pójścia na studia… Miał 10 dzieci, a ja zostałem jedenasty. Zawsze mi powtarzał: „Jesteś mądrzejszy niż myślisz”.
Fogarty ukończył studia licencjackie z biologii na Uniwersytecie Xavier w 1956 roku, a następnie uczęszczał do University of Cincinnati College of Medicine, gdzie w 1960 uzyskał dyplom z wyróżnieniem. W latach 1960–1961 odbywał staż w University of Oregon Medical School w Portland w stanie Oregon, a on ukończył rezydenturę chirurgiczną w tej samej szkole w 1965 roku.
W 1960, jeszcze jako student, opracował urządzenie, które stało się jego największym wkładem w chirurgię naczyniową. Wychodząc od prototypu składającego się z czubka palca rękawicy lateksowej, cewnika, cienkiej nici i cementu, wynalazł cewnik balonowy Fogarty'ego do angioplastyki. Jest to cewnik polietylenowy z balonem na końcówce. Fogarty opatentował cewnik w 1969. Obecnie sprzedaje go Edward Life Sciences Corporation.
Fogarty wniósł znaczący wkład w chirurgię naczyniową. Jego główne zainteresowania to rewaskularyzacja obwodowa i chirurgia tętniaka aorty. Zaciski i zaciski chirurgiczne Fogarty umożliwiają czasowe zamknięcie naczyń podczas zabiegu. Stent-graft aorty był również pomysłem, nad którym pracował Fogarty. Jest stosowany w celu uniknięcia obciążających operacji brzusznych w leczeniu tętniaków zagrażających życiu. Zmienił śmiertelność z 5–10 do 1%, jednocześnie zmniejszając o połowę cenę operacji. Fogarty współpracował z Warrenem Hancockiem nad wytworzeniem tkankowej zastawki serca Hancocka. Fogarty wynalazł urządzenia wykraczające poza jego główne zainteresowania chirurgii naczyniowej. Jednym z takich wynalazków był system biopsji mammotomicznej piersi, umożliwiający mniej inwazyjne techniki badawcze.
Fogarty był wielokrotnie nagradzany za swój wkład, zdobywając prestiżowe nagrody. Należą do nich "Wynalazca Roku 1980", z San Francisco Patent and Trademark Association oraz nagroda "Ernst and Young Northern California" 1998 Entrepreneur of the Year Award. W 2012 otrzymał National Medal of Technology. Jest autorem ponad 170 książek i zajmował stanowiska kierownicze na chirurgii w Sequoia Hospital w Kalifornii i Centrum Medycznym Uniwersytetu Stanforda, jako profesor chirurgii. Jest aktywnym członkiem wielu organizacji, był prezesem Towarzystwa Chirurgii Naczyniowej.
W kwietniu 2000 otrzymał wysoko cenioną nagrodę "Lemelson-Massachusetts Institute of Technology" (MIT) w wysokości 500 000 dolarów. Program Lemelson-MIT został ustanowiony w 1994 w MIT przez Jerome'a H. Lemelsona. Coroczna nagroda jest uhonorowaniem wybitnego innowacyjnego wkładu w inżynierię naukową, medycynę i przedsiębiorczość. Nagroda ta podkreśla jego olbrzymi wkład w rozwój medycyny. Dr William R. Brody, rektor Uniwersytetu Johna Hopkinsa, który wyszkolił Fogarty'ego, określił go jako „wytrawnego wynalazcę, zawsze majstrującego i próbującego nowych sposobów rozwiązywania problemów”. Dodaje, że „własnoręcznie zmienił oblicze chirurgii sercowo-naczyniowej”.
Fogarty jest uznanym na całym świecie chirurgiem sercowo-naczyniowym, wynalazca, przedsiębiorca i winiarz, poświęcił całą swoją karierę na poprawę opieki nad pacjentem i jest wymieniany w ponad 200 patentach na urządzenia medyczne, w tym na „standard branżowy” cewnik balonowy Fogarty, który prawie 60 lat później jest nadal używany do ratowania życia i kończyn pacjentów.

</doc>
<doc id="5323047" url="https://pl.wikipedia.org/wiki?curid=5323047" title="Nasip Naço">
Nasip Naço

Nasip Naço (ur. 5 kwietnia 1961 w okręgu Skrapar) – albański prokurator, wicemarszałkiem Zgromadzenia Albanii w latach 2009–2011 i ponownie od 2012 roku. Był ministrem gospodarki, handlu i energii w latach 2011–2012, następnie ministrem sprawiedliwości Albanii w latach 2013–2015.
Życiorys.
W 1992 roku ukończył studia prawnicze na Uniwersytecie w Tiranie. Pracował w prokuraturach rejonowych w Beracie i Durrësie, w Prokuraturze Generalnej oraz w Ministerstwie Spraw Wewnętrznych.
W latach 2008–2009 pełnił funkcję sekretarza Socjalistycznego Ruchu Integracji na Okręg Berat, następnie w latach 2009–2011 był wicemarszałkiem Zgromadzenia Albanii.
W latach 2011–2012 był ministrem gospodarki, handlu i energii Albanii, w lipcu 2012 ponownie został wicemarszałkiem Zgromadzenia Albanii.
15 września 2013 został mianowany ministrem sprawiedliwości; zrzekł się tej funkcji dnia 10 listopada 2015.
Życie prywatne.
Jest w związku małżeńskim z Theodhorą Naço, z którą ma córkę Betinę i syna Franka.
Deklaruje znajomość języka angielskiego i włoskiego.

</doc>
<doc id="5323049" url="https://pl.wikipedia.org/wiki?curid=5323049" title="Ronaldo Laitonjam">
Ronaldo Laitonjam

Ronaldo Laitonjam Singh (ur. 22 lipca 2002 w Imphalu) – indyjski kolarz torowy.
Laitonjam zaczął trenować kolarstwo w 2014 po tym jak wziął udział w konkursie talentów rozgrywanym w miejscowości, w której mieszkał. W 2019, wspólnie z indyjskim zespołem (w jego składzie znaleźli się również Yanglem Rojit Singh, Esow Alban i Jemsh Singh Keithellakpam), zdobył tytuł mistrza świata juniorów w sprincie drużynowym, ustanawiając jednocześnie ówczesny rekord Azji juniorów w tej konkurencji – był to pierwszy złoty medal zdobyty przez Indie w kolarskim światowym czempionacie w jakiejkolwiek kategorii wiekowej.
W 2019 stanął również na podium mistrzostw Azji juniorów, zdobywając złoto w sprincie drużynowym i srebro w sprincie indywidualnym. Trzy lata później został wicemistrzem Azji w sprincie indywidualnym (był pierwszym indyjskim kolarzem, który zdobył srebrny medal mistrzostw Azji seniorów w kolarstwie torowym), zdobywając także brązowe medale tej imprezy w sprincie drużynowym (w składzie indyjskiej drużyny znaleźli się też Yanglem Rojit Singh i David Beckham Elkathchoongo) oraz rywalizacji na dystansie 1000 metrów.
Laitonjam jest wielokrotnym medalistą mistrzostw Indii w kolarstwie torowym, ustanawiał również szereg rekordów kraju zarówno w kategorii seniorów, jak i w kategoriach juniorskich, był także rekordzistą Azji juniorów zarówno w sprincie indywidualnym, jak i drużynowym.
Laitonjam otrzymał swoje imię na cześć Ronaldinho, którego właściwe imię i nazwisko to Ronaldo de Assis Moreira. Poród Laitonjama rozpoczął się w momencie, gdy w trakcie ćwierćfinałowego spotkania Brazylii z Anglią Ronaldinho zdobył bramkę z rzutu wolnego, przelobowując Davida Seamana – ojciec Laitonjama, przebywający wówczas w pracy na posterunku policji w Śrinagar (około 2 tysiące kilometrów od Imphalu, gdzie urodził się Laitonjam), przed wykonaniem tego stałego fragmentu gry miał założyć się ze współpracownikami o pieniądze, że Ronaldinho strzeli bramkę.
Osiągnięcia.
Opracowano na podstawie:

</doc>
<doc id="5323051" url="https://pl.wikipedia.org/wiki?curid=5323051" title="Advisory Committee on Antarctic Names">
Advisory Committee on Antarctic Names

Advisory Committee on Antarctic Names ACAN lub US-ACAN (tłum. „Komitet doradczy ds. nazewnictwa Antarktyki”) – komitet doradczy przy "United States Board on Geographic Names" (tłum. „Rada ds. nazw geograficznych Stanów Zjednoczonych”) – amerykańskiej instytucji rządowej odpowiedzialnej wraz z Departamentem Zasobów Wewnętrznych za standaryzację nazw geograficznych na potrzeby rządu federalnego. Komitet zajmuje się rekomendowaniem nazewnictwa obiektów geograficznych na terenie Antarktyki.
Historia.
Komitet został powołany do życia w 1947 roku w miejsce "Special Committee on Antarctic Names" (tłum. „Specjalny komitet ds. nazewnictwa Antarktyki”), który funkcjonował w latach 1943–1947.
Działalność.
"Advisory Committee on Antarctic Names" jest komitetem doradczym przy "United States Board on Geographic Names" (tłum. „Rada ds. Nazw Geograficznych Stanów Zjednoczonych”) – amerykańskiej instytucji rządowej odpowiedzialnej wraz z Departamentem Zasobów Wewnętrznych za standaryzację nazw geograficznych na potrzeby rządu federalnego. Jest to niewielka grupa robocza, do której United States Secretary of the Interior powołuje badaczy i ekspertów. 
Komitet prowadzi proces zgłaszania nazw dla obiektów geograficznych na terenie Antarktyki. Po rozpatrzeniu zgłoszeń wystawia rekomendacje dla "United States Board on Geographic Names", która podejmuje ostateczne decyzje w sprawie zatwierdzenia nazw. "United States Geological Survey" prowadzi bazę danych wszystkich zatwierdzonych nazw, wraz z krótkim opisem obiektu geograficznego. Zatwierdzone nazwy wraz z opisem obiektu geograficznego są następnie publikowane w międzynarodowym gazeterze Komitetu Naukowego ds. Badań Antarktycznych (, SCAR) – Composite Gazetteer of Antarctica.
Komitet pracuje zgodnie z wytycznymi polityki nazewnictwa "United States Board on Geographic Names". Każde nowe zgłoszenie sprawdza w Composite Gazetteer of Antarctica i konsultuje z komisjami ds. nazewnictwa w krajach Układu Antarktycznego oraz z innymi komitetami doradczymi "United States Board on Geographic Names". Konsultacje mają na celu zapewnienie, że jeden obiekt ma jedną nazwę. 

</doc>
<doc id="5323052" url="https://pl.wikipedia.org/wiki?curid=5323052" title="Portret Heleny Modrzejewskiej (obraz Tadeusza Ajdukiewicza)">
Portret Heleny Modrzejewskiej (obraz Tadeusza Ajdukiewicza)

Portret Heleny Modrzejewskiej, znany też jako Portret p. Modrzejewskiej, Portret artystki dramatycznej Heleny Modrzejewskiej – obraz polskiego malarza Tadeusza Ajdukiewicza, pierwszy z trzech portretów jego autorstwa przedstawiających Helenę Modrzejewską. Zdaniem dr Agaty Wójcik, badaczki malarstwa XIX i przełomu XIX i XX wieku, jest to jeden z najbardziej znanych portretów w historii malarstwa polskiego XIX wieku.
Okoliczności powstania.
Pomysł namalowania portretu Heleny Modrzejewskiej, jednej z najbardziej znanych polskich aktorek przełomu XIX i XX wieku związany jest z balem w Sukiennicach, który odbył się 5 października 1879 roku. Bal był jednym z wydarzeń związanych z obchodami 50-lecia pracy literackiej Józefa Ignacego Kraszewskiego. 
Bal w Sukiennicach odbył się zaraz po spektaklu w Teatrze Miejskim, gdzie wystawiano sztukę Kraszewskiego "Miód Kasztelański". Helena Modrzejewska grała w spektaklu jedną z głównych ról, był to jej pierwszy występ po przyjeździe do kraju z Ameryki. Po przedstawieniu Modrzejewska wzięła udział w balu, gdzie zrobiła wielkie wrażenie swoją piękną suknią i została też wybrana drugą królową balu (pierwszą została Zuzanna Czartoryska). 
Dochód z balu przeznaczony był na budowę pomnika Adama Mickiewicza w Krakowie. W trakcie wydarzenia dyskutowano również nad utworzeniem w Sukiennicach Muzeum Narodowego. Część artystów zadeklarowała przekazanie swoich obrazów tworzonej placówce, wśród nich był Tadeusz Ajdukiewicz, który postanowił namalować portret Modrzejewskiej i podarować go planowanemu muzeum. 
Tworzenie portretu.
Z dużym prawdopodobieństwem można przypuszczać, że aktorka sama wybrała suknię, w której chciała zostać sportretowana i sama wymyśliła pozę. Suknia związana była z rolą Julii, którą Modrzejewska szczególnie sobie ceniła. Poza stojąca, z książką w lewej ręce, pojawia się na serii zdjęć aktorki wykonanej w Krakowie w 1879 roku, a również związanej z rolą Julii.
Szkice do obrazu Ajdukiewicz przygotowywał w sali Sukiennic, a aktorka pozowała w przerwach między próbami teatralnymi. Ze względu na wyjazd Modrzejewskiej do Lwowa, portret prawdopodobnie był malowany bez aktorki, na podstawie szkiców i jej fotografii. Obraz był kończony w Warszawie, podczas pobytu Ajdukiewicza w pałacu Krasińskich, być może wtedy również pozowała mu aktorka, która w tym czasie przebywała w stolicy.
Obraz został przekazany przez Ajdukiewicza do zbiorów Muzeum Narodowego w Krakowie w 1883 roku, w dniu jego otwarcia.
Opis.
Aktorka przedstawiona jest w białej atłasowej sukni dekorowanej złotymi aplikacjami. Suknia jest kostiumem scenicznym, Modrzejewska występowała w niej grając Julię oraz Barbarę Radziwiłłównę. Wykonana została dla aktorki w 1870 roku, do sztuki "Romeo i Julia" wystawianej w Teatrze Wielkim w Warszawie. Być może uszyta została według własnego projektu Modrzejewskiej. Był to jeden z nielicznych kostiumów zabranych przez aktorkę do Ameryki, wykorzystywany później przez nią podczas spektakli m.in. we Lwowie, Warszawie i Londynie.
Na obrazie Modrzejewska trzyma w lewej ręce otwartą książkę, prawą podtrzymuje suknię. Obok niej stoi pies. Z lewej strony aktorki stoi krzesło, na którym znajduje się bukiecik i wachlarz. Tło tworzą gobeliny. Przedmioty wokół aktorki przedstawione są w brązowo-oliwkowej tonacji, na ich tle wybija się jasna postać Modrzejewskiej.
Opinie.
Obraz został przychylnie przyjęty przez środowisko artystyczne. Podkreślano, że Ajdukiewiczowi udało się uchwycić rysy i osobowość aktorki, a pomysł wykonania obrazu „był jednym z najszczęśliwszych” (Juliusz Mien w artykule z 1879). Chwalono również kolorystykę obrazu i dopracowane szczegóły. Pochlebne oceny ukazały się również w artykułach publikowanych w „Biesiadzie Literackiej” i „Kurierze Warszawskim”. Pojawiły się również opinie przeciwne: „Przegląd Tygodniowy” uznał dzieło Ajdukiewicza za niezdarne, a proporcje postaci za nieprawidłowe; Henryk Struve z kolei uważał, że obraz jest poprawny pod względem technicznym, nie oddaje jednak wielkiej osobowości Modrzejewskiej.
Według opinii Henryka Sienkiewicza, który dobrze znał aktorkę, jest to portret przedstawiający „prawdziwą” Helenę, dobrze oddający jej osobowość.

</doc>
<doc id="5323059" url="https://pl.wikipedia.org/wiki?curid=5323059" title="Kościół św. Mikołaja w Ślesinie">
Kościół św. Mikołaja w Ślesinie

Kościół świętego Mikołaja w Ślesinie – rzymskokatolicki kościół parafialny należący do parafii pod tym samym wezwaniem (dekanat Nakło diecezji bydgoskiej).
Jest to świątynia wzniesiona w 1779 roku. Ufundowana została przez rodzinę Potulickich. Odnowiona została w 1886 roku i rozbudowano ją o kaplicę zaprojektowaną przez Jana Rakowicza.
Budowla jest drewniana, jednonawowa, wybudowano ją w konstrukcji zrębowej. Jej prezbiterium jest mniejsze w stosunku do nawy, zamknięte jest trójbocznie, z boku znajduje się zakrystia, natomiast na zewnątrz jest umieszczona kapliczka z figurą Matki Boskiej. Z boku nawy jest usytuowana kaplica, zamknięta trójbocznie z kalenicą niższą od nawy głównej. Od frontu znajduje się wieża wzniesiona w konstrukcji słupowo–ramowej z górną kondygnacją węższą i obitą blachą. Wieżę zwieńcza baniasty blaszany dach hełmowy z latarnią i chorągiewką z datą budowy poprzedniej świątyni „1754”. Świątynia nakryta jest dachem dwukalenicowym, pokrytym blachą, ozdobionym wieżyczką na sygnaturkę. Wieżyczkę zwieńcza blaszany baniasty dach hełmowy z latarnią. Wnętrze nakryte jest stropami płaskimi popdpartymi w nawie słupami. Chór muzyczny jest podparty czterema słupami, w części centralnej jest trójbocznie wysunięty. Organy o 8 głosach, zostały wykonane w 1888 roku przez Józefa Gryszkiewicza. Belka tęczowa jest ozdobiona barokową Grupą Ukrzyżowania z 2 połowy XVIII wieku i kartuszem rodziny Grzymała. Ołtarz główny w stylu barokowym, pochodzi z 2 połowy XVII wieku. Ołtarze boczne, ambona (ozdobiona rzeźbą anioła), chrzcielnica (o kształcie anioła podtrzymującego czarę) i konfesjonał (ozdobiony rzeźbą Świętej Marii Magdaleny), reprezentują styl rokokowy i powstały w 2 połowie XVIII wieku. Stacje drogi krzyżowej pochodzą z 1889 roku. Cenne ławki ozdobnie rzeźbione – stalle, powstały w połowie XVI wieku.

</doc>
<doc id="5323060" url="https://pl.wikipedia.org/wiki?curid=5323060" title="Jerzy Banach">
Jerzy Banach

Jerzy Banach (ur. 15 sierpnia 1922 w Krakowie, zm. 8 kwietnia 2005 tamże) – polski historyk sztuki.
Życiorys.
Uczęszczał do Liceum im. Nowodworskiego w Krakowie. W czasie II wojny światowej pracował w antykwariacie, po wojnie podjął studia w dziedzinie historii sztuki na Uniwersytecie Jagiellońskim. Studia ukończył w 1950 roku, po czym podjął pracę w Muzeum Historii Wawelu, które zostało połączone z Państwowymi Zbiorami Sztuki na Wawelu. Kierujący muzeum Jerzy Szablowski polecił Banachowi zorganizowanie działu ikonografii.
Banach pracował na Wawelu jako kustosz i sekretarz wydawnictwa do 31 maja 1958 roku. 15 kwietnia 1959 roku rozpoczął pracę w Muzeum – Zamku w Łańcucie. W 1963 roku został nominowany na stanowisko dyrektora Muzeum Narodowego w Krakowie. W muzeum tym pracował przez niemal 40 lat, w tym 11 lat jako dyrektor.
Wydana w 1965 roku praca "Ikonografia Krakowa" pozwoliła mu na uzyskanie stopnia doktora na Uniwersytecie Jagiellońskim. Stopień doktora habilitowanego uzyskał na tej samej uczelni, na podstawie rozprawy „Herkules polonus. Studium z ikonografii sztuki nowożytnej”.
Został odznaczony m.in. Krzyżem Kawalerskim Orderu Odrodzenia Polski oraz francuskim Orderem Sztuki i Literatury.
Zmarł w 2005 roku, został pochowany na Cmentarzu Rakowickim w Krakowie.

</doc>
<doc id="5323062" url="https://pl.wikipedia.org/wiki?curid=5323062" title="Czesząca się">
Czesząca się

Czesząca się (znany też pod nazwą "Czesząca się kobieta") – obraz olejny z 1897 roku autorstwa polskiego malarza Władysława Ślewińskiego, przechowywany w zasobach Muzeum Narodowego w Krakowie i uznawany za arcydzieło artysty.
Opis obrazu.
Obraz przedstawia półnagą modelkę siedzącą na łóżku, ustawioną bokiem do widza, która czesze swoje włosy o miedzianej barwie. Nie ma konsensusu co do tego, kim była modelka. Mogła to być żona artysty Eugenia Szewcow albo anonimowa modelka. Naprzeciw kobiety ustawione jest lustro, w którym odbija się twarz – odbicie nie twarzy kobiety, lecz prawdopodobnie samego artysty.
Technika.
"Czesząca się" została wykonana techniką olejną na płótnie. Ślewiński starał się osiągnąć harmonię braw, zestawiając ze sobą miedzianobrązowy kolor włosów modelki, złocistobiałą barwę jej ciała oraz odcienie zielone. W obrazie autor zastosował też charakterystyczną dla secesji linię pleców, włosów i rąk malowanej osoby. Ślewiński znajdował się pod wpływem artystów z kręgu Paula Gauguina, a Irena Kossowska wskazuje, że wpływ na "Czeszącą się" miały także prace Edgara Degasa i Henri de Toulouse-Lautreca.
Tworzenie i odbiór.
"Czeszącą się" Ślewiński namalował w 1897 roku podczas pobytu w Paryżu. 
Początkowo "Czesząca się" wprowadzała krytyków w konsternację. Jeden z nich w momencie premiery wystawienia Ślewińskiego pisał: 
Dlaczego ręka tej kobiety jest ręką z ciała i żywą, pomimo że jedną prawie barwą zamalowana jej matowa powierzchnia i obwódka oprowadzona, której w »naturze nie ma«? Dlaczego jej ciało jest ciałem jakby żywym, choć malarz ledwie swe płótno farbą przetarł?
Antoni Potocki wyrażał z kolei zachwyt dziełem Ślewińskiego, opisując swe wrażenia z oglądania "Czeszącej się" następująco:
Stało tu na sztalugach spore płótno portretowego formatu: akt kobiety przed lustrem czeszącej wspaniałą falę rudoblond włosów. Padało na to charakterystyczne, ogrodowe światło. Syrena w akwarium!
Obieg wystawowy.
Po II wojnie światowej "Czesząca się" była prezentowana na wielu zagranicznych wystawach, w tym: "Mille ans d’art en Pologne" (1969, Petit Palais Musee de Beaux-Arts de la Ville de Paris), "1000 Years of Art in Poland" (1970, Royal Academy of Arts w Londynie), "Naissance de l'intime : le propre de la toilette" (2015, Musée Marmottan Monet). Obraz prezentowano też na takich polskich wystawach, jak "Kraków 1900" (2018, Muzeum Narodowe w Krakowie). W latach 2005–2017 "Czesząca się" była integralną częścią Galerii Sztuki Polskiej XX wieku w Muzeum Narodowym w Krakowie, a od 2021 roku stanowi jeden z eksponatów stałej ekspozycji XX + XXI. Galeria Sztuki Polskiej w tym samym muzeum.

</doc>
<doc id="5323075" url="https://pl.wikipedia.org/wiki?curid=5323075" title="David Beckham Elkathchoongo">
David Beckham Elkathchoongo

David Beckham Elkathchoongo (ur. 20 września 2003) – indyjski kolarz torowy.
Pochodzący z terytorium Andamanów i Nikobarów Elkathchoongo początkowo trenował piłkę nożną, występując między innymi w . Kolarstwo zaczął uprawiać w 2017 za namową swojego pradziadka, a pierwsze sukcesy na arenie krajowej osiągnął w 2020, zdobywając kilka złotych medali . W 2022 zdobył brązowy medal mistrzostw Azji w kolarstwie torowym w sprincie drużynowym (w składzie indyjskiego zespołu znaleźli się też Ronaldo Laitonjam i Yanglem Rojit Singh). W tym samym roku zadebiutował także w zawodach Pucharu Świata w kolarstwie torowym i wystąpił na igrzyskach Wspólnoty Narodów.
Elkathchoongo jest wielokrotnym medalistą mistrzostw Indii w kolarstwie torowym, ustanawiał również rekordy kraju w kategorii juniorów.
Elkathchoongo otrzymał imię na cześć Davida Beckhama za sprawą swojego ojca, który był fanem Anglika, a sam profesjonalnie uprawiał uliczną odmianę piłki nożnej. Elkathchoongo od 11. roku życia jest sierotą i mieszka z dziadkiem, po tym jak jego ojciec zginął w wyniku tsunami w 2004, a matka 10 lat później za sprawą infekcji.
Osiągnięcia.
Opracowano na podstawie:

</doc>
<doc id="5323080" url="https://pl.wikipedia.org/wiki?curid=5323080" title="Port lotniczy Baku">
Port lotniczy Baku



</doc>
<doc id="5323084" url="https://pl.wikipedia.org/wiki?curid=5323084" title="Nikołaj Gonczarow">
Nikołaj Gonczarow



</doc>
<doc id="5323088" url="https://pl.wikipedia.org/wiki?curid=5323088" title="Super liga Srbije (2022/2023)">
Super liga Srbije (2022/2023)

Super liga Srbije 2022/2023 (znana jako Mozzart Bet SuperLiga ze względów sponsorskich) jest 17. edycją najwyższej klasy rozgrywkowej piłki nożnej w Serbii. 
Bierze w niej udział 16 drużyn, które w okresie od 8 lipca 2022 do 27 maja 2023 rozegrają w dwóch rundach 37 kolejek meczów. 
Podobnie jak w PKO Ekstraklasie w lidze serbskiej wprowadzono wymóg gry młodzieżowca.
Sezon zakończą baraże o miejsce w przyszłym sezonie w SuperLiga. 
Tytuł mistrzowski broni Crvena zvezda.

</doc>
<doc id="5323089" url="https://pl.wikipedia.org/wiki?curid=5323089" title="Kolarstwo na Letnim Olimpijskim Festiwalu Młodzieży Europy 2022">
Kolarstwo na Letnim Olimpijskim Festiwalu Młodzieży Europy 2022

Kolarstwo na Letnim Olimpijskim Festiwalu Młodzieży Europy 2022 – rywalizacja kolarzy w ramach Letniego Olimpijskiego Festiwalu Młodzieży Europy 2022, odbywająca się od 26 do 28 lipca 2022 w Bańskiej Bystrzycy.
Zmagania kolarzy w ramach Letniego Olimpijskiego Festiwalu Młodzieży Europy 2022 objęły wyłącznie rywalizację w kolarstwie szosowym. Zawodnicy i zawodniczki urodzeni w latach 2006 i 2007 startowali w dwóch konkurencjach – jeździe indywidualnej na czas oraz wyścigu ze startu wspólnego.

</doc>
<doc id="5323095" url="https://pl.wikipedia.org/wiki?curid=5323095" title="Dziewczynka w czerwonej sukience">
Dziewczynka w czerwonej sukience

Dziewczynka w czerwonej sukience, również Portret Józefy Oderfeldówny – obraz olejny polskiego malarza Józefa Pankiewicza namalowany w roku 1897, przechowywany w zbiorach Muzeum Narodowego w Krakowie. Jest to uproszczona w kompozycji wersja całopostaciowego portretu ze zbiorów Muzeum Narodowego w Kielcach.
Okoliczności powstania.
Portret w ujęciu do ramion powstał w 1897 roku na zamówienie mecenasa Adama Maksymiliana Oderfelda, kolekcjonera malarstwa polskiego, a przedstawia on jego córkę Józefę sportretowaną w czerwonej sukience z kokardą na lewym ramieniu, podobnie jak wersja całopostaciowa obrazu z muzeum w Kielcach namalowana w tym samym roku. Oderfeld zlecił w tym okresie malarzowi również kilka innych portretów członków swojej rodziny, m.in. żony i dzieci. Dzieło nabył do swojej kolekcji Feliks „Manggha” Jasieński w 1902 roku, najprawdopodobniej po wystawie Pankiewicza. W 1920 roku Jasieński przekazał obraz w darze Muzeum Narodowemu w Krakowie.
Analiza.
W czasie powstawania obrazu Pankiewicz zafascynowany był subtelnościami gry światła, wśród jego dzieł z tego okresu znajdują się m.in. nokturny przedstawiające osnute mgłą pejzaże. Portret dziewczynki w czerwonej sukience jest przykładem zastosowania rozmytego konturu, bez ostrych szczegółów, co pozwala widzowi zwrócić uwagę na przenikliwe, ciemne oczy przedstawionej postaci. Prawą stronę obrazu rozjaśnia rozproszone, boczne oświetlenie, lewa pozostaje w lekkim cieniu, dzięki czemu cały portret sprawia wrażenie tajemniczości.

</doc>
<doc id="5323097" url="https://pl.wikipedia.org/wiki?curid=5323097" title="Gniazdo zimy">
Gniazdo zimy

Gniazdo zimy – obraz olejny autorstwa polskiego malarza Stanisława Witkiewicza. Obraz przedstawia zimowy krajobraz tatrzański.
Proces tworzenia obrazu.
"Gniazdo zimy" powstało jako jedno z reprezentatywnych dzieł Witkiewicza (mieszkającego w Tatrach od 1890 roku), namalowane w konwencji tzw. stylu zakopiańskiego. Nad obrazem pracował od 1904 roku, ale wskutek przebytej choroby przerwał pracę i ukończył obraz trzy lata później. W listach do syna, Stanisława Ignacego, malarz podkreślał, jakim wyzwaniem kolorystycznym był dla niego obraz: „ja przechodzę z tym obrazem kataklizm […]. Żeby nie pamięć natury, która mną kieruje, byłbym bez wyjścia. […] Nie mówię o motywie topograficznym ani epizodycznym, tylko o motywie świetlnym, kolorystycznym”.
Jest to jedno z ostatnich dzieł Witkiewicza sprzed wyjazdu na zagraniczną kurację w 1908 roku.
Odbiór.
Irena Kossowska i Halina Floryńska-Lalewicz podkreślały, że obraz Witkiewicza (oceniany wraz z wcześniejszymi "Kozicami w górach", 1896) jest wyrafinowany kolorystycznie:Subtelne niuanse kolorystyczne warstwy śniegu pokrywającego skały i spowijających szczyty chmur, świetlista biel opromienionych słońcem zboczy skontrastowana z królującym w cieniu błękitem, to konstytutywne cechy tych obrazów zimy; a także oryginalność kadru, jego wycinkowość, przestrzenna głębia i wysoko podniesiony punkt obserwacji.
Obieg wystawowy.
"Gniazdo zimy" było prezentowane wielokrotnie na wystawach muzealnych, między innymi "Krajobraz i życie wsi polskiej" (1953–1954, Towarzystwo Przyjaciół Sztuk Pięknych w Krakowie), "Tatry – Czas odkrywców" (2009–2010, Muzeum Tatrzańskie im. dra Tytusa Chałubińskiego w Zakopanem), "100 lecie śmierci Stanisława Witkiewicza i 130 lecie urodzin Stanisława I. Witkiewicza" (2015, tamże). Znalazło się też wśród eksponatów na wystawie "#dziedzictwo" (2017–2018, Muzeum Narodowe w Krakowie) oraz "Polskie Style Narodowe" (2021–2022, tamże).

</doc>
<doc id="5323098" url="https://pl.wikipedia.org/wiki?curid=5323098" title="Kep1er">
Kep1er

Kep1er () – południowokoreański girlsband założony w 2021 roku w konsekwencji wyemitowania survivalowego programu "Girls Planet 999" na stacji Mnet. Grupa składa się z dziewięciu członkiń: Kim Chae-hyun, Huening Bahiyyih, Choi Yu-jin, Kim Da-yeon, Seo Young-eun, Kang Ye-seo, Hikaru Ezaki, Mashiro Sakamoto oraz Shen Xiaoting. Zespół zadebiutował 3 stycznia 2022 roku minialbumem "First Impact". Zespołem zarządzają Swing Entertainment i Wake One Entertainment.
Nazwa.
„Kep1er” to nazwa zasugerowana przez widzów programu "Girls Planet 999" za pośrednictwem serwisu Naver. Odnosi się do Johannesa Keplera, niemieckiego astronoma i matematyka z XVI i XVII wieku.
Historia.
Przed debiutem: "Girls Planet 999".
Grupa Kep1er powstała w efekcie programu survivalowego "Girls Planet 999", który został wyemitowany na kanale Mnet od 6 sierpnia do 22 października 2021 roku. W programie brało udział 99 uczestniczek z Chin, Japonii i Korei Południowej, aby zadebiutować w międzynarodowej grupie dziewcząt. Z początkowych 99 uczestniczek tylko pierwsza dziewiątka znalazła się w ostatecznym składzie.
Przed rozpoczęciem programu kilka członkiń grupy było już aktywnych w branży rozrywkowej. Choi Yu-jin zadebiutowała w dziewczęcej grupie CLC. Kang Ye-seo była członkinią dziecięcej grupy CutieL w 2010 roku, następnie dołączyła do Busters w 2019, ale opuściła grupę w 2020 roku.
Kim Da-yeon brała udział w "Produce 48" w 2018 roku, reprezentując CNC Entertainment, podczas gdy Shen Xiaoting uczestniczyła w "Produce Camp 2020", reprezentując Top Class Entertainment. Obie zostały wyeliminowane w pierwszej rundzie, zajmując 70. i 80. miejsce. Mashiro Sakamoto była stażystką w JYP Entertainment w latach 2016–2018. Xiaoting była tancerką towarzyska i współczesną, zdobyła złoty medal w konkursie tańca współczesnego w Szanghaju, a także zajęła szóste miejsce na świecie w konkursie brytyjskim.
2021-2022: Debiut z "First Impact", "Queendom 2", "Doublast".
Kep1er miały pierwotnie zadebiutować 14 grudnia 2021 roku, a zamówienia w przedsprzedaży minialbumu "First Impact" rozpoczęły się 29 listopada. Ogłoszono jednak, że zaplanowany debiut grupy został opóźniony do 3 stycznia 2022 roku po tym, jak jeden z członków ich personelu uzyskał pozytywny wynik testu na COVID-19. Ich występ na 2021 Mnet Asian Music Awards również został odwołany. 14 grudnia ujawniono, że członkinie grupy Mashiro i Xiaoting uzyskały pozytywny wynik testu na COVID-19.
Debiutancki minialbum zespołu, pt. "First Impact", został wydany 3 stycznia 2022 roku, wraz z promującym go singlem „Wa Da Da”. 10 stycznia 2022 roku Chae-hyun została ogłoszona nową współprowadzącą programu muzycznego SBS MTV "The Show" wraz z Yeosang z Ateez i Minhee z Cravity. 13 stycznia 2022 Kep1er zdobyły swoją pierwszą nagrodę w programie muzycznym "M Countdown" z „Wa Da Da”. 21 lutego 2022 roku potwierdzono, że Kep1er weźmie udział w drugim sezonie reality show Mnet "Queendom".
20 czerwca 2022 roku Kep1er wydały swój drugi minialbum "Doublast". Płytę promował singel „Up!”.
3 sierpnia 2022 roku Kep1er wydały swój pierwszy japoński singiel album "Fly-Up", wraz z głównym utworem „Wing Wing”.
23 września 2022 roku Kep1er wydały promocyjny singiel „Sugar Rush” dla Universe Music.
13 października 2022 roku Kep1er wydały trzeci minialbum "Troubleshooter". Płytę promował singel „We Fresh”.

</doc>
<doc id="5323100" url="https://pl.wikipedia.org/wiki?curid=5323100" title="Augusta Kochanowska">
Augusta Kochanowska

Augusta Kochanowska (ur. 6 lipca 1868 w Czerniowcach, zm. 7 grudnia 1927 w Toruniu) – polska malarka i etnograf.
Życiorys.
Córka Józefa i Wiktorii Kochanowskich. Urodziła się w Czerniowcach, ale gdy ojciec w 1870 roku został starostą powiatu zamieszkała w Kimpulung na południu Bukowiny (obecnie Rumunia). Tam poznała Olhę Kobylanśką z którą przyjaźniła się do końca życia.
W 1885 roku wrócili do Czerniowiec, gdy Józef Kochanowski został mianowany radcą rządowym przy czerniowieckim rządzie krajowym. Osiedlili się przy ulicy Neue Weltgasse (obecnie ulica Szewczenki 41). W 1888 roku korzystając z pobytu w Czerniowcach Tadeusza Popiela brała u niego prywatne lekcje. W latach 1895–1899 studiowała malarstwo na wiedeńskiej Akademii Sztuk Pięknych. W 1922 roku przeniosła się do Torunia. Pod koniec życia, być może z powodu kłopotów materialnych trafiła do szpitala przyklasztornego sióstr diakonistek i tam zmarła.

</doc>
<doc id="5323102" url="https://pl.wikipedia.org/wiki?curid=5323102" title="Kaarepere (stacja kolejowa)">
Kaarepere (stacja kolejowa)

Kaarepere – stacja kolejowa w miejscowości Kaarepere, w prowincji Jõgeva, w Estonii. Położona jest na linii Tapa - Tartu. 

</doc>
<doc id="5323107" url="https://pl.wikipedia.org/wiki?curid=5323107" title="Portret Józefy Oderfeldówny">
Portret Józefy Oderfeldówny



</doc>
<doc id="5323108" url="https://pl.wikipedia.org/wiki?curid=5323108" title="Chłop z Bronowic">
Chłop z Bronowic

Chłop z Bronowic, Studium stojącego chłopa, Studium chłopa z Bronowic, Studium wieśniaka, Chłop z Bronowic. Studium – obraz olejny namalowany przez Aleksandra Gierymskiego około roku 1895. Obraz znajduje się w zbiorach Muzeum Narodowego w Krakowie i jest eksponowane w Galerii Sztuki Polskiej XIX wieku w Sukiennicach. 
Portret powstał podczas krótkiego pobytu artysty w kraju, w latach 1893–1895, związanego ze staraniem o objęcie katedry Akademii Sztuk Pięknych w Krakowie. W tym czasie zatrzymał się w podkrakowskich Bronowicach, gdzie mieszał przez dwa lata u Włodzimierza Tetmajera. Mężczyzna na portrecie pozuje w stroju krakowskim, postać została namalowana na chłodnym, naturalnym tle i oświetlona od przodu.
Obraz został podarowany muzeum przez Włodzimierza Tetmajera w porozumieniu ze Stanisławem Kuczborskim w 1902 roku. 

</doc>
<doc id="5323111" url="https://pl.wikipedia.org/wiki?curid=5323111" title="Tomasz Kwiatkowski">
Tomasz Kwiatkowski



</doc>
<doc id="5323112" url="https://pl.wikipedia.org/wiki?curid=5323112" title="Teoria wielkiego człowieka">
Teoria wielkiego człowieka

Teoria wielkiego człowieka (także, koncepcja, idea, teoria przywództwa wielkich ludzi, teoria wybitnej jednostki, ang. "Great Man Theory", termin niekiedy używany w j. polskim bez tłumaczenia) – pogląd w naukach historycznych i badaniach nad przywództwem dotyczący znaczenia jednostki (osoby) w historii. Według tej teorii niektóre osoby, ze względu na swoje naturalne cechy, takie jak wyższy intelekt, heroiczna odwaga, niezwykłe zdolności przywódcze czy boska inspiracja, mają decydujący wpływ na historię. Za twórcę tej teorii uznaje się przede wszystkim szkockiego historyka i filozofa Thomasa Carlyle’a. Podejście to jest niekiedy określane jako "heroistyczna koncepcja historiozoficzna".
Wśród historyków do dziś trwają dyskusję na temat znaczenia jednostki. Klasycznym pytaniem jest np. czy za II WŚ i politykę eksterminacji Żydów odpowiada Adolf Hitler i jego antysemickie obsesje, czy też i bez niego cała historia i kultura Niemiec doprowadziłyby do takich samych zjawisk i wydarzeń. Inne przykłady „wielkich ludzi” w historii to m.in. Juliusz Cezar, Mahatma Gandhi, Abraham Lincoln i Napoleon Bonaparte. W kontekście polskim można wspomnieć np. o Józefie Piłsudskim (Ignacy Daszyński już w 1925 r. wydał o nim broszurę pt. "Wielki człowiek w Polsce"). W polskiej historiografii zwolennikiem znaczego wpływu jednostek na historię był m.in. Szymon Askenazy.
Teoria wielkiego człowieka to jedna z najwcześniejszych teorii dotyczących przywództwa. W latach późniejszych zainspirowała m.in. powstanie teorii cech w psychologii osobowości.

</doc>
<doc id="5323114" url="https://pl.wikipedia.org/wiki?curid=5323114" title="Marijan Čabraja">
Marijan Čabraja

Marijan Čabraja (ur. 25 lutego 1997 w Puli) – chorwacki piłkarz, grający na pozycji lewego obrońcy w Hibernian F.C. Były młodzieżowy reprezentant kraju.
Klub.
Początki.
Zaczynał karierę w NK Jardan Poreč, gdzie grał do 2010 roku. Wtedy dołączył do Dinama Zagrzeb.
Dinamo Zagrzeb II.
W 2016 roku został przesunięty z drużyn juniorskich do rezerw Dinama. W nich zadebiutował nieco wcześniej, bo 7 października 2015 w meczu przeciwko NK Sevsete (1:0 dla rywali Dinama). Čabraja zagrał całe spotkanie. Łącznie w tym zespole rozegrał 56 spotkań.
HNK Gorica.
1 sierpnia 2018 roku został zawodnikiem HNK Gorica. W tym zespole zadebiutował 11 sierpnia 2018 roku w meczu przeciwko Interowi Zaprešić (2:3 dla rywali HNK). Wszedł na boisko w 64. minucie, zastępując Kristijana Lovricia. Pierwszą bramkę strzelił 14 grudnia 2018 roku w meczu przeciwko NK Lokomotiva (2:2). Do siatki trafił w 43. minucie. Pierwszą asystę zaliczył zaliczył 3 lutego 2019 roku w meczu przeciwko HNK Rijeka (1:3 dla Goricy). Asystował przy golu Łukasza Zwolińskiego w 30. minucie. Łącznie zagrał 76 spotkań, strzelił 3 bramki i miał 8 asyst.
Dinamo Zagrzeb.
1 lutego 2021 roku wrócił za 1,6 mln euro do Dinama Zagrzeb. W tym zespole zadebiutował 7 lutego 2021 roku w meczu przeciwko NK Istra 1961 (0:1 dla Dinama). Na boisku spędził 69 minut. Łącznie zagrał 8 spotkań. Z klubem z Zagrzebia zdobył mistrzostwo i puchar Chorwacji.
Ferencvárosi TC.
29 lipca 2022 roku został zawodnikiem Ferencvárosi TC, do którego przeniósł się na zasadzie wypożyczenia. W węgierskim klubie zadebiutował 16 października w meczu przeciwko Zalaegerszegi TE FC (1:2 dla rywali zespołu Čabraji). Zagrał całą drugą połowę. Pierwszą asystę zaliczył 7 listopada 2021 roku w meczu przeciwko Kisvárda FC (0:4 dla Ferencvárosi). Asystował przy golu Stjepana Lončara w 27. minucie. Łącznie zagrał 7 meczów i miał asystę.
Olimpija Lublana.
15 lutego 2022 został wypożyczony do Olimpiji Lublana. W Słowenii zadebiutował 20 lutego 2022 w meczu przeciwko MND Tabor Sežana (1:2 dla stołecznego klubu). Na boisku spędził całą drugą połowę. Pierwszą asystę zaliczył 6 marca 2022 roku w meczu przeciwko NK Aluminij (6:0 dal Olimpiji). Asystował przy golu Marina Pilja w 61. minucie. Łącznie zagrał 12 spotkań, w których zaliczył jedną asystę.
Hibernian F.C..
14 lipca 2022 roku przeniósł się do Hibernian F.C.
Reprezentacja.
Zagrał 3 mecze w reprezentacji U-19
Taki sam bilans miał w kadrze U-21.

</doc>
<doc id="5323118" url="https://pl.wikipedia.org/wiki?curid=5323118" title="Johann Krieger">
Johann Krieger

Johann Krieger (ur. 28 grudnia 1651 w Norymberdze, ochrzczony 1 stycznia 1652 tamże, zm. 18 lipca 1735 w Żytawie) – niemiecki kompozytor i organista.
Życiorys.
Brat Johanna Philippa. Uczył się śpiewu u Heinricha Schwemmera i gry na instrumentach klawiszowych u Georga Caspara Weckera oraz kompozycji u swojego brata w Zeitz. W latach 1673–1677 pełnił funkcję nadwornego organisty w Bayreuth. W kolejnych latach był nadwornym kapelmistrzem w Greiz (1678–1680) i Eisenbergu (1680–1682). Po 1682 roku działał w Żytawie, gdzie był organistą w kościele św. Jana, a także pełnił funkcję director chori musici.
Twórczość.
Należał do czołowych przedstawicieli środkowoniemieckiej szkoły organowej. Jego fugi przyczyniły się wydatnie do rozwoju tej formy przed czasami J.S. Bacha. Jako jeden z pierwszych kompozytorów tworzył suity na instrumenty klawiszowe, poszerzając dotychczasowy 4-częściowy schemat suity o inne tańce, następujące po sarabandzie. Pisał także utwory wokalne i wokalno-instrumentalne (motety, części mszalne, koncerty solowe i chóralne), z których ogólnej liczby około 235 do czasów dzisiejszych zachowało się zaledwie 33.
Jego twórczość podziwiali Johann Mattheson i Georg Friedrich Händel.

</doc>
<doc id="5323129" url="https://pl.wikipedia.org/wiki?curid=5323129" title="Mistrzostwa Świata w Narciarstwie Alpejskim 1962 – slalom gigant mężczyzn">
Mistrzostwa Świata w Narciarstwie Alpejskim 1962 – slalom gigant mężczyzn

Slalom gigant mężczyzn na 17. Mistrzostwach Świata w Narciarstwie Alpejskim został rozegrany 15 lutego 1962 roku. Tytułu sprzed dwóch lat nie obronił Roger Staub ze Szwajcarii, który wcześniej zakończył karierę. Nowym mistrzem świata został Austriak Egon Zimmermann, drugie miejsce zajął jego rodak Karl Schranz, a brązowy medal zdobył kolejny Austriak Martin Burger.
Rywalizację ukończyło 51. zawodników.
Wyniki.
"Lista niepełna."

</doc>
<doc id="5323130" url="https://pl.wikipedia.org/wiki?curid=5323130" title="Stanisław Żurawiński">
Stanisław Żurawiński

Stanisław Żurawiński (Żórawiński) herbu Korczak (zm. w 1625 roku) – kasztelan bełski w latach 1617-1625, podkomorzy halicki w latach 1605-1617, starosta włodzimierski w 1620 roku, rotmistrz wojska powiatowego województwa bełskiego w 1616 roku.

</doc>
<doc id="5323132" url="https://pl.wikipedia.org/wiki?curid=5323132" title="Język modo">
Język modo



</doc>
<doc id="5323134" url="https://pl.wikipedia.org/wiki?curid=5323134" title="Kościół Wniebowzięcia Najświętszej Maryi Panny w Suserzu">
Kościół Wniebowzięcia Najświętszej Maryi Panny w Suserzu

Kościół Wniebowzięcia Najświętszej Maryi Panny w Suserzu – rzymskokatolicki kościół parafialny zlokalizowany w Suserzu w województwie mazowieckim, w powiecie gostynińskim. Funkcjonuje przy nim parafia Wniebowzięcia Najświętszej Maryi Panny.
Historia.
Historia parafii sięga XIII wieku (należała do diecezji poznańskiej). Właściciel lokalnych dóbr, Krzysztof Lasocki, zmienił wyznanie i w 1543 przekazał drewniany wówczas kościół w ręce protestantów, którzy spalili szaty liturgiczne, paramenty, obrazy, jak również księgi parafialne i dokumenty (ocalał jedynie cudowny wizerunek maryjny). Katolicy odzyskali świątynię i dokonali jej rekoncyliacji w latach 90. XVI wieku. W 1603 obiekt wizytował biskup poznański, Wawrzyniec Goślicki.
Kościół został strawiony przez pożar w 1660 (prawdopodobnie od uderzenia pioruna). I tym razem obraz Matki Bożej ocalał. W 1810 posiadacz Suserza, Jerzy Bończa Skarżyński, za wolą zmarłego stryja, Józefa Skarżyńskiego, ufundował dla wsi murowany kościół wraz z obrazem Matki Boskiej z Dzieciątkiem. Jego projektantem był Hilary Szpilowski. W 1852, podczas epidemii cholery, do Suserza pielgrzymowali mieszkańcy Żychlina. Rychłe ustanie zarazy przyczyniło się do spopularyzowania tych peregrynacji, które nie ustały nawet w trakcie okupacji niemieckiej (Niemcy zamienili świątynię w magazyn zbożowy, osadzili swoich ludzi na plebanii, a proboszcza Józefa Chyczewskiego zamordowali w obozie koncentracyjnym Dachau). W 1952 ponowiono śluby Matce Bożej z 1852.
Architektura.
Stojący na wzniesieniu kościół jest jednonawowy orientowany, wzniesiony na planie prostokąta w stylu klasycystycznym. Zamknięty jest trójbocznie od wschodu. Od zachodu ma dwie wieże. Pod prezbiterium znajduje się krypta grobowa rodziny fundatora, a nad kruchtą umieszczono balkon chóru muzycznego z dwunastogłosowymi organami. Ołtarz główny, zaprojektowany przez Hilarego Szpilowskiego w formie mensy z girlandami liści laurowych, wyposażony jest w tabernakulum w formie niewielkiej świątyni.
Kościół ma pięć ołtarzy bocznych. Cztery pochodzą z końca XIX wieku i są wkomponowane w arkady ścian nawy, przedstawiając: św. Izydora, św. Jadwigę, św. Józefa z Dzieciątkiem oraz Chrystusa Miłosiernego. Piąty jest XVIII-wieczny, mieszcząc portret św. Barbary. Dodatkowo na wyposażenie kościoła składają się: klasycystyczne ambona i chrzcielnica (1810), dwa barokowe konfesjonały (początek XIX wieku) oraz drzwi wejściowe z oryginalnymi okuciami i klamką.
Obraz Matki Bożej.
Obraz namalowany jest temperami na płótnie przyklejonym do deski. Reprezentuje typ malarstwa włoskiego. Posiada srebrną sukienkę z warsztatu Łopieńskich (XIX wiek). Wyobrażenia aniołów podtrzymują dwie korony, a mały Chrystus błogosławi jedną z rąk, w drugiej trzymając kobaltowe wyobrażenie kuli ziemskiej. Na zasuwie umieszczono malowidło św. Rocha z drugiej połowy XIX wieku. Świadectwem uzdrowień są zapisy kronikarskie oraz wota wiszące w kościele.

</doc>
<doc id="5323135" url="https://pl.wikipedia.org/wiki?curid=5323135" title="Johann Philipp Krieger">
Johann Philipp Krieger

Johann Philipp Krieger (ochrzczony 27 lutego 1649 w Norymberdze, zm. 6 lutego 1725 w Weißenfels) – niemiecki kompozytor i organista.
Życiorys.
Brat Johanna. Uczył się gry na instrumentach klawiszowych w Norymberdze u Johanna Dretzela i Gabriela Schütza. Około 1663 roku wyjechał do Kopenhagi, gdzie był uczniem Johanna Schrödera (organy) i Kaspara Förstera. Po powrocie do Niemiec około 1670 roku działał początkowo w Norymberdze, następnie w Zeitz, a w 1672 roku otrzymał posadę nadwornego organisty w Bayreuth. W 1673 roku wyjechał do Włoch, gdzie pobierał naukę w Wenecji u Johanna Rosenmüllera (kompozycja) i Giovanniego Battisty Volpego (klawesyn) oraz w Rzymie u Antonia Marii Abbatiniego (kompozycja) i Bernarda Pasquiniego (kompozycja i klawesyn). W 1675 roku wystąpił w Wiedniu przed cesarzem Leopoldem I, który uhonorował go tytułem szlacheckim.
W 1677 roku został nadwornym organistą i kapelmistrzem w Halle. W 1680 roku przeniósł się wraz z dworem do Weißenfels.
Twórczość.
Zasłynął przede wszystkim jako twórca tzw. nowej kantaty niemieckiej, do której wprowadził arie i recytatywy. Spośród przeszło 2 tysięcy znanych kantat jego autorstwa do czasów współczesnych zachowało się zaledwie niecałe 80. Skomponował też 18 oper, z których znane są wyłącznie arie. Swoje utwory dramatyczne komponował wyłącznie do tekstów w języku niemieckim. Pisał także sonaty triowe i utwory na instrumenty klawiszowe. Jego znaczenie w historii muzyki polega na przyswojeniu muzyce niemieckiej osiągnięć stylu włoskiego i francuskiego w czasach bezpośrednio poprzedzających działalność Johanna Sebastiana Bacha.

</doc>
<doc id="5323140" url="https://pl.wikipedia.org/wiki?curid=5323140" title="Dziewczyna z Bronowic">
Dziewczyna z Bronowic

Głowa dziewczyny, Studium dziewczyny wiejskiej, Studium wiejskiej dziewczyny, Dziewczyna wiejska. Studium, Studium dziewczyny wiejskiej w stroju krakowskim – obraz olejny namalowany przez Aleksandra Gierymskiego w latach 1893-1894. Znajduje się w zbiorach Muzeum Narodowego w Krakowie i jest eksponowane w Galerii Sztuki Polskiej XIX wieku w Sukiennicach. 
Portret powstał podczas krótkiego pobytu artysty w kraju w latach 1893–1895. Pobyt ten związany był ze staraniem o objęcie katedry Akademii Sztuk Pięknych w Krakowie. W tym czasie zatrzymał się w podkrakowskich Bronowicach, gdzie mieszkał przez dwa lata u Włodzimierza Tetmajera. Kobieta na portrecie pozuje w stroju krakowskim, postać została namalowana na chłodnym, naturalnym tle i oświetlona od przodu.
Obraz został podarowany muzeum przez Włodzimierza Tetmajera w porozumieniu ze Stanisławem Kuczborskim w 1902 roku

</doc>
<doc id="5323142" url="https://pl.wikipedia.org/wiki?curid=5323142" title="Cindy Kiro">
Cindy Kiro

Cindy Kiro (ur. 1958) – gubernator generalna Nowej Zelandii od 2021.
Życiorys.
Po ojcu ma korzenie angielskie, natomiast po matce- maoryjskie. W latach 1995-2000 wykładowczyni na Massey University w Albany, gdzie uzyskała stopień doktora. W latach 2003-2008 komisarz ds. dzieci.
24 maja 2021 premier Nowej Zelandii Jacinda Ardern poinformowała, że królowa Elżbieta II zaakceptowała kandydaturę Kiro na nowego gubernatora generalnego. Kiro jest pierwszą maoryjską kobietą na tym stanowisku. Jej zaprzysiężenie miało miejsce w nowozelandzkim parlamencie 21 października 2021.

</doc>
<doc id="5323145" url="https://pl.wikipedia.org/wiki?curid=5323145" title="Portret Joanny Dzierzbickiej (obraz Józefa Pitschmanna)">
Portret Joanny Dzierzbickiej (obraz Józefa Pitschmanna)

Portret Joanny Dzierzbickiej, Portret Joanny z hrabiów Siekierzyńskich Dzierzbickiej – obraz austriackiego malarza działającego w Polsce Józefa Pitschmanna.
Obraz jest portretem Joanny z Siekierczyńskich Dzierzbickiej, żony Józefa Dzierzbickiego, przedstawicieli szlachty niezwiązanej z dworem, co pozwoliło Pitschmannowi odejść od idealizmu i obowiązujących konwencji. Obraz (podobnie jak namalowany w tym samym czasie przez Pitschmanna portret Józefa Dzierzbickiego) jest realistyczny, pozbawiony przepychu i wystawności. W obrazie widoczny jest charakterystyczny dla Pitschmanna czerwonawy koloryt twarzy połączony ze srebrzystą bielą sukni.

</doc>
<doc id="5323147" url="https://pl.wikipedia.org/wiki?curid=5323147" title="Młyn (obraz Ferdynanda Ruszczyca)">
Młyn (obraz Ferdynanda Ruszczyca)

Młyn, znany również jako Młyn nocą, Wieczór wiosenny, Nad upustem, Wieczór letni – obraz olejny polskiego malarza Ferdynanda Ruszczyca namalowany w roku 1898, przechowywany w zbiorach Muzeum Narodowego w Krakowie. 
Historia obrazu.
Obraz powstał w roku 1898 w Bohdanowie na Wileńszczyźnie, posiadłości ziemskiej będącej gniazdem rodzinnym Ruszczyców (obecnie miejscowość znajduje się w Białorusi). Do Muzeum Narodowego w Krakowie trafił w 1933 roku jako dar Stanisława Tomkowicza, zapisem testamentowym. Obraz nosi nr inwentarzowy MNK II-b-103.
Opis obrazu.
"Młyn" Ferdynanda Ruszczyca jest nokturnem przedstawiającym na pierwszym planie tytułowy młyn z kołem wodnym na tle kontrastowego zestawienia czerni nocy z kłębiącą się pod nim wodą, którą rozświetla księżycowy blask. Księżyc obecny jest na obrazie tylko w postaci świetlnego odblasku na wodzie. Obraz jest przykładem ekspresyjnego, symbolicznego i nacechowanego emocją malarstwa Ruszczyca, którego określa się jako mistrza potęgi żywiołów i malarza żywiołów.
W obrazie są wyraźnie widoczne inspiracje estetyką japońskiego drzeworytu: malarz zastosował tu ujęcie przestrzeni z tzw. ptasiej perspektywy, z podwyższonego punktu obserwacji. Zabieg ten, charakterystyczny dla malarstwa Ruszczyca, skutkuje spiętrzeniem planów kompozycyjnych i umożliwia poszerzenie horyzontu widzenia, a zastosował go malarz oprócz "Młyna" jeszcze m.in. w obrazie "Krajobraz wiosenny" z 1900 roku.

</doc>
<doc id="5323148" url="https://pl.wikipedia.org/wiki?curid=5323148" title="Silnik inwerterowy">
Silnik inwerterowy



</doc>
<doc id="5323150" url="https://pl.wikipedia.org/wiki?curid=5323150" title="Jõgeva (stacja kolejowa)">
Jõgeva (stacja kolejowa)

Jõgeva – stacja kolejowa w miejscowości Jõgeva, w prowincji Jõgeva, w Estonii. Położona jest na linii Tapa - Tartu. 
Historia.
Stacja powstała w czasach carskich. Początkowo nosiła nazwę Лайсгольмъ (Łajsgolm).

</doc>
<doc id="5323155" url="https://pl.wikipedia.org/wiki?curid=5323155" title="Flagi powiatów w województwie wielkopolskim">
Flagi powiatów w województwie wielkopolskim

Flagi powiatów w województwie wielkopolskim – lista symboli powiatowych w postaci flagi, obowiązujących w województwie wielkopolskim.
Zgodnie z definicją, flaga to płat tkaniny określonego kształtu, barwy i znaczenia, przymocowywany do drzewca lub masztu. Może on również zawierać herb lub godło danej jednostki administracyjnej. W Polsce jednostki terytorialne (rady gmin, miast i powiatów) mogą ustanawiać flagi zgodnie z „Ustawą z dnia 21 grudnia 1978 o odznakach i mundurach”. W pierwotnej wersji pozwalała ona jednostkom terytorialnym jedynie na ustanawianie herbów. Dopiero „Ustawa z dnia 29 grudnia 1998 o zmianie niektórych ustaw w związku z wdrożeniem reformy ustrojowej państwa” oficjalnie potwierdziła prawo województw, powiatów i gmin do ustanawiania tego symbolu jednostki terytorialnej. Z tej zmiany skorzystały powiaty, przywrócone w 1999.
W w województwie wielkopolskim swoją flagę posiadało 30 z 31 powiatów (jedynym powiatem nieposiadającym flagi był powiat leszczyński) oraz wszystkie 4 miasta na prawach powiatu. Symbol ten, od 2000, ma ustanowione samo województwo.

</doc>
<doc id="5323156" url="https://pl.wikipedia.org/wiki?curid=5323156" title="Flaga Konina">
Flaga Konina



</doc>
<doc id="5323158" url="https://pl.wikipedia.org/wiki?curid=5323158" title="Flaga powiatu krotoszyńskiego">
Flaga powiatu krotoszyńskiego



</doc>
<doc id="5323159" url="https://pl.wikipedia.org/wiki?curid=5323159" title="Flaga powiatu chodzieskiego">
Flaga powiatu chodzieskiego



</doc>
<doc id="5323160" url="https://pl.wikipedia.org/wiki?curid=5323160" title="Tryptyk św. Anny w kościele Świętych Apostołów Piotra i Pawła w Kamiennej Górze">
Tryptyk św. Anny w kościele Świętych Apostołów Piotra i Pawła w Kamiennej Górze

Tryptyk św. Anny w kościele Świętych Apostołów Piotra i Pawła w Kamiennej Górze – gotycki tryptyk szafisty św. Anny, znajdujący się w kościele Świętych Apostołów Piotra i Pawła w Kamiennej Górze.
Późnogotycki, drewniany, polichromowany ołtarz boczny przedstawiający św. Annę Samotrzecią, z ok. 1520 r., przywieziony w 1885 r. z kościoła Niepokalanego Poczęcia Najświętszej Maryi Panny z Raszowa.

</doc>
<doc id="5323161" url="https://pl.wikipedia.org/wiki?curid=5323161" title="Flaga powiatu gnieźnieńskiego">
Flaga powiatu gnieźnieńskiego



</doc>
<doc id="5323162" url="https://pl.wikipedia.org/wiki?curid=5323162" title="Flaga powiatu gostyńskiego">
Flaga powiatu gostyńskiego



</doc>
<doc id="5323163" url="https://pl.wikipedia.org/wiki?curid=5323163" title="Flaga powiatu grodziskiego (wielkopolskiego)">
Flaga powiatu grodziskiego (wielkopolskiego)



</doc>
<doc id="5323164" url="https://pl.wikipedia.org/wiki?curid=5323164" title="Flaga powiatu jarocińskiego">
Flaga powiatu jarocińskiego



</doc>
<doc id="5323165" url="https://pl.wikipedia.org/wiki?curid=5323165" title="Flaga powiatu kaliskiego">
Flaga powiatu kaliskiego



</doc>
<doc id="5323166" url="https://pl.wikipedia.org/wiki?curid=5323166" title="Flaga powiatu kępińskiego">
Flaga powiatu kępińskiego



</doc>
<doc id="5323167" url="https://pl.wikipedia.org/wiki?curid=5323167" title="Flaga powiatu konińskiego">
Flaga powiatu konińskiego



</doc>
<doc id="5323168" url="https://pl.wikipedia.org/wiki?curid=5323168" title="Flaga powiatu kościańskiego">
Flaga powiatu kościańskiego



</doc>
<doc id="5323169" url="https://pl.wikipedia.org/wiki?curid=5323169" title="Pułk Konny im. Maksyma Żeleźniaka">
Pułk Konny im. Maksyma Żeleźniaka

1 pułk konny im. Maksyma Żeleźniaka – oddział kawalerii Armii Ukraińskiej Republiki Ludowej.
Formowanie i zmiany organizacyjne.
W wyniku rozmów atamana Symona Petlury z naczelnikiem państwa i zarazem naczelnym wodzem wojsk polskich Józefem Piłsudskim prowadzonych w grudniu 1919, ten ostatni wyraził zgodę na tworzenie ukraińskich jednostek wojskowych w Polsce.&lt;br&gt;
Pułk wywodzi się ze sformowanego z żołnierzy pochodzenia ukraińskiego dywizjonu rosyjskiego 7 Kinburńskiego pułku dragonów. Pod koniec 1917 dywizjon walczył z bolszewikami w obronie Żytomierza. W czerwcu 1918 został przekształcony w 5 Kinburński pułk konny i wszedł w skład 2 Wołyńskiej Dywizji Konnej. Pod koniec czerwca 1919 pułk otrzymał numer 29, a 25 maja (?) z resztek 29. i 30 pułku konnego oraz sotni łączności sztabu dywizji utworzono samodzielny dywizjon kawalerii. 1 lipca dywizjon przeformowano na 1 pułk konny im. Maksyma Żeleźniaka i podporządkowano go dowódcy Samodzielnej Brygady Kawalerii. W jej składzie nosił nr 2 i miano „perejasławski”. 20 listopada dołączyły do niego resztki 1 Łubieńskiego pułku konnego, a 5 grudnia dwie sotnie 1 rezerwowego pułku konnego. 11 grudnia większość 2 Perejasławskiego pułku konnego przeszła na stronę 2 Korpusu Halickiego. W szeregach Armii URL pozostało tylko 8 oficerów i około 60 szeregowych. Utworzyli oni sotnię kawalerii w składzie 2 Wołyńskiej Dywizji Strzelców. W jej składzie sotnia wyruszyła w I pochód zimowy. 29 stycznia 1920 sotnia została przeorganizowana w pułk konny. W maju w jego skład wszedł także samodzielny czarnomorski dywizjon konny płk. Hryhorija Afueraktóry. Pułk ponownie otrzymał imię Maksyma Żeleźniaka.
&lt;br&gt;W październiku Armia URL przeprowadziła mobilizację. W jej wyniku liczebność jej oddziałów znacznie wzrosła. W związku z podpisaniem przez Polskę układu o zawieszeniu broni na froncie przeciwbolszewickim, od 18 października wojska ukraińskie zmuszone były prowadzić działania zbrojne samodzielnie.

</doc>
<doc id="5323170" url="https://pl.wikipedia.org/wiki?curid=5323170" title="Flaga powiatu międzychodzkiego">
Flaga powiatu międzychodzkiego



</doc>
<doc id="5323171" url="https://pl.wikipedia.org/wiki?curid=5323171" title="Flaga powiatu nowotomyskiego">
Flaga powiatu nowotomyskiego



</doc>
<doc id="5323172" url="https://pl.wikipedia.org/wiki?curid=5323172" title="Flaga powiatu obornickiego">
Flaga powiatu obornickiego



</doc>
<doc id="5323173" url="https://pl.wikipedia.org/wiki?curid=5323173" title="Flaga powiatu ostrowskiego (wielkopolskiego)">
Flaga powiatu ostrowskiego (wielkopolskiego)



</doc>
<doc id="5323174" url="https://pl.wikipedia.org/wiki?curid=5323174" title="Flaga powiatu ostrzeszowskiego">
Flaga powiatu ostrzeszowskiego



</doc>
<doc id="5323175" url="https://pl.wikipedia.org/wiki?curid=5323175" title="Flaga powiatu rawickiego">
Flaga powiatu rawickiego



</doc>
<doc id="5323176" url="https://pl.wikipedia.org/wiki?curid=5323176" title="Flaga powiatu słupeckiego">
Flaga powiatu słupeckiego



</doc>
<doc id="5323177" url="https://pl.wikipedia.org/wiki?curid=5323177" title="Flaga powiatu średzkiego (wielkopolskiego)">
Flaga powiatu średzkiego (wielkopolskiego)



</doc>
<doc id="5323178" url="https://pl.wikipedia.org/wiki?curid=5323178" title="Flaga powiatu śremskiego">
Flaga powiatu śremskiego



</doc>
<doc id="5323180" url="https://pl.wikipedia.org/wiki?curid=5323180" title="Flaga powiatu tureckiego">
Flaga powiatu tureckiego



</doc>
<doc id="5323181" url="https://pl.wikipedia.org/wiki?curid=5323181" title="Flaga powiatu wągrowieckiego">
Flaga powiatu wągrowieckiego



</doc>
<doc id="5323182" url="https://pl.wikipedia.org/wiki?curid=5323182" title="Flaga powiatu wolsztyńskiego">
Flaga powiatu wolsztyńskiego



</doc>
<doc id="5323183" url="https://pl.wikipedia.org/wiki?curid=5323183" title="Flaga powiatu wrzesińskiego">
Flaga powiatu wrzesińskiego



</doc>
<doc id="5323184" url="https://pl.wikipedia.org/wiki?curid=5323184" title="Flaga powiatu złotowskiego">
Flaga powiatu złotowskiego



</doc>
<doc id="5323185" url="https://pl.wikipedia.org/wiki?curid=5323185" title="Język kuri">
Język kuri

Język kuri, także: modan, nabi – język austronezyjski używany w indonezyjskiej prowincji Papua Zachodnia (kabupaten Teluk Bintuni), w 16 wsiach w południowo-zachodniej części półwyspu Bomberai.
Jego znajomość jest w zaniku. Według danych z 1982 roku posługuje się nim 500 osób.
Jego przynależność w ramach rodziny austronezyjskiej nie została dobrze ustalona. Na poziomie słownictwa jest bliski językowi irarutu, który został zaliczony do grupy języków południowohalmaherskich.

</doc>
<doc id="5323186" url="https://pl.wikipedia.org/wiki?curid=5323186" title="Język umar">
Język umar



</doc>
<doc id="5323187" url="https://pl.wikipedia.org/wiki?curid=5323187" title="Język umari">
Język umari



</doc>
<doc id="5323188" url="https://pl.wikipedia.org/wiki?curid=5323188" title="Język goni">
Język goni



</doc>
<doc id="5323189" url="https://pl.wikipedia.org/wiki?curid=5323189" title="Język yeretuar">
Język yeretuar

Język yeretuar, także: goni, umar (a. umari) – język austronezyjski używany w prowincjach Papua i Papua Zachodnia w Indonezji (kilka wsi, kabupateny Nabire i Teluk Wondama). Według danych z 2000 roku posługuje się nim 350 osób.
Jego znajomość jest w zaniku. Dwie z trzech wsi przeszły w większości na język wamesa (wandamen).

</doc>
<doc id="5323190" url="https://pl.wikipedia.org/wiki?curid=5323190" title="Język yeresiam">
Język yeresiam

Język yeresiam (lub yerisiam), także: iresim, beduba – język austronezyjski używany w prowincjach Papua i Papua Zachodnia w Indonezji (kabupateny Nabire i Kaimana). Według danych z 2000 roku posługuje się nim 70 osób.
Jest używany na wschód od obszaru języka yaur. Publikacja Peta Bahasa podaje, że jego użytkownicy zamieszkują wieś Sima (dystrykt Yaur, kabupaten Nabire) oraz tereny na północ od tej miejscowości. Zagrożony wymarciem, jest wypierany przez język indonezyjski.
Nie wykształcił piśmiennictwa.

</doc>
<doc id="5323191" url="https://pl.wikipedia.org/wiki?curid=5323191" title="Język meoswar">
Język meoswar

Język meoswar, także war – język austronezyjski używany w indonezyjskiej prowincji Papua Zachodnia, przez niewielką grupę ludności na wyspie Meoswar. Według danych z 1993 roku posługuje się nim 250 osób. Jest blisko spokrewniony z językiem biak.

</doc>
<doc id="5323192" url="https://pl.wikipedia.org/wiki?curid=5323192" title="Język nuaulu">
Język nuaulu

Język nuaulu (a. naulu), także patakai (a. fatakai) – język austronezyjski używany w prowincji Moluki w Indonezji, jeden z języków wyspy Seram. Posługuje się nim 2 tys. osób.
Serwis Ethnologue klasyfikuje jego dwie odmiany (północną i południową) jako odrębne języki. Dialekt północny jest używany we wsiach Openg i Rumaholat (kecamatan Seram Utara), a dialekt południowy we wsiach Bunara, Hahualan, Kilo 12, Rouhua, Simalou, Watane (kecamatan Amahai). Z dostępnych danych wynika, że oba dialekty nie są wzajemnie zrozumiałe.
We wsi Rouhua pozostaje w powszechnym użyciu, zwłaszcza wśród osób, które zachowują tradycyjne wierzenia. Mniejszość chrześcijańska (zamieszkująca oddzielną część miejscowości) preferuje malajski amboński, zwłaszcza w przypadku małżeństw mieszanych.
Badaniem języka i kultury Nuaulu zajmował się brytyjski antropolog . Istnieje także opracowanie gramatyczne, w którym opisano dialekt południowy ("A preliminary description of Nuaulu phonology and grammar", 1990).

</doc>
<doc id="5323193" url="https://pl.wikipedia.org/wiki?curid=5323193" title="Język saleman">
Język saleman

Język saleman (a. seleman), także: hatue, sawai, wahai – język austronezyjski używany w prowincji Moluki w Indonezji, w kilku miejscowościach w północno-centralnej części wyspy Seram. Według danych z 1989 roku posługuje się nim 5 tys. osób.

</doc>
<doc id="5323194" url="https://pl.wikipedia.org/wiki?curid=5323194" title="Język seleman">
Język seleman



</doc>
<doc id="5323195" url="https://pl.wikipedia.org/wiki?curid=5323195" title="Język erokwanas">
Język erokwanas

Język erokwanas – język austronezyjski używany w indonezyjskiej prowincji Papua Zachodnia (rejon zatoki Berau, kabupaten Fakfak). Według danych z 2000 roku posługuje się nim 200 osób.
Jego dialektem jest darembang. Jest blisko spokrewniony z językiem bedoanas (przypuszczalnie oba etnolekty można klasyfikować jako dialekty jednego języka).
Jego znajomość jest w zaniku. Posługują się nim przede wszystkim osoby dorosłe.

</doc>
<doc id="5323196" url="https://pl.wikipedia.org/wiki?curid=5323196" title="Język hatue">
Język hatue



</doc>
<doc id="5323197" url="https://pl.wikipedia.org/wiki?curid=5323197" title="Język modan">
Język modan



</doc>
<doc id="5323198" url="https://pl.wikipedia.org/wiki?curid=5323198" title="Język iresim">
Język iresim



</doc>
<doc id="5323199" url="https://pl.wikipedia.org/wiki?curid=5323199" title="Język beduba">
Język beduba



</doc>
<doc id="5323200" url="https://pl.wikipedia.org/wiki?curid=5323200" title="Język nabi">
Język nabi



</doc>
<doc id="5323201" url="https://pl.wikipedia.org/wiki?curid=5323201" title="Język bedoanas">
Język bedoanas

Język bedoanas – język austronezyjski używany w indonezyjskiej prowincji Papua Zachodnia (dystrykt Kokas, kabupaten Fakfak). Według danych z 2000 roku posługuje się nim 180 osób.
Użytkownicy tego języka zamieszkują wsie: Andamata, Flor, Forir. Jego bliskim krewnym jest język erokwanas (przypuszczalnie oba etnolekty można klasyfikować jako dialekty jednego języka).
Jego znajomość jest w zaniku. Posługują się nim wyłącznie osoby dorosłe.

</doc>
<doc id="5323202" url="https://pl.wikipedia.org/wiki?curid=5323202" title="Zbór Kościoła Zielonoświątkowego „Syloe” w Skawinie">
Zbór Kościoła Zielonoświątkowego „Syloe” w Skawinie

Zbór Kościoła Zielonoświątkowego „Syloe” w Skawinie – zbór ewangeliczny o charakterze zielonoświątkowym, należący do Kościoła Zielonoświątkowego w RP, mający siedzibę w Skawinie przy ul. Okrężnej 5.
Historia.
Pierwsze spotkania ewangelicznie wierzących osób w okolicy Skawiny miały miejsce w trakcje II wojny światowej, kiedy to gromadzono się w domach. Członkowie powstałej wspólnoty utrzymywali relacje ze współwyznawcami z Krakowa. Z biegiem czasu powstał kościół w Facimiechu, który pozostał niezależną jednostką, nie przyłączając się do żadnego z działających związków wyznaniowych. Wierni uczęszczali również do kościołów w Krakowie.
Kościół w Facimiechu stał się następnie częścią zboru „Betlejem” w Krakowie. Wspólnota w początku lat 80. XX wieku była obsługiwana przez dojeżdżającego z Krakowa pastora Leona Sławeckiego. W 1983 została przekształcona w samodzielny zbór.
W 1987 dokonano zakupu budynku przy ul. Okrężnej 5 w Skawinie w celu przekształcenia go w siedzibę zboru. Przeprowadzony został remont, a pierwsze nabożeństwo w nowym obiekcie miało miejsce w lutym 1988, kiedy Piotr Nowak został wprowadzony w urząd pastora zboru przez Kazimierza Sosulskiego.
W związku z potrzebą urządzenia pełnoprawnej kaplicy, w lipcu 1989 przystąpiono do rozbudowy siedziby zboru według projektu Wojciecha Kosińskiego. W pracach budowlanych uczestniczyli również nieodpłatnie członkowie skawińskiej wspólnoty. Pierwsze nabożeństwo w kaplicy odbyło się w grudniu 1996, podczas którego kazanie wygłosił pastor Paweł Sochacki ze zboru Kraków-Nowa Huta.
Od 2011 stanowisko pastora pełni Robert Nowak.

</doc>
<doc id="5323203" url="https://pl.wikipedia.org/wiki?curid=5323203" title="Mistrzostwa Świata w Narciarstwie Alpejskim 1962 – slalom mężczyzn">
Mistrzostwa Świata w Narciarstwie Alpejskim 1962 – slalom mężczyzn

Slalom mężczyzn na 17. Mistrzostwach Świata w Narciarstwie Alpejskim został rozegrany 12 lutego 1962 roku na trasie Le Mont. Tytułu sprzed dwóch lat nie obronił Austriak Ernst Hinterseer, który wcześniej zakończył karierę. Nowym mistrzem świata został Francuz Charles Bozon, drugie miejsce zajął jego rodak - Guy Périllat, a brązowy medal zdobył Gerhard Nenning z Austrii.
W kwalifikacjach wystartowało 113. zawodników, z których 30. awansowało do finału. 

</doc>
<doc id="5323204" url="https://pl.wikipedia.org/wiki?curid=5323204" title="Camp Kościuszko (Polska)">
Camp Kościuszko (Polska)

Camp Kościuszko Camp Kosciuszko – wysunięte stanowisko dowodzenia V Korpusu Sił Lądowych Stanów Zjednoczonych. 
Wysunięte dowództwo korpusu mieści się w Poznaniu od jesieni 2020 roku. Nazwa, ku czci bohatera amerykańskiego i polskiego Tadeusza Kościuszki, została nadana 30 lipca 2022 roku w Poznaniu, podczas uroczystości w której udział wzięli minister obrony narodowej Mariusz Błaszczak, dowódca wojsk amerykańskich w Europie i Afryce generał Darryl A. Williams i dowódca V Korpusu gen. broni John S. Kolasheski.

</doc>
<doc id="5323205" url="https://pl.wikipedia.org/wiki?curid=5323205" title="Język arguni">
Język arguni

Język arguni – język austronezyjski używany przez grupę ludności w indonezyjskiej prowincji Papua Zachodnia (wyspa Arguni, północne wybrzeże półwyspu Bomberai). Według danych z 2000 roku posługuje się nim 150 osób.
Jest rozpowszechniony na terenie wyspy Arguni oraz w miejscowościach: Taver, Andamata, Fior, Furir, Darembang, Goras, Goras Selatan.
Potencjalnie zagrożony wymarciem. Znajduje się pod presją języka indonezyjskiego oraz dominujących lokalnie języków (iha, baham, bedoanas i sekar). 

</doc>
<doc id="5323206" url="https://pl.wikipedia.org/wiki?curid=5323206" title="Zbór Kościoła Zielonoświątkowego w Skawinie">
Zbór Kościoła Zielonoświątkowego w Skawinie



</doc>
<doc id="5323209" url="https://pl.wikipedia.org/wiki?curid=5323209" title="Rezerwat Biosfery „Czarne Ziemie”">
Rezerwat Biosfery „Czarne Ziemie”



</doc>
<doc id="5323210" url="https://pl.wikipedia.org/wiki?curid=5323210" title="Rycerze Andrzeja Waligórskiego">
Rycerze Andrzeja Waligórskiego



</doc>
<doc id="5323213" url="https://pl.wikipedia.org/wiki?curid=5323213" title="Richard Jensen">
Richard Jensen

Richard Jensen (ur. 17 marca 1996 w Porvoo) – fiński piłkarz występujący na pozycji obrońcy i defensywnego pomocnika, reprezentant kraju. Od 2022 roku zawodnik Górnika Zabrze.
Życiorys.
Jako junior występował w FC Futura, FC Honka i HJK Helsinki. W 2012 roku został członkiem juniorskich zespołów FC Twente. W 2015 roku na pół roku został przesunięty do seniorów, jednak nie zagrał wówczas żadnego meczu w lidze. W sezonie 2016/2017 był członkiem drużyny Jong Twente, dla której rozegrał 23 mecze w Tweede Divisie. Po zakończeniu sezonu został przesunięty do pierwszej drużyny Twente. W Eredivisie zadebiutował 20 stycznia 2018 roku w zremisowanym 1:1 spotkaniu z Rodą JC. Po zakończeniu sezonu przeszedł do Rody, dla której rozegrał 82 mecze w Eerste Divisie. 7 czerwca 2022 roku zadebiutował w reprezentacji w wygranym 2:0 spotkaniu z Czarnogórą w ramach Ligi Narodów. W lipcu 2022 roku podpisał roczny kontrakt z Górnikiem Zabrze.
Jego bratem jest reprezentant Finlandii, Fredrik.

</doc>
<doc id="5323217" url="https://pl.wikipedia.org/wiki?curid=5323217" title="Zbór Kościoła Zielonoświątkowego Kraków-Nowa Huta">
Zbór Kościoła Zielonoświątkowego Kraków-Nowa Huta

Zbór Kościoła Zielonoświątkowego Kraków-Nowa Huta – zbór ewangeliczny o charakterze zielonoświątkowym, mający siedzibę w Krakowie w dzielnicy Nowa Huta. Należy do Kościoła Zielonoświątkowego w RP.
Historia.
W związku ze znacznym rozrostem liczby członków zboru „Betlejem” w Krakowie, wobec posiadania przez niego zbyt małej kaplicy, postanowiono o jego podziale i powołaniu samodzielnych zborów w niektórych miejscowościach, z których pochodzili jego członkowie. Powstał wówczas pomysł powołania osobnej wspólnoty w dzielnicy Nowa Huta.
19 października 1987 miało miejsce spotkanie założycielskie nowego zboru w Nowej Hucie, które zostało zorganizowane na wniosek pastora zboru „Betlejem”, Kazimierza Sosulskiego. Członkami nowo powstałej wspólnoty stali się przede wszystkim dotychczasowi wierni ze zboru „Betlejem”, którzy zamieszkiwali tę dzielnicę. Jej pastorem został mianowany Wojciech Wasilewski.
Początkowo nabożeństwa zboru nowohuckiego odbywały się w dalszym ciągu w kaplicy „Betlejem”, a tygodniowe spotkania miały miejsce w mieszkaniach prywatnych zlokalizowanych na terenie Nowej Huty. W 1989 prowadzenie nabożeństw przeniesiono do sali kina „Sfinks”, położonego na Osiedlu Górali, natomiast w latach 1991-1993 odbywały się one w pomieszczeniach Domu Dziecka na Osiedlu Szkolnym. 
W 1993 nowym pastorem zboru został Paweł Sochacki. W tym samym roku nabożeństwa zostały po raz kolejny przeniesione, a miejscem ich prowadzenia zostało Nowohuckie Centrum Kultury. We wrześniu 1993 przy zborze powstał działający do 2011 Punkt Katechetyczny.
W 2009 zbór wynajął dodatkowo pomieszczenia na Osiedlu Górali 15, gdzie prowadzone były spotkania tygodniowe. Rozpoczęto także spotkania studenckie.
Na koniec 2010 zbór skupiał 145 wiernych, w tym 86 ochrzczonych członków.
W kwietniu 2011 podpisana została umowa najmu lokalu w budynku na Osiedlu Willowym 29, dokąd po trwającym do sierpnia 2011 remoncie przeniesiono wszystkie nabożeństwa i spotkania zboru, jak również jego kancelarię.
Działalność.
Poza nabożeństwami niedzielnymi, w środy prowadzone są nabożeństwa modlitewne w ramach prowadzonej Służby Modlitwy. Odbywają się ponadto spotkania grupy młodzieżowej „FOTON” oraz szkółki niedzielne. Organizowane są kursy dla małżeństw. Od momentu utworzenia zboru działa przy nim zespół muzyczny. W 2014 powstał także Zespół Ewangelizacyjno-Misyjny, zajmujący się koordynacją pracy misyjnej wśród mieszkańców Nowej Huty i w innych lokalizacjach.
Zbór prowadzi punkt misyjny w Bochni „KDBochnia”, w ramach którego działa grupa domowa. Spotkania wiernych w Bochni odbywają się w mieszkaniu prywatnym.

</doc>
<doc id="5323229" url="https://pl.wikipedia.org/wiki?curid=5323229" title="Język waskia">
Język waskia

Język waskia (a. vaskia, woskia) – język papuaski używany w prowincji Madang w Papui-Nowej Gwinei, w północnej części wyspy Karkar. Według danych z 2007 r. posługuje się nim 20 tys. osób.
Znacznie wpłynął na austronezyjski język takia (również z wyspy Karkar), doprowadzając do przekształcenia jego składni i semantyki ().
Sporządzono jego słownik. Jest zapisywany alfabetem łacińskim.

</doc>
<doc id="5323232" url="https://pl.wikipedia.org/wiki?curid=5323232" title="Język vaskia">
Język vaskia



</doc>
<doc id="5323233" url="https://pl.wikipedia.org/wiki?curid=5323233" title="Język woskia">
Język woskia



</doc>
<doc id="5323235" url="https://pl.wikipedia.org/wiki?curid=5323235" title="Roksana Anna Chowaniec">
Roksana Anna Chowaniec



</doc>
<doc id="5323236" url="https://pl.wikipedia.org/wiki?curid=5323236" title="Alfons Dunin-Borkowski">
Alfons Dunin-Borkowski



</doc>
<doc id="5323237" url="https://pl.wikipedia.org/wiki?curid=5323237" title="Johann Erasmus Kindermann">
Johann Erasmus Kindermann

Johann Erasmus Kindermann (ur. 29 marca 1616 w Norymberdze, zm. 14 kwietnia 1655 tamże) – niemiecki kompozytor, organista i pedagog.
Życiorys.
Muzyki uczył się w Norymberdze u Johanna Stadena. Od 15. roku życia występował jako śpiewak i skrzypek w niedzielnych koncertach wieczornych w kościele NMP. W 1635 roku, otrzymawszy stypendium norymberskiej rady miejskiej, przebywał na studiach we Włoszech. Po powrocie do Norymbergi był w latach 1636–1640 drugim organistą kościoła NMP. W 1640 roku, po krótki pobycie w Schwäbisch Hall, objął posadę organisty w kościele św. Idziego.
Prowadził działalność pedagogiczną, do grona jego uczniów należeli Johann Agricola, Augustin Pfleger, Heinrich Schwemmer i Georg Caspar Wecker.
Twórczość.
Różnorodna stylistycznie twórczość Kindermanna obejmuje większość form muzycznych uprawianych w 1. połowie XVII wieku. Tworzył zarówno utwory wokalne, jak i czysto instrumentalne. Wprowadził do muzyki niemieckiej nowe środki zaczerpnięte z muzyki włoskiej, w utworach na skrzypce po raz pierwszy w Niemczech zastosował skordaturę. Duże znaczenie ma jego twórczość wokalna, w kompozycjach kantatowych widoczne jest kontrastowanie partii solowych i chóralnych oraz deklamacyjność, zbliżająca je stylistycznie do dzieł Heinricha Schütza.

</doc>
<doc id="5323243" url="https://pl.wikipedia.org/wiki?curid=5323243" title="Kościół Dla Miasta Krakowa">
Kościół Dla Miasta Krakowa

Kościół Dla Miasta Krakowa – zbór ewangeliczny o charakterze zielonoświątkowym, mający siedzibę w Krakowie przy ul. Berka Joselewicza 28. Należy do Kościoła Zielonoświątkowego w RP.
Historia.
W 2008 małżeństwo Zbigniew i Magda Marzec postanowili o utworzeniu w Krakowie nowego kościoła i zostali skierowani do tego miasta przez zbór Kościoła Zielonoświątkowego „Filadelfia” w Wodzisławiu Śląskim, otrzymując również wsparcie od kościoła „Audacious” z Manchesteru. W 2009 przybyli do Krakowa, a utworzona przez nich wówczas wspólnota początkowo skupiała 10 wiernych. Dzięki kontaktom z brytyjskim kościołem, od chwili założenia zbór był otwarty na wielokulturowość i wiernych pochodzących z zagranicy. Na początku 2020 liczba uczestników niedzielnych nabożeństw wynosiła około 150-200 osób.
Działalność.
Co niedzielę odbywają się trzy nabożeństwa (dwa w języku polskim oraz jedno w języku angielskim). Kościół przykłada uwagę do ich formy, która ma być atrakcyjna dla wiernych. Odbywają się one w specjalnie przygotowanej sali widowiskowej, charakteryzuje je energiczna, głośna muzyka i światła.
Prowadzone są ponadto spotkania z cyklu „Parapetówka”, dotyczące zasad wiary i funkcjonowania kościoła, jak również „DNA” na temat wartości wspólnoty i możliwości zaangażowania się w niej. Odbywają się też spotkania małych grup i zajęcia „KDM Dzieciaki”, „KDM Młodzież” oraz „OVER”.
Wspólnota zaangażowana jest w działalność na rzecz społeczności lokalnej i współpracę z Miastem Kraków. Prowadzi Stowarzyszenie „Daleko Więcej”, które organizuje zajęcia dla dzieci, młodzieży i rodzin. W jego ramach funkcjonuje program „Mecenas Dziecięcych Talentów”, mający na celu wsparcie wybitnie utalentowanych dzieci pochodzących z rodzin w trudnej sytuacji materialnej. Zbór prowadzi także Centrum Aktywności Seniora „Senior w Centrum”, które pozostaje współfinansowane przez miasto.
KDM uczestniczy we współpracy międzynarodowej i utrzymuje kontakty ze zborami zagranicznymi. Zaangażowany jest w międzynarodowy program misyjny „Metamorphic”, działający ewangelizacyjnie m.in. w Ukrainie w ramach organizacji „Modern Day Missions”.

</doc>
<doc id="5323245" url="https://pl.wikipedia.org/wiki?curid=5323245" title="Johann Staden">
Johann Staden

Johann Staden (ochrzczony 2 lipca 1581 w Norymberdze, pochowany 15 listopada 1634 tamże) – niemiecki kompozytor i organista.
Życiorys.
W wieku 18 lat został organistą w rodzinnej Norymberdze. W latach 1604–1605 przebywał na dworze w Bayreuth, następnie od 1605 do 1610 roku był organistą w Kulmbach. Na przełomie 1613 i 1614 roku udał się do Drezna, skąd wkrótce potem wrócił do Norymbergi, gdzie pozostał już do końca życia. Pełnił funkcję organisty w kościele przyszpitalnym (1616), kościele św. Wawrzyńca (1616–1618) i kościele św. Sebalda (1618–1634).
Jego synem był kompozytor Sigmund Theophil Staden, do grona uczniów należał natomiast Johann Erasmus Kindermann.
Twórczość.
Był przedstawicielem niemieckiego stylu wczesnobarokowego, swoją działalnością zapoczątkował tzw. szkołę norymberską. Tworzył świeckie i religijne utwory wokalne, a także kompozycje instrumentalne. Jego wczesne kompozycje utrzymane są jeszcze w starym stylu kontrapunktycznym bez basso continuo, w późniejszych zaczął wykorzystywać nowsze techniki. Był jednym z pierwszych niemieckich kompozytorów tworzących w stylu koncertującym. Z jego bogatego dorobku muzycznego zachowała się około połowa.

</doc>
<doc id="5323248" url="https://pl.wikipedia.org/wiki?curid=5323248" title="Murrayglossus hacketti">
Murrayglossus hacketti



</doc>
<doc id="5323249" url="https://pl.wikipedia.org/wiki?curid=5323249" title="Zaglossus hacketti">
Zaglossus hacketti



</doc>
<doc id="5323256" url="https://pl.wikipedia.org/wiki?curid=5323256" title="Albert Armitage">
Albert Armitage

Albert Borlase Armitage (ur. 2 lipca 1864 w Balquhidder, 31 października 1943 w Surrey) – brytyjski polarnik, odkrywca, oficer Royal Navy, uczestnik wyprawy Jacksona–Harmswortha do Ziemi Franciszka Józefa (1894–1897) i Ekspedycji Discovery pod dowództwem Roberta F. Scotta (1901–1904). 
Życiorys.
Albert Borlase Armitage urodził się 2 lipca 1864 roku w Balquhidder w Perthshire w środkowej Szkocji, jako jedno z ośmiorga dzieci lekarza Samuela Harrisa Tathama Armitage’a i Alice (Lees) Armitage. 
W 1878 roku wstąpił do Royal Navy i rozpoczął szkolenie wojskowe na statku szkoleniowym HMS Worcester. Następnie zamierzał opuścić marynarkę i rozpocząć pracę w przedsiębiorstwie transportowym P&amp;O ("The Peninsular and Oriental Steam Navigation Company"), do czego nie dopuścił jego ojciec. Armitage został zatrudniony jako praktykant na statku „Punjaub” Brytyjskiej Kompanii Wschodnioindyjskiej i popłynął do Kolkaty, gdzie przeniósł się na inny statek Kompanii – „Lucknow”.
Po przepracowaniu siedmiu lat w Kompanii, w 1886 roku Armitage przeniósł się do P&amp;O, rozpoczynając pracę na pokładzie statku pasażerskiego „SS Bokhara”.
Wyprawa Jacksona–Harmswortha (1894–1897).
Po przepracowaniu ośmiu lat w P&amp;O dyrekcja firmy powierzyła mu funkcję obserwatora podczas wyprawy Jacksona–Harmswortha do Ziemi Franciszka Józefa . Początkowo miał zajmować się dokumentacją astronomiczną, meteorologiczną i magnetyczną, lecz na krótko przed wypłynięciem główny sponsor wyprawy Alfred Harmsworth (1865–1922) mianował go drugim dowódcą. Głównym dowódcą wyprawy był Frederick George Jackson (1860–1938), który jako jedyny spośród ośmiu uczestników ekspedycji miał doświadczenie polarne. Funkcja drugiego dowódcy wiązała się z dużą odpowiedzialnością, ponieważ Jackson nie okazał się dobrym przywódcą i Armitage musiał przejąć wiele jego obowiązków. Armitage towarzyszył Jacksonowi we wszystkich wyprawach saniami. Wyprawa spędziła w Arktyce trzy lata.
17 czerwca 1896 roku Armitage dostrzegł postać idącą po lodzie – był to norweski badacz polarny Fridtjof Nansen (1861–1930), który razem z Hjalmarem Johansenem (1867–1913) dotarł do Ziemi Franciszka Józefa dziesięć miesięcy wcześniej podczas próby zdobycia bieguna północnego. Spotkanie z Armitagem pozwoliło na uratowanie Nansena i jego ludzi. 
Po powrocie do Wielkiej Brytanii, w maju 1899 roku Armitage otrzymał Murchison Grant Królewskiego Towarzystwa Geograficznego. Prezydent Towarzystwa Clements Markham (1830–1916) konsultował z nim plany brytyjskiej ekspedycji antarktycznej – na podstawie doświadczeń zdobytych w Arktyce Armitage opracował plany wypraw saniami na Antarktydzie. 
Ekspedycja Discovery (1901–1904).
Dzięki zdobytemu doświadczeniu w Arktyce Armitage został mianowany drugim dowódcą brytyjskiej ekspedycji w rejon Antarktydy, którą dowodził Robert Falcon Scott (1868–1912). Armitage został również nawigatorem statku ekspedycji RRS Discovery. Oprócz Armitage’a doświadczenie polarne mieli jeszcze dwaj inni uczestnicy wyprawy – lekarz Reginald Koettlitz (1860–1916) i fizyk Louis Bernacchi (1876–1942). 
Po dotarciu do Discovery Inlet przy Lodowcu Szelfowym Rossa Scott powierzył Armitage’owi organizację obserwatorium magnetyzmu. Armitage pełnił również ważną rolę przy planowaniu wypraw saniami. W listopadzie 1902 roku Armitage poprowadził wyprawę saniami poprzez Ziemię Wiktorii celem zdobycia bieguna magnetycznego. Podczas wcześniejszego rekonesansu wraz z geologiem Hartley’em Ferrarem (1879–1932) odkrył Lodowiec Ferrara, którym ostatecznie podążyła wyprawa w kierunku bieguna magnetycznego, wcześniej jednak marnując kilka dni na wyczerpującą wspinaczkę w górach. Armitage musiał zawrócić, by sprowadzić jednego z uczestników, który miał atak serca. Wyprawa osiągnęła wysokość 2750 m n.p.m., przecierając szlak do Płaskowyżu Polarnego, którym podążył w kolejnym roku Scott, docierając na płaskowyż.
Po powrocie Scott zaproponował Armitage’owi powrót do Wielkiej Brytanii na statku „Morning”, który przypłynął z zaopatrzeniem. Armitage odmówił i do końca ekspedycji pozostawał odsunięty od wypraw, doglądając RRS Discovery. Armitage, któremu organizatorzy wyprawy obiecali niezależność od Scotta i możliwość prowadzenia własnej eksploracji, był niezadowolony z decyzji Scotta. Na pozycję Scotta wpłynęły niepochlebne raporty z wyprawy do bieguna magnetycznego, które obarczały Armitage’a pełną odpowiedzialnością za niefortunną decyzję o wspinaczce bez uprzedniego rozpoznania terenu i zarzucały mu brak otwartości na sugestie innych uczestników wyprawy. 
Po powrocie do Wielkiej Brytanii Armitage wydał raport z wyprawy "Two Years in the Antarctic". Powrócił do pracy dla P&amp;O, gdzie dosłużył się rangi komandora marynarki handlowej. Zmarł 31 października 1943 roku.
Upamiętnienie.
Na cześć Armitage’a nazwano następujące obiekty geograficzne:

</doc>
<doc id="5323260" url="https://pl.wikipedia.org/wiki?curid=5323260" title="Cewnik Fogarty'ego">
Cewnik Fogarty'ego

Cewnik Fogarty'ego – plastikowy cewnik o długości około 75 cm z balonikiem o różnych średnicach na końcu, który można napełnić roztworem NaCl/heparyna i wykorzystać do usunięcia skrzepu krwi, lub innego materiału zatorowego z naczynia krwionośnego (embolektomia). Podczas zabiegu cewnik jest wprowadzany do otwartego naczynia poza skrzep krwi i napełniany roztworem NaCl/heparyna. Wypełniony balon spoczywający teraz na błonie wewnętrznej podczas wycofywania może zabrać ze sobą materiał zakrzepowo-zatorowy w drodze powrotnej do miejsca nacięcia, w wyniku czego skrzep może zostać wyciągnięty z naczynia przez chirurgicznie utworzony otwór i usunięty. Został skonstruowany przez Thomasa Fogarty'ego, amerykańskiego chirurga.
Stosowany jest także w innych zabiegach, np.: jako cewnik urologiczny do cewnikowania pęcherza moczowego.

</doc>
<doc id="5323262" url="https://pl.wikipedia.org/wiki?curid=5323262" title="Pavel Sedláček">
Pavel Sedláček

Imię i nazwisko Pavel Sedláček nosili lub noszą m.in.:

</doc>
<doc id="5323263" url="https://pl.wikipedia.org/wiki?curid=5323263" title="Mary Moraa">
Mary Moraa

Mary Moraa (ur. 15 czerwca 2000) – kenijska lekkoatletka specjalizująca się w biegach sprinterskich i średnich.
W 2017 zdobyła srebrny medal w biegu na 400 metrów podczas mistrzostw świata juniorów młodszych w Nairobi. Rok później była piąta na tym dystansie podczas światowego czempionatu do lat 20. W 2019 zdobyła tytuł mistrzyni Afryki juniorów, była czwarta na igrzyskach azjatyckich oraz zadebiutowała na mistrzostwach świata.
W 2021 skupiła się na dystansie 800 metrów. W tym samym roku wystąpiła na igrzyskach olimpijskich w Tokio, docierając do półfinału. W 2022 zdobyła brąz w biegu na 800 metrów podczas mistrzostw świata w Eugene oraz złoto na tym dystansie na igrzyskach Wspólnoty Narodów w Birmingham.
Złota medalistka mistrzostw Kenii oraz reprezentantka kraju na World Athletics Relays.

</doc>
<doc id="5323265" url="https://pl.wikipedia.org/wiki?curid=5323265" title="Piaski (Aleksandrów Kujawski)">
Piaski (Aleksandrów Kujawski)

Piaski (historycznie Aleksandrówek) – część miasta Aleksandrów Kujawski. Piaski graniczą bezpośrednio z Ośnem oraz z aleksandrowskim Halinowem.
Rys historyczny.
Piaski są osiedlem składającym się głównie z domków jednorodzinnych powstałych w czasach PRL. Osiedle powstało w pierwszych latach XX wieku i początkowo nosiło nazwę Aleksandrówek, a obszar który zajmowało ograniczały dzisiejsze ulice: Leśna, Limanowskiego i Długa. 
Ważniejsze obiekty.
Na terenie osiedla funkcjonuje Technikum Mundurowe Bydgoskiego Zakładu Doskonalenia Zawodowego (dawniej Gimnazjum nr 1 im. Lotników Polskich).
Głównymi ulicami na osiedlu są ulice: Długa, Limanowskiego, Leśna, Zielona, Polna i Listna.

</doc>
<doc id="5323267" url="https://pl.wikipedia.org/wiki?curid=5323267" title="Lloyd’s building">
Lloyd’s building



</doc>
<doc id="5323268" url="https://pl.wikipedia.org/wiki?curid=5323268" title="Mony Marc">
Mony Marc

Mony Marc – belgijska piosenkarka.
24 maja 1956 reprezentowała Belgię podczas 1. Konkursu Piosenki Eurowizji z utworem „Le plus beau jour de ma vie”, napisanym przez Claude Alix i skomponowanym przez Davida Bee. Utwór był jedną z dwóch propozycji, które reprezentowały kraj. Kompozycja nie została jednak nigdy nagrana oraz opublikowana. Dyrygentem orkiestry podczas występu wokalistki został Léo Souris. Z powodu niezachowania się oficjalnych wyników finału konkursu, nieznany jest końcowy rezultat występu w ogólnej klasyfikacji finałowej.

</doc>
<doc id="5323272" url="https://pl.wikipedia.org/wiki?curid=5323272" title="Łukasz Chimiak">
Łukasz Chimiak

Łukasz Zygmunt Chimiak (ur. 1969) – polski historyk i dyplomata, chargé d’affaires RP w Irlandii (2018–2019). 
Życiorys.
Łukasz Chimiak ukończył studia historyczne na Uniwersytecie Gdańskim. W 1998 doktoryzował się tamże w dziedzinie nauk humanistycznych, dyscyplina historia, na podstawie napisanej pod kierunkiem Tadeusza Stegnera dysertacji "Gubernatorzy rosyjscy w Królestwie Polskim 1863–1915. Szkic do portretu zbiorowego". Absolwent VIII promocji Krajowej Szkoły Administracji Publicznej.
Jako badacz zajmuje się historią Europy Środkowej, Bałkanów, Ukrainy, Białorusi, Rosji i Irlandii, historią dyplomacji.
Zawodowo związany z Ministerstwem Spraw Zagranicznych. Pracował w Ambasadzie w Sarajewie oraz w Ambasadzie w Dublinie, którą kierował jako chargé d’affaires od 1 lipca 2018 do września 2019.
Laureat Nagrody Prezesa Rady Ministrów oraz Nagrody Wydawców Książki Historycznej Klio (1999).
Żonaty z Galią Chimiak.

</doc>
<doc id="5323273" url="https://pl.wikipedia.org/wiki?curid=5323273" title="Marco Arop">
Marco Arop

Marco Arop (ur. 20 września 1998) – kanadyjski lekkoatleta specjalizujący się w biegach średniodystansowych.
W 2017 zdobył wicemistrzostwo panamerykańskiego czempionatu juniorów, a rok później sięgnął po srebro w biegu na 800 metrów podczas mistrzostw Ameryki Północnej, Środkowej i Karaibów.
W 2019 został mistrzem igrzysk panamerykańskich oraz zajął 7. miejsce podczas mistrzostw świata w Dosze. Dwa lata później reprezentował Kanadę na igrzyskach olimpijskich w Tokio, podczas których dotarł do półfinału biegu na 800 metrów.
W 2022 zdobył w Eugene brązowy medal mistrzostw świata.
Złoty medalista mistrzostw Kanady. Stawał na podium mistrzostw NCAA.
Rekordy życiowe w biegu na 800 metrów: stadion – 1:43,26 (9 lipca 2021, Monako); hala – 1:45,90 (9 lutego 2019, Clemson) rekord Kanady.

</doc>
<doc id="5323275" url="https://pl.wikipedia.org/wiki?curid=5323275" title="Język naasioi">
Język naasioi

Język naasioi (a. nasioi), także kieta – język papuaski używany w prowincji Bougainville w Papui-Nowej Gwinei, przez grupę ludności w dystrykcie Kieta. Według danych z 2007 r. posługuje się nim 20 tys. osób.
Należy do rodziny języków południowej Bougainville. W niektórych wsiach zdecydowanie dominuje we sferach życia codziennego. W powszechnym użyciu jest także tok pisin.
Serwis Ethnologue wyróżnia dialekty: pirung (naasioi), kongara, orami (guava), pakia-sideronsi.
Sporządzono opis jego gramatyki. W piśmiennictwie stosuje się alfabet łaciński.

</doc>
<doc id="5323276" url="https://pl.wikipedia.org/wiki?curid=5323276" title="Język nasioi">
Język nasioi



</doc>
<doc id="5323277" url="https://pl.wikipedia.org/wiki?curid=5323277" title="Język kieta">
Język kieta



</doc>
<doc id="5323278" url="https://pl.wikipedia.org/wiki?curid=5323278" title="Pollia">
Pollia

Pollia – rodzaj roślin z rodziny komelinowatych. Obejmuje 19 gatunków występujących na obszarach klimatu strefy międzyzwrotnikowej i podzwrotnikowej Afryki, Azji, Australii i Oceanii oraz w Ameryce Środkowej. Niektóre gatunki stosowane są jako rośliny lecznicze. Owoce "P. condensata" uważa się za najintensywniej lśniące żywe obiekty na Ziemi.
Nazwa naukowa rodzaju honoruje Jana van de Polla, holenderskiego polityka. Według innych źródeł pochodzi od greckiego słowa πολύς ("polis" – taki, którego dużo), ze względu na silne rozrastanie się roślin. 
Zasięg geograficzny.
Dziesięć gatunków "Pollia" występuje w Azji, na obszarze od Półwyspu Indyjskiego do Japonii i Azji Południowo-Wschodniej. Zasięg dwóch, "P. secundiflora" i "P. macrophylla", sięga do Melanezji i Australii. Dwa gatunki: "P. papuana" i "P. verticillata" są endemitami Nowej Gwinei. Jeden, "P. crispata", występuje we wschodniej Australii. Pięć gatunków "Pollia" występuje w Afryce, z czego dwa są endemitami Madagaskaru. Jedynym gatunkiem występującym na kontynencie amerykańskim jest "Pollia americana", która jest endemitem Panamy w Ameryce Środkowej.
Znaczenie użytkowe.
W Kongo owoce "Pollia condensata" wcierane są na ból pleców. W Indiach ekstrakt wodny z pędów "P. hasskarlii" używany jest w postaci kropli do oczu w razie bólu. Dwa gatunki: "P. japonica" i "P. miranda" znajdują zastosowanie w tradycyjnej medycynie chińskiej. Napar z całych roślin "P. japonica" stosowany jest w bólach pleców, bólach żołądka i bólach głowy, a zewnętrznie w razie ukąszenia przez węża. Napar z całych roślin "P. miranda" stosowany jest w lumbago, skaleczeniach, opuchnięciach, bólach żołądka oraz dysurii. Zewnętrznie świeże, zmiażdżone rośliny przykładane są w ukąszeniach, czyrakach oraz przy wypadaniu odbytnicy.

</doc>
<doc id="5323279" url="https://pl.wikipedia.org/wiki?curid=5323279" title="Thomas Fogerty">
Thomas Fogerty



</doc>
<doc id="5323280" url="https://pl.wikipedia.org/wiki?curid=5323280" title="San Jose Classic 2022">
San Jose Classic 2022

San Jose Classic 2022, właśc. Mubadala Silicon Valley Classic 2022 – tenisowy turniej WTA kategorii WTA 500 w sezonie 2022 z cyklu San Jose Classic rozgrywany w dniach 1–7 sierpnia 2022 roku w San Jose na kortach twardych o puli nagród wynoszącej 757 900 dolarów amerykańskich.

</doc>
<doc id="5323282" url="https://pl.wikipedia.org/wiki?curid=5323282" title="Thomas J. Fogerty">
Thomas J. Fogerty



</doc>
<doc id="5323283" url="https://pl.wikipedia.org/wiki?curid=5323283" title="Ferdynand Koburg">
Ferdynand Koburg



</doc>
<doc id="5323284" url="https://pl.wikipedia.org/wiki?curid=5323284" title="Beatrice Chebet">
Beatrice Chebet

Beatrice Chebet (ur. 5 marca 2000) – kenijska lekkoatletka, specjalistka od biegów długich.
W 2017 zajęła 4. miejsce na mistrzostwach świata juniorów młodszych na dystansie 3000 metrów. Rok później została mistrzynią świata do lat 20 na dystansie 5000 metrów. W 2019 zdobyła złote medale mistrzostw świata w biegach przełajowych oraz mistrzostw Afryki juniorów.
Mistrzyni Afryki z Saint-Pierre (2022). W tym samym roku zdobyła srebro w biegu na 5000 metrów podczas mistrzostw świata w Eugene.
Złota medalistka mistrzostw Kenii.

</doc>
<doc id="5323287" url="https://pl.wikipedia.org/wiki?curid=5323287" title="Oswald Herzog">
Oswald Herzog

Oswald Herzog (ur. 14 marca 1881 w Chojnowie, zm. 10 maja 1946 w Cieplicach) – niemiecki artysta, rzeźbiarz, malarz i teoretyk sztuki. Twórca znany głównie ze swoich abstrakcyjnych i kubistycznych rzeźb. Swoje dzieła zaliczał do nurtu ekspresjonizmu abstrakcyjnego. Członek grupy niemieckich artystów ekspresyjnych i architektów - "Novembergruppe".
Życiorys.
Oswald Herzog urodził się 14 marca 1881 roku w Chojnowie (ówcześnie Haynau) na terenie dzisiejszego województwa dolnośląskiego. Edukację wczesnoszkolną odbywał w Legnicy, gdzie praktykował również w firmie budowlanej, co było niezbędne aby mógł się utrzymać. W wieku 14 lat rozpoczął trzyletnią praktykę w pracowni sztukatorskiej, gdzie wykazał się predyspozycjami do pracy w tym zawodzie.
W wieku 30 lat u artysty nastąpił zwrot i zaczął on pogłębiać rytmiczność oraz duchowość natury. Odzwierciedleniem tego zwrotu była wydana w 1914 w Berlinie książka "Rhythmus Kunst Natur". Rytm i dynamika natury przekładały się także na jego twórczość z tego okresu, który został gwałtownie przerwany wybuchem wojny i powołaniem Herzoga do wojska.

</doc>
<doc id="5323290" url="https://pl.wikipedia.org/wiki?curid=5323290" title="Galwanotropizm">
Galwanotropizm



</doc>
<doc id="5323291" url="https://pl.wikipedia.org/wiki?curid=5323291" title="Dane dynamiczne">
Dane dynamiczne

Dane dynamiczne – informacje utrwalone w postaci elektronicznej podlegające częstym aktualizacjom lub aktualizacjom w czasie rzeczywistym, w tym ze względu na ich zmienność lub szybką dezaktualizację. Dane wygenerowane przez czujniki zasadniczo uznaje się za dane dynamiczne.

</doc>
<doc id="5323292" url="https://pl.wikipedia.org/wiki?curid=5323292" title="Embrioblast">
Embrioblast



</doc>
<doc id="5323293" url="https://pl.wikipedia.org/wiki?curid=5323293" title="Sejm zwyczajny 1667">
Sejm zwyczajny 1667

Sejm 1667 – sejm zwyczajny I Rzeczypospolitej został zwołany 31 grudnia 1666 roku do Warszawy. 
Sejmiki przedsejmowe w województwach odbyły się 7 lutego 1667 roku. Marszałkiem sejmu obrano Andrzeja Kotowicza, pisarza wielkiego litewskiego. 
Obrady trwały od 7 marca do 18 kwietnia 1667 roku. 
Sejm zajmował się sprawami środków na obronę i regulowania długów państwa. Zatwierdzono ugodę w Łęgonicach, która kończyła Rokosz Lubomirskiego.

</doc>
<doc id="5323297" url="https://pl.wikipedia.org/wiki?curid=5323297" title="Jan Dunin-Borkowski">
Jan Dunin-Borkowski



</doc>
<doc id="5323300" url="https://pl.wikipedia.org/wiki?curid=5323300" title="Washington Open 2022 (kobiety)">
Washington Open 2022 (kobiety)

Washington Open 2022, właśc. Citi Open 2022 – tenisowy turniej WTA kategorii WTA 250 w sezonie 2022 z cyklu Washington Open rozgrywany w dniach 1–7 sierpnia 2022 roku w Waszyngtonie na kortach twardych o puli nagród wynoszącej 251 750 dolarów amerykańskich.

</doc>
<doc id="5323303" url="https://pl.wikipedia.org/wiki?curid=5323303" title="Washington Open 2022">
Washington Open 2022



</doc>
<doc id="5323305" url="https://pl.wikipedia.org/wiki?curid=5323305" title="Aleksander (Leszek) Dunin-Borkowski">
Aleksander (Leszek) Dunin-Borkowski



</doc>
<doc id="5323306" url="https://pl.wikipedia.org/wiki?curid=5323306" title="Dane badawcze">
Dane badawcze

Dane badawcze – informacje utrwalone w postaci elektronicznej, inne niż publikacje naukowe, które zostały wytworzone lub zgromadzone w ramach działalności naukowej i są wykorzystywane jako dowody w procesie badawczym lub służą do weryfikacji poprawności ustaleń i wyników badań.

</doc>
<doc id="5323307" url="https://pl.wikipedia.org/wiki?curid=5323307" title="Kuźnia Lipowska">
Kuźnia Lipowska

Kuźnia Lipowska – dawna kolonia. Tereny, na których leżała, znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 kolonia leżała w Polsce, w województwie wileńskim, w powiecie dziśnieńskim, w gminie Szarkowszczyzna.
Powszechny Spis Ludności z 1921 roku nie podał danych dotyczących miejscowości. W 1931 w 2 domach zamieszkiwało 9 osób.
Wierni należeli do parafii rzymskokatolickiej i prawosławnej w Szarkowszczyźnie. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Szarkowszczyźnie.

</doc>
<doc id="5323308" url="https://pl.wikipedia.org/wiki?curid=5323308" title="Okręg zarafszański">
Okręg zarafszański

Okręg zarafszański (, uzb. زرافشان آکروگی) – dawny obwód Uzbeckiej SRR w ZSRR (obecnie w granicach Uzbekistanu. Siedzibą była Karmana ("Kermine").
Historia.
Okręg zarafszański (1868–1886).
Jednostka o nazwie okręg zarafszański z siedzibą w Samarkandzie funkcjonowała w Imperium Rosyjskim od 1868 do 31 grudnia 1886, 1 stycznia 1887 włączona ją do nowo utworzonego obwodu samarkandzkiego.
Obwód zarafszański (1925–1926).
W związku z utowrzeniem Uzbeckiej SRR w 1925 roku, republikę podzielono na siedem obwodów, w tym obwód zarafszański (Зеравшансккая область). Nazwa pochodziła od rzeki Zarafszan. Już w 1926 roku obwody zniesiono, zastępując je okręgami.
Okręg zarafszański (1926–1930).
W latach 1925–1930 na tym terenie powstał okręg zarafszański ("Зеравшанский_округ"), który podzielono na sześc rejonów: karadaryjski, katagurgański, kerminejski, narpajski, nuratański and chatyrczyński.
Według wszechzwiązkowego spisu ludności z 1926 r. ludność okręgu liczyła 278 tysięcy osób. Spośród nich 246.620 osób to Uzbecy, a 10,476 Tadżykowie. W okręgu występowali również Turkmeni (4722 osoby), Arabowie środkowoazjatyccy (4088 osób), Rosjanie (3737 osób), Kazachowie (2908 osób) i środkowoazjatyccy (buchariańscy) Żydzi (2290 osób) oraz 30 inne mniejszości narodowe.
W 1930 w Uzbeckiej SRR przeprowadzono kolejną reformę administracyjno-terytorialną, w związku z którą okręgi zostały zlikwidowane, a obszary wchodzące w ich skład bezpośrednio podporządkowanie republice. 30 lipca 1930 okręg zarafszański zniesiono.

</doc>
<doc id="5323309" url="https://pl.wikipedia.org/wiki?curid=5323309" title="Embrioid">
Embrioid

Embrioid – kultura tkankowa rozwijająca się "in vitro" z pojedynczej komórki roślinnej (zarówno z diploidalnego sporofitu, jak i haploidalnego gametofitu). Ten sposób rozmnażania roślin jest szeroko stosowany w rolnictwie (m.in. ogrodnictwie i sadownictwie) oraz gospodarce leśnej.

</doc>
<doc id="5323311" url="https://pl.wikipedia.org/wiki?curid=5323311" title="Fijczaj">
Fijczaj

Fijczaj (ros. Фийчай) lub Fija (ros. Фия) – rzeka w Rosji, w Dagestanie, przepływająca przez rejon achtyński. Długość - 18 km, powierzchnia zlewni - 122 km².
Geografia.
Fijczaj ma swoje źródło w Wąwozie Fijskim, w południowym Dagestanie, około 1300 metrów od najbardziej na południe wysuniętego punktu Federacji Rosyjskiej. Długość rzeki wynosi 18 kilometrów. Uchodzi ona do rzeki Achtyczaj. Przepływa ona przez tylko jedną wieś - Fij.

</doc>
<doc id="5323312" url="https://pl.wikipedia.org/wiki?curid=5323312" title="Kuźnia Ruczajska">
Kuźnia Ruczajska

Kuźnia Ruczajska – dawna kolonia. Tereny, na których leżała, znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 kolonia leżała w Polsce, w województwie wileńskim, w powiecie dziśnieńskim, w gminie Szarkowszczyzna.
Powszechny Spis Ludności z 1921 roku nie podał danych dotyczących miejscowości. W 1931 w 1 domu zamieszkiwało 5 osób.
Wierni należeli do parafii rzymskokatolickiej i prawosławnej w Szarkowszczyźnie. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Szarkowszczyźnie.

</doc>
<doc id="5323313" url="https://pl.wikipedia.org/wiki?curid=5323313" title="Caio Canedo Corrêa">
Caio Canedo Corrêa

Caio Canedo Corrêa, znany również jako Caio Canedo lub Caio (arab. كايو كانيدو كوريا; ur. 9 sierpnia 1990 w Volta Redonda) – emiracki piłkarz brazylijskiego pochodzenia grający na pozycji napastnika w klubie Al-Ain oraz reprezentacji Zjednoczonych Emiratów Arabskich.
Kariera.
Pierwszy klubem Caio w dorosłej karierze była lokalna Volta Redonda. Następnie przeniósł się do Botafogo. W drużynie rozegrał ponad 100 spotkań. W 2010 zdobył z nią Campeonato Carioca. W 2013 przeniósł się do Internacional. Z klubem dwukrotnie wygrał Campeonato Gaúcho. W 2014 roku wyjechał do Zjednoczonych Emiratów Arabskich i grał w Al-Wasl Dubaj. Od 2019 jest zawodnikiem Al-Ain.
W 2015 Caio otrzymał dokumenty umożliwiające mu grę dla Timoru Wschodniego, które jednak potem okazały się fałszywe. W 2020 zostało mu nadane obywatelstwo ZEA. W reprezentacji Zjednoczonych Emiratów Arabskich zadebiutował 12 listopada 2020 w meczu z Tadżykistanem. Pierwszą bramkę zdobył 16 listopada 2020 w starciu z Bahrajnem.

</doc>
<doc id="5323314" url="https://pl.wikipedia.org/wiki?curid=5323314" title="Obwód zarafszański">
Obwód zarafszański



</doc>
<doc id="5323315" url="https://pl.wikipedia.org/wiki?curid=5323315" title="Caio Canedo Correa">
Caio Canedo Correa



</doc>
<doc id="5323317" url="https://pl.wikipedia.org/wiki?curid=5323317" title="Leśniewo (rejon szarkowszczyński)">
Leśniewo (rejon szarkowszczyński)

Leśniewo – dawny zaścianek. Tereny, na których leżał, znajdują się obecnie na Białorusi, w obwodzie witebskim, w rejonie szarkowszczyńskim.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim, w gminie Szarkowszczyzna.
Powszechny Spis Ludności z 1921 roku nie podał danych dotyczących miejscowości. W 1931 w 1 domu zamieszkiwały 3 osoby.
Wierni należeli do parafii rzymskokatolickiej i prawosławnej w Szarkowszczyźnie. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Szarkowszczyźnie.

</doc>
<doc id="5323320" url="https://pl.wikipedia.org/wiki?curid=5323320" title="Pavel Sedláček (lekkoatleta)">
Pavel Sedláček (lekkoatleta)

Pavel Sedláček (ur. 5 kwietnia 1968 w Moravskiej Třebovie) – czeski lekkoatleta specjalizujący się w rzucie młotem, trzykrotny olimpijczyk. W początkach swojej kariery reprezentował Czechosłowację.
Osiągnięcia sportowe.
Jako reprezentant Czechosłowacji wystąpił w rzucie młotem na mistrzostwach Europy juniorów w 1987 w Birmingham, ale nie zaliczył żadnego mierzonego rzutu. Odpadł w kwalifikacjach na igrzyskach olimpijskich w 1992 w Barcelonie.
Już jako reprezentant Czech odpadł w kwalifikacjach na mistrzostwach świata w 1993 w Stuttgarcie, mistrzostwach Europy w 1994 w Helsinkach, mistrzostwach świata w 1995 w Göteborgu, igrzyskach olimpijskich w 1996 w Atlancie, mistrzostwach świata w 1997 w Atenach, mistrzostwach Europy w 1998 w Budapeszcie, mistrzostwach świata w 1999 w Sewilli i igrzyskach olimpijskich w 2000 w Sydney.
Był mistrzem Czechosłowacji w rzucie młotem w 1987, 1991 i 1992, wicemistrzem w 1989 oraz brązowym medalistą w 1988, a następnie mistrzem Czech w latach 1993–1997 i 2011, wicemistrzem w latach 1998–2002 i 2008–2010 oraz brązowym medalistą w 2003.
Rekordy życiowe.
Rekordy życiowe Sedláčka:

</doc>
<doc id="5323322" url="https://pl.wikipedia.org/wiki?curid=5323322" title="Obwód leninabadzki">
Obwód leninabadzki



</doc>
<doc id="5323328" url="https://pl.wikipedia.org/wiki?curid=5323328" title="Erysiphe knautiae">
Erysiphe knautiae

Erysiphe knautiae Duby – gatunek grzybów należący do rodziny mączniakowatych ("Erysiphaceae"). Wśród roślin uprawianych w Polsce wywołuje chorobę mączniak prawdziwy skabiozy (driakwi).
Systematyka i nazewnictwo.
Pozycja w klasyfikacji według Index Fungorum: "Erysiphe, Erysiphaceae, Helotiales, Leotiomycetidae, Leotiomycetes, Pezizomycotina, Ascomycota, Fungi".
Po raz pierwszy opisał go 1830 r. Jean Étienne Duby na świerzbnicy polnej.
Morfologia.
Grzybnia tworzy rozproszone plamy w postaci białego nalotu na obydwu stronach liści. Konidiofory wzniesione, cylindryczne. Ich komórka bazalna o wymiarach (25–)30–45(–65) × 7–10(–12) µm, następnie są 1–3 krótsze komórki, druga komórka czasami tak długa, jak komórka bazalna. Appresoria klapowane. Konidia tworzące się pojedynczo, elipsoidalnie jajowate do prawie cylindrycznych, 23–46 x (13–)15–20(–25) µm. Klejstotecja rozproszone lub w grupkach, o średnicy (70–)75–105(–125) µm, zbudowane z wielokątnych komórek o średnicy 8–25 µm. Przyczepki, przydatki w dolnej połowie klejstotecjów, zwykle nieliczne, około 5–15, proste, raczej grube, septowane, cienkościenne, brązowe od podstawy do góry w stanie dojrzałym lub brązowe poniżej i jaśniejsze u góry. Mają szerokość ok. 5–10 µm i zmienną długość (0,5–)1–4 razy średnicy klejstotecjum. W jednym klejstotecjum (2–)3–6 (–8) worki, siedzące lub krótko szypułkowe, 40–70 × 30–50 µm, z (2–)3–5 zarodnikami. Zarodniki elipsoidalne lub prawie jajowate (18–) 20–30,5 × (8,5–)11–17 µm.
Występowanie.
Znane jest występowanie "Erysiphe knautiae" w Europie i Azji (Azja Mniejsza, Azja Środkowa, Syberia, Daleki Wschód ZSRR, Chiny, Japonia). W Ameryce Północnej (USA) bardzo rzadki.
Oligofag występujący na wielu rodzajach roślin z rodziny przewiertniowatych ("Caprifoliaceae"): głowaczek ("Cephalaria"), szczeć ("Dipsacus"), świerzbnica ("Knautia"), driakiew ("Scabiosa"), czarcikęs ("Succisa"), czarcikęsik ("Succisella"), "Morina", "Lomelosia", poza tym stwierdzony na "Callistephus" (astrowate).

</doc>
<doc id="5323331" url="https://pl.wikipedia.org/wiki?curid=5323331" title="No Easy Way Out">
No Easy Way Out

No Easy Way Out – piosenka rockowa Roberta Teppera, wydana w 1985 roku jako singel promujący album pod tym samym tytułem.
Powstanie i treść.
Tepper napisał tę piosenkę po swoim pierwszym rozwodzie. Muzyk zauważył, że piosenka opowiada o zakończeniu związku. Tworząc piosenkę, za sugestią Guya Marshalla, Tepper rozpoczął od napisania intra. Nietypową cechą w piosence jest podwójne intro.
Wykorzystanie i odbiór.
Piosenka została wykorzystana w filmie "Rocky IV". Sprawująca nadzór muzyczny nad filmem wytwórnia Scotti Brothers Records odtworzyła Sylvestrowi Stallone'owi ten utwór, niezgodnie z prawdą dodając, iż został on napisany specjalnie na potrzeby filmu. Aktor przyjął piosenkę z entuzjazmem. W filmie piosenka pojawia się w momencie, gdy Rocky Balboa jedzie samochodem po tym, gdy jego żona Adrian nie zaaprobowała pomysłu jego walki z Iwanem Drago w ZSRR.
Pojawienie się piosenki w "Rockym IV" spowodowało, że stała się hitem w Stanach Zjednoczonych, zajmując 22. miejsce na liście Hot 100. Utwór był także notowany na 185. miejscu we Francji.
Piosenka była kilkukrotnie coverowana, m.in. przez Bullet for My Valentine (2008), The Protomen (2008), PelleKa (2016) i Beast in Black (2019). Sample z piosenki wykorzystali m.in. grupa Kinderzimmer Productions (w utworach „Back” z 1994 roku oraz „Back (Up)” z 1996 roku) i The Game (w utworze „Blackout” z 2010 roku).

</doc>
<doc id="5323332" url="https://pl.wikipedia.org/wiki?curid=5323332" title="Obwód chatloński">
Obwód chatloński



</doc>
<doc id="5323335" url="https://pl.wikipedia.org/wiki?curid=5323335" title="Lewinhof">
Lewinhof

Lewinhof – dawny zaścianek. Tereny, na których leżał, znajdują się obecnie na Białorusi, w obwodzie witebskim, w rejonie szarkowszczyńskim.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim, w gminie Szarkowszczyzna.
Powszechny Spis Ludności z 1921 roku nie podał danych dotyczących miejscowości. W 1931 w 1 domu zamieszkiwały 4 osoby.
Wierni należeli do parafii rzymskokatolickiej i prawosławnej w Szarkowszczyźnie. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Szarkowszczyźnie.

</doc>
<doc id="5323336" url="https://pl.wikipedia.org/wiki?curid=5323336" title="Galia Chimiak">
Galia Chimiak

Galia Chimiak (, ur. 28 marca 1973) – polsko-bułgarska socjolożka, profesorka Instytutu Filozofii i Socjologii Polskiej Akademii Nauk.
Życiorys.
Galia Chimiak ukończyła studia magisterskie w zakresie filologii angielskiej na Uniwersytecie Wielkotyrnowskim (1992–1997) oraz program magisterski "Society and Politics" przy "Central European University" w Warszawie, akredytowany przez University of Lancaster (1997–1998). W 2004 doktoryzowała się w zakresie socjologii w Instytucie Filozofii i Socjologii Polskiej Akademii Nauk na podstawie "Group Portrait of Social Activists in Poland. Implications for the Development of Civil Society". Studiowała podyplomowo "Development Cooperation Policy and Management" w Szkole Wyższej Psychologii Społecznej w Warszawie, Global Development Research Group i (2010–2011). W 2017 habilitowała się z socjologii w Instytucie Filozofii i Socjologii PAN, przedstawiwszy dzieło "The Growth of Non-Governmental Development Organizations in Poland and Their Cooperation with Polish Aid" ("Ewolucja polskich organizacji pozarządowych działających na rzecz rozwoju oraz ich współpraca z rządowym programem „Polska pomoc”").
Jej zainteresowania naukowe obejmują zagadnienia związane z organizacjami pozarządowymi oraz współpracę rozwojową.
Pracowała jako korespondentka bułgarskiego dziennika „” (2001–2002). Pracowała w Programie Narodów Zjednoczonych ds. Rozwoju w Bośni i Hercegowinie (2007–2008, 2009). Wykładała bądź wykłada w Collegium Civitas w Warszawie, Uniwersytecie Warszawskim, Szkole Nauk Społecznych w Warszawie, Trinity College w Dublin. W 2005 zaczęła pracować w Instytucie Filozofii i Socjologii PAN. W latach 2021-2023 pełniła rolę organizatorki pracy "Civil Society Study Group" przy "Development Studies Association Ireland". W 2022 została jedną z trzech redaktorek głównych wydawanego przez Springer Nature czasopisma naukowego "VOLUNTAS: International Journal of Voluntary and Nonprofit Organizations""."
Członkini Polskiego Towarzystwo Socjologicznego (od 2002) oraz .
Jej mężem jest Łukasz Chimiak.

</doc>
<doc id="5323339" url="https://pl.wikipedia.org/wiki?curid=5323339" title="Język serua">
Język serua

Język serua – wymarły język austronezyjski używany w prowincji Moluki w Indonezji.
Społeczność posługująca się tym językiem zamieszkiwała wyspę o tej samej nazwie (wyspy Barat Daya), jednakże z powodu aktywności wulkanicznej została przesiedlona na Seram.
Przez samą społeczność jest traktowany jako jeden z dialektów języka TNS (teun-nila-serua). Pojęcie to obejmuje również dwa spokrewnione języki: bardzo podobny nila (według doniesień wzajemnie zrozumiały) oraz bardziej odrębny te’un. James T. Collins sklasyfikował serua i nila jako jeden język, wyodrębniając jednak osobny język te’un.
Został wyparty przez malajski amboński. Pewną jego znajomość zachowują niektórzy migranci w Holandii.

</doc>
<doc id="5323341" url="https://pl.wikipedia.org/wiki?curid=5323341" title="McPixel">
McPixel

McPixel – niezależna komputerowa gra logiczna wyprodukowana przez polskiego programistę Mikołaja Kamińskiego (znanego również jako Sos Sosowski) w 2012 roku.
Rozgrywka.
Gra skupia się wokół tytułowego bohatera, McPixela, który jest parodią zarówno MacGyvera, jak i jego drugiej parodii, MacGrubera. "McPixel" zawiera liczne nawiązania do postaci z kultury masowej.
Celem McPixela w grze jest rozbrajanie bomb lub „ocalenie dnia” w 20 sekund na każdym poziomie. W grze są cztery rozdziały, każdy z trzema poziomami i dodatkowym poziomem do odblokowania. Każdy poziom zawiera sześć sekwencji.
Odbiór.
"McPixel" został pozytywnie przyjęty, z wynikiem 76/100 na Metacritic dla wersji na PC i 83/100 dla wersji iOS. Portal Polygon przyznał grze wynik 8 na 10, stwierdzając, że „"McPixel" to krok dalej, będąc parodią parodii. Natomiast jest on dziwniejszy, brzydszy, śmieszniejszy i o wiele bardziej bluźnierczy.”.
Do września 2012 roku "McPixel" sprzedał się w 3055 egzemplarzach. Był również pierwszą grą wydaną za pośrednictwem Steam Greenlight.

</doc>
<doc id="5323343" url="https://pl.wikipedia.org/wiki?curid=5323343" title="Tianzou 4">
Tianzou 4



</doc>
<doc id="5323345" url="https://pl.wikipedia.org/wiki?curid=5323345" title="Język nila">
Język nila

Język nila – wymarły język austronezyjski z prowincji Moluki w Indonezji.
Społeczność posługująca się tym językiem zamieszkiwała wyspę Nila (wyspy Barat Daya), jednakże z powodu aktywności wulkanicznej została przesiedlona na Seram.
Przez samą społeczność jest traktowany jako jeden z dialektów języka TNS (teun-nila-serua), wraz ze wzajemnie zrozumiałym językiem serua oraz bardziej odrębnym językiem te’un. James T. Collins sklasyfikował nila i serua jako jeden język (na podstawie analizy innowacji fonologicznych), ale wyodrębnił osobny język te’un.
Został wyparty przez malajski amboński. Pewną znajomość języka TNS zachowują niektórzy migranci w Holandii.

</doc>
<doc id="5323346" url="https://pl.wikipedia.org/wiki?curid=5323346" title="Język te’un">
Język te’un

Język te’un (a. teun) – wymarły język austronezyjski z prowincji Moluki w Indonezji.
Społeczność posługująca się tym językiem zamieszkiwała wyspę Teun (wyspy Barat Daya), jednakże z powodu aktywności wulkanicznej została przesiedlona na Seram.
Przez samą społeczność jest traktowany jako jeden z dialektów języka TNS (teun-nila-serua), wraz z dwoma blisko spokrewnionymi językami (względnie dialektami): serua i nila. Te’un jest jednak dość odległy od pozostałych dwóch dialektów. James T. Collins sklasyfikował te’un jako język odrębny od nila-serua.
Został wyparty przez malajski amboński. Pewną znajomość języka TNS zachowują niektórzy migranci w Holandii.

</doc>
<doc id="5323349" url="https://pl.wikipedia.org/wiki?curid=5323349" title="Język teun">
Język teun



</doc>
<doc id="5323350" url="https://pl.wikipedia.org/wiki?curid=5323350" title="Język waimoa">
Język waimoa

Język waimoa (a. waima’a, waimaha, uai ma’a, uaimo’a) – język austronezyjski używany w dystrykcie Baucau w Timorze Wschodnim. Jego użytkownicy zamieszkują poddystrykty Baucau i Vemasse na północno-wschodnim wybrzeżu wyspy Timor. Według danych z 2012 r. posługuje się nim ponad 18 tys. osób.
Jego klasyfikacja nie została dobrze ustalona. Na poziomie leksyki wykazuje znaczne wpływy języków papuaskich i jest słownikowo bliski językowi makasae. Jego bliskim krewnym jest kairui-midiki (według Ethnologue może chodzić o dialekty jednego języka). Geoffrey Hull włączył oba te języki, wraz z naueti, w ramy jednego języka kawaimina.
"Waima’a" to nazwa używana przez samych użytkowników tego języka. Nazwy "Waimoa" używają inne społeczności etniczne.
Jest zapisywany alfabetem łacińskim.

</doc>
<doc id="5323351" url="https://pl.wikipedia.org/wiki?curid=5323351" title="Język naueti">
Język naueti

Język naueti (a. nauete, nauhete, nauote, nauoti, naóti) – język austronezyjski używany w Timorze Wschodnim (dystrykty Baucau, Lautém i Viqueque). Według danych z 2010 r. posługuje się nim 15 tys. osób.
Na poziomie słownictwa wykazuje silne wpływy języków papuaskich. Jest dość odrębny od pozostałych języków austronezyjskich wyspy Timor. Geoffrey Hull włączył ten język, wraz z waimoa i kairui-midiki, w ramy jednego języka kawaimina.
Jest zapisywany alfabetem łacińskim.

</doc>
<doc id="5323352" url="https://pl.wikipedia.org/wiki?curid=5323352" title="Język waima’a">
Język waima’a



</doc>
<doc id="5323353" url="https://pl.wikipedia.org/wiki?curid=5323353" title="Język nauete">
Język nauete



</doc>
<doc id="5323359" url="https://pl.wikipedia.org/wiki?curid=5323359" title="Miksa">
Miksa

Osoby o tym nazwisku:

</doc>
<doc id="5323360" url="https://pl.wikipedia.org/wiki?curid=5323360" title="Lipniagi I">
Lipniagi I

Lipniagi I – dawny zaścianek. Tereny, na których leżał, znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Radziuki.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim, w gminie Szarkowszczyzna.
Według Powszechnego Spisu Ludności z 1921 roku zamieszkiwało tu 15 osób, 9 było wyznania rzymskokatolickiego, 6 prawosławnego. Jednocześnie 7 mieszkańców zadeklarowało polską, 7 białoruską a 1 inną przynależność narodową. Były tu 2 budynki mieszkalne. W 1931 w 2 domach zamieszkiwały 24 osoby.
Wierni należeli do parafii rzymskokatolickiej i prawosławnej w Szarkowszczyźnie. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Szarkowszczyźnie.

</doc>
<doc id="5323362" url="https://pl.wikipedia.org/wiki?curid=5323362" title="Lipniagi II">
Lipniagi II

Lipniagi II – dawny zaścianek. Tereny, na których leżał, znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Radziuki.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim, w gminie Szarkowszczyzna.
Według Powszechnego Spisu Ludności z 1921 roku zamieszkiwało tu 14 osób, wszystkie były wyznania staroobrzędowego i zadeklarowały białoruską przynależność narodową. Były tu 2 budynki mieszkalne. W 1931 w 2 domach zamieszkiwało 16 osób.
Wierni należeli do parafii rzymskokatolickiej i prawosławnej w Szarkowszczyźnie. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Szarkowszczyźnie.

</doc>
<doc id="5323363" url="https://pl.wikipedia.org/wiki?curid=5323363" title="Pułk Konny im. Hetmana Iwana Mazepy">
Pułk Konny im. Hetmana Iwana Mazepy

2 pułk konny im. Hetmana Iwana Mazepy – oddział kawalerii Armii Czynnej Ukraińskiej Republiki Ludowej.
Formowanie i zmiany organizacyjne.
W wyniku rozmów atamana Symona Petlury z naczelnikiem państwa i zarazem naczelnym wodzem wojsk polskich Józefem Piłsudskim prowadzonych w grudniu 1919, ten ostatni wyraził zgodę na tworzenie ukraińskich jednostek wojskowych w Polsce.&lt;br&gt;
Pułk wywodzi się od sotni kawalerii 2 Dywizji Piechoty „Sicz Zaporoska". Po przekształceniach, od 29 stycznia 1920 jednostka, już jako pułk, wchodziła w skład zbiorczej Wołyńskiej Dywizji Strzelców i w jej składzie wzięła udział w I Pochodzie Zimowym Armii Czynnej. Pod koniec maja pułk został uzupełniony rekrutami z terenu powiatu jampolskiego. 4 czerwca rozpoczęto formowanie konnej baterii artylerii. Rozkazem Dowództwa Armii Czynnej nr 183 z 1 października 1920 przemianowano pułk na 2 pułk konny Dywizji Wołyńskiej. 
&lt;br&gt;W październiku Armia URL przeprowadziła mobilizację. W jej wyniku liczebność jej oddziałów znacznie wzrosła. W związku z podpisaniem przez Polskę układu o zawieszeniu broni na froncie przeciwbolszewickim, od 18 października wojska ukraińskie zmuszone były prowadzić działania zbrojne samodzielnie.
Pod koniec listopada, pod naciskiem Sowietów pułk przeszedł na zachodni brzeg Zbrucza, gdzie został internowany i rozbrojony. W związku z demobilizacją Armii URL został rozformowany w 1924.

</doc>
<doc id="5323365" url="https://pl.wikipedia.org/wiki?curid=5323365" title="Yōkoso jitsuryoku shijō shugi no kyōshitsu e">
Yōkoso jitsuryoku shijō shugi no kyōshitsu e

 – seria light novel napisana przez Shōgo Kinugasę i zilustrowana przez Shunsaku Tomose, wydawana od maja 2015 do września 2019 nakładem wydawnictwa Media Factory. Sequel serii zatytułowany "Yōkoso jitsuryoku shijō shugi no kyōshitsu e: 2-nensei-hen" ukazuje się od stycznia 2020. 
Adaptacja w formie mangi autorstwa Yuyu Ichino publikowana jest od stycznia 2016 na łamach magazynu „Gekkan Comic Alive” wydawnictwa Media Factory. Mangowa adaptacja sequela serii zilustrowana przez Shię Sasane ukazuje się w samym magazynie od grudnia 2021. 
Na podstawie powieści studio Lerche wyprodukowało serial anime, którego emisja trwała od lipca do września 2017. Drugi sezon emitowany był od lipca do września 2022, zaś premiera trzeciego odbędzie się w 2023. 
Fabuła.
W niedalekiej przyszłości rząd Japonii powołał do życia liceum Kōdo Ikusei, mające na celu wyszkolenie i wykształcenie pokolenia ludzi, którzy w przyszłości będą wspierać kraj. Uczniom daje się dużą swobodę, aby w jak największym stopniu naśladować prawdziwe życie.
Historia opowiadana jest z perspektywy Kiyotaki Ayanokōjiego, cichego i niepozornego chłopca, który nie jest dobry w nawiązywaniu przyjaźni i woli trzymać się na dystans, ale posiada niezrównaną inteligencję. Jest uczniem klasy D, do której szkoła przydziela najgorszych uczniów. Po poznaniu Suzune Horikity i Kikyō Kushidy, dwóch koleżanek z jego klasy, sytuacja zaczyna się zmieniać.
Light novel.
"Yōkoso jitsuryoku shijō shugi no kyōshitsu e".
Light novel napisana przez Shōgo Kinugasę i zilustrowana przez Shunsaku Tomose, liczy łącznie 11 tomów oraz 3 krótkie zbiory opowiadań i była wydawana od 25 maja 2015 do 25 września 2019 pod imprintem MF Bunko J wydawnictwa Media Factory.
"Yōkoso jitsuryoku shijō shugi no kyōshitsu e: 2-nensei-hen".
Sequel serii zatytułowany "Yōkoso jitsuryoku shijō shugi no kyōshitsu e: 2-nensei-hen" jest wydawany pod imprintem MF Bunko J wydawnictwa Media Factory od 24 stycznia 2020. Do czerwca 2022 wydano 7 tomów i 1 krótki zbiór opowiadań.
Manga.
"Yōkoso jitsuryoku shijō shugi no kyōshitsu e".
Adaptacja w formie mangi autorstwa Yuyu Ichino ukazuje się w magazynie „Gekkan Comic Alive” wydawnictwa Media Factory od 27 stycznia 2016. Pierwszy tom tankōbon został wydany 23 września 2016, zaś do 22 lutego 2022 ukazało się 12 tomów.
"Yōkoso jitsuryoku shijō shugi no kyōshitsu e: 2-nensei-hen".
Druga manga, będąca adaptacją sequela serii jest ilustrowana przez Shię Sasane i ukazuje się w magazynie „Gekkan Comic Alive” wydawnictwa Media Factory od 25 grudnia 2021. Pierwszy tom tankōbon został wydany 22 czerwca 2022.
Anime.
Adaptacja w formie telewizyjnego serialu anime była emitowana od 12 lipca do 27 września 2017 w AT-X i innych stacjach. Serię wyprodukowało studio Lerche, natomiast za reżyserię odpowiadają Seiji Kishi i Hiroyuki Hashimoto. Kompozycją serii zajęła się Aoi Akashiro, postacie zaprojektował Kazuaki Morita, a muzykę skomponował Ryo Takahashi.
21 lutego 2022 ogłoszono, że sequel jest w produkcji. Później ujawniono, że powstaną dwa kolejne sezony, a za produkcję ponownie będzie odpowiadać studio Lerche. Drugi sezon został wyreżyserowany przez Yoshihito Nishōjiego, wraz z Kishim i Hashimoto, Hayato Kazano zastąpił Akashiro jako scenarzystę, zaś Morita powrócił jako projektant postaci. Muzykę skomponowali Masaru Yokoyama i Kana Hashiguchi, zastępując Takahashiego. Drugi sezon był emitowany od 4 lipca do 26 września 2022. Trzeci sezon będzie miał premierę w 2023.

</doc>
<doc id="5323366" url="https://pl.wikipedia.org/wiki?curid=5323366" title="Tenis ziemny na Letnim Olimpijskim Festiwalu Młodzieży Europy 2022">
Tenis ziemny na Letnim Olimpijskim Festiwalu Młodzieży Europy 2022

Tenis ziemny na Letnim Olimpijskim Festiwalu Młodzieży Europy 2022 – turniej tenisowy, który był rozgrywany w dniach 25–29 lipca 2022 roku podczas letniego olimpijskiego festiwalu młodzieży Europy w Bańskiej Bystrzycy. Zawodnicy zmagali się na obiektach Sports Park Tennis. Tenisiści rywalizowali w trzech konkurencjach: singlu chłopców i dziewcząt, a także mikście.
Medaliści.
Poczet medalistów zawodów tenisowych podczas Letniego Olimpijskiego Festiwalu Młodzieży Europy 2022.
Tabela medalowa.
Klasyfikacja medalowa zawodów tenisowych podczas Letniego Olimpijskiego Festiwalu Młodzieży Europy 2022.

</doc>
<doc id="5323369" url="https://pl.wikipedia.org/wiki?curid=5323369" title="Walperswil">
Walperswil

Walperswil – gmina (niem. "Einwohnergemeinde") w Szwajcarii, w kantonie Berno, w regionie administracyjnym Seeland, w okręgu Seeland. Leży nad Kanałem Hagneck.
Demografia.
W Walperswil mieszka 1 039 osób. W 2020 roku 7,9% populacji gminy stanowiły osoby urodzone poza Szwajcarią.

</doc>
<doc id="5323375" url="https://pl.wikipedia.org/wiki?curid=5323375" title="Worben">
Worben

Worben – gmina (niem. "Einwohnergemeinde") w Szwajcarii, w kantonie Berno, w regionie administracyjnym Seeland, w okręgu Seeland.
Demografia.
W Worben mieszkają 2 404 osoby. W 2020 roku 10,6% populacji gminy stanowiły osoby urodzone poza Szwajcarią.
Transport.
Przez teren gminy przebiegają autostrada A6 oraz droga główna nr 6.

</doc>
<doc id="5323377" url="https://pl.wikipedia.org/wiki?curid=5323377" title="Wieża kościoła poewangelickiego w Lwówku Śląskim">
Wieża kościoła poewangelickiego w Lwówku Śląskim



</doc>
<doc id="5323379" url="https://pl.wikipedia.org/wiki?curid=5323379" title="Diessbach bei Büren">
Diessbach bei Büren

Diessbach bei Büren – gmina (niem. "Einwohnergemeinde") w Szwajcarii, w kantonie Berno, w regionie administracyjnym Seeland, w okręgu Seeland.
Demografia.
W Diessbach bei Büren mieszka 991 osób. W 2020 roku 10,2% populacji gminy stanowiły osoby urodzone poza Szwajcarią.
Transport.
Przez teren gminy przebiega droga główna nr 22.

</doc>
<doc id="5323380" url="https://pl.wikipedia.org/wiki?curid=5323380" title="Diessbach bei Bueren">
Diessbach bei Bueren



</doc>
<doc id="5323381" url="https://pl.wikipedia.org/wiki?curid=5323381" title="Diessbach">
Diessbach

Szwajcaria:
Zobacz też:

</doc>
<doc id="5323382" url="https://pl.wikipedia.org/wiki?curid=5323382" title="Diessbach bei Thun">
Diessbach bei Thun



</doc>
<doc id="5323383" url="https://pl.wikipedia.org/wiki?curid=5323383" title="Diesbach">
Diesbach

Szwajcaria:
Osoby:
Zobacz też:

</doc>
<doc id="5323384" url="https://pl.wikipedia.org/wiki?curid=5323384" title="Oberwil bei Büren">
Oberwil bei Büren

Oberwil bei Büren – gmina (niem. "Einwohnergemeinde") w Szwajcarii, w kantonie Berno, w regionie administracyjnym Seeland, w okręgu Seeland.
Demografia.
W Oberwil bei Büren mieszka 887 osób. W 2020 roku 5% populacji gminy stanowiły osoby urodzone poza Szwajcarią.

</doc>
<doc id="5323385" url="https://pl.wikipedia.org/wiki?curid=5323385" title="Oberwil bei Bueren">
Oberwil bei Bueren



</doc>
<doc id="5323387" url="https://pl.wikipedia.org/wiki?curid=5323387" title="Michael Bishop">
Michael Bishop

Michael Lawson Bishop (ur. 12 listopada 1945 w Lincoln) – amerykański pisarz fantasy i science fiction, zdobywca nagród Nebula i Locusa, wielokrotnie nominowany do innych nagród w dziedzinie fantastyki.
Życiorys.
Urodził się w Lincoln w stanie Nebraska, gdzie aktualnie stacjonował jego ojciec, zawodowy żołnierz Sił Powietrznych USA. W dzieciństwie zmieniał miejsca zamieszkania zgodnie z przydziałem ojca, np. chodził do przedszkola w Tokio, a przez rok do liceum uczęszczał w Sewilli. Po rozwodzie rodziców mieszkał z matką w Mulvane w stanie Kansas, ale wakacje spędzał z ojcem. W latach 1963–1968 studiował na Uniwersytecie Georgii otrzymując z wyróżnieniem tytuł bakałarza, a następnie magistra w zakresie języka angielskiego. W latach 1968–1972 uczył języka angielskiego w Szkole Przygotowawczej Akademii Sił Powietrznych Stanów Zjednoczonych w Colorado Springs. Potem wykładał na Uniwersytecie Georgii w Athens. Od 1974 utrzymuje się z pisania. W latach 1996–2012 pełnił obowiązki pisarza-rezydenta w LaGrange College znajdującym się w pobliżu jego domu, prowadząc kursy kreatywnego pisania. W 2001 roku otrzymał tytuł doktora honoris causa nauk humanistycznych w LaGrange College.
Zadebiutował opowiadaniem "Piñon Fall" opublikowanym w 1970 w piśmie „Galaxy Science Fiction”, debiut powieściowy to "A Funeral for the Eyes of Fire" wydany w 1975. 
Publikował eseje i recenzje w wielu gazetach i czasopismach, w tym w „The New York Times”, „The Washington Post”, „Atlanta Journal-Constitution”, „Columbus Ledger-Enquirer”, „Omni Magazine” i „New York Review of Science Fiction”. Zredagował siedem antologii, w tym nagrodzone "Locus Light Years and Dark" oraz "A Cross of Centuries: Twenty-five Imaginative Tales about the Christ". Publikował również wiersze, zdobywając w 1979 Rhysling Award za wiersz "For the Lady of a Physicist". 
Jest autorem wstępów do książek Philipa K. Dicka, Theodore Sturgeona, Jamesa Tiptree Jr., , Gardnera Dozoisa, , Mary Shelley, , Paula Di Filippo, i .
Był gościem honorowym kilkunastu konwencji science fiction, w tym DeepSouthCon (1977), Philcon (1978), Readercon (1992), World Fantasy Convention (1992), World Horror Convention (1999), Norwescon (2005), konferencji Science Fiction Research Association (2009), ArmadilloCon (2010) oraz Italcon (2013). W latach 1997–2001 był jednym z organizatorów trzech konferencji Slipstreaming in the Arts.
W 1993 wytwórnia 20th Century Fox wykupiła opcje na jego powieść "Brittle Innings", niemniej film nie został zrealizowany. 
Życie prywatne.
W 1969 poślubił Jeri Ellis Whitaker, z którą miał dwoje dzieci: syna Jamiego (1971–2007) i córkę Stephanie (ur. 1973). Syn, wykładowca na Virginia Polytechnic Institute and State University, był jedną z ofiar masakry w Virginia Tech 16 kwietnia 2007. Mieszka w Pine Mountain w stanie Georgia.
Twórczość.
Zredagowane antologie.
Źródło: Strona autora

</doc>
<doc id="5323388" url="https://pl.wikipedia.org/wiki?curid=5323388" title="Stanisław Jan Majewski (działacz kombatancki)">
Stanisław Jan Majewski (działacz kombatancki)

Stanisław Jan Majewski pseud. „Stach” (ur. 8 lutego 1929 w Warszawie) – polski działacz konspiracji niepodległościowej w czasie II wojny światowej oraz uczestnik powstania warszawskiego, powojenny działacz kombatancki i członek Prezydium Zarząd Związku Powstańców Warszawskich.
Życiorys.
Przyszedł na świat w Warszawie jako syn Jana i Zofii z domu Synowiec. Jego ojciec był urzędnikiem. W trakcie okupacji niemieckiej podczas II wojny światowej wstąpił do Szarych Szeregów. W trakcie powstania warszawskiego walczył w szeregach Batalionu Zaremba-Piorun AK na terenie Śródmieścia Południowego. Po wojnie trafił do Technicznej Szkoły Wojsk Lotniczych w Zamościu. Służbę w Ludowe Wojsko Polskie zakończył w stopniu plutonowego podchorążego.
12 lipca 2021 został wybrany członkiem Zarządu Związku Powstańców Warszawskich.

</doc>
<doc id="5323389" url="https://pl.wikipedia.org/wiki?curid=5323389" title="Rüti bei Büren">
Rüti bei Büren

Rüti bei Büren – gmina (niem. "Einwohnergemeinde") w Szwajcarii, w kantonie Berno, w regionie administracyjnym Seeland, w okręgu Seeland. Leży nad rzeką Aare.
Demografia.
W Rüti bei Büren mieszka 867 osób. W 2020 roku 10,6% populacji gminy stanowiły osoby urodzone poza Szwajcarią.
Transport.
Przez teren gminy przebiega droga główna nr 22.

</doc>
<doc id="5323390" url="https://pl.wikipedia.org/wiki?curid=5323390" title="Rueti bei Bueren">
Rueti bei Bueren



</doc>
<doc id="5323391" url="https://pl.wikipedia.org/wiki?curid=5323391" title="Arch (Szwajcaria)">
Arch (Szwajcaria)

Arch – gmina (niem. "Einwohnergemeinde") w Szwajcarii, w kantonie Berno, w regionie administracyjnym Seeland, w okręgu Seeland. Leży nad rzeką Aare.
Demografia.
W Arch mieszka 1 700 osób. W 2020 roku 7,6% populacji gminy stanowiły osoby urodzone poza Szwajcarią.
Transport.
Przez teren gminy przebiegają autostrada A5 oraz droga główna nr 22.

</doc>
<doc id="5323393" url="https://pl.wikipedia.org/wiki?curid=5323393" title="Obwód maryjski">
Obwód maryjski



</doc>
<doc id="5323394" url="https://pl.wikipedia.org/wiki?curid=5323394" title="Jens (Szwajcaria)">
Jens (Szwajcaria)

Jens (gsw. "Jäiss") – gmina (niem. "Einwohnergemeinde") w Szwajcarii, w kantonie Berno, w regionie administracyjnym Seeland, w okręgu Seeland. 
Demografia.
W Jens mieszkają 633 osoby. W 2020 roku 4,3% populacji gminy stanowiły osoby urodzone poza Szwajcarią.

</doc>
<doc id="5323396" url="https://pl.wikipedia.org/wiki?curid=5323396" title="Obwód taszauski">
Obwód taszauski



</doc>
<doc id="5323397" url="https://pl.wikipedia.org/wiki?curid=5323397" title="Jäiss">
Jäiss



</doc>
<doc id="5323398" url="https://pl.wikipedia.org/wiki?curid=5323398" title="Jaeiss">
Jaeiss



</doc>
<doc id="5323400" url="https://pl.wikipedia.org/wiki?curid=5323400" title="Obwód krasnowodzki">
Obwód krasnowodzki



</doc>
<doc id="5323402" url="https://pl.wikipedia.org/wiki?curid=5323402" title="Obwód czardżujski">
Obwód czardżujski



</doc>
<doc id="5323403" url="https://pl.wikipedia.org/wiki?curid=5323403" title="Obwód aszchabadzki">
Obwód aszchabadzki



</doc>
<doc id="5323407" url="https://pl.wikipedia.org/wiki?curid=5323407" title="Kappelen (Szwajcaria)">
Kappelen (Szwajcaria)

Kappelen (fr. "Chapelle") – gmina (niem. "Einwohnergemeinde") w Szwajcarii, w kantonie Berno, w regionie administracyjnym Seeland, w okręgu Seeland. 
Demografia.
W Kappelen mieszka 1 420 osób. W 2020 roku 5,9% populacji gminy stanowiły osoby urodzone poza Szwajcarią.
Transport.
Przez teren gminy przebiegają autostrada A6 oraz drogi główne nr 6 i nr 235. Znajduje się tutaj również lotnisko Biel-Kappelen.

</doc>
<doc id="5323409" url="https://pl.wikipedia.org/wiki?curid=5323409" title="Kappelen">
Kappelen

Francja:
Szwajcaria:
Zobacz też:

</doc>
<doc id="5323412" url="https://pl.wikipedia.org/wiki?curid=5323412" title="Michał Milczarek (reportażysta)">
Michał Milczarek (reportażysta)

Michał Milczarek (ur. 1981 w Szczecinie) – polski reportażysta.
Absolwent filozofii i filologii rosyjskiej na Uniwersytecie Jagiellońskim. Wykładowca w Instytucie Filologii Wschodniosłowiańskiej Uniwersytetu Jagiellońskiego. Autor dwóch książek o myśli rosyjskiej oraz reportażu o podróży do Syberii "Donikąd," za którą był m.in. nominowany do Nagrody Literackiej Gdynia 2020.

</doc>
<doc id="5323413" url="https://pl.wikipedia.org/wiki?curid=5323413" title="Bogdan Kończak">
Bogdan Kończak

Bogdan Kończak pseud. „Kodan” (ur. 15 sierpnia 1929 w Modlinie) – polski działacz konspiracji niepodległościowej w czasie II wojny światowej oraz uczestnik powstania warszawskiego, duchowny rzymskokatolicki, ksiądz kanonik.
Życiorys.
Urodził się w Modlinie jako syn Stanisława i Heleny z domu Gromadko. W trakcie okupacji niemieckiej służył od stycznia 1944 roku jako goniec w Ochronie Przeciwlotniczej. Brał udział w powstaniu warszawskim na Żoliborzu. Warszawę opuścił wraz z ludnością cywilną (wcześniej został wyciągnięty z grupy cywilów i skierowany do grupy osób mających stanowić żywe tarcze osłaniające czołgi niemieckie). Po wojnie zamieszkał w Krotoszynie, a w 1949 roku zdał egzamin maturalny w Ostrowie Wielkopolskim i wstąpił do Seminarium Duchownego w Poznaniu. Święcenia kapłańskie otrzymał w 1955 i został skierowany jako wikariusz do pracy w Żabikowie, a następnie w Poznaniu. W 1968 został proboszczem parafii w Kucharach koło Kalisza. Następnie od 1979 przez wiele lat był proboszczem parafii pw. Świętego Krzyża w Szamotułach.
Ks. Bogdan Kończak jest członkiem Okręgu Wielkopolska ŚZŻAK. 
Przypisy.
 

</doc>
<doc id="5323415" url="https://pl.wikipedia.org/wiki?curid=5323415" title="Cappelen">
Cappelen

Osoby:
Inne:
Zobacz też

</doc>
<doc id="5323417" url="https://pl.wikipedia.org/wiki?curid=5323417" title="Diho">
Diho

Diho, właściwie Jakub Milewski (ur. październik 1985 w Warszawie) – polski raper, malarz graffiti i autor tekstów. Zasłynął współpracą z raperem Sentino i wystąpieniem w utworze „Rundki” Malika Montany, który otrzymał status podwójnej platyny.
Życiorys.
Jakub Milewski urodził się w 1985 roku w Warszawie na Woli. Jako nastolatek zajmował się graffiti, w 2001 roku razem z kolegą Rollexem założył grupę graffiti pn. MTA. Następnie był grafficiarzem w ekipie CNB'S &amp; GGG'S, której prace prezentowały takie czasopisma, jak "Brain Damage" czy "Slizg".
W 2004 roku nawiązał znajomość z raperem Starem, a następnie wyjechał do USA by zostać jego hypemanem. W 2005 roku uczestniczył w projekcie DSOB, gdzie pracował jako realizator i producent muzyki. Jako uczestnik tej grupy wydał album "Muszę oddychać". Na początku swojej kariery w Polsce wydał "Nielegal Lepszy Od Trzech Buchów". Po kilku latach zaczął współprace z raperem Sentino, z którym wspólnie stworzył wytwórnię GM2L. Około 2008–2009 roku był członkiem formacji Osiedle Twórców, z którą stworzył sześć płyt. W 2010 roku wydał album "Diho RaZ", a w 2015 – "Do odcięcia". Dzięki płycie "Naaajak" (2016) przeszedł do mainstreamu. W 2021 roku wystąpił gościnnie w utworze „Rundki” Malika Montany, który otrzymał status podwójnej platyny.

</doc>
<doc id="5323431" url="https://pl.wikipedia.org/wiki?curid=5323431" title="Tenis ziemny na Miniigrzyskach Pacyfiku 2022">
Tenis ziemny na Miniigrzyskach Pacyfiku 2022

Tenis ziemny na Miniigrzyskach Pacyfiku 2022 – turniej tenisowy, który był rozgrywany w dniach 16–24 czerwca 2022 roku podczas miniigrzysk Pacyfiku w Saipan. Zawodnicy zmagali się na obiektach American Memorial Park. Sportowcy rywalizowali w siedmiu konkurencjach: singlu, deblu i grze drużynowej mężczyzn oraz kobiet, a także mikście.
Medaliści.
Poczet medalistów zawodów tenisowych podczas Miniigrzysk Pacyfiku 2022.
Tabela medalowa.
Klasyfikacja medalowa zawodów tenisowych podczas Miniigrzysk Pacyfiku 2022.

</doc>
<doc id="5323433" url="https://pl.wikipedia.org/wiki?curid=5323433" title="Giannantonio Selva">
Giannantonio Selva

Giannantonio Selva, znany też jako Giovanni Antonio Selva (ur. 2 września 1751 w Wenecji, zm. 22 stycznia 1819 tamże) – włoski architekt epoki klasycyzmu, znany najbardziej z projektu weneckiego Teatro La Fenice oraz innych budowli sakralnych i świeckich w Wenecji i miejscowościach Wenecji Euganejskiej.
Życiorys i twórczość.
Giannantonio Selva urodził się 2 września 1751 roku w Wenecji jako syn Lorenza i Anny Bianconi. Jego ojciec, autor eseju "Sei Dialoghi ottici teorico-pratici..." z 1787 roku, oraz dziadek Domenico, znany wytwórca soczewek i teleskopów z warsztatem w dzielnicy (sestiere) San Marco, byli znajomymi hrabiego Francesca Algarottiego, któremu Lorenzo zadedykował w 1761 roku broszurę z opisem instrumentów optycznych skonstruowanych przez Domenica. Ich pobyt w willi Algarottich miał decydujące znaczenie dla edukacji młodego Giannantonia. Zasadniczy wpływ na Selvę w zakresie architektury praktycznej i teoretycznej wywarł architekt Tommaso Temanza, uczeń Giovanniego Scalfarotta. Według Bartolomea Gamby Selva miał się uczyć technik rysunkowych od Pietro Antonio Novellego, a zasad perspektywy od Antonia Visentiniego.
W latach 1778–1780 wraz z przyjacielem Antonio Canovą Selva przebywał w Rzymie, gdzie poznał Giacoma Quarenghiego. W 1778 roku na zlecenie senatora Abbondia Rezzonica wykonał dekorację sali muzycznej w pałacu Campidoglio. W tym samym roku na zlecenie ambasadora Republiki Weneckiej, Girolama Zuliana podjął próbę udekorowania sali balowej Palazzo Venezia.
16 czerwca 1781 roku Selva przybył z Ostendy do Dover rozpoczynając swoją jedyną wizytę w Anglii. Pierwszego września wyruszył w drogę powrotną. Z podróży tej zachowały się pisemne zapiski. Selva był jedynym włoskim architektem, o którym wiadomo, że podróżował wówczas do Anglii i zarazem jednym z nielicznych Włochów, którzy kiedykolwiek odbyli taką podróż. Natomiast podróże osiemnastowiecznych studentów-architektów z Wielkiej Brytanii do Włoch były tak częste, że niemal powszechne, choć niewielu z nich prowadziło tak drobiazgowy dziennik jak Selva.
Podczas podróży do Holandii i Anglii Selva oglądał różne dokonania architektów Williama i Roberta Adama, przez co nabrał zamiłowania do dekoracji wnętrz w stylu klasycystycznym. Po powrocie do Wenecji odnowił w tym stylu kilka rezydencji patrycjuszowskich.
Po 1784 roku zaprojektował najwyższe piętra pałacu Smith Mangilli Valmarana wraz z nowym wystrojem wnętrz.
W 1786 roku uzyskał dyplom rzeczoznawcy uprawniający do wykonywania zawodu architekta, a w roku następnym został mianowany profesorem architektury statycznej na Akademii Sztuk Pięknych w Wenecji, którą to funkcję pełnił do 1797 roku. W 1808 roku, już w okresie Królestwa Włoch, został mianowany dyrektorem-inżynierem Fabbriche Comunali (Budowli Miejskich). Pracował jako architekt głównie w regionie Wenecji Euganejskiej, projektując liczne dzieła, niektóre o znacznym oddziaływaniu urbanistycznym.
Wzorcowym budynkiem zaprojektowanym przez Selvę pozostaje teatr La Fenice. W 1787 roku Towarzystwo Szlacheckie podjęło decyzję o wzniesieniu nowego teatru w Wenecji, w lutym 1789 roku zlecono Selvie zbadanie terenu wskazanego pod budowę, a 1 listopada ogłoszono konkurs na projekt. Jury wybrało projekt Selvy. W 1790 roku rozpoczęto prace budowlane, a 16 maja 1792 roku zainaugurowano działalność teatru. Kiedy w 1836 roku budynek teatru strawił pożar, bracia Meduna, uczniowie Selvy zdołali odbudować teatr z dużą wiernością pierwotnemu projektowi.
W latach 1795–1806 Selva przebudował w stylu klasycystycznym kościół San Maurizio. Po jego śmierci prace budowlane dokończył Antonio Diedo.
W w latach 1807–1811 zrealizował projekt adaptacji kościoła Santa Maria della Carità, klasztoru kanoników laterańskich i Scuola Grande di Santa Maria della Carità na Gallerie dell’Accademia.
W 1807 roku z okazji wjazdu do miasta Napoleona Bonaparte, króla Włoch Selva zbudował łuk triumfalny nad Canal Grande. Wygląd tej konstrukcji znany jest z obrazu Giuseppe Borsata, przedstawiającego to wydarzenie. Kolejnym dziełem o znaczeniu urbanistycznym był projekt cmentarz św. Krzysztofa, którego budowę rozpoczęto w 1808 roku. Jednak późniejsze zmiany, dokonane po 1870 roku przez Annibale Forcelliniego, zatarły pierwotny układ.
Następnym dokonaniem Selvy stał się projekt ogrodów Ogrodów Napoleońskich (Giardini Napoleonici) w dzielnicy (sestiere) Castello z 1810 roku, będący częścią planu upiększania miasta, przyjętego w 1807 roku przez Commissione d’Ornato. Wytyczona została aleja (obecnie via Garibaldi) oraz tereny zieleni. W celu realizacji projektu wyburzono szereg budowli, głównie sakralnych.
Jednym z ostatnich jego dzieł był projekt kościoła Nome di Gesù z 1815 roku, który ukończył w 1834 roku Antonio Diedo.
Selva zmarł w Wenecji 22 stycznia 1819 roku.
Spuścizna.
Selva, znany jako zwycięzca konkursu na projekt teatru La Fenice, był, razem ze swoimi przyjaciółmi Antonio Canovą i Leopoldem Cicognarą, czołową postacią okresu klasycystycznego w Wenecji. Był autorem stonowanych, eleganckich i „nowoczesnych” dokonań architektonicznych zarówno w mieście, jak i poza nim. Jednak najbardziej oryginalnym aspektem jego pracy jest działalność jako urbanisty, który opracował pierwszy „plan regulacyjny” Wenecji oraz stworzył obiekty usługowe i publiczne dobrze dostosowane do zasad nowoczesnego miasta, a jednocześnie w znacznym stopniu szanujące jego charakter i tysiącletnią historię.

</doc>
<doc id="5323435" url="https://pl.wikipedia.org/wiki?curid=5323435" title="Alfred Schack">
Alfred Schack

Alfred Schack (ur. 10 czerwca 1895 w Żelaznej Górze w Prusach Wschodnich, zm. 22 marca 1978 w Meerbusch) – niemiecki wynalazca i przedsiębiorca. W 1931 założył "Rekuperator KG Dr.-Ing." "Schack &amp; Co." w Dusseldorfie.
Życiorys.
Był synem ewangelickiego pastora Alberta Schacka, miał pięcioro rodzeństwa. Uczęszczał do gimnazjum w Braniewie i już wówczas interesował się fizyką, matematyką i elektrycznością. Maturę w Braniewie uzyskał na Wielkanoc 1914.
Od 1914 do 1918 służył jako ochotnik w I wojnie światowej. Pod koniec wojny został schwytany i spędził rok w niewoli angielskiej. Po zwolnieniu rozpoczął studia z zakresu fizyki na Uniwersytecie Alberta w Królewcu, a od 1920 na Politechnice Gdańskiej. Tam w ostatnim semestrze był asystentem w Instytucie Fizyki, w 1920 roku zdał dyplom z fizyki technicznej.
W 1922 przeniósł się do Düsseldorfu, a rok później został współpracownikiem Verein Deutscher Eisenhüttenleute. W tym samym roku poślubił Dorotheę Schuhmacher. Z tego małżeństwa urodziło się troje dzieci.
W 1924 przedstawił i obronił rozprawę doktorską "Über die Strahlung der Feuergase und ihre praktische Umsetzung" (O promieniowaniu gazów pożarowych i ich praktycznym wykorzystaniu). Jego teoria była wówczas mocno podawana w wątpliwość, lecz jej obalenie nie było możliwe, toteż Alfred Schack stał się osobą znaną w świecie nauki.
W 1929 roku opublikował przełomową pracę "Der industrielle Wärmeübergang" (Przemysłowa wymiana ciepła). Ten pierwszy podręcznik, nastawiony na praktyczne potrzeby inżyniera, był w kolejnych latach wielokrotnie wznawiany w poprawianych i poszerzanych wydaniach. Jeszcze po jego śmierci ukazała się kolejna wersja podręcznika, której współautorem był jego syn Kurtreiner.
14 lipca 1931 Alfred Schack założył firmę "Rekuperator KG Dr.-Ing." "Schack &amp; Co." przy wsparciu firmy Demag AG. Po początkowych trudnościach spowodowanych kryzysem gospodarczym lat 30. zakłady Röchling zleciły mu budowę zakładu, który przeszedł do historii techniki jako największy stalowy rekuperator (wymiennik ciepła). Następnie pojawiły się inne ważne systemy, takie jak pierwszy na świecie piec Siemens-Martin z ogrzewaniem rekuperatorowym oraz, w 1939, pierwszy na świecie piec z gorącym nadmuchem.
Alfred Schack habilitował się w 1951 roku na Politechnice w Akwizgranie (RWTH Aachen) i przez ponad 15 lat był tam nieetatowym wykładowcą (privatdocentem). W 1959 został mianowany profesorem nadzwyczajnym.
W 1970 roku Alfred Schack mianował swojego syna Kurtreinera jedynym dyrektorem zarządzającym swojej firmy. W 1995 roku dokonano fuzji firm "Rekuperator KG Dr.-Ing. Schack &amp; Co." z "Schmidte Heissdampfgesellschaft mbH, wskutek czego powstała firma" "SHG Schack GmbH". Po tym jak Kurtreiner Schack zrezygnował z funkcji dyrektora zarządzającego, firma działa obecnie na całym świecie pod nazwą .
Jego bratem był Herbert Schack.

</doc>
<doc id="5323438" url="https://pl.wikipedia.org/wiki?curid=5323438" title="Obwód tienszański">
Obwód tienszański



</doc>
<doc id="5323439" url="https://pl.wikipedia.org/wiki?curid=5323439" title="Obwód frunzeński">
Obwód frunzeński



</doc>
<doc id="5323441" url="https://pl.wikipedia.org/wiki?curid=5323441" title="Obwód gurjewski">
Obwód gurjewski



</doc>
<doc id="5323442" url="https://pl.wikipedia.org/wiki?curid=5323442" title="Obwód dżambulski">
Obwód dżambulski



</doc>
<doc id="5323443" url="https://pl.wikipedia.org/wiki?curid=5323443" title="Obwód celinogradzki">
Obwód celinogradzki



</doc>
<doc id="5323444" url="https://pl.wikipedia.org/wiki?curid=5323444" title="Obwód czymkencki">
Obwód czymkencki



</doc>
<doc id="5323445" url="https://pl.wikipedia.org/wiki?curid=5323445" title="Obwód uralski (1962–1992)">
Obwód uralski (1962–1992)



</doc>
<doc id="5323446" url="https://pl.wikipedia.org/wiki?curid=5323446" title="Obwód akmoliński (1939–1960)">
Obwód akmoliński (1939–1960)



</doc>
<doc id="5323447" url="https://pl.wikipedia.org/wiki?curid=5323447" title="Mączniak rzekomy kapustowatych">
Mączniak rzekomy kapustowatych



</doc>
<doc id="5323449" url="https://pl.wikipedia.org/wiki?curid=5323449" title="Jan Olgierd Dzięgielewski">
Jan Olgierd Dzięgielewski

Jan Olgierd Dzięgielewski (zm. w styczniu 2019) – polski chemik, prof. dr. hab.
Życiorys.
Obronił pracę doktorską, następnie uzyskał stopień doktora habilitowanego. Otrzymał tytuł profesora nauk chemicznych. Był profesorem zwyczajnym w Instytucie Chemii na Wydziale Matematyki, Fizyki i Chemii Uniwersytetu Śląskiego w Katowicach.

</doc>
<doc id="5323450" url="https://pl.wikipedia.org/wiki?curid=5323450" title="Obwód mangyszłacki">
Obwód mangyszłacki



</doc>
<doc id="5323451" url="https://pl.wikipedia.org/wiki?curid=5323451" title="Józef Dunin-Borkowski (poeta)">
Józef Dunin-Borkowski (poeta)



</doc>
<doc id="5323452" url="https://pl.wikipedia.org/wiki?curid=5323452" title="Vojtěch Polák">
Vojtěch Polák

Vojtěch Polák (ur. 27 czerwca 1985 w Ostrov nad Ohří) – czeski hokeista, reprezentant Czech.
Jego ojciec Vojtěch (ur. 1957) i brat Tomáš (ur. 1990) także zostali hokeistami.
Kariera klubowa.
Wychowanek klubu HC Karlowe Wary. Do 2005 grał w drużynach tego klubu, w tym w seniorskiej w rozgrywkach czeskiej ekstraligi. W drafcie NHL z NHL 2003 został wybrany przez Dallas Stars. Od 2005 przez trzy sezony i w tym okresie występował w zespole farmerskim, Iowa Stars w lidze AHL, natomiast w klubie z Dallas zagrał w pięciu spotkaniach w NHL w październiku 2005 i w grudniu 2006. Pod koniec sezonu 2007/2008 wrócił do Czech i początkowo grał w macierzystych Karlowych Warach, a potem trzy sezony w Trzyńcu. Potem od 2011 grał w dwóch edycjach szwajcarskiej ligi NLA. W 2013 krótkotrwale był zawodnikiem łotewskiego Dinama Ryga w rosyjskich rozgrywkach KHL, po czym odszedł do Trzyńca. Od 2014 przez dwa lata grał w klubach fińskiej ligi Liiga. Od 2016 ponownie grał w KHL, tym razem kolejno w trzech rosyjskich zespołach. Sezon 2019/2020 rozegrał ponownie w Karlowych Warach. Od września 2020 był zawodnikiem czeskiego HC Vítkovice, skąd w marcu 2021 został wypożyczony do szwedzkiego AIK w lidze Allsvenskan. W lipcu 2021 został zaangażowany do rumuńskiego klubu HSC Csíkszereda. Na początku sezonu 2021/2022 przeszedł do angielskiej drużyny Sheffield Steelers w brytyjskich rozgrywkach EIHL. W lipcu 2022 ogłoszono jego transfer do Cracovii w Polskiej Hokej Lidze.
W barwach reprezentacji Czech uczestniczył w turniejach mistrzostw świata do lat 17 edycji 2002, mistrzostw świata juniorów do lat 18 edycji 2003, mistrzostw świata juniorów do lat 20 edycji 2004. W sezonie 2004/2005 występował w seniorskiej reprezentacji kraju w meczach turnieju Euro Hockey Tour.

</doc>
<doc id="5323453" url="https://pl.wikipedia.org/wiki?curid=5323453" title="Stanisław Dunin-Borkowski (zm. po 1684)">
Stanisław Dunin-Borkowski (zm. po 1684)



</doc>
<doc id="5323454" url="https://pl.wikipedia.org/wiki?curid=5323454" title="Jerzy Sewer Dunin-Borkowski">
Jerzy Sewer Dunin-Borkowski



</doc>
<doc id="5323456" url="https://pl.wikipedia.org/wiki?curid=5323456" title="Andrzej Małecki (chemik)">
Andrzej Małecki (chemik)

Andrzej Lesław Małecki (ur. 1947, zm. 20 stycznia 2019) – polski chemik, prof. dr. hab.
Życiorys.
18 marca 1999 uzyskał tytuł profesora nauk chemicznych. Został zatrudniony na stanowisku profesora zwyczajnego i kierownika w Katedrze Chemii Nieorganicznej na Wydziale Inżynierii Materiałowej i Ceramiki Akademii Górniczo-Hutniczej w Krakowie.
Był prezesem i wiceprezesem Stowarzyszenia Absolwentów Uniwersytetu Jagiellońskiego, przewodniczącym Polskiego Towarzystwa Kalorymetrii i Analizy Termicznej im. Wojciecha Świętosławskiego i członkiem Komitetu Chemii oraz Komisji Nauk Ceramicznych PAN.

</doc>
<doc id="5323457" url="https://pl.wikipedia.org/wiki?curid=5323457" title="Mistrzostwa Świata w Narciarstwie Alpejskim 1962 – zjazd mężczyzn">
Mistrzostwa Świata w Narciarstwie Alpejskim 1962 – zjazd mężczyzn

Zjazd mężczyzn na 17. Mistrzostwach Świata w Narciarstwie Alpejskim został rozegrany 18 lutego 1962 roku, na trasie Vertes des Houches. Tytułu sprzed dwóch lat nie obronił Francuz Jean Vuarnet, który wcześniej zakończył karierę. Nowym mistrzem świata został Austriak Karl Schranz, drugie miejsce zajął Émile Viollat, a brązowy medal zdobył kolejny Austriak - Egon Zimmermann.
Rywalizację ukończyło 53. zawodników.

</doc>
<doc id="5323458" url="https://pl.wikipedia.org/wiki?curid=5323458" title="Bühl (Szwajcaria)">
Bühl (Szwajcaria)

Bühl – gmina (niem. "Einwohnergemeinde") w Szwajcarii, w kantonie Berno, w regionie administracyjnym Seeland, w okręgu Seeland. 
Demografia.
W Bühl mieszkają 482 osoby. W 2020 roku 5% populacji gminy stanowiły osoby urodzone poza Szwajcarią.
Transport.
Przez teren gminy przebiega droga główna nr 235.

</doc>
<doc id="5323459" url="https://pl.wikipedia.org/wiki?curid=5323459" title="Paolo Porro">
Paolo Porro

Paolo Porro (ur. 27 października 2001 w Genui) – włoski siatkarz, reprezentant kraju w kategoriach młodzieżowych, grający na pozycji rozgrywającego.
Jego młodszy brat Luca, również jest siatkarzem.
Sukcesy reprezentacyjne.
Mistrzostwa Europy Kadetów:
Mistrzostwa Świata Kadetów:
Mistrzostwa Europy Juniorów:
Mistrzostwa Świata Juniorów:
Mistrzostwa Europy U-22:

</doc>
<doc id="5323460" url="https://pl.wikipedia.org/wiki?curid=5323460" title="Bargen (Berno)">
Bargen (Berno)

Bargen – gmina (niem. "Einwohnergemeinde") w Szwajcarii, w kantonie Berno, w regionie administracyjnym Seeland, w okręgu Seeland. Leży nad rzeką Aare oraz Kanałem Hagneck.
Demografia.
W Bargen mieszka 1 051 osób. W 2020 roku 9,1% populacji gminy stanowiły osoby urodzone poza Szwajcarią.
Transport.
Przez teren gminy przebiegają drogi główne nr 22 i nr 237.

</doc>
<doc id="5323461" url="https://pl.wikipedia.org/wiki?curid=5323461" title="Mistrzostwa Świata w Narciarstwie Alpejskim 1962 – kombinacja mężczyzn">
Mistrzostwa Świata w Narciarstwie Alpejskim 1962 – kombinacja mężczyzn

Kombinacja mężczyzn na 17. Mistrzostwach Świata w Narciarstwie Alpejskim została rozegrana w dniach 12 - 18 lutego 1962 roku. Tytułu sprzed dwóch lat nie obronił Francuz Guy Périllat, który tym razem nie ukończył rywalizacji. Nowym mistrzem świata został Austriak Karl Schranz, drugie miejsce zajął jego rodak - Gerhard Nenning, a brązowy medal zdobył Ludwig Leitner z RFN
Kombinację ukończyło 13. zawodników. Żeby zostać sklasyfikowanym zawodnik musiał ukończyć trzy pozostałe konkurencje: zjazd, giganta i slalom. 

</doc>
<doc id="5323462" url="https://pl.wikipedia.org/wiki?curid=5323462" title="Rapperswil (Berno)">
Rapperswil (Berno)

Rapperswil – gmina (niem. "Einwohnergemeinde") w Szwajcarii, w kantonie Berno, w regionie administracyjnym Seeland, w okręgu Seeland. 
Demografia.
W Rapperswil mieszkają 2 592 osoby. W 2020 roku 6,6% populacji gminy stanowiły osoby urodzone poza Szwajcarią.
Transport.
Przez teren gminy przebiegają autostrada A6 oraz drogi główne nr 6, nr 251 i nr 252.

</doc>
<doc id="5323463" url="https://pl.wikipedia.org/wiki?curid=5323463" title="Rapperswil (ujednoznacznienie)">
Rapperswil (ujednoznacznienie)

Szwajcaria:
Inne:

</doc>
<doc id="5323464" url="https://pl.wikipedia.org/wiki?curid=5323464" title="Wanda Dunin-Borkowska">
Wanda Dunin-Borkowska



</doc>
<doc id="5323465" url="https://pl.wikipedia.org/wiki?curid=5323465" title="Mieczysław Dunin-Borkowski">
Mieczysław Dunin-Borkowski



</doc>
<doc id="5323466" url="https://pl.wikipedia.org/wiki?curid=5323466" title="Seedorf (Berno)">
Seedorf (Berno)

Seedorf – gmina (niem. "Einwohnergemeinde") w Szwajcarii, w kantonie Berno, w regionie administracyjnym Seeland, w okręgu Seeland. 
Demografia.
W Seedorfie mieszkają 3 134 osoby. W 2020 roku 7,5% populacji gminy stanowiły osoby urodzone poza Szwajcarią.
Transport.
Przez teren gminy przebiegają autostrada A6 oraz drogi główne nr 235, nr 236 i nr 251.

</doc>
<doc id="5323467" url="https://pl.wikipedia.org/wiki?curid=5323467" title="Piotr Dunin-Borkowski (zm. 1619)">
Piotr Dunin-Borkowski (zm. 1619)



</doc>
<doc id="5323468" url="https://pl.wikipedia.org/wiki?curid=5323468" title="Stanisław Jan Borkowski">
Stanisław Jan Borkowski



</doc>
<doc id="5323469" url="https://pl.wikipedia.org/wiki?curid=5323469" title="Jerzy Dunin-Borkowski (muzeolog)">
Jerzy Dunin-Borkowski (muzeolog)



</doc>
<doc id="5323470" url="https://pl.wikipedia.org/wiki?curid=5323470" title="Studen (Berno)">
Studen (Berno)

Studen – gmina (niem. "Einwohnergemeinde") w Szwajcarii, w kantonie Berno, w regionie administracyjnym Seeland, w okręgu Seeland. 
Demografia.
W Studen mieszkają 3 372 osoby. W 2020 roku 23,8% populacji gminy stanowiły osoby urodzone poza Szwajcarią.
Gospodarka.
Znajduje się tutaj zakład Cadillac Europe wchodzący w skład koncernu General Motors.
Transport.
Przez teren gminy przebiegają autostrada A6 oraz droga główna nr 6.

</doc>
<doc id="5323471" url="https://pl.wikipedia.org/wiki?curid=5323471" title="Piotr Dunin-Borkowski (polityk)">
Piotr Dunin-Borkowski (polityk)



</doc>
<doc id="5323473" url="https://pl.wikipedia.org/wiki?curid=5323473" title="Lodowiec Ferrara">
Lodowiec Ferrara

Lodowiec Ferrara (ang. "Ferrar Glacier") – lodowiec w Górach Transantarktycznych w Antarktydzie Wschodniej.
Nazwa.
Nazwany przez Roberta Falcona Scotta (1868–1912) na cześć geologa brytyjskiej wyprawy antarktycznej (1901–1904) Hartley’a Ferrara (1879–1932). Nazwa początkowo stosowana była wobec tego lodowca oraz wobec obecnego Lodowca Taylora – a po odkryciu, że są to dwa osobne lodowce, pierwszy zatrzymał nazwę Lodowiec Ferrara, a drugi został nazwany na cześć geologa brytyjskiej wyprawy antarktycznej (1910–1914) Griffitha Taylora (1880–1963).
Geografia.
Lodowiec Ferrara leży w Górach Transantarktycznych w Antarktydzie Wschodniej. Spływa z płaskowyżu na Ziemi Wiktorii na zachód od Royal Society Range w kierunku New Harbor w McMurdo Sound. Na północny wschód od Knobhead skręca na wschód, stykając się z Lodowcem Taylora, a następnie płynie na wschód od Kukri Hills. Mierzy około 56 km długości.
Historia.
Lodowiec Ferrara został odkryty w listopadzie 1902 roku podczas rekonesansu prowadzonego przez Alberta Armitage’a (1864–1943) i geologa Hartley’a Ferrara (1879–1932) – uczestników Ekspedycji Discovery (1901–1904). Wyprawa Armitage’a (ang. "Western Journey Party") osiągnęła wysokość 2750 m n.p.m., przecierając szlak do Płaskowyżu Polarnego, którym podążył w kolejnym roku Scott, docierając na płaskowyż.

</doc>
<doc id="5323474" url="https://pl.wikipedia.org/wiki?curid=5323474" title="Studen">
Studen

Szwajcaria:

</doc>
<doc id="5323479" url="https://pl.wikipedia.org/wiki?curid=5323479" title="Askochytoza">
Askochytoza

Askochytoza – grupa grzybowych chorób roślin wywołana przez mikroskopijne grzyby, z rodzaju "Ascochyta". Później w wyniku zmian w taksonomii niektóre z nich przeniesione zostały do rodzaju "Didymella".
Charakterystycznymi objawami askochytozy są występujące na liściach, strąkach i łodygach okrągłe, jasnobrunatne, nieco wgłębione plamy z ciemną obwódką. W sprzyjających patogenom warunkach pogodowych (długotrwale deszcze), w obrębie plam pojawiają się brunatne lub czarne grudki. Są to owocniki grzybów, w których wytwarzane są zarodniki.
Chorobom zapobiega się przez płodozmian, zaorywanie resztek pożniwnych, uprawianie odmian odpornych na askochytozę. Chorobę zwalcza się chemicznie opryskiwaniem odpowiednimi fungicydami.
Wśród roślin uprawnych w Polsce występują następujące askochytozy:

</doc>
<doc id="5323481" url="https://pl.wikipedia.org/wiki?curid=5323481" title="Macrothele">
Macrothele

Macrothele – rodzaj pająków z infrarzędu ptaszników i rodziny Macrothelidae. Obejmuje 42 opisane gatunki. Występują w Europie, Azji i Afryce.
Morfologia.
Ptaszniki średnich do dużych rozmiarów ciała o ubarwieniu ciemnobrązowym do czarnego. Karapaks mają gładki, nagi, zaopatrzony w głębokie, poprzeczne jamki. Szczękoczułki mają na przednich krawędziach rowków pojedynczy szereg dużych zębów, a na tylnych ich krawędziach jedynie ząbki małe, ustawione w krótkim szeregu w części nasadowej. Warga dolna i endyty szczęk wyposażone są w bardzo liczne kuspule. Sternum zaopatrzone jest w trzy pary sigilli, z których para tylna jest największa. Odnóża mają stopy opatrzone kolcami i pozbawione skopuli oraz przypazurkowych kępek włosków. Nogogłaszczki lub pierwsza para odnóży ma na biodrach lub krętarzach boczne szczecinki wiosłowate (liry), których zawsze brak u siostrzanego rodzaju "Vacrothele". U samców pierwsza para odnóży cechuje się pogrubionymi goleniami. Opistosoma (odwłok) ma cztery kądziołki przędne; te pary tylno-środkowej są jednoczłonowe i oddalone od siebie o około cztery swoje średnice, a te pary tylno-bocznej są smukłe i zbudowane z trzech członów. Nogogłaszczki samca różnią się od tych u "Vacrothele" dłuższymi i niegrubymi, mniej regularnie rozmieszczonymi kolcami grzbietowymi goleni oraz igłowatym, a nie trąbkowatym wierzchołkiem embolusa. Samice "Macrothele" różnią się od "Vacrothele" kształtem otworu kopulacyjnego, którego nasada jest u nich węższa.
Ekologia i występowanie.
Pająki te zamieszkują krainy: palearktyczną, etiopską i orientalną. Najliczniej rodzaj reprezentowany jest w Chinach, skąd znanych jest 20 gatunków. Fauna Wietnamu liczy 6 gatunków. Cztery gatunki są endemitami Tajwanu, a po trzy Konga i japońskiego archipelagu Riukiu. Dwa gatunki występują w Europie – "M. calpeiana" i "M. cretica" – ten pierwszy w jej części zachodniej, a ten drugi endemicznie na Krecie.
Pająki te bytują pod kamieniami, kłodami, w glebie, szczelinach skalnych czy w butwiejącym drewnie. Nie kopią samodzielnie nor, lecz wykorzystują istniejące już jamy, przestwory i szczeliny w wybranym siedlisku. W miejscach tych konstruują rurkowate lub lejkowate oprzędy. Niektóre gatunki w sprzyjających warunkach tworzą populacje o znacznym zagęszczeniu.
Taksonomia.
Rodzaj ten wprowadzony został w 1871 roku przez Antona Ausserera. Klasyfikowany był wówczas w rodzinie ptasznikowatych. W 1892 roku Eugène Simon wyróżnił dla niego podrodzinę Macrotheleae. Następnie rodzaj ów przeniesiono do Dipluridae. W 1980 roku Robert Raven przeniósł podrodzinę Macrothelinae do rodziny Hexathelidae. W 2018 roku Marshal Hedin i współpracownicy na podstawie wyników analiz filogenetycznych wynieśli tę podrodzinę do rangi osobnej, monotypowej rodziny ptaszników. W 2022 roku Tang Yani i współpracownicy wyróżnili w obrębie Macrothelidae nowy rodzaj, "Vacrothele", w związku z czym rodzina przestała być monotypowa.
Do rodzaju tego należą 42 opisane gatunki:

</doc>
<doc id="5323484" url="https://pl.wikipedia.org/wiki?curid=5323484" title="Vacrothele">
Vacrothele

Vacrothele – rodzaj pająków z infrarzędu ptaszników i rodziny Macrothelidae. Obejmuje 5 opisanych gatunków. Wszystkie są endemitami Chin.
Morfologia.
Ptaszniki niewielkich i średnich rozmiarów ciała, ubarwione głównie ciemnokasztanowo. Samce są wyraźnie mniejsze od samic. Karapaks mają gładki, nagi, zaopatrzony w głębokie, poprzeczne jamki. Oczy pary przednio-bocznej leżą bardziej z przodu niż przednio-środkowej, a pary tylno-bocznej bardziej z przodu niż pary tylno-środkowej. Szczękoczułki są czarne i mają na przednich krawędziach rowków pojedynczy szereg dużych zębów, a na tylnych ich krawędziach jedynie ząbki małe, ustawione w krótkim szeregu w części nasadowej. Warga dolna i endyty szczęk wyposażone są w bardzo liczne kuspule. Sternum zaopatrzone jest w trzy pary sigilli, z których para tylna jest największa. Odnóża mają stopy opatrzone kolcami i pozbawione skopuli oraz przypazurkowych kępek włosków. W przeciwieństwie do "Macrothele" na biodrach i krętarzach nogogłaszczków i odnóży brak jest wiosłowatych szczecin (kolców) bocznych. Opistosoma (odwłok) ma cztery kądziołki przędne; te pary tylno-środkowej są jednoczłonowe i oddalone od siebie o około cztery swoje średnice, a te pary tylno-bocznej są smukłe i zbudowane z trzech członów. U samca wierzchołkowy człon kądziołków tylno-bocznych jest biały, u samicy zaś białe są całe kądziołki tylno-środkowe oraz podstawy i wierzchołki kądziołków tylno-bocznych.
Nogogłaszczki samca różnią się od tych u "Macrothele" krótszymi i grubszymi, bardziej regularnie rozmieszczonymi kolcami grzbietowymi goleni oraz trąbkowatym, a nie igłowatym wierzchołkiem embolusa. Ponadto samce "Vacrothele" cechują się obecnością od 5 do 9 grubych, długich i regularnie rozmieszonych kolców pośrodku brzusznej strony goleni odnóży drugiej pary. Samice "Vacrothele" różnią się od "Macrothele" kształtem otworu kopulacyjnego – ma on szeroką podstawę i zwęża się stopniowo ku końcowi. Spermateki mają formę palcowatą.
Taksonomia.
Rodzaj ten wprowadzony został w 2022 roku przez Tanga Yani i Yanga Zizhong w publikacji współautorstwa Wu Yaying i Zhao Yu. Gatunkiem typowym wyznaczono "Macrothele hunanica". Jest to jeden z dwóch, obok siostrzanego "Macrothele", rodzajów Macrothelidae. Przed 2022 rokiem rodzina ta była taksonem monotypowym.
Do rodzaju tego zalicza się 5 opisanych gatunków:

</doc>
<doc id="5323485" url="https://pl.wikipedia.org/wiki?curid=5323485" title="Królewska Marynarka Wojenna">
Królewska Marynarka Wojenna



</doc>
<doc id="5323488" url="https://pl.wikipedia.org/wiki?curid=5323488" title="Wengi (Berno)">
Wengi (Berno)

Wengi (gsw. "Wängi") – gmina (niem. "Einwohnergemeinde") w Szwajcarii, w kantonie Berno, w regionie administracyjnym Seeland, w okręgu Seeland. 
Demografia.
W Wengi mieszka 630 osób. W 2020 roku 9,2% populacji gminy stanowiły osoby urodzone poza Szwajcarią.
Transport.
Przez teren gminy przebiegają drogi główne nr 251 i nr 252.

</doc>
<doc id="5323492" url="https://pl.wikipedia.org/wiki?curid=5323492" title="Franciszkanki Maryi Nieustającej Pomocy">
Franciszkanki Maryi Nieustającej Pomocy

Zgromadzenie Sióstr Franciszkanek Maryi Nieustającej Pomocy () – żeńskie katolickie zgromadzenie zakonne założone w 1893 roku w Budapeszcie przez matkę Annę Brunner.
Wspólnota jest zgromadzeniem na prawie diecezjalnym, obecnie podlega ordynariuszowi diecezji opolskiej.
Historia.
Powstanie zgromadzenia wiąże się z działalnością austriackiej zakonnicy Anny Brunner na Węgrzech pod koniec XIX w. Siostra Brunner ze Zgromadzenia Sióstr św. Krzyża w Linzu od 1890 roku opiekowała się chorą hrabiną Georginą Edelmuth. Widząc złą opiekę medyczną nad chorymi katolikami, zaczęła organizować pomoc, skupiając wokół siebie dziewczęta ze Śląska. Działalność spotykała się z nieprzychylnością ze strony lekarzy wyznania kalwińskiego. Ze względu na austriackie pochodzenie siostry dochodziło również do szykan. Mimo wdzięczności chorych siostry zostały zmuszone do zaprzestania pracy w klinice. W ramach akcji madziaryzacji życia społecznego starano się osłabić autorytet matki Brunner. Węgierskie władze kościelne przeprowadziły wizytację kanoniczną domu. Chciano narzucić nową przełożoną węgierskiego pochodzenia. 25 czerwca 1901 roku władze świeckie wydały m. Brunner administracyjny nakaz opuszczenia Węgier.
Siostry wyjechały do Ostrawy na terenie archidiecezji wrocławskiej. Po założeniu domu w 1907 roku przyjęły pierwszych nieuleczalnie chorych. Matka Brunner zmarła 23 kwietnia 1911 roku. W 1926 roku siostry otworzyły duży dom dla 120 chorych w Przywozie. W 1930 roku siostry kupiły pałac w Krzyżanowicach i urządziły w nim kolejny duży dom dla chorych. W tym samym roku otwarto placówkę w Luboszycach koło Opola. W 1931 otwarto dom dla chorych mężczyzn w Paczkowie. Kardynał Adolf Bertram zatwierdził zgromadzenie na prawie diecezjalnym 29 marca 1932 roku. Zgromadzenie rozrastało się. Otwierano nowe domy zakonne na terenie Czech. Franciszkanki podejmowały pracę w szpitalach oraz były czynne w pielęgniarstwie otwartym. Do wybuchu II wojny światowej powstały domy we Wrocławiu przy ul. Grunwaldzkiej 104, w Pietrowicach oraz w Gosławicach koło Opola.
W trakcie wojny pod gruzami kościoła św. Krzyża we Wrocławiu zginęły dwie siostry. Znacznemu zniszczeniu uległ klasztor w Krzyżanowicach. Zgromadzenie, wychodząc naprzeciw społeczności Śląska w trudnych latach powojennych, otwarło nowe placówki: Biskupice, Bruczków oraz Gołkowice. W 1952 roku odebrano zgromadzeniu dom wrocławski. Siostry zamieszkały w klasztorze pozostawionym przez urszulanki. W 1954 roku władze komunistyczne internowały franciszkanki z Krzyżanowic, Luboszyc, Gosławic i Biskupic w Dębowej Łące w powiecie wąbrzeskim. Siostry przebywały w internowaniu przez dwa lata do grudnia 1956 roku. W 1957 roku zgromadzenie otwarło dwie nowe placówki w Otmęcie i Myślinie.
W latach 90. XX wieku franciszkanki podjęły starania o odzyskanie domu we Wrocławiu. Władze oddały dom w 1993 roku. Siostry otwarły w nim dom pomocy społecznej dla ponad 60 osób.
Zgromadzenie ma placówki w Polsce, Austrii i na Ukrainie. Dom generalny znajduje się w Krzyżanowicach.
Charyzmat.
W 1961 roku zmieniono nazwę zgromadzenia. Kongregacja Ubogich Sióstr Pielęgniarek III Zakonu św. Franciszka stała się Zgromadzeniem Sióstr Franciszkanek Maryi Nieustającej Pomocy. Głównym rysem charyzmatu jest opieka nad człowiekiem chorym, samotnym i opuszczonym na wzór Maryi, dostrzegającej ludzi potrzebujących pomocy. Szczególną czcią otacza się w zgromadzeniu Matkę Bożą Nieustającej Pomocy i św. Franciszka z Asyżu.
Zgromadzenie prowadzi domy pomocy społecznej. Siostry posługują w instytucjach Caritas jako pielęgniarki i pielęgniarki społeczne. Są też katechetkami. Wspólnota prowadzi przedszkole. Franciszkanki przy parafiach posługują jako zakrystianki, organistki oraz animatorki grup parafialnych.
Domy zakonne.
Zgromadzenie ma placówki w następujących miejscowościach:

</doc>
<doc id="5323495" url="https://pl.wikipedia.org/wiki?curid=5323495" title="Wengi">
Wengi

Szwajcaria:
Zobacz też:

</doc>
<doc id="5323496" url="https://pl.wikipedia.org/wiki?curid=5323496" title="Samsung Galaxy A10">
Samsung Galaxy A10

Samsung Galaxy A10 – smartfon przedsiębiorstwa telekomunikacyjnego Samsung Electronics z serii Galaxy A. Telefon miał premierę 28 lutego 2019 na targach Mobile World Congress w Barcelonie.&lt;ref&gt;

</doc>
<doc id="5323501" url="https://pl.wikipedia.org/wiki?curid=5323501" title="Felicia">
Felicia



</doc>
<doc id="5323503" url="https://pl.wikipedia.org/wiki?curid=5323503" title="Waengi">
Waengi



</doc>
<doc id="5323511" url="https://pl.wikipedia.org/wiki?curid=5323511" title="McMurdo">
McMurdo



</doc>
<doc id="5323514" url="https://pl.wikipedia.org/wiki?curid=5323514" title="Archibald McMurdo">
Archibald McMurdo

Archibald McMurdo (ur. 24 września 1812, zm. 11 grudnia 1875) – był oficerem brytyjskiej marynarki. Jako pierwszy wykonał mapę pewnych regionów Antarktydy, i z tego powodu od jego nazwiska wzięły nazwę liczne obiekty w tym rejonie, m.in. cieśnina McMurdo Sound, Stacja McMurdo, McMurdo Ice Shelf, i doliny McMurdo Dry Valleys.
Biografia.
McMurdo wstąpił do Królewskiej Marynarki 6 października 1824 roku w wieku dwunastu lat. Zdobył stopień porucznika w 1836 roku, komandora porucznika (Commander) w 1843 roku, i kapitana w 1851 roku. Podczas swojej kariery odbył dwie ekspedycje badawcze na pokładzie HMS Terror; pierwsza północna do Hudson Bay (1836) a w druga południowa na Antarktydę (1840-1842). Pomiędzy nimi, w 1838, był członkiem załogi HMS Volage w czasie podróży do Indii. McMurdo został kapitanem HMS Contest w 1846 roku, i dowodził kolejną ekspedycją, której celem było dokładne zbadanie zachodnich wybrzeży Afryki. Na emeryturę odszedł w stopniu wiceadmirała. McMurdo umarł 11 grudnia 1875 roku. 

</doc>
<doc id="5323515" url="https://pl.wikipedia.org/wiki?curid=5323515" title="Jacob Krop">
Jacob Krop

Jacob Krop (ur. 4 czerwca 2001) – kenijski lekkoatleta specjalizujący się w biegach długodystansowych. 
W 2019 został wicemistrzem Afryki juniorów na dystansie 5000 metrów oraz zajął 6. miejsce na światowym czempionacie w Dosze. Piąty zawodnik biegu na 3000 metrów podczas halowych mistrzostw świata (2022). W tym samym roku zdobył w Eugene srebro mistrzostw świata na dystansie 5000 metrów i brązowy medal na tym dystansie na igrzyskach Wspólnoty Narodów w Birmingham.
Medalista mistrzostw Kenii.

</doc>
<doc id="5323517" url="https://pl.wikipedia.org/wiki?curid=5323517" title="Monika Brewczak">
Monika Brewczak

Monika Julita Brewczak, z domu Waliszko (ur. 7 listopada 1974 w Krośnie) – polska muzyk, wokalistka, multiinstrumentalistka, dyrygent, chórmistrz, kompozytor, doktor sztuk muzycznych, wykładowca akademicki, radna Sejmiku Województwa Podkarpackiego.
Życiorys.
Urodziła się 7 listopada 1974 w Krośnie w rodzinie Waliszko. W dzieciństwie i młodości śpiewała w szkołach, scholach, oazach, a podczas studiów w chórze studenckim, Zespole Muzyki Dawnej „Conzonanza”, zespole muzyki żydowskiej i we własnej grupie „Cor Tuum”. W 1997 ukończyła studia magisterskie w zakresie wychowania muzycznego na Wydziale Wychowania Muzycznego Akademii Muzycznej im. Karola Lipińskiego we Wrocławiu. Na tej uczelni w tym samym roku została absolwentką muzykoterapii w Międzywydziałowym Studium Muzykoterapii, a w 2004 ukończyła kurs pedagogiczny w zakresie nauczania emisji głosu. Odbyła studia podyplomowe w zakresie: emisji głosu na Wydziale Dyrygentury Chóralnej i Edukacji Muzycznej Akademii Muzycznej im. Feliksa Nowowiejskiego w Bydgoszczy (2004), pedagogiki kształcenia słuchu na Wydziale Edukacji Muzycznej Uniwersytetu Muzycznego Fryderyka Chopina w Warszawie (2006), logopedii w Wyższej Szkole Pedagogicznej w Łodzi (2006). 20 czerwca 2011 na Wydziale Dyrygentury, Jazzu i Edukacji Muzycznej Akademii Muzycznej im. Feliksa Nowowiejskiego w Bydgoszczy uzyskała stopień doktora sztuk muzycznych w dyscyplinie dyrygentura. W 2012 ukończyła podyplomowe mistrzowskie studia wokalne na Wydziale Wokalnym Uniwersytetu Muzycznego Fryderyka Chopina w Warszawie.
Po wyjściu za mąż zamieszkała w Sanoku. Tam podjęła pracę w Sanockim Domu Kultury. Do 2004 była nauczycielem przedmiotów teoretycznych w Sekcji Teorii Państwowej Szkoły Muzycznej I i II st. im. Wandy Kossakowej w Sanoku. W późniejszych latach została nauczycielem dyplomowanym w sanockiej PSM. Została starszym wykładowcą w Instytucie Społeczno-Artystycznym Państwowej Wyższej Szkole Zawodowej im. Jana Grodka w Sanoku, a po przekształceniu jednostki objęła posadę adiunkta w Zakładzie Edukacji Artystycznej w Zakresie Sztuki Muzycznej i Zakładzie Pedagogiki w Instytucie Społeczno-Artystycznym Uczelni Państwowej im. Jana Grodka w Sanoku.
Założycielka i kierownik artystyczna, aranżer, chórmistrz Zespołu Wokalnego „Soul” (powstały we wrześniu 1997 przy SDK i działający tam przez siedem lat, a od 2004 przy parafii Przemienienia Pańskiego w Sanoku)), koncertującego w Polsce i za granicą oraz wielokrotnie nagradzanego. Równolegle utworzyła także Dziecięcy Zespół Wokalny „Souliki”, którego także została dyrygentem (działający przy PSM w Sanoku). Prowadzi także Zespół Wokalny „Animato” (funkcjonujący przy PSM w Sanoku) oraz Młodzieżową Diakonię Muzyczną Archidiecezji Przemyskiej (powstała w 1996), w której jest też solistką (sopran piccolo). Została także opiekunem Chóru Mieszanego „Sonores”. W zakresie działalności z zespołami muzycznymi jako wokalistka, multiinstrumentalistka, kompozytorka i autorka tekstów, tworzy zarówno muzykę jak i słowa utworów (np. pieśni „Uwierz Polsko” w wykonaniu grupy Soul).
W wyborach samorządowych wyborach samorządowych 2018 startowała z listy Komitetu Wyborczego Prawo i Sprawiedliwość do Sejmiku Województwa Podkarpackiego VI kadencji (2018–2023), uzyskała 5199 głosów i nie zdobyła mandatu. Rok później, po rezygnacji wybranej do Sejmu RP Marii Kurowskiej, objęła mandat radnej Sejmiku, a ślubowanie złożyła 28 października 2019.
Zamężna z Markiem, ma : Mateusza.

</doc>
<doc id="5323521" url="https://pl.wikipedia.org/wiki?curid=5323521" title="Hr. Ms. Soemba">
Hr. Ms. Soemba

Hr. Ms. Soemba – holenderska kanonierka z okresu dwudziestolecia międzywojennego i II wojny światowej, jedna z dwóch zbudowanych jednostek typu "Flores". Okręt wypierał 1683 tony, a jego główne uzbrojenie stanowiły trzy działa kalibru 149 mm Boforsa, uzupełniane przez artylerię przeciwlotniczą.
Jednostka została zwodowana 24 sierpnia 1925 roku w stoczni Wilton w Schiedam, a do składu Koninklijke Marine wcielono ją w 12 kwietnia 1926 roku. Nazwa pochodziła od wyspy Sumba (Soemba, Wyspa Sandałowa). Okręt przeznaczony był do służby w holenderskich posiadłościach w Azji, stacjonując w Holenderskich Indiach Wschodnich. Po rozpoczęciu w grudniu 1941 roku przez Japonię wojny na Pacyfiku kanonierka wzięła udział w obronie holenderskich posiadłości, a następnie ewakuowała się do Indii. Uczestniczyła w eskorcie konwojów morskich, a od 1943 roku operowała na Morzu Śródziemnym, biorąc udział w kampanii włoskiej. W 1944 roku wspierała lądowanie w Normandii. Po zakończeniu wojny jednostka pełniła funkcję radarowego okrętu szkolnego, a od 1951 roku okrętu naprowadzania samolotów. W 1956 roku „Soemba” stała się hulkiem mieszkalnym, od 1958 roku pełniła rolę okrętu szkolnego, a następnie okrętu-bazy nurków. 9 czerwca 1985 roku jednostka została wycofana ze służby, po czym sprzedana i złomowana.
Projekt i budowa.
Po I wojnie światowej holenderska marynarka wojenna posiadała jedynie trzy stosunkowo nowoczesne kanonierki, którymi były zbudowane w latach 1911–1915 przybrzeżne okręty typu "Brinio". Z racji rozmiarów i braku przystosowania do pełnomorskiej żeglugi jednostki te nie nadawały się do służby w holenderskich koloniach, gdzie potrzebne były opancerzone i silnie uzbrojone okręty do obrony wybrzeża, pól minowych i ostrzału sił lądowych potencjalnego nieprzyjaciela. Wychodząc naprzeciw tym potrzebom, w 1924 roku inżynierowie L. Troost i M.F. Gunning opracowali projekt sporego, pełnomorskiego okrętu, uzbrojonego w działa o dużym kalibrze i donośności. W latach 1924–1926 zbudowano dwie jednostki („Flores” i „Soemba”), przeznaczone do służby w Holenderskich Indiach Wschodnich.
Hr. Ms. „Soemba” zbudowany został w stoczni Wilton w Schiedam (numer stoczniowy 304). Stępkę okrętu położono 24 grudnia 1924 roku, a zwodowany został 24 sierpnia 1925 roku. Nazwa kanonierki pochodziła od znajdującej się w archipelagu Małych Wysp Sundajskich wyspy Sumba (Soemba, Wyspa Sandałowa). Koszt budowy jednostki wyniósł 1,223 mln guldenów.
Dane taktyczno-techniczne.
Charakterystyka ogólna.
Okręt był kanonierką o długości całkowitej 75,6 metra (74 metry na linii wodnej), szerokości całkowitej 11,89 metra (11,5 metra na linii wodnej) i zanurzeniu 3,2–3,7 metra. Wysokość boczna wynosiła 6,29 metra. Kadłub podzielony był za pomocą grodzi wzdłużnych i poprzecznych na 11 przedziałów wodoszczelnych i miał dno podwójne na 81% długości. Wyporność standardowa wynosiła 1457 ton, zaś pełna 1683 tony. Wysokość metacentryczna wynosiła 0,5 metra.
Kanonierka miała wysoką dzielność morską dzięki wysokiemu pokładowi dziobowemu, przez co pokład nie był zalewany przez fale, oraz dobrą sterowność.
Załoga jednostki liczyła 132–134 oficerów, podoficerów i marynarzy (w tym do 67 Indonezyjczyków).
Urządzenia napędowe.
Siłownię jednostki stanowiły dwie pionowe maszyny parowe potrójnego rozprężania o łącznej mocy 2034 KM, do których parę dostarczały cztery wodnorurkowe kotły Yarrow, wyprodukowane w macierzystej stoczni. Opalane ropą naftową kotły o ciśnieniu roboczym 14,06 kG/cm² miały po trzy paleniska i powierzchnię grzewczą 548 m². Kotły umieszczone były w dwóch oddzielnych, położonych jedna za drugą kotłowniach, a maszyny parowe zamontowano we wspólnym przedziale za kotłowniami; spaliny były odprowadzane przez wspólny komin. Okręt napędzały dwie trójłopatowe śruby o średnicy 2,5 metra każda; miał jeden ster typu Flettnera. Maksymalna prędkość okrętu wynosiła 14,57 węzła, nie osiągając projektowych 15 węzłów. Okręt zabierał 285 ton paliwa, co pozwalało osiągnąć zasięg wynoszący 8000 Mm przy prędkości 8 węzłów.
Uzbrojenie i opancerzenie.
Na uzbrojenie artyleryjskie okrętu składały się trzy pojedyncze działa kalibru 15 cm (rzeczywisty kaliber wynosił 149,1 mm) L/50 nr 7 Boforsa model 1925, osłonięte pancernymi maskami. Jedno działo umieszczono na pokładzie dziobowym, drugie w superpozycji na nadbudówce dziobowej, a trzecie na pokładzie rufowym. Armaty strzelały amunicją rozdzielnego ładowania (pociskami przeciwpancernymi o masie 46,7 kg i odłamkowo-burzącymi o masie 45 kg); łączny zapas pocisków wraz z ładunkami miotającymi wynosił 450. 
Broń przeciwlotniczą stanowiły początkowo: jedno działo przeciwlotnicze kalibru 75 mm L/60 nr 6 Boforsa model 1918, umieszczone na pokładzie górnym między rufowym działem głównego kalibru a dalmierzem (z zapasem 300 pocisków) oraz dwa podwójne zestawy wielkokalibrowych karabinów maszynowych kalibru 12,7 mm Vickers L/90 nr 4, umieszczone równolegle do siebie po obu stronach nadbudówki, z łącznym zapasem amunicji wynoszącym 5000 naboi. Dodatkowo na okręcie znajdowały się dwa karabiny maszynowe kalibru 7,7 mm Hotchkiss nr 4.
Głównym elementem wykonanego ze stali niklowej Kruppa pancerza kanonierki był pokład pancerny, o grubości od 25 do 50 mm. Wieża dowodzenia i komory amunicyjne chronione były płytami grubości 25 mm. Opancerzone były też maski dział artylerii głównej, a ich grubość wynosiła od 15 (góra) poprzez 40 (boki) do 80 mm (przód). Całkowita masa opancerzenia wynosiła 215,9 tony.
Wyposażenie.
Jednostka miała instalację do wytwarzania zasłony dymnej. Na pokładzie znalazły się dwie motorówki 28-stopowe (8,53 metra), dwie szalupy typu B4 i jeden jol typu F2. Rufa okrętu przystosowana była do przenoszenia wodnosamolotu pokładowego, który służył do korygowania ognia artylerii głównej i rozpoznania; opuszczany był na wodę i podnoszony za pomocą umieszczonego na prawej burcie bomu. Początkowo kanonierka wyposażona była w wodnosamolot Van Berkel W-A.
Służba.
Okres międzywojenny do 1939 roku.
Hr. Ms. „Soemba” został wcielony do Koninklijke Marine 12 kwietnia 1926 roku. Pierwszym dowódcą jednostki został mianowany kmdr Johannes Franciskus Osten. 15 czerwca „Soemba” wraz z bliźniaczą „Flores” wyruszyły z Den Helder w stronę Holenderskich Indii Wschodnich, docierając przez Sewillę, Tunis, Port Said, Aden i Kolombo do Sabangu, który osiągnęły 10 sierpnia. Osiem dni później kanonierka przepłynęła do Tanjung Priok.
W dniach 1–28 marca 1927 roku „Soemba” i „Flores” wyszły z Surabai w rejs po Morzu Południowochińskim, docierając do Singapuru oraz Sajgonu i powracając do Tanjung Priok. 7 grudnia dowództwo okrętu objął kmdr por. J.J. van den Linden.
W 1929 roku na jednostce zaokrętowano nowszy model wodnosamolotu – Fokker C.VII-W. W tym samym roku okręt odbył rejs do portów Indochin i Syjamu.
1 kwietnia 1931 roku nastąpiła zmiana na stanowisku dowódcy kanonierki – nowym został kmdr ppor. C.J. van Asbeck. Od grudnia 1931 roku do 25 stycznia 1932 roku na pokładzie „Soemby” i okrętu-bazy „Pelikaan” ćwiczyli artylerzyści. W październiku 1932 roku okręt uratował kilku rozbitków ze statku rybackiego, który wszedł na skały w pobliżu Kota Baru. Od grudnia 1932 roku do 25 stycznia 1933 roku w Surabai jednostka przeszła remont stoczniowy.
W połowie 1933 roku „Soemba” udała się w rejs do wschodniej części Holenderskich Indii Wschodnich, odwiedzając Ambon, Boelę, Manokwari oraz wyspy Mapia i Banda Neira. 7 grudnia 1933 roku dowództwo kanonierki objął kmdr ppor. W. van Lier, zmieniony 10 lutego 1934 roku przez kmdra por. R.P. van de Rooya. 20 sierpnia kolejnym dowódcą został mianowany kmdr ppor. W.H.C. Hoog.
29 lipca 1936 roku komendę nad okrętem objął kmdr por. C.H. Brouwer, zastąpiony 15 maja 1938 roku przez kmdra ppor. J.J. Wichersa. 6 września 1938 roku „Soemba” i „Flores” wzięły udział w paradzie floty w Surabai.
II wojna światowa.
W sierpniu 1939 roku kanonierka przeszła do Tanjung Priok, skąd po wybuchu działań wojennych w Europie rozpoczęła patrolowanie Cieśniny Sundajskiej, wraz z niszczycielem „Banckert”, okrętem podwodnym K XV i dwoma patrolowcami. Zadaniem tych sił była ochrona ogłoszonej przez Holandię 3 września neutralności, na co składało się zapobieżenie opuszczenia holenderskich portów przez 19 niemieckich statków i niedopuszczenie do naruszenia wód terytorialnych przez alianckie okręty. 18 listopada dowódcą okrętu został mianowany kmdr ppor. M.M. Merens, zmieniony 12 grudnia przez kmdra ppor. Gustaafa Alexandra Berga.
25 kwietnia 1940 roku komendę nad okrętem objął kmdr por. Johan Christiaan Cornelis. Od momentu ataku Niemiec na Holandię „Soemba” pełniła służbę patrolową na holenderskich wodach terytorialnych, ochraniając jednostki rybackie. Od 15 sierpnia 1940 roku na okręcie rozpoczęto szkolenie nowej załogi, a 17 stycznia 1941 roku otrzymał on nowego dowódcę, którym został kmdr ppor. Petrus Johannes Gerrit Huijer.
1941–1943: Holenderskie Indie Wschodnie i Ocean Indyjski.
8 grudnia 1941 roku, po ataku floty japońskiej na Pearl Harbor, „Soemba” wyszła z Surabai na patrol w rejon zachodniego podejścia do Singapuru, prawdopodobnie zestrzeliwując w jego trakcie nieopodal archipelagu Riau japoński samolot bombowy. 15 grudnia kanonierka ubezpieczała stawiacze min Hr. Ms. „Krakatau” i Hr. Ms. „Gouden Leeuw”, które postawiły zagrodę pomiędzy Jawą a Madurą. 24 grudnia okręt powrócił do bazy w Surabai, skąd następnego dnia wyszedł na patrol na wody Cieśniny Bangka, zawijając po drodze do Tanjung Priok, gdzie naprawiono uszkodzony skraplacz. 31 grudnia „Soemba” udała się w stronę archipelagu Riau, który od 1 stycznia 1942 roku stał się jej bazą. 9 stycznia kanonierka zniszczyła nieopodal archipelagu Riau osiem dryfujących min kotwicznych, a 13 stycznia odparła bez strat atak trzech japońskich bombowców. Następnego dnia okręt zawinął do Tanjung Priok, skąd 15 stycznia wyruszył pod Lampung, docierając do celu po czterech dniach. 20 stycznia „Soemba” wraz z krążownikami HMAS „Canberra” i HMS „Dragon”, niszczycielami HMAS „Vampire”, HMS „Express”, USS „Stewart”, USS „Barker” i Hr. Ms. „Van Nes” oraz slupem INS „Jumna” i jachtem patrolowym USS „Isabel” ubezpieczała w zatoce Ratai na Sumatrze przeładunek 3456 żołnierzy z brytyjskiego transportowca „Aquitania” na siedem mniejszych statków, które następnie przewiozły wojsko do Singapuru. Nazajutrz jednostka udała się do Cieśniny Sundajskiej, osłaniając przez kilka dni wyładunek towaru z holenderskiego motorowca „Straat Soenda”, który wszedł na skały. 30 stycznia w Oosthaven okręt pobrał paliwo ze zbiornikowca, a następnie do 15 lutego uczestniczył w osłonie konwojów w Cieśninie Sunda.
Między 16 a 18 lutego „Soemba” wraz z niszczycielami HMS „Encounter” i HMS „Tenedos”, slupem HMAS „Yarra” oraz korwetami HMAS „Burnie” i HMAS „Goulburn” osłaniały ewakuację ludności cywilnej oraz australijskich i holenderskich żołnierzy z Oosthaven, niszcząc po jej zakończeniu w porcie ogniem artyleryjskim cztery pociągi z benzyną i kilka składów amunicji. Następnie okręt wszedł w skład wielonarodowych Pomocniczych Sił Patrolowych Cieśniny Sundajskiej, których zadaniem było nocne patrolowanie wód cieśniny w poszukiwaniu japońskich jednostek desantowych. W nocy z 24 na 25 lutego „Soemba” ostrzelała zajęte przez Japończyków Oosthaven, a rankiem przeszedł do Marak, gdzie stacjonowało sześć australijskich korwet i dwa holenderskie patrolowce. Po południu okręty stały się celem nalotu japońskich bombowców: „Soemba” została obramowana padającymi blisko 15 bombami, jednak nie doznała uszkodzeń, zestrzeliwując jednego z napastników (w wyniku ostrzału z broni pokładowej na kanonierce poległ celowniczy armaty przeciwlotniczej kal. 75 mm, marynarz 3. klasy W.G. van der Wel, a inny członek załogi został ranny). Następnego dnia podczas patrolu w Cieśninie Sundajskiej okręt znów stał się celem wrogiego lotnictwa, prawdopodobnie zestrzeliwując japoński bombowiec.
27 lutego Pomocnicze Siły Patrolowe Cieśniny Sundajskiej zostały rozwiązane i „Soemba” udała się w kierunku wysp Mentawai, by ochraniać motorowy zbiornikowiec „Tan 8” (2770 BRT), którego zadaniem było dostarczenie paliwa jednostkom alianckim ewakuującym się z Jawy. 1 marca kanonierka dotarła do zbiornikowca i uzupełniła z niego paliwo, po czym w nocy z 1 na 2 marca wyruszyła na poszukiwanie holenderskiego motorowego frachtowca „Siberg” (1871 BRT). Trwające do 10 marca poszukiwania jednostki nie przyniosły powodzenia i po powtórnym zatankowaniu paliwa ze zbiornikowca „Soemba” udała się w kierunku Cejlonu, dokąd zmierzały ocalałe okręty ewakuujące się z Holenderskich Indii Wschodnich. 13 marca kanonierka dopłynęła do Kolombo, spotykając w porcie inne holenderskie jednostki: krążownik „Jacob van Heemskerck”, niszczyciel „Isaac Sweers”, stawiacz min „Willem van der Zaan” i okręty podwodne K XIV i K XV. 23 marca okręt wcielono w skład brytyjskiej Floty Wschodniej, lecz już pięć dni później udał się do Bombaju na remont stoczniowy powiązany z przezbrojeniem („Soemba” przebywała w doku od 30 marca do 3 kwietnia). Z pokładu kanonierki zdemontowano działo przeciwlotnicze kalibru 75 mm i rufowy dalmierz, instalując w zamian podwójnie sprzężone działka przeciwlotnicze Bofors kalibru 40 mm i pojedyncze działko przeciwlotnicze Oerlikon kalibru 20 mm. Po zakończeniu 17 kwietnia prac stoczniowych jednostka, oznaczona numerem taktycznym T199, weszła 21 kwietnia w skład sił ochraniających konwoje kursujące z Zatoki Perskiej do Indii. „Soemba”, bazując w m.in. w Basrze i Bahrajnie, działała na tych wodach do 4 grudnia, kiedy to udała się do Bombaju, docierając do portu przeznaczenia 9 grudnia. Bazując w Bombaju kanonierka nadal uczestniczyła w eskorcie statków na wodach Morza Arabskiego, po czym 6 stycznia 1943 roku trafiła do stoczni w Bombaju na kolejny remont. Z okrętu usunięto bom do podnoszenia i opuszczania wodnosamolotu (którego nie było na pokładzie „Soemby” od czasu ewakuacji z Holenderskich Indii Wschodnich), skrócono główny maszt i zdemontowano z niego reflektor. Jednostka otrzymała również kamuflaż śródziemnomorski. 25 kwietnia dowództwo kanonierki objął kmdr por. Joseph Johan Matthijs Sterkenberg.
1943–1944: Morze Śródziemne.
30 kwietnia 1943 roku „Soemba” wyszła z Bombaju w rejs na Morze Śródziemne, via Aden, Suez i Port Said docierając 16 maja do Aleksandrii. W dniach 23–30 maja jednostka pełniła służbę konwojową na trasie Aleksandria – Bengazi. 6 czerwca kanonierka przybyła pod Susę, gdzie weszła w skład zespołu brytyjskiego Eastern Naval Task Force. Następnie okręt dołączył do eskorty konwoju KMS-16, płynącego z Wysp Brytyjskich do Aleksandrii, wychodząc z niej ponownie 3 lipca w eskorcie statków konwoju MWS-36, na pokładzie których znajdowały się siły desantowe mające uczestniczyć w inwazji na Sycylię. 8 lipca „Soemba” uzupełniła paliwo w Trypolisie i nazajutrz wraz z bliźniaczą „Flores” dołączyły do eskorty szybkiego konwoju MWF-36, z którego 10 lipca odbył się desant w pobliżu przylądka Passero. Do 14 lipca obie kanonierki udzielały wsparcia ogniem artyleryjskim oddziałom walczącym na wschodnim wybrzeżu Sycylii w sektorze „Bark East”. 15 lipca jednostka zawinęła do Syrakuz, a następnie do Augusty. W dniach 16–19 lipca okręt prowadził ostrzał celów lądowych w rejonie Katanii i Misterbianco, zestrzeliwując 19 lipca niemiecki myśliwiec Messerschmitt Bf 109F. Następnego dnia „Soemba” udała się na Maltę, gdzie do 27 lipca na okręcie przeprowadzono remont kotłów.
5 sierpnia, podczas ostrzału wybrzeża Sycylii na wysokości Acireale, jednostka została trafiona w okolicy mostka przez jeden pocisk artyleryjski, w wyniku czego m.in. został ciężko ranny dowódca okrętu kmdr por. Joseph Johan Matthijs Sterkenberg, który wieczorem zmarł w szpitalu okrętowym (obrażenia odniósł również oficer wachtowy por. mar. Louis Eliza van Laer i dwóch marynarzy). Dowódca został pochowany następnego dnia z wojskowymi honorami na cmentarzu w Auguście, natomiast komendę nad jednostką objął dotychczasowy zastępca – kmdr ppor. Anthonie van Miert. 9 sierpnia „Soemba” ostrzeliwując wschodnie wybrzeże Sycylii unieszkodliwiła niemiecką czterodziałową baterię nadbrzeżną, a następnego dnia zniszczeniu uległ opornik jednej z armat kal. 15 cm. Do naprawy uszkodzenia posłużył identyczny element pochodzący z bliźniaczej jednostki i 12 sierpnia „Soemba” powróciła na swoją pozycję ogniowe, niszcząc kolejną wrogą baterię. Nazajutrz okręt wraz z brytyjską kanonierką HMS „Scarab” ostrzelały skrzyżowanie dróg nieopodal Taorminy. 16 sierpnia nastąpiła kolejna zmiana dowódcy kanonierki: kmdr ppor. Anthonie van Miert został zastąpiony przez kmdra ppor. Pietera Atzo de Boera. Działania kanonierki u wybrzeży Sycylii zakończyły się 17 sierpnia, kiedy to wyspa została w całości opanowana przez aliantów.
25 sierpnia na okręcie doszło do awarii steru, w wyniku czego 27 sierpnia okręt trafił do doku w Bizercie, gdzie do 31 sierpnia usunięto uszkodzenie. W dniach 28 września – 4 października „Soemba” eskortowała konwój płynący z Bizerty do Palermo, a następnie kolejne konwoje poruszające się między Bizertą, Gibraltarem i Port Saidem, bazując w Aleksandrii. 28 października nowym dowódcą jednostki został kmdr ppor. Henri Herman Laurens Pröpper. 2 grudnia w Aleksandrii na okręcie rozpoczęły się prace remontowe, a po ich zakończeniu kanonierka udała się do Hajfy, by umożliwić załodze kilkudniowy odpoczynek. 25 grudnia „Soemba” wyruszyła w składzie konwoju na Maltę, osiągając port przeznaczenia w dniu 2 stycznia 1944 roku.
W styczniu obie bliźniacze holenderskie kanonierki weszły w skład zespołu wsparcia operacji lądowania pod Anzio. W dniach 21–22 stycznia „Soemba” i „Flores” wspierały ogniem artylerii siły desantowe, operując w ramach brytyjskiej grupy Peter Force. 22 stycznia kilku członków załogi zostało rannych w wyniku eksplozji pocisku w lufie jednej z armat kal. 15 cm, lecz w dniach 24–27 stycznia jednostka nadal prowadziła ostrzał pod Anzio, by 30 stycznia uzupełnić paliwo w Neapolu. Od 1 lutego „Soemba” ostrzeliwała ogniem artylerii cele pod Gaetą, Formią i Giano Vetusto, lecz przerwała misję po uszkodzeniu fundamentu działa numer 2 kal. 15 cm, powracając 4 lutego do Neapolu (jednostka została zastąpiona przez „Flores”). 8 lutego okręt udał się do Valetty, skąd wypłynął w eskorcie konwoju zmierzającego przez Trypolis do Gibraltaru, powracając następnie na Maltę. Stamtąd 25 lutego „Soemba” wraz „Flores” z udały się na remont do Wielkiej Brytanii, osiągając Devonport 15 marca. 16 marca obie kanonierki były wizytowane w Portsmouth przez naczelne dowództwo floty holenderskiej, a 22 marca na ich pokładach gościła królowa Wilhelmina. Po oficjalnych wizytach rozpoczął się remont okrętu, podczas którego wymieniono działa kalibru 149 mm nr 7 na starsze (nr 6), pochodzące z wycofanego ze służby krążownika „Sumatra” i zainstalowano trzy działka przeciwlotnicze Oerlikon kalibru 20 mm.
1944–1945: Lądowanie w Normandii i koniec wojny.
W końcu maja okręt powrócił do służby, odbywając wraz z „Flores” ćwiczenia artyleryjskie, a w dniach 3–5 czerwca uczestniczył w eskorcie przybrzeżnego konwoju płynącego wzdłuż południowego wybrzeża Wysp Brytyjskich. Od 6 czerwca w ramach zespołu Western Task Force kanonierka uczestniczyła we wsparciu artyleryjskim operacji lądowania w Normandii, ostrzeliwując dwie baterie nadbrzeżne na plaży Utah. Ostrzał kontynuowano w kolejnych dniach inwazji, a 12 czerwca okręt dotarł do Plymouth w celu uzupełnienia zapasów amunicji; podczas postoju na jednostce dokonano napraw radaru i sonaru, a także zainstalowano radionamiernik HF/DF. 27 czerwca kanonierka udała się w rejon „plaży Sword”, zastępując „Flores”. 8 lipca okręt był świadkiem storpedowania polskiego krążownika ORP „Dragon” przez niemiecką „żywą torpedę” typu "Neger". 10 lipca wrogi samolot zrzucił nieopodal okrętu kilkanaście min magnetycznych, z których 12 eksplodowało nie powodując uszkodzeń jednostki. Nazajutrz, po wyczerpaniu amunicji do armat artylerii głównej, „Soemba” udała się do Portsmouth, gdzie 19 lipca prawdopodobnie zestrzeliła niemiecki samolot. Ponieważ lufy dział kal. 15 cm nie nadawały się do użycia, a wszystkie armaty tego typu z „Sumatry” zostały już wykorzystane, 20 lipca jednostka wypłynęła w eskorcie konwoju z Portsmouth do Londynu, gdzie 26 sierpnia została wycofana z czynnej służby przechodząc do rezerwy. W tym dniu dokonała się też zmiana dowódcy jednostki – nowym został kmdr ppor. Theodoor Brunsting. 22 października dowództwo kanonierki objął kmdr ppor. Sako Lambertus de Jong.
Lata powojenne.
W czerwcu 1945 roku w stoczni w Grangemouth jednostkę rozbrojono i rozpoczęto przebudowę na radarowy okręt szkolny. Liczebność załogi wzrosła do 185 osób, wliczając w to szkolonych marynarzy. 6 sierpnia nowym dowódcą okrętu został starszy porucznik Hendrik Anthonius van Oorde, zastąpiony już 19 sierpnia przez kmdra ppor. Jacobusa Johannesa Hogendoorna. 15 czerwca 1946 roku „Soemba” (z oznaczeniem burtowym HX1) powróciła do Holandii, po czym 21 grudnia została skierowana na kilkumiesięczny remont. W sierpniu 1947 roku kanonierka wzięła udział w przeprowadzonych na Morzu Północnym manewrach z lotniskowcem Hr. Ms. „Karel Doorman”. 1 grudnia okręt znów trafił do stoczni na remont, który trwał do 15 kwietnia 1948 roku. W trakcie prac zmieniali się dowódcy jednostki: 15 grudnia 1947 roku komendę nad „Soembą” objął kmdr ppor. Jan Benjamin Kennema, 2 lutego 1948 roku przekazując obowiązki kmdr. ppor. J.G. Stegemanowi. 10 listopada jednostka została wyróżniona w królewskim rozkazie dziennym za zasługi wojenne. 10 stycznia 1949 roku dowódcą okrętu został mianowany kmdr ppor. M.J. Vos. W tym roku „Soemba” w składzie zespołu floty holenderskiej (tworzyły go ponadto: krążownik „Tromp”, niszczyciel „Piet Hein”, trałowiec „Abraham Crijnssen”, okręty podwodne O 23 i „Zeehond”, fregata „Johan Maurits van Nassau”, ścigacz okrętów podwodnych „Queen Wilhelmina” i okręt warsztatowy „Vulkaan”) wzięła udział w ćwiczeniach z jednostkami brytyjskimi i francuskimi na wodach zachodnioeuropejskich.
4 października 1949 roku jednostkę kolejny raz wycofano ze służby, po czym w 1950 roku w stoczni Willemsoord rozpoczęto jej przebudowę na okręt naprowadzania samolotów. Gruntownie powiększono nadbudówki, wymieniono maszt główny na kratownicowy i zamontowano drugi podobny w części rufowej, zainstalowano też uzbrojenie przeciwlotnicze w postaci podwójnie sprzężonych działek Bofors kalibru 40 mm (na nadbudówce rufowej) i dwóch pojedynczych działek Oerlikon kalibru 20 mm. „Soemba” otrzymała też wyposażenie radarowe, pochodzące z wycofanego ze służby brytyjskiego pancernika HMS „Rodney”. W wyniku przebudowy wyporność standardowa wzrosła do 1680 ts, a pełna do 1796 ts; średnie zanurzenie wynosiło 3,7 metra, zaś załoga liczyła 164 osoby. 1 czerwca 1951 roku oznaczoną znakiem taktycznym A891 jednostkę ponownie przyjęto do służby, a dowodził nią kmdr ppor. N.J. Jongewaard. W ciągu trzech lat „Soemba” odbyła wiele rejsów szkoleniowych i uczestniczyła w ćwiczeniach i manewrach (m.in. w maju i w dniach 17–26 listopada 1953 roku w przeprowadzonych nieopodal Portsmouth ćwiczeniach z brytyjskim radarowym okrętem szkolnym HMS „Boxer”, a we wrześniu tego roku w ćwiczeniach z niszczycielami „Evertsen” i „Kortenaer”, fregatami „Van Amstel” i „De Bitter” oraz okrętami podwodnymi „Walrus” i „Zeeleeuw”). Często następowały zmiany dowódców okrętu: 12 maja 1952 roku komendę objął kmdr ppor. Pieter Villem Cornelis de Vos, 2 lutego 1953 roku kmdr ppor. A. van Sorge, 9 marca tego roku J.D. van der Star, zaś 30 lipca 1954 roku kmdr por. W.F. van der Valk Bouman. Od 27 listopada 1953 roku do 15 lutego 1954 roku „Soemba” przeszła remont stoczniowy, zaś 30 listopada wycofano ją ze służby. 1 stycznia 1956 roku okręt został skreślony z listy floty, po czym przeholowano go do Den Helder, rozbrojono i wymieniono tylny maszt na palowy, a od 1 października stał się hulkiem mieszkalnym.
W połowie 1958 roku jednostkę przeholowano do Den Oever (Hollands Kroon), gdzie 15 września przywrócono ją do służby w charakterze okrętu szkolnego nurków. W grudniu 1962 roku rozpoczęła się przebudowa okrętu, mająca na celu dostosowanie do pełnienia funkcji okrętu-bazy nurków: m.in. obniżono i przedłużono nadbudówki oraz podwyższono komin. Po tej modernizacji załogę jednostki stanowiło 12 oficerów oraz 176 podoficerów i marynarzy. Do służby „Soemba” powróciła 24 marca 1964 roku, pełniąc ją w Den Oever do 9 czerwca 1985 roku. W latach 1958–1985 dowództwo okrętu sprawowali: kmdr ppor. D. Teer (od 1 września 1958 roku), kmdr ppor. A.E. Jager (od 29 października tego roku), kmdr ppor. W. Enterman (od 18 listopada 1960 roku), kmdr ppor. H.P. van der Lelie (od 30 marca 1961 roku), kmdr ppor. F.G.A. Woudstra (od 24 marca 1964 roku), kmdr ppor. A. Tortike (od 21 lipca 1964 roku), kmdr ppor. F.T. de Bree (od 2 września 1966 roku), kmdr ppor. W.W. Bak (od 30 sierpnia 1968 roku), kmdr ppor. W.K. Verbroeket (od 9 października 1970 roku), powtórnie kmdr ppor. H.P. van der Lelie (od 4 kwietnia 1972 roku), kmdr ppor. W.J. de Bruijn (od 28 czerwca 1974 roku), starszy porucznik (później kmdr ppor.) E.C.A. Tekke (od 27 stycznia 1978 roku), kmdr ppor. J.O. Geertsma (od 2 listopada 1979 roku) i kmdr ppor. J.G. Vos (od 16 września 1983 roku do końca służby).
5 lipca 1985 roku okręt został sprzedany belgijskiej firmie Van Heyghen Fréres z Burcht (Zwijndrecht) za kwotę 74 484 lub 85 000 guldenów. 9 lipca holownik „Taktow 1” przeholował kadłub jednostki do Burcht, gdzie została zezłomowana.

</doc>
<doc id="5323522" url="https://pl.wikipedia.org/wiki?curid=5323522" title="Słabada (sielsowiet Piszczaława)">
Słabada (sielsowiet Piszczaława)

Słabada (; , "Słoboda") – wieś na Białorusi, w obwodzie witebskim, w rejonie orszańskim, w sielsowiecie Piszczaława, nad Paczalicą.
W pobliżu znajduje się przystanek kolejowy Słabodski, położony na linii Orsza – Lepel.

</doc>
<doc id="5323524" url="https://pl.wikipedia.org/wiki?curid=5323524" title="Park Narodowy Traslasierra">
Park Narodowy Traslasierra

Park Narodowy Traslasierra (hiszp. "Parque nacional Traslasierra") – park narodowy w Argentynie położony w północno-zachodniej części prowincji Córdoba, w departamencie Minas. Został utworzony 18 kwietnia 2018 roku i zajmuje obszar 440 km².
Opis.
Park położony jest na zachodnich zboczach pasma górskiego Sierras de Pocho (jedno z pasm Sierras de Córdoba), na terenie ekoregionu Chaco Seco (części Chaco Boreal). 
Klimat subtropikalny. Opady są bardzo rzadkie (pomiędzy 350 a 480 mm) i koncentrują się w okresie letnim. Średnia temperatura roczna wynosi około +20 °C.
Flora i fauna.
Park pokrywają łąki i lasy. W lasach rosną przeważnie drzewa kebraczo. Żyje tu 161 gatunków ptaków, 24 gatunki ssaków i 30 gatunków gadów. Są to m.in.: zagrożone wyginięciem pekarczyk czakoański i tukotuko wydmowy, a także żółw z gatunku "Chelonoidis chilensis", urubitinga czubata, kardynałka, dzięcioł magellański, tamandua południowa, gwanako andyjskie, boa argentyński i występujący w godle parku boa z gatunku "Epicrates alvarezi".

</doc>
<doc id="5323530" url="https://pl.wikipedia.org/wiki?curid=5323530" title="Chłusawa (sielsowiet Piszczaława)">
Chłusawa (sielsowiet Piszczaława)

Chłusawa (; , "Chłusowo") – wieś na Białorusi, w obwodzie witebskim, w rejonie orszańskim, w sielsowiecie Piszczaława, przy linii kolejowej Witebsk – Orsza.

</doc>
<doc id="5323531" url="https://pl.wikipedia.org/wiki?curid=5323531" title="Mekides Abebe">
Mekides Abebe

Mekides Abebe (ur. 29 lipca 2001) – etiopska lekkoatletka specjalizująca się w biegach długich.
Na początku kariery zdobywała medale mistrzostw Afryki juniorów i juniorów młodszych. W 2018 zdobyła srebrny medal igrysk olimpijskich młodzieży w Buenos Aires.
W 2019 została mistrzynią igrzysk afrykańskich w biegu na dystansie 3000 metrów z przeszkodami. W tym samym roku była 11. w finale mistrzostw świata w Dosze.
Czwarta zawodniczka igrzyskach olimpijskich w Tokio (2021). W 2022 zdobyła brąz podczas mistrzostw świata w Eugene.
Złota medalistka mistrzostw Etiopii.
Rekord życiowy w biegu na 3000 metrów z przeszkodami: 8:56,08 (20 lipca 2022, Eugene) – 5. wynik w historii światowej lekkoatletyki.

</doc>
<doc id="5323533" url="https://pl.wikipedia.org/wiki?curid=5323533" title="Mistrzostwa Świata w Narciarstwie Alpejskim 1962 – slalom gigant kobiet">
Mistrzostwa Świata w Narciarstwie Alpejskim 1962 – slalom gigant kobiet

Slalom gigant kobiet na 17. Mistrzostwach Świata w Narciarstwie Alpejskim został rozegrany 11 lutego 1962 roku na trasie Chemin de Mont. Tytułu sprzed dwóch lat nie obroniła Yvonne Rüegg ze Szwajcarii, która tym razem nie startowała. Nową mistrzynią świata została Austriaczka Marianne Jahn, drugie miejsce zajęła jej rodaczka - Erika Netzer, a brązowy medal zdobyła Joan Hannah z USA.
Rywalizację ukończyły 42. zawodniczki.
Wyniki.
"Lista niepełna."

</doc>
<doc id="5323540" url="https://pl.wikipedia.org/wiki?curid=5323540" title="Macrothelidae">
Macrothelidae

Macrothelidae – rodzina pająków z infrarzędu ptaszników. Obejmuje 47 opisanych gatunków zgrupowanych w dwóch rodzajach. Występują w Europie, Azji i Afryce.
Taksonomia.
Takson ten wprowadzony został w 1892 roku przez Eugène’a Simona jako podrodzina Macrotheleae w obrębie ptasznikowatych. Następnie pająki te przeniesiono do Dipluridae. W 1980 roku Robert Raven przeniósł podrodzinę Macrothelinae do rodziny Hexathelidae. W 2018 roku Marshal Hedin i współpracownicy na podstawie wyników analiz filogenetycznych wynieśli tę podrodzinę do rangi osobnej, monotypowej rodziny ptaszników. W 2022 roku Tang Yani i współpracownicy wyróżnili w obrębie Macrothelidae nowy rodzaj w związku z czym rodzina przestała być monotypowa.
Do rodziny tej należą dwa siostrzane rodzaje, "Macrothele" i "Vacrothele", obejmujące łącznie 47 opisanych gatunków. Według wyników analizy Hedina i innych rodzina Macrothelidae zajmuje pozycję siostrzaną względem kladu obejmującego Atracidae i Actinopodidae. Klad ten wraz z Macrothelidae zajmuje z kolei pozycję siostrzaną względem Porrhothelidae, natomiast Hexathelidae leżą w pozycji bardziej bazalnej.
Morfologia.
Ptaszniki średnich do dużych rozmiarów ciała o ubarwieniu ciemnobrązowym do czarnego. Karapaks mają gładki, nagi, zaopatrzony w głębokie, poprzeczne jamki. Szczękoczułki mają na przednich krawędziach rowków pojedynczy szereg dużych zębów, a na tylnych ich krawędziach jedynie ząbki małe, ustawione w krótkim szeregu w części nasadowej. Warga dolna i endyty szczęk wyposażone są w bardzo liczne kuspule. Sternum zaopatrzone jest w trzy pary sigilli, z których para tylna jest największa. Opistosoma (odwłok) ma cztery kądziołki przędne; te pary tylno-środkowej są jednoczłonowe, a te pary tylno-bocznej są smukłe i zbudowane z trzech członów.
Ekologia i występowanie.
Pająki te zamieszkują krainy: palearktyczną, etiopską i orientalną. Centrum bioróżnorodności rodziny znajduje się w Chinach, skąd znanych jest 25 gatunków, w tym wszystkie z rodzaju "Vacrothele". W innych krajach występują wyłącznie przedstawiciele rodzaju "Macrothele". Dwa gatunki występują w Europie – "M. calpeiana" i "M. cretica" – ten pierwszy w jej części zachodniej, a ten drugi endemicznie na Krecie.
Pająki te bytują pod kamieniami, kłodami, w glebie, szczelinach skalnych czy w butwiejącym drewnie. Nie kopią samodzielnie nor, lecz wykorzystują istniejące już jamy, przestwory i szczeliny w wybranym siedlisku. W miejscach tych konstruują rurkowate lub lejkowate oprzędy. Niektóre gatunki w sprzyjających warunkach tworzą populacje o znacznym zagęszczeniu.

</doc>
<doc id="5323541" url="https://pl.wikipedia.org/wiki?curid=5323541" title="Saïd Hamulic">
Saïd Hamulic

Saïd Hamulic (ur. 12 listopada 2000 w Leiderdorp) – holendersko-bośniacki piłkarz, występujacy na pozycji lewego napastnika, w latach 2021–2022 w DFK Dainava, w 2022 w Sūduvie Mariampol, w latach 2022–2023 w Stali Mielec, od 2023 w Toulouse FC.
Klub.
Początki.
Zaczynał karierę w RCL Leiderdorp. Później przeniósł się do UVS Leiden. Jego kolejnym klubem był Alphense Boys, w którym występował do 2018 roku. W 2019 roku reprezentował barwy Go Ahead Eagles, a w latach 2020–2021 był zawodnikiem Quick Boys.
DFK Dainava.
20 lutego 2021 roku trafił na Litwę, podpisał kontrakt z DFK Dainava. W tym zespole zadebiutował 6 marca 2021 roku w meczu przeciwko Nevėžis Kiejdany (0:2 dla rywali Dainavy). Hamulic zagrał całe spotkanie. Pierwszą asystę zaliczył 20 kwietnia 2021 roku w meczu przeciwko Sūduvie Mariampol (3:1 dla zespołu z Mariampolu). Asystował przy bramce Cyrille Tchamby w 74. minucie. Pierwszego gola strzelił 30 kwietnia 2021 roku w meczu przeciwko FK Žalgiris Wilno (5:1 dla stołecznego klubu). Jedynego gola dla swojego zespołu strzelił w 77. minucie . Łącznie w tym klubie zagrał 36 meczów, w których strzelił 16 goli i miał 2 asysty.
Botew Płowdiw II.
25 lutego 2022 roku został wypożyczony do Botewu Płowdiw II. W tym klubie zadebiutował 6 marca 2022 roku w meczu przeciwko FC Septemvri Simitli (1:1). Zagrał całą pierwszą połowę. To był jego jedyny występ w Bułgarii.
Sūduva Mariampol.
17 marca 2022 roku został wypożyczony do Sūduvy Mariampol. W tym zespole zadebiutował 2 dni później w meczu przeciwko FK Kauno Žalgiris (1:1). Wszedł na boisko w 76. minucie, zastąpił Simonasa Ubrysa. Pierwszego gola strzelił 24 kwietnia 2022 roku w meczu przeciwko FK Jonava (2:0). Do siatki trafił w 95. minucie. Łącznie zagrał 13 spotkań, w których strzelił 6 bramek.
Stal Mielec.
12 lipca 2022 został graczem Stali Mielec. W Polsce zadebiutował 16 lipca 2022 w meczu przeciwko Lechowi Poznań (0:2 dla Stali). Wszedł na boisko w 65. minucie, zastępując Mikołaja Lebedyńskiego. Pierwszego gola strzelił 9 dni później w meczu przeciwko Radomiakowi Radom (1:1). Do siatki trafił w 70. minucie. Pierwszą asystę zaliczył 31 lipca 2022 roku w meczu przeciwko Rakowowi Częstochowa (3:2 dla rywali Stali), pomagając w zdobyciu gola Arkadiuszowi Kasperkiewiczowi w 85. minucie. Dla Stali zagrał w 17. spotkaniach, zdobywając dziewięć bramek; w momencie odejścia z klubu był współliderem klasyfikacji strzelców Ekstraklasy sezonu 2022/2023.
Toulouse FC.
24 stycznia 2023 przeszedł ze Stali Mielec do francuskiego klubu Toulouse FC.

</doc>
<doc id="5323542" url="https://pl.wikipedia.org/wiki?curid=5323542" title="Piotr Dunin-Borkowski (oficer)">
Piotr Dunin-Borkowski (oficer)



</doc>
<doc id="5323543" url="https://pl.wikipedia.org/wiki?curid=5323543" title="Nicole Bogdanowicz">
Nicole Bogdanowicz

Nicole Bogdanowicz (ur. 1998 w Chicago) – polska aktorka.
Życiorys.
Telewizyjną rozpoznawalność zdobyła rolą Julii Strzeleckiej w serialu Polsatu "Przyjaciółki", w którym grała w latach 2012-2021. W 2020 uczestniczyła w jedenastej edycji programu rozrywkowego "Dancing with the Stars. Taniec z gwiazdami".

</doc>
<doc id="5323545" url="https://pl.wikipedia.org/wiki?curid=5323545" title="Y Felinheli">
Y Felinheli

Y Felinheli (, hist. ) – wieś w północno-zachodniej Walii, w hrabstwie Gwynedd, historycznie w Caernarfonshire, położona nad wybrzeżem cieśniny Menai Strait, naprzeciw wyspy Anglesey. W 2011 roku liczyła 2284 mieszkańców.
Miejscowość rozwinęła się począwszy od końca XVIII wieku jako port wywozowy wydobywanego w okolicach łupka. Współcześnie na terenie dawnych doków i nabrzeży portowych znajduje się przystań jachtowa i zabudowa mieszkalna. Przez wieś przebiegała dawniej linia kolejowa Bangor and Carnarvon Railway, z odnogą wiodąca do kamieniołomów w Llanberis (obecnie rozebrane). 
Przez wieś prowadzi pieszy szlak turystyczny Wales Coast Path. Znajdują się tu ślady fortu z epoki żelaza, który ulokowany był bezpośrednio nad wybrzeżem.

</doc>
<doc id="5323546" url="https://pl.wikipedia.org/wiki?curid=5323546" title="Port Dinorwic">
Port Dinorwic



</doc>
<doc id="5323547" url="https://pl.wikipedia.org/wiki?curid=5323547" title="Piotr Dunin Borkowski">
Piotr Dunin Borkowski



</doc>
<doc id="5323548" url="https://pl.wikipedia.org/wiki?curid=5323548" title="Obwód oski">
Obwód oski



</doc>
<doc id="5323550" url="https://pl.wikipedia.org/wiki?curid=5323550" title="Iain Armitage">
Iain Armitage

Iain Armitage (ur. 15 lipca 2008) – amerykański aktor dziecięcy.
Znany jest z roli Sheldona Coopera w filmie "Młody Sheldon", prequelu "Teorii wielkiego podrywu", oraz Ziggy’ego Chapmana w filmie Wielkie "kłamstwa". W 2018 roku Armitage otrzymał nagrodę Young Artist Award za najlepszy występ w serialu telewizyjnym – Leading Young Actor za poprzednią rolę. Udzielił także głosu młodemu Kudłatemu Rogersowi w "Scoob!" (2020), a dla policyjnego szczeniaka Chase w "" (2021).
Życiorys.
Armitage mieszka w Arlington w stanie Wirginia i jest synem aktora Euana Mortona urodzonego w Falkirk w Szkocji oraz producentki teatralnej Lee Armitage. Poinformowano, że został nazwany na cześć Sir Iana McKellena. Jest wnukiem byłego zastępcy sekretarza stanu USA, Richarda Lee Armitage.
Kariera.
Lata 2010.
Armitage po raz pierwszy zyskał rozgłos dzięki serii YouTube "Iain Loves Theatre", w której recenzuje przedstawienia teatralne z teatru muzycznego. Jego filmy przyciągnęły uwagę branży teatralnej, w tym kilku agentów, którzy chcieli go zapisać. Podczas Tony Awards 2015 pełnił funkcję korespondenta dla Pereza Hiltona i był nawet wymieniony w pierwszym numerze programu.
W styczniu 2017 roku Armitage zagrał w odcinku "Law &amp; Order: Special Victim's Unit" („W Pogoni za Theo”), grając małe porwane dziecko, Theo Lachere. Pojawił się w "Impractical Jokers" „Look Out Below”, gdzie rozmawiał z nim Murr w „Who Let The Dogs Out?”, w drugim wyzwaniu tego odcinka. Zagrał Ziggy’ego Chapmana w miniserialu HBO "Big Little Lies" i pojawił się w "The Glass Castle", filmowej adaptacji wspomnień Jeannette Walls o tym samym tytule. W tym samym roku był także w filmach "Nie tu jestem" i"Our Soul at Night", którym wystąpili także Jane Fonda i Robert Redford.
W 2017 roku Armitage został obsadzony jako Sheldon Cooper jako dziecko w "Young Sheldon", prequelu sitcomu "The Big Bang Theory". W grudniu 2018 roku pojawił się w odcinku "The Big Bang Theory", grając młodego Sheldona na nagraniu wideo mającym na celu pocieszenie i zachęcenie starszego Sheldona.
Lata 2020.
W 2020 roku Armitage użyczył głosu młodemu Kudłatemu Rogersowi w filmie Scooby "-Doo Scoob!". Ma powtórzyć tę rolę w kolejnym filmie "Scoob: Holiday Haunt", którego premiera ma się odbyć pod koniec 2022 roku na HBO Max.
W 2021 roku Armitage użyczył głosu Chase w "Psi Patrol Film", zastępując Justina Paula Kelly’ego z serialu telewizyjnego Nickelodeon.

</doc>
<doc id="5323551" url="https://pl.wikipedia.org/wiki?curid=5323551" title="Problem podwójnej empatii">
Problem podwójnej empatii

Problem podwójnej empatii to teoria psychologiczna, która sugeruje, że trudności społeczne i komunikacyjne występujące u osób autystycznych podczas kontaktów towarzyskich z osobami nieautystycznymi są w rzeczywistości spowodowane wzajemnym brakiem zrozumienia i dwukierunkowymi różnicami w stylu komunikacji, cechach społeczno-poznawczych i doświadczeniach między osobami autystycznymi i nieautystycznymi, a niekoniecznie wrodzonym niedoborem, ponieważ większość osób autystycznych jest w stanie nawiązać kontakty towarzyskie, komunikować się i współodczuwać z większością osób autystycznych. Dlatego teoria ta zasadniczo kwestionuje zarówno powszechne przekonanie, że umiejętności społeczne osób autystycznych są z natury upośledzone, jak i teorię opracowaną przez prof. Simona Barona-Cohena, co jest empirycznie wątpliwe przy wielu nieudanych próbach jej odtworzenia i niejednoznacznych wynikach. W podcaście z grudnia 2020 r., a później także w artykule z maja 2022 r., Simon Baron-Cohen pozytywnie odniósł się do teorii podwójnej empatii i ostatnich odkryć, które ją wspierają. Od 2015 r. rośnie liczba badań naukowych, w tym badań eksperymentalnych, badań jakościowych i badań interakcji społecznych w realnym życiu, wspierających tę teorię, a wyniki wydają się spójne.
Historia.
Wczesne badania nad autyzmem dotyczące teorii umysłu i empatii wykazały, że brak teorii umysłu był jednym z głównych objawów autyzmu. Najpopularniejszym z nich były badania Simona Baren-Cohena z lat 80. i 90., który do opisu swojej teorii używał terminu „"ślepota umysłowa"”.
Na początku XXI wieku naukowcy zaczęli sugerować, że wyniki niektórych badań testów teorii umysłu na osobach autystycznych mogły błędnie interpretować trudności ze zrozumieniem osób neurotypowych przez osoby autystyczne jako nieodłączną trudność społeczną obecną u osób autystycznych, a nie jako problem ze zrozumieniem neurotypowych przez osoby autystyczne ze względu na różnice neurologiczne między grupami.
Termin "problem podwójnej empatii" został po raz pierwszy ukuty przez Damiana Miltona, badacza autyzmu, w 2012 roku.
Badania neurologiczne.
Badania, które wykorzystywały pary osób autystycznych do testowania relacji interpersonalnych i skuteczności komunikacji u dorosłych, wykazały, że dorośli autystyczni lepiej radzą sobie w relacjach interpersonalnych i skuteczności komunikacji w połączeniu z innymi dorosłymi osobami autystycznymi, że lepszy kontakt może być obecny w interakcjach pomiędzy osobami autystycznymi niż u osób autystycznych z neurotypowymi oraz że osoby autystyczne mogą być w stanie lepiej rozumieć i przewidywać swoje myśli i motywacje niż osoby neurotypowe, a także prawdopodobnie autystyczni członkowie najbliższej rodziny.
Osoby neurotypowe mają zwykle słabe zrozumienie osób autystycznych, podobnie jak osoby autystyczne mogą mieć słabe zrozumienie osób nieautystycznych. Jest prawdopodobne, że osoby autystyczne w większym stopniu rozumieją osoby nieautystyczne niż vice versa, ze względu na konieczność funkcjonowania w społeczeństwie nieautystycznym, które zaczyna się w młodym wieku w celu uniknięcia znęcania się, co jest powszechnym doświadczeniem u dzieci autystycznych.
Autystyczna teoria umysłu zazwyczaj opiera się na wykorzystaniu zasad, logiki i może być modulowana przez różnice w myśleniu. Gdyby osoby autystyczne były z natury słabe w komunikacji społecznej, interakcja między parą osób autystycznych byłaby logicznie trudniejsza niż między osobą autystyczną a neurotypową. Badania te kwestionują powszechne założenia dotyczące osób autystycznych w dziedzinie psychologii i psychiatrii. Ponieważ osoby autystyczne rzadko nawiązują dobry kontakt z osobami neurotypowymi i rzadko spotykają się z innymi osobami autystycznymi, są postrzegane w społeczeństwie jako osoby pozbawione zdolności społecznych.
Badanie z 2018 r. wykazało, że osoby autystyczne są bardziej podatne na personifikację obiektu, co sugeruje, że empatia autystyczna może być nie tylko bardziej złożona, ale także bardziej wszechstronna, wbrew powszechnemu przekonaniu, że osobom autystycznym brakuje empatii.
Perspektywy autystyczne.
Wielu aktywistów autystycznych wsparło teorię problemu podwójnej empatii i argumentowało, że wcześniejsze badania przeprowadzone nad teorią umysłu w autyzmie służyły do piętnowania osób autystycznych i zrzucania winy za autystyczno-neurotypowe nieporozumienia wyłącznie na osoby autystyczne, a także odczłowieczanie ludzi autystycznych, przedstawiając ich jako nieempatycznych.
Damian Milton opisał przekonanie, że osobom autystycznym brakuje teorii umysłu, jako mit analogiczny do obecnie zdyskredytowanej teorii, że szczepionki powodują autyzm (por. artykuł o szczepionce MMR, sekcja Związek między autyzmem a szczepionką MMR).

</doc>
<doc id="5323554" url="https://pl.wikipedia.org/wiki?curid=5323554" title="Język waimaha">
Język waimaha



</doc>
<doc id="5323555" url="https://pl.wikipedia.org/wiki?curid=5323555" title="Język uaimo’a">
Język uaimo’a



</doc>
<doc id="5323556" url="https://pl.wikipedia.org/wiki?curid=5323556" title="Język uai ma’a">
Język uai ma’a



</doc>
<doc id="5323557" url="https://pl.wikipedia.org/wiki?curid=5323557" title="Llanrug">
Llanrug

Llanrug () – wieś w północno-zachodniej Walii, w hrabstwie Gwynedd, historycznie w Caernarfonshire, położona na południowym brzegu rzeki Seiont, około 5 km na wschód od Caernarfon. W 2011 roku liczyła 1916 mieszkańców.
W XIX wieku w okolicach prowadzono wydobycie łupka. Przez miejscowość przebiegała linia kolejowa Carnarvon and Llanberis Railway z Caernarfon do Llanberis (obecnie rozebrana).

</doc>
<doc id="5323558" url="https://pl.wikipedia.org/wiki?curid=5323558" title="Start Jełowa">
Start Jełowa

Start Jełowa, właśc. Gminne Zrzeszenie Ludowe Zespoły Sportowe Start Jełowa – polski klub piłkarski z siedzibą w Jełowej, założony w 1951 roku. Od sezonu 2022/2023 występuje w IV lidze opolskiej. Uczestnik Pucharu Polski w edycji 2022/2023, dzięki zwycięstwu w pucharze na szczeblu województwa opolskiego.
Swoje domowe mecze rozgrywa na stadionie przy ul. Nadleśnej 35.

</doc>
<doc id="5323560" url="https://pl.wikipedia.org/wiki?curid=5323560" title="Język nauhete">
Język nauhete



</doc>
<doc id="5323561" url="https://pl.wikipedia.org/wiki?curid=5323561" title="Język nauote">
Język nauote



</doc>
<doc id="5323562" url="https://pl.wikipedia.org/wiki?curid=5323562" title="Język nauoti">
Język nauoti



</doc>
<doc id="5323563" url="https://pl.wikipedia.org/wiki?curid=5323563" title="Język naóti">
Język naóti



</doc>
<doc id="5323564" url="https://pl.wikipedia.org/wiki?curid=5323564" title="Kazimierz Dunin-Karwicki">
Kazimierz Dunin-Karwicki



</doc>
<doc id="5323566" url="https://pl.wikipedia.org/wiki?curid=5323566" title="Euryops">
Euryops



</doc>
<doc id="5323567" url="https://pl.wikipedia.org/wiki?curid=5323567" title="Andrzej Dunin-Karwicki (zm. 1678)">
Andrzej Dunin-Karwicki (zm. 1678)



</doc>
<doc id="5323568" url="https://pl.wikipedia.org/wiki?curid=5323568" title="Andrzej Dunin-Karwicki (zm. 1713)">
Andrzej Dunin-Karwicki (zm. 1713)



</doc>
<doc id="5323569" url="https://pl.wikipedia.org/wiki?curid=5323569" title="Stanisław Dunin-Karwicki">
Stanisław Dunin-Karwicki



</doc>
<doc id="5323571" url="https://pl.wikipedia.org/wiki?curid=5323571" title="Aktywiści">
Aktywiści

Aktywiści – określenie środowisk i ugrupowań politycznych, które liczyły na odbudowę państwowości polskiej w oparciu o Austro-Węgry i Niemcy, zwłaszcza po manifeście ich cesarzy z 5 listopada 1916 r. W Królestwie Polskim orientację tę reprezentowały m.in. PPS-Frakcja Rewolucyjna, Polskie Stronnictwo Ludowe, Narodowy Związek Robotniczy, Narodowy Związek Chłopski (grupa Aleksandra Zawadzkiego); na terenie Galicji – Naczelny Komitet Narodowy. W 1917 r. większość ugrupowań aktywistycznych straciła złudzenia co do obietnic państw centralnych. Orientację te podtrzymywały niektóre ugrupowania klas posiadających i nieliczni zwolennicy Zawadzkiego, który głosił hasła germanofilskie oraz powstałe w lutym 1917 r. Zjednoczenie Ludowe.

</doc>
<doc id="5323572" url="https://pl.wikipedia.org/wiki?curid=5323572" title="Britton Wilson">
Britton Wilson

Britton Wilson (ur. 13 listopada 2000) – amerykańska lekkoatletka specjalizująca się w biegach sprinterskich i płotkarskich. 
W 2022 startowała na mistrzostwach świata w Eugene, podczas których indywidulanie była piąta w biegu na 400 metrów przez płotki, a w sztafecie 4 × 400 metrów wywalczyła złoto.
Medalistka mistrzostw USA. Stawała na najwyższym stopniu podium mistrzostw NCAA.

</doc>
<doc id="5323578" url="https://pl.wikipedia.org/wiki?curid=5323578" title="Język habun">
Język habun

Język habun, także: habu, sabu – język austronezyjski używany w dystrykcie Manatuto w Timorze Wschodnim (poddystrykt Laclubar). Według danych z 2010 r. posługuje się nim 2700 osób.
Jego przynależność lingwistyczna nie została dobrze ustalona. Na poziomie słownictwa wykazuje silne wpływy języków papuaskich. Jego struktura jest jednak typowo austronezyjska. Może być klasyfikowany jako archaiczna odmiana języka tetum. W przeszłości miał być bliski językom kawaimina. Wykazuje także pewne podobieństwa do języka idaté (idalaka).
Potencjalnie zagrożony wymarciem. Nie posługują się nim wszyscy członkowie społeczności.
Jest zapisywany alfabetem łacińskim.

</doc>
<doc id="5323579" url="https://pl.wikipedia.org/wiki?curid=5323579" title="Język habu">
Język habu



</doc>
<doc id="5323581" url="https://pl.wikipedia.org/wiki?curid=5323581" title="Pile of Skulls">
Pile of Skulls

Pile of Skulls – siódmy album studyjny niemieckiego zespołu heavymetalowego Running Wild. Wydawnictwo ukazało się 21 października 1992 roku nakładem wytwórni muzycznej Electrola. 
Nagrania zostały zarejestrowane między czerwcem a sierpniem 1992 roku w znajdującym się w Hanowerze Studio M. To ostatni album grupy z udziałem gitarzysty Axela Morgana i perkusisty Stefana Schwarzmanna jak i pierwszy z udziałem basisty Thomasa "Bodo" Smuszynskiego.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="5323582" url="https://pl.wikipedia.org/wiki?curid=5323582" title="Języki kawaimina">
Języki kawaimina



</doc>
<doc id="5323584" url="https://pl.wikipedia.org/wiki?curid=5323584" title="Jevaughn Powell">
Jevaughn Powell

Jevaughn Powell (ur. 19 listopada 2000) – jamajski lekkoatleta specjalizujący się w biegach sprinterskich.
W 2021 zdobył srebrny medal młodzieżowych mistrzostw NACAC. Rok później został w Eugene wicemistrzem świata w sztafecie 4 × 400 metrów.
Złoty medalista mistrzostw Jamajki. Stawał na najwyższym stopniu podium CARIFTA Games.

</doc>
<doc id="5323585" url="https://pl.wikipedia.org/wiki?curid=5323585" title="Royal Ontario Museum">
Royal Ontario Museum



</doc>
<doc id="5323587" url="https://pl.wikipedia.org/wiki?curid=5323587" title="Mistrzostwa Świata w Narciarstwie Alpejskim 1962 – slalom kobiet">
Mistrzostwa Świata w Narciarstwie Alpejskim 1962 – slalom kobiet

Slalom kobiet na 17. Mistrzostwach Świata w Narciarstwie Alpejskim został rozegrany 14 lutego 1962 roku na trasie Le Mont. Tytułu sprzed dwóch lat nie obroniła Anne Heggtveit z Kanady, która wcześniej zakończyła karierę. Nową mistrzynią świata została Austriaczka Marianne Jahn, drugie miejsce zajęła Francuzka Marielle Goitschel, a brązowy medal zdobyła kolejna Austriaczka - Erika Netzer.
Rywalizację ukończyło 31 zawodniczek.
Wyniki.
"Lista niepełna."

</doc>
<doc id="5323589" url="https://pl.wikipedia.org/wiki?curid=5323589" title="Black Hand Inn">
Black Hand Inn

Black Hand Inn – ósmy album studyjny niemieckiego zespołu heavymetalowego Running Wild. Wydawnictwo ukazało się 24 marca 1994 roku nakładem wytwórni muzycznej Noise Records.
Nagrania zostały zarejestrowane między 1993 a 1994 w Horus-Sound Studio w Hanowerze oraz w Vox Klangstudio w Bendestorfie. Jest to pierwszy album zespołu nagrany z perkusistą Jörgiem Michaelem oraz gitarzystą Thilo Hermannem. Jest to luźny koncepcyjny album opowiadający o zmartwychwstałym człowieku przewidującym Armageddon. W 2005 roku album ten znalazł się na 394 miejscu listy "The 500 Greatest Rock &amp; Metal Albums of All Time".
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="5323590" url="https://pl.wikipedia.org/wiki?curid=5323590" title="Sokół Nisko w Pucharze Polski">
Sokół Nisko w Pucharze Polski



</doc>
<doc id="5323593" url="https://pl.wikipedia.org/wiki?curid=5323593" title="Masquerade (album)">
Masquerade (album)

Masquerade – dziewiąty album studyjny niemieckiego zespołu heavymetalowego Running Wild. Wydawnictwo ukazało się 30 października 1995 roku nakładem wytwórni muzycznej Noise Records. Nagrania zostały zarejestrowane między lipcem a sierpniem 1995 roku w znajdującym się w Hanowerze The Horus-Sound Studio.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="5323596" url="https://pl.wikipedia.org/wiki?curid=5323596" title="Chevrolet Seeker">
Chevrolet Seeker

Chevrolet Seeker – samochód osobowy typu crossover coupe klasy kompaktowej produkowany pod amerykańską marką Chevrolet od 2022 roku.
Historia i opis pojazdu.
W lipcu 2022 Chevrolet przedstawił nowy model globalnego crossovera, który opracowany został z myślą o uzupełnieniu luki w ofercie pomiędzy modelami Trailblazer a Equinox. Seeker utrzymany został we wzornictwie tożsamym z innymi najnowszymi wówczas modelami Chevroleta, wyróżniając się muskularną sylwetką z podłużnym przodem i dwurzędowymi reflektorami. Za główną grupę odbiorców odbierając młodą klientelę, samochód zyskał kontrastowe barwy lakieru, 18-calowe wzory alufelg i urozmaicające akcenty stylistyczne z motywem litery "X".
Kabina pasażerska została utrzymana w typowym dla nowoczesnych crossoverów wzornictwie, z dwoma cyfrowymi wskaźnikami pełniącymi kolejno funkcję zegarów oraz dotykowego centrum sterowania podstawowymi funkcjami pojazdu. Oba charakteryzują się przekątną 10,25 cala, z czego centralny nachylono 9 stopni względem kierowcy dla zachowania lepszej widoczności. Samochód zyskał także rozbudowaną listę dodatkowych elementów wyposażenia jak m.in. autorski system nagłośnieniowy Chevroleta "Tune Dynamic", wentylowane fotele, ambientowe oświetlenie możliwość zdalnych aktualizacji oprogramowania Over the Air.
Gama wariantów napędowych została ograniczona do jednej konfiuguracji jednostki napędowej z przekładnią. Samochód trafił do sprzedaży z czterocylindrowym, turbodoładowanym benzynowym silnikiem z serii EcoTec o pojemności 1,5 litra i mocy 177 KM. Przenosząc moc na przednią oś, współpracuje ona z bezstopniową skrzynią typu CVT.
Sprzedaż.
Chevrolet Seeker w pierwszej kolejności zadebiutował na rynku chińskim, gdzie początek jego sprzedaży miał miejsce tuż po prezentacji na przełomie lipca i sierpnia 2022. W przeciwieństwie do większości modeli oferowanych przez SAIC-GM, amerykański producent już w momencie premiery zapowiedział rozpoczęcie produkcji i eksportu Seekera także poza Chinami, m.in. w Korei Południowej i Stanach Zjednoczonych. W październiku 2022 zadebiutowała odmiana przeznaczona do sprzedaży w Stanach Zjednoczonych i Kanadzie, gdzie poczynając od 2023 roku uzupełniła ofertę jako Chevrolet Trax drugiej generacji, tym razem znacznie większy od dotychczas sprzedawanego tam modelu, eksportowany z południowokoreańskich zakładów GM Korea w Inczonie.

</doc>
<doc id="5323597" url="https://pl.wikipedia.org/wiki?curid=5323597" title="Ściga długoroga">
Ściga długoroga



</doc>
<doc id="5323599" url="https://pl.wikipedia.org/wiki?curid=5323599" title="Sierpień 2022">
Sierpień 2022



</doc>
<doc id="5323600" url="https://pl.wikipedia.org/wiki?curid=5323600" title="Język kaera">
Język kaera

Język kaera, także dorit – język papuaski używany w prowincji Małe Wyspy Sundajskie Wschodnie w Indonezji, w kilku wsiach na północno-wschodnim wybrzeżu wyspy Pantar. Według danych z 2014 r. posługuje się nim 5500 osób.
Należy do grupy języków alor-pantar. Jest blisko spokrewniony z językiem teiwa i bywa uważany za jego dialekt.
Jego użytkownicy zamieszkują wsie: Abang Iwang, Padangsul, Bibit Gomi, Matgomi/Weniwa, Tamal Abang. Potencjalnie zagrożony wymarciem. O ile pozostaje w powszechnym użyciu (stan na 2007 rok), to w edukacji dominuje język indonezyjski.
Krótki opis jego gramatyki opracowała lingwistka Marian Klamer.

</doc>
<doc id="5323601" url="https://pl.wikipedia.org/wiki?curid=5323601" title="Nikoła Botew Stanew">
Nikoła Botew Stanew



</doc>
<doc id="5323604" url="https://pl.wikipedia.org/wiki?curid=5323604" title="Shaquell Moore">
Shaquell Moore



</doc>
<doc id="5323606" url="https://pl.wikipedia.org/wiki?curid=5323606" title="Cyprian Dunin-Wąsowicz">
Cyprian Dunin-Wąsowicz



</doc>
<doc id="5323607" url="https://pl.wikipedia.org/wiki?curid=5323607" title="Sielsowiet Piszczaława">
Sielsowiet Piszczaława

Sielsowiet Piszczaława (, "Piszczałauski sielsawiet"; ) – sielsowiet na Białorusi, w obwodzie witebskim, w rejonie orszańskim, z siedzibą w Piszczaławie.
Demografia.
Według spisu z 2009 sielsowiet Piszczaława zamieszkiwało 816 osób, w tym 746 Białorusinów (91,42%), 59 Rosjan (7,23%), 2 Ukraińców (0,23%), 2 Niemców (0,23%), 2 Łotyszy (0,23%), 1 Polak (0,12%) i 4 osoby innych narodowości.
Geografia i transport.
Sielsowiet położony jest na Wysoczyźnie Orszańskiej, części Grzędy Białoruskiej, w centralnej części rejonu orszańskiego i na północny zachód od stolicy rejonu Orszy, z którą graniczy.
Przez sielsowiet przebiegają droga magistralna M1 oraz linie kolejowe Moskwa – Brześć, Witebsk – Orsza oraz Orsza – Lepel.

</doc>
<doc id="5323608" url="https://pl.wikipedia.org/wiki?curid=5323608" title="Jan Kanty Dunin-Wąsowicz">
Jan Kanty Dunin-Wąsowicz



</doc>
<doc id="5323609" url="https://pl.wikipedia.org/wiki?curid=5323609" title="Ferdynand Jerzy Koburg">
Ferdynand Jerzy Koburg

Ferdynand Jerzy August Koburg, niem. "Ferdinand Georg August von Sachsen-Coburg-Saalfeld" a. "von Sachsen-Coburg-Gotha-Cohary", krypt. Hrabia von Sorbenburg, niem. "Grafen von Sorbenburg" (ur. 28 marca 1785 w Coburgu, zm. 27 sierpnia 1851 w Wiedniu) – niemiecki arystokrata, książę saski z dynastii Koburgów; generał kawalerii w służbie austriackiej. Wraz z żoną Marią Antoniną Koháry utworzył katolicką linię dynastii koburskiej.
Życiorys.
Ferdynand był drugim synem Franciszka (1750–1806), księcia Saksonii-Koburga-Saalfeld i jego żony Augusty (1757–1831), córki Henryka III (1724–1779), hrabiego Reuss-Ebersdorf. Miał ośmioro rodzeństwa, siostry: Zofię (1778–1835), Antoninę (1779–1824), Julię (1781–1860), Wiktorię (1786–1861), Mariannę (1788–1794) oraz braci: Ernesta (1784–1844), Leopolda (1790–1865) i Maksymiliana (1792–1793).
W 1791 wstąpił do austriackiej służby wojskowej, otrzymując stopień podporucznika. W 1798 Fryderyk Jozjasz Koburg mianował go rotmistrzem pułku dragonów. Wziął udział w wojnie V koalicji antyfrancuskiej, walcząc w bitwach pod Eggmühl, Aspern i Wagram. 15 kwietnia 1811 awansowano go na generał-majora. Podczas wojny VI koalicji antyfrancuskiej szczególnie wyróżnił się w bitwach pod Kulm i Lipskiem, za co został odznaczony Orderem Marii Teresy (1813). Został ciężko ranny w boju, co rzutowało na jego stan zdrowia w późniejszych latach. 8 maja 1822 objął dowództwo nad 2 Pułkiem Ułanów. 28 grudnia 1824 został awansowany na porucznika feldmarszałka. W 1828 przejął dowództwo 8 Pułku Huzarów. 11 czerwca 1841 został awansowany na generała kawalerii. Zmarł w Wiedniu w 1851, został pochowany na Cmentarzu Glockenberg w Coburgu.
Krąg rodzinny.
30 listopada 1815 w Wiedniu poślubił Marię Antoninę (1797–1862), córkę księcia Ferenca Józsefa Koháry'ego (1767–1826), ostatniego przedstawiciela jednego z najzamożniejszych rodów węgierskich. W związku ze ślubem przyjął katolicyzm 2 stycznia 1816 w Budzie. Po śmierci teścia, w 1827, otrzymał indygenat w Królestwie Węgier, potwierdzający prawa książęce po wygasłej rodzinie. Z małżeństwa pochodzi czworo dzieci, córka i trzech synów:

</doc>
<doc id="5323610" url="https://pl.wikipedia.org/wiki?curid=5323610" title="Karol Dunin-Wąsowicz">
Karol Dunin-Wąsowicz



</doc>
<doc id="5323611" url="https://pl.wikipedia.org/wiki?curid=5323611" title="Krzysztof Wąsowicz">
Krzysztof Wąsowicz



</doc>
<doc id="5323612" url="https://pl.wikipedia.org/wiki?curid=5323612" title="Stanisław Rączka">
Stanisław Rączka

Stanisław Rączka (ur. 13 lipca 1893 w Nowym Sączu, zm. 2 kwietnia 1971 w Zawierciu) – polski kompozytor, dyrygent, nauczyciel.
Życiorys.
Uczęszczał do II Państwowego Gimnazjum Męskiego w Nowym Sączu, gdzie związał się z chórem prowadzonym przez Piotra Kosińskiego i zachęcony przez niego rozpoczął tworzenie kompozycji. W 1912 roku otrzymał wyróżnienie w konkursie „Lutni Krakowskiej”. W tym samym roku zdał maturę, następnie podjął studia polonistyczne na Wydziale Filologicznym Uniwersytetu Jagiellońskiego, które przerwał wybuch I wojny światowej. W czasie wojny służył w armii Austro-Węgier, po czym dostał się do niewoli rosyjskiej i przebywał w Saratowie i Moskwie, gdzie skomponował "Modlitwę podczas bitwy". Po zakończeniu wojny na krótko osiadł w Nowym Sączu, tworząc wówczas 24 kompozycje, po czym odbył służbę w Wojsku Polskim. W lutym 1919 roku wrócił na studia, które ukończył w 1921 roku. Jednocześnie dokształcał się w Konserwatorium Muzycznym we Lwowie (pozytywnie zdany egzamin w 1927 roku). Po ukończeniu studiów podjął pracę jako nauczyciel języka polskiego i śpiewu w Prywatnym Gimnazjum im. Heleny Malczewskiej, a rok później – w Prywatnym Gimnazjum Męskim Towarzystwa „Szkoła Średnia”. W latach 1922–1934 był dyrygentem „Lutni” w Zawierciu. W latach 1926–1930 pracował jako dyrygent w Kieleckim Związku Stowarzyszeń Śpiewaczych. W 1927 roku nawiązał współpracę ze Związkiem Śląskich Kół Śpiewaczych, w ramach której m.in. komponował utwory o tematyce śląskiej i był jurorem konkursów. W 1929 roku dyrygował chórem 1500 śpiewaków z województwa kieleckiego na Wszechsłowiańskim Zjeździe Śpiewaczym. W 1935 roku został dyrektorem Gimnazjum i Liceum w Busku-Zdroju. Funkcję tę pełnił do rozpoczęcia II wojny światowej. W czasie wojny osiadł w Nowym Sączu, gdzie pracował w kamieniołomach i prowadził tajne nauczanie.
Po zakończeniu II wojny światowej początkowo zamieszkał w Busku-Zdroju, następnie uczył w szkole w Szczekocinach, a także był dyrektorem szkoły w Koziegłowach. W 1948 roku został dyrektorem Szkoły Ogólnokształcącej Męskiej Stopnia Podstawowego i Licealnego w Zawierciu; sprawował tę funkcję do 1950 roku. Następnie pracował jako nauczyciel śpiewu, muzyki i języka polskiego w Szkole Ogólnokształcącej Żeńskiej Stopnia Licealnego. W 1952 roku objął stanowisko dyrektora Liceum Ogólnokształcącego dla Pracujących. W 1959 roku utworzył w Zawierciu Towarzystwo Krzewienia Kultury, którego do 1961 roku był prezesem. 1 lipca 1966 roku przeszedł na emeryturę. Zmarł w 1971 roku. Został pochowany na cmentarzu rzymskokatolickim w Zawierciu.
Działalność muzyczna.
Skomponował około 400 pieśni chóralnych i 50 pieśni na fortepian, harmonium i organy, za które otrzymał łącznie 29 nagród. Był autorem 11 artykułów z zakresu pedagogiki i muzyki. Napisał także podręczniki:
Upamiętnienie.
W 1990 roku jego nazwiskiem nazwano jedną z ulic w Zawierciu. W 1995 roku ukazała się publikacja poświęcona Rączce, autorstwa Piotra Grzyba i Alicji Gruszki.

</doc>
<doc id="5323613" url="https://pl.wikipedia.org/wiki?curid=5323613" title="Stanisław Ignacy Rączka">
Stanisław Ignacy Rączka



</doc>
<doc id="5323614" url="https://pl.wikipedia.org/wiki?curid=5323614" title="Stanisław Dunin-Wąsowicz">
Stanisław Dunin-Wąsowicz



</doc>
<doc id="5323615" url="https://pl.wikipedia.org/wiki?curid=5323615" title="Paweł Dunin-Wolski">
Paweł Dunin-Wolski



</doc>
<doc id="5323626" url="https://pl.wikipedia.org/wiki?curid=5323626" title="Flagi powiatów w województwie zachodniopomorskim">
Flagi powiatów w województwie zachodniopomorskim

Flagi powiatów w województwie zachodniopomorskim – lista symboli powiatowych w postaci flagi, obowiązujących w województwie zachodniopomorskim.
Zgodnie z definicją, flaga to płat tkaniny określonego kształtu, barwy i znaczenia, przymocowywany do drzewca lub masztu. Może on również zawierać herb lub godło danej jednostki administracyjnej. W Polsce jednostki terytorialne (rady gmin, miast i powiatów) mogą ustanawiać flagi zgodnie z „Ustawą z dnia 21 grudnia 1978 o odznakach i mundurach”. W pierwotnej wersji pozwalała ona jednostkom terytorialnym jedynie na ustanawianie herbów. Dopiero „Ustawa z dnia 29 grudnia 1998 o zmianie niektórych ustaw w związku z wdrożeniem reformy ustrojowej państwa” oficjalnie potwierdziła prawo województw, powiatów i gmin do ustanawiania tego symbolu jednostki terytorialnej. Z tej zmiany skorzystały powiaty, przywrócone w 1999.
W w województwie zachodniopomorskim swoją flagę posiadało 17 z 18 powiatów (jedynym powiatem nieposiadającym flagi był powiat goleniowski) oraz wszystkie 3 miasta na prawach powiatu. Symbol ten, od 2000, ma ustanowione samo województwo.

</doc>
<doc id="5323629" url="https://pl.wikipedia.org/wiki?curid=5323629" title="Tour de France Femmes">
Tour de France Femmes

Tour de France Femmes, oficjalnie Tour de France Femmes avec Zwift – kolarski wyścig wieloetapowy kobiet, rozgrywany we Francji od 2022.
Historia.
We Francji kilkukrotnie próbowano stworzyć kobiecy wyścig kolarski będący odpowiednikiem męskiego Tour de France. Pierwszy tego typu wyścig odbył się w 1955, jednak okazał się tylko jednorazowym wydarzeniem. Do pomysłu powrócono w latach 80., gdy ówczesny organizator Tour de France (Société du Tour de France) w latach 1984–1989 organizował wyścig Tour de France Féminin, ostatecznie rezygnując z tego projektu w wyniku wysokich kosztów przy małym zainteresowaniu ze strony sponsorów i mediów. Próbą kontynuacji tej rywalizacji był odbywający się w latach 1990–1993 wyścig Tour de la CEE féminin, który jednak nie był uznawany przez organizatorów męskiego Tour de France. Od 1992 zaczęto organizować Tour Cycliste Féminin, który istniał do 2009, jednak przez cały ten okres cierpiał na problemy organizacyjne i finansowe, a w 1998, ze względu na spór o prawa autorskie do używanej przez siebie nazwy z Amaury Sport Organisation (w 1992 przejęła od Société du Tour de France organizację męskiego Tour de France), musiał zmienić swą nazwę na Grande Boucle Féminine Internationale. Na przełomie XX i XXI wieku we Francji odbywały się również inne kobiece wyścigi wieloetapowe jak Tour de l’Aude cycliste féminin (lata 1985–2010) czy Route de France féminine (2006–2016), jednak także nie miały one powiązań z organizatorami męskiego Tour de France, borykając się z problemami finansowymi i organizacyjnymi.
W 2014 Amaury Sport Organisation, w odpowiedzi na petycję ze strony środowiska kolarskiego, utworzyło jednodniowy wyścig dla kobiet o nazwie La Course by Le Tour de France, skupiony wokół Avenue des Champs-Élysées i odbywający się w dniu ostatniego etapu męskiego Tour de France. Impreza odbywała się w tej formule do 2020 (wyjątek stanowiła edycja z 2017, gdy rozegrano 2 etapy: jeden kończący się na Col d’Izoard, a drugi będący jazdą indywidualną na czas z metą w Marsylii), jednak była krytykowana przez część środowiska za zbyt krótką rywalizację i brak zaangażowania ASO w promocję wyścigu, mimo że należała do jednej z najpopularniejszych w kalendarzu UCI Women’s World Tour. Ostatnia edycja tego wyścigu odbyła się w czerwcu 2021, dzień przed rozpoczęciem Tour de France 2021.
W czerwcu 2021 Amaury Sport Organisation oficjalnie ogłosiło, iż w lipcu 2022 zorganizuje pierwszą edycję nowego wieloetapowego wyścigu dla kobiet, który znajdzie się w cyklu UCI Women’s World Tour, będąc odpowiednikiem męskiego Tour de France (z mniejszą liczbą etapów i inną trasą), a sponsorem tytularnym tej imprezy został .
Zwycięzcy.
Opracowano na podstawie:

</doc>
<doc id="5323630" url="https://pl.wikipedia.org/wiki?curid=5323630" title="Mistrzostwa Świata w Narciarstwie Alpejskim 1962 – zjazd kobiet">
Mistrzostwa Świata w Narciarstwie Alpejskim 1962 – zjazd kobiet

Zjazd kobiet na 17. Mistrzostwach Świata w Narciarstwie Alpejskim został rozegrany 17 lutego 1962 roku na trasie Col de Voza/Piste Rouge. Tytułu sprzed dwóch lat nie obroniła Heidi Biebl z RFN która tym razem nie ukończyła rywalizacji. Nową mistrzynią świata została Austriaczka Christl Haas, drugie miejsce zajęła Włoszka Pia Riva, a brązowy medal zdobyła Barbara Ferries z USA.
Rywalizację ukończyło 40 zawodniczek.

</doc>
<doc id="5323633" url="https://pl.wikipedia.org/wiki?curid=5323633" title="Edith Jacobson">
Edith Jacobson

 
Edith Jacobson (niem. "Edith Jacobssohn"; ur. 10 września 1897 w Chojnowie, zm. 8 grudnia 1978 w Nowym Jorku) – niemiecka lekarka, psychiatra i psychoanalityk żydowskiego pochodzenia. Od 1954 do 1956 pełniła funkcję przewodniczącej "Nowojorskiego Towarzystwa i Instytutu Psychoanalitycznego". Jej główny wkład w myślenie psychoanalityczne dotyczył rozwoju poczucia tożsamości, samooceny oraz zrozumienia mechanizmów depresji i psychozy.
Życiorys.
Edith Jacobson urodziła się 10 września 1897 roku w Chojnowie (ówcześnie Haynau) na terenie dzisiejszego województwa dolnośląskiego. Jej ojciec Jacques Jacobssohn był lekarzem, matka Pelagia z domu Pulvermann zajmowała się muzyką. 
W wieku 20 lat Edith rozpoczęła studia medyczne; w Jenie, Heidelbergu i Monachium. W 1922 roku zdała egzamin państwowy na Uniwersytecie w Monachium a w 1923 r. obroniła doktorat na temat gruźlicy niemowląt i małych dzieci . W 1929 roku otworzyła w Berlinie prywatną praktykę neurologiczną.
24 października 1935 roku została aresztowana w swoim mieszkaniu w Berlinie przez gestapo. Powodem aresztowania był jej udział w socjalistycznej grupie oporu "Neu Beginnen" za co została skazana na 2 lata i 3 miesiące pozbawienia wolności za zdradę stranu. Jeszcze w więzieniu Edith Jacobson napisała esej "Wege der weiblichen Über-Ich-Bildung (Drogi formowania kobiecego superego)", w którym skrytykowała teorię kobiecości Zygmunta Freuda.
W 1940 roku uciekła z nazistowskich Niemiec do Nowego Jorku przez Pragę, gdzie otworzyła praktykę zawodową oraz została członkiem "Nowojorskiego Towarzystwa i Instytutu Psychoanalitycznego". Pełniła także funkcję profesora wizytującego na "Albert Einstein College of Medicine".

</doc>
<doc id="5323641" url="https://pl.wikipedia.org/wiki?curid=5323641" title="Elijah Hall">
Elijah Hall

Elijah Hall-Thompson (ur. 22 sierpnia 1994 w Katy w stanie Teksas) – amerykański lekkoatleta specjalizujący się w biegach sprinterskich. 
W 2017, dzięki miejscu na podium podczas mistrzostw USA, zakwalifikował się do startu w biegu na 200 metrów podczas mistrzostw świata w Londynie. Kontuzja uniemożliwiła mu jednak start w tych zawodach.
Na mistrzostwach świata zadebiutował pięć lat później w Eugene, zdobywając srebrny medal w sztafecie 4 × 100 metrów.
Medalista mistrzostw Stanów Zjednoczonych. Stawał na najwyższym stopniu podium mistrzostw NCAA.

</doc>
<doc id="5323643" url="https://pl.wikipedia.org/wiki?curid=5323643" title="Elijah Hall-Thompson">
Elijah Hall-Thompson



</doc>
<doc id="5323645" url="https://pl.wikipedia.org/wiki?curid=5323645" title="Rejon bolszebołdiński">
Rejon bolszebołdiński

Rejon bolszebołdiński, – jednostka administracyjna, jeden z 18 rejonów w obwodzie niżnonowogrodzkim wchodzącym w skład Federacji Rosyjskiej. W 2022 liczyła 10365 mieszkańców.

</doc>
<doc id="5323648" url="https://pl.wikipedia.org/wiki?curid=5323648" title="Jaz iglicowy">
Jaz iglicowy



</doc>
<doc id="5323649" url="https://pl.wikipedia.org/wiki?curid=5323649" title="Mistrzostwa Świata w Narciarstwie Alpejskim 1962 – kombinacja kobiet">
Mistrzostwa Świata w Narciarstwie Alpejskim 1962 – kombinacja kobiet

Kombinacja kobiet na 17. Mistrzostwach Świata w Narciarstwie Alpejskim została rozegrana w dniach 11 - 17 lutego 1962 roku. Tytuł sprzed dwóch lat obroniła Anne Heggtveit z Kanady, która wcześniej zakończyła karierę. Nową mistrzynią świata została Francuzka Marielle Goitschel, drugie miejsce zajęła Austriaczka Marianne Jahn, a brązowy medal zdobyła jej rodaczka - Erika Netzer.
Kombinację ukończyły 22. zawodniczki. Żeby zostać sklasyfikowaną zawodniczka musiała ukończyć trzy pozostałe konkurencje: zjazd, giganta i slalom. 

</doc>
<doc id="5323650" url="https://pl.wikipedia.org/wiki?curid=5323650" title="Fehérvár FC">
Fehérvár FC



</doc>
<doc id="5323653" url="https://pl.wikipedia.org/wiki?curid=5323653" title="Piotr Dunin-Wolski">
Piotr Dunin-Wolski



</doc>
<doc id="5323657" url="https://pl.wikipedia.org/wiki?curid=5323657" title="Flaga powiatu koszalińskiego">
Flaga powiatu koszalińskiego



</doc>
<doc id="5323658" url="https://pl.wikipedia.org/wiki?curid=5323658" title="Flaga powiatu łobeskiego">
Flaga powiatu łobeskiego



</doc>
<doc id="5323659" url="https://pl.wikipedia.org/wiki?curid=5323659" title="Flaga powiatu stargardzkiego">
Flaga powiatu stargardzkiego



</doc>
<doc id="5323660" url="https://pl.wikipedia.org/wiki?curid=5323660" title="Flaga powiatu wałeckiego">
Flaga powiatu wałeckiego



</doc>
<doc id="5323661" url="https://pl.wikipedia.org/wiki?curid=5323661" title="Flaga gminy Aleksandrów (województwo łódzkie)">
Flaga gminy Aleksandrów (województwo łódzkie)



</doc>
<doc id="5323664" url="https://pl.wikipedia.org/wiki?curid=5323664" title="Tour de France Femmes 2022">
Tour de France Femmes 2022

Tour de France Femmes 2022, oficjalnie Tour de France Femmes avec Zwift 2022 – 1. edycja wyścigu kolarskiego Tour de France Femmes, która odbyła się w dniach od 24 do 31 lipca 2022 na trasie o długości ponad 1032 kilometrów, składającej się z 8 etapów i biegnącej z Paryża na szczyt Planche des Belles Filles. Impreza kategorii 2.WWT była częścią cyklu UCI Women’s World Tour 2022.
Uczestnicy.
Lista startowa.
Legenda: DNF – nie ukończył etapu, OTL – przekroczył limit czasu, DNS – nie wystartował do etapu, DSQ – zdyskwalifikowany. Numer przy skrócie oznacza etap, na którym kolarz opuścił wyścig.

</doc>
<doc id="5323665" url="https://pl.wikipedia.org/wiki?curid=5323665" title="Polski Atlas Etnograficzny">
Polski Atlas Etnograficzny

Polski Atlas Etnograficzny – atlas etnograficzny obejmujący zasięgiem cały obszar Polski w granicach po 1945.
Specyfiką Atlasu jest prezentowanie w nim przede wszystkim informacji pochodzących z przeprowadzanych na jego potrzeby badań terenowych.
Historia.
Początki prac nad atlasem sięgają okresu międzywojennego i prac Kazimierza Moszyńskiego nad Atlasem kultury ludowej w Polsce. Po wojnie przejęło je Towarzystwo Ludoznawcze. W III 1947 r. w Krakowie odbyła się konferencja z udziałem polskich etnografów i przedstawicieli nauk pokrewnych, na której zatwierdzono plan "Atlasu". W latach 1948–1952 prace nad atlasem prowadzone były we współpracy z Uniwersytetem Marii Skłodowskiej-Curie w Lublinie, a w latach 1952–1953 z Uniwersytetem Poznańskim. W 1953 r. prace zostały przejęte przez Instytut Historii Materialnej Polskiej Akademii Nauk (najpierw w ramach Uniwersytetu Poznańskiego, a po przeprowadzce Józefa Gajka do Wrocławia - na Uniwersytecie Wrocławskim).
Pierwszym redaktorem naczelnym atlasu był Józef Gajek, pełniąc tę funkcję również po przejścu na emeryturę w 1972. Wówczas kierownikiem zespołu został Janusz Bohdanowicz, który po śmierci Gajka został także redaktorem naczelnym (od 1988 r.). W 1998 funkcję tę przejął Zygmunt Kłodnicki.
Po powodzi w 1997 r. archiwum atlasu mieści się w Cieszynie, w Filii Uniwersytetu Śląskiego. Obecnie zdeponowane jest ono w Archiwum Polskiego Atlasu Etnograficznego w Instytucie Etnologii i Antropologii Kulturowej. 
Materiały źródłowe.
Zgodnie z ustaleniami konferencji z 1955 r. oraz wytycznymi Komisji do spraw PAE, podstawę źródłową "Atlasu" stanowiły materiały z badań terenowych zbieranych przez wykwalifikowanych etnografów, materiały z ankiet wypełnianych przez korespondentów terenowych oraz materiały z literatury i archiwów.
Sieć badań.
Cechą odróżniającą "Polski Atlas Etnograficzny" od większości europejskich atlasów tego rodzaju jest oparcie się na stałej sieci miejscowości. Sieć ta, złożona z 338 wsi, została określona w latach 1953-1954 (na podstawie reprezentatywnego stanu rozwoju kulturalnego wsi oraz ich równomiernego rozmieszczenia). Niektóre z nich zostały w późniejszych latach zamienione na miejscowości znajdujące się w bliskim sąsiedztwie.
Obok stałej sieci wykorzystywano sieć zapasową, zawierającą wsi bezpośrednio sąsiadujące ze stałymi punktami, przeznaczoną do prowadzenia badań uzupełniających.
Publikacje.
Początkowo zakładano, że obok opracowań kartograficznych równolegle ukazywać będą się tomy komentarzy. Ze względu na ograniczenia kadrowe i finansowe oraz szybką modernizację wsi zdecydowano się na skupienie się na części kartograficznej .Od roku 1956 do 1993 opublikowano 6 zeszytów "Atlasu" (bez wydanego w 1958 r. zeszytu próbnego) z 9 przygotowanych do publikacji. 
Ze względu na brak środków, 1986 r. Komitet Redakcyjny Atlasu podjął decyzję o publikowaniu opracowań tekstowych zamiast opracowań kartograficznych. Tzw. "Komentarze do Polskiego Atlasu Etnograficznego" wydawane są od 1993 r. przez Polskie Towarzystwo Ludoznawcze.

</doc>
<doc id="5323672" url="https://pl.wikipedia.org/wiki?curid=5323672" title="Herb powiatu wołowskiego">
Herb powiatu wołowskiego

Herb powiatu wołowskiego – jeden z symboli powiatu wołowskiego, ustanowiony 5 października 1999.
Wygląd i symbolika.
Herb przedstawia na tarczy późnogotyckiej dwudzielnej w słup w polu lewym biało-czerwoną szachownicę, w polu prawym pół czarnego orła na złotym tle (symbol Dolnego Śląska), między nimi czerwona tarcza z czerwoną głową woła na tle złotego koła. Jest to nawiązanie do herbu książąt głogowskich oraz stolicy powiatu.

</doc>
<doc id="5323673" url="https://pl.wikipedia.org/wiki?curid=5323673" title="Julian Majcherczyk">
Julian Majcherczyk

Julian Majcherczyk (ur. 1 stycznia 1908 w Zawierciu, zm. 20 stycznia 1998 w Paryżu) – polski pisarz.
Życiorys.
Urodził się w Zawierciu w wielodzietnej rodzinie robotniczej. Mieszkał w kamienicy przy ul. Ogrodowej. W Wilnie ukończył seminarium nauczycielskie, następnie pracował jako nauczyciel na Kresach Wschodnich. W 1933 roku został delegowany przez Ministerstwo Spraw Zagranicznych do Francji, gdzie uczył polskich emigrantów. Za powieść "Światła wśród nocy" otrzymał I nagrodę „Kuriera Porannego” w konkursie na powieść współczesną. W 1937 roku został przez Polską Akademię Literatury za popularyzację polskiej literatury odznaczony Srebrnym Wawrzynem Akademickim.
Upamiętnienie.
W 2016 roku został patronem jednej z ulic Zawiercia.

</doc>
<doc id="5323674" url="https://pl.wikipedia.org/wiki?curid=5323674" title="Herb powiatu zgorzeleckiego">
Herb powiatu zgorzeleckiego

Herb powiatu zgorzeleckiego – jeden z symboli powiatu zgorzeleckiego, ustanowiony 28 czerwca 2000.
Wygląd i symbolika.
Herb przedstawia na tarczy późnogotyckiej dwudzielnej w słup w polu lewym pięć słupów: trzy błękitne i dwa złote, w polu prawym pół czarnego orła na złotym tle (symbol Dolnego Śląska).

</doc>
<doc id="5323676" url="https://pl.wikipedia.org/wiki?curid=5323676" title="Ainsworth (Greater Manchester)">
Ainsworth (Greater Manchester)



</doc>
<doc id="5323679" url="https://pl.wikipedia.org/wiki?curid=5323679" title="Alt (Greater Manchester)">
Alt (Greater Manchester)



</doc>
<doc id="5323681" url="https://pl.wikipedia.org/wiki?curid=5323681" title="Astley (Greater Manchester)">
Astley (Greater Manchester)



</doc>
<doc id="5323683" url="https://pl.wikipedia.org/wiki?curid=5323683" title="Atherton (Greater Manchester)">
Atherton (Greater Manchester)



</doc>
<doc id="5323685" url="https://pl.wikipedia.org/wiki?curid=5323685" title="Bamford (Greater Manchester)">
Bamford (Greater Manchester)



</doc>
<doc id="5323687" url="https://pl.wikipedia.org/wiki?curid=5323687" title="Bamfurlong (Greater Manchester)">
Bamfurlong (Greater Manchester)



</doc>
<doc id="5323688" url="https://pl.wikipedia.org/wiki?curid=5323688" title="Bedford (Greater Manchester)">
Bedford (Greater Manchester)



</doc>
<doc id="5323689" url="https://pl.wikipedia.org/wiki?curid=5323689" title="Beswick (Greater Manchester)">
Beswick (Greater Manchester)



</doc>
<doc id="5323691" url="https://pl.wikipedia.org/wiki?curid=5323691" title="Katarzyna Bazarnik">
Katarzyna Bazarnik

Katarzyna Bazarnik (ur. 1970) – polska historyczka literatury angielskiej, tłumaczka, wykładowczyni, współtwórczyni i teoretyczka liberatury.
Życiorys.
W 1995 roku ukończyła studia magisterskie w Instytucie Filologii Angielskiej Uniwersytetu Jagiellońskiego, po czym w 2007 roku doktoryzowała się na macierzystej uczelni na podstawie pracy "Some Aspects of Spatiality of the Literary Work as Exemplified by James Joyce's Giacomo Joyce, Ulysses and Finnegans Wake (with a reference to L. Sterne, S. Mallarmé, B. S. Johnson and R. Federman". Przedmiotem jej rozprawy habilitacyjnej "Liberature. A Book-bound Genre" (2017) było zagadnienie liberatury. Jako adiunkt Zakładu Komparatystyki Literackiej i Kulturowej Instytutu Filologii Angielskiej UJ wykłada historię literatury brytyjskiej, literaturę multimodalną, przekładoznawstwo i metodologię badań literackich. Prowadzi także warsztaty tłumaczeniowe w ramach Katedry UNESCO do Badań nad Przekładem i Komunikacją Międzykulturową. Wykładała gościnnie na zagranicznych uniwersytetach, w tym Uniwersytecie Tokijskim czy School of the Arts Institute w Chicago.
Do jej obszaru zainteresowań należą twórczość Jamesa Joyceʼa, ikoniczność w literaturze, literatura awangardowa i eksperymentalna. Wraz z Zenonem Fajferem jest współtwórczynią i teoretyczką liberatury i współredaktorką serii wydawniczej "Liberatura" w wydawnictwie Ha!art. W 2002 roku redagowała pierwszą publikację krytycznoliteracką dotyczącą zagadnienia, pt. "Od Joyce’a do liberatury". Redagowała lub współredagowała także inne monografie i numery czasopism, w tym dwa numery „Literatury na Świecie” poświęcone Joyce’owu (2004) i B.S. Johnsonowi (2008). Zapoczątkowała i następnie zorganizowała sześć edycji konferencji "Bloomsday in Kraków". Zajmuje się także przekładem z języka polskiego na angielski i z angielskiego na polski, tłumaczyła m.in. powieści "Nieszczęśni" (2008) i "Przełożona w normie" (2010) B.S. Johnsona, czy poezję i eseje Zenona Fajfera.
Należy do International James Joyce Foundation, Polskiego Towarzystwa Estetycznego i European Association of Modernist Studies.

</doc>
<doc id="5323692" url="https://pl.wikipedia.org/wiki?curid=5323692" title="Bowdon (Greater Manchester)">
Bowdon (Greater Manchester)



</doc>
<doc id="5323694" url="https://pl.wikipedia.org/wiki?curid=5323694" title="Bradford (Greater Manchester)">
Bradford (Greater Manchester)



</doc>
<doc id="5323696" url="https://pl.wikipedia.org/wiki?curid=5323696" title="Bradshaw (Greater Manchester)">
Bradshaw (Greater Manchester)



</doc>
<doc id="5323698" url="https://pl.wikipedia.org/wiki?curid=5323698" title="Broadheath (Greater Manchester)">
Broadheath (Greater Manchester)



</doc>
<doc id="5323700" url="https://pl.wikipedia.org/wiki?curid=5323700" title="Bury (Greater Manchester)">
Bury (Greater Manchester)



</doc>
<doc id="5323701" url="https://pl.wikipedia.org/wiki?curid=5323701" title="Kazimierz Dunin-Markiewicz">
Kazimierz Dunin-Markiewicz



</doc>
<doc id="5323702" url="https://pl.wikipedia.org/wiki?curid=5323702" title="Carrington (Greater Manchester)">
Carrington (Greater Manchester)



</doc>
<doc id="5323703" url="https://pl.wikipedia.org/wiki?curid=5323703" title="Castleton (Greater Manchester)">
Castleton (Greater Manchester)



</doc>
<doc id="5323705" url="https://pl.wikipedia.org/wiki?curid=5323705" title="Cheadle (Greater Manchester)">
Cheadle (Greater Manchester)



</doc>
<doc id="5323706" url="https://pl.wikipedia.org/wiki?curid=5323706" title="Cox Green (Greater Manchester)">
Cox Green (Greater Manchester)



</doc>
<doc id="5323707" url="https://pl.wikipedia.org/wiki?curid=5323707" title="Denton (Greater Manchester)">
Denton (Greater Manchester)



</doc>
<doc id="5323708" url="https://pl.wikipedia.org/wiki?curid=5323708" title="Eccles (Greater Manchester)">
Eccles (Greater Manchester)



</doc>
<doc id="5323709" url="https://pl.wikipedia.org/wiki?curid=5323709" title="Egerton (Greater Manchester)">
Egerton (Greater Manchester)



</doc>
<doc id="5323710" url="https://pl.wikipedia.org/wiki?curid=5323710" title="Ellenbrook (Greater Manchester)">
Ellenbrook (Greater Manchester)



</doc>
<doc id="5323711" url="https://pl.wikipedia.org/wiki?curid=5323711" title="Elton (Greater Manchester)">
Elton (Greater Manchester)



</doc>
<doc id="5323712" url="https://pl.wikipedia.org/wiki?curid=5323712" title="Flixton (Greater Manchester)">
Flixton (Greater Manchester)



</doc>
<doc id="5323713" url="https://pl.wikipedia.org/wiki?curid=5323713" title="Greenfield (Greater Manchester)">
Greenfield (Greater Manchester)



</doc>
<doc id="5323714" url="https://pl.wikipedia.org/wiki?curid=5323714" title="Haigh (Greater Manchester)">
Haigh (Greater Manchester)



</doc>
<doc id="5323715" url="https://pl.wikipedia.org/wiki?curid=5323715" title="Hale (Greater Manchester)">
Hale (Greater Manchester)



</doc>
<doc id="5323716" url="https://pl.wikipedia.org/wiki?curid=5323716" title="Healey (Greater Manchester)">
Healey (Greater Manchester)



</doc>
<doc id="5323718" url="https://pl.wikipedia.org/wiki?curid=5323718" title="Heaton (Greater Manchester)">
Heaton (Greater Manchester)



</doc>
<doc id="5323719" url="https://pl.wikipedia.org/wiki?curid=5323719" title="Heights (Greater Manchester)">
Heights (Greater Manchester)



</doc>
<doc id="5323720" url="https://pl.wikipedia.org/wiki?curid=5323720" title="Heywood (Greater Manchester)">
Heywood (Greater Manchester)



</doc>
<doc id="5323722" url="https://pl.wikipedia.org/wiki?curid=5323722" title="Hindley (Greater Manchester)">
Hindley (Greater Manchester)



</doc>
<doc id="5323723" url="https://pl.wikipedia.org/wiki?curid=5323723" title="Holcombe (Greater Manchester)">
Holcombe (Greater Manchester)



</doc>
<doc id="5323724" url="https://pl.wikipedia.org/wiki?curid=5323724" title="Hopwood (Greater Manchester)">
Hopwood (Greater Manchester)



</doc>
<doc id="5323725" url="https://pl.wikipedia.org/wiki?curid=5323725" title="Hyde (Greater Manchester)">
Hyde (Greater Manchester)



</doc>
<doc id="5323726" url="https://pl.wikipedia.org/wiki?curid=5323726" title="Lees (Greater Manchester)">
Lees (Greater Manchester)



</doc>
<doc id="5323727" url="https://pl.wikipedia.org/wiki?curid=5323727" title="Leigh (Greater Manchester)">
Leigh (Greater Manchester)



</doc>
<doc id="5323729" url="https://pl.wikipedia.org/wiki?curid=5323729" title="Littleborough (Greater Manchester)">
Littleborough (Greater Manchester)



</doc>
<doc id="5323730" url="https://pl.wikipedia.org/wiki?curid=5323730" title="Mellor (Greater Manchester)">
Mellor (Greater Manchester)



</doc>
<doc id="5323732" url="https://pl.wikipedia.org/wiki?curid=5323732" title="Middleton (Greater Manchester)">
Middleton (Greater Manchester)



</doc>
<doc id="5323734" url="https://pl.wikipedia.org/wiki?curid=5323734" title="Millbrook (Greater Manchester)">
Millbrook (Greater Manchester)



</doc>
<doc id="5323735" url="https://pl.wikipedia.org/wiki?curid=5323735" title="Moston (Greater Manchester)">
Moston (Greater Manchester)



</doc>
<doc id="5323736" url="https://pl.wikipedia.org/wiki?curid=5323736" title="Newton (Greater Manchester)">
Newton (Greater Manchester)



</doc>
<doc id="5323737" url="https://pl.wikipedia.org/wiki?curid=5323737" title="Norden (Greater Manchester)">
Norden (Greater Manchester)



</doc>
<doc id="5323738" url="https://pl.wikipedia.org/wiki?curid=5323738" title="Offerton (Greater Manchester)">
Offerton (Greater Manchester)



</doc>
<doc id="5323739" url="https://pl.wikipedia.org/wiki?curid=5323739" title="Ordsall (Greater Manchester)">
Ordsall (Greater Manchester)



</doc>
<doc id="5323741" url="https://pl.wikipedia.org/wiki?curid=5323741" title="Orrell (Greater Manchester)">
Orrell (Greater Manchester)



</doc>
<doc id="5323742" url="https://pl.wikipedia.org/wiki?curid=5323742" title="Outwood (Greater Manchester)">
Outwood (Greater Manchester)



</doc>
<doc id="5323744" url="https://pl.wikipedia.org/wiki?curid=5323744" title="Radcliffe (Greater Manchester)">
Radcliffe (Greater Manchester)



</doc>
<doc id="5323745" url="https://pl.wikipedia.org/wiki?curid=5323745" title="Roe Green (Greater Manchester)">
Roe Green (Greater Manchester)



</doc>
<doc id="5323747" url="https://pl.wikipedia.org/wiki?curid=5323747" title="Sale (Greater Manchester)">
Sale (Greater Manchester)



</doc>
<doc id="5323751" url="https://pl.wikipedia.org/wiki?curid=5323751" title="Shaw (Greater Manchester)">
Shaw (Greater Manchester)



</doc>
<doc id="5323752" url="https://pl.wikipedia.org/wiki?curid=5323752" title="Springhead (Greater Manchester)">
Springhead (Greater Manchester)



</doc>
<doc id="5323753" url="https://pl.wikipedia.org/wiki?curid=5323753" title="Standish (Greater Manchester)">
Standish (Greater Manchester)



</doc>
<doc id="5323754" url="https://pl.wikipedia.org/wiki?curid=5323754" title="Swinton (Greater Manchester)">
Swinton (Greater Manchester)



</doc>
<doc id="5323755" url="https://pl.wikipedia.org/wiki?curid=5323755" title="Tottington (Greater Manchester)">
Tottington (Greater Manchester)



</doc>
<doc id="5323756" url="https://pl.wikipedia.org/wiki?curid=5323756" title="Wardle (Greater Manchester)">
Wardle (Greater Manchester)



</doc>
<doc id="5323757" url="https://pl.wikipedia.org/wiki?curid=5323757" title="Whitefield (Greater Manchester)">
Whitefield (Greater Manchester)



</doc>
<doc id="5323758" url="https://pl.wikipedia.org/wiki?curid=5323758" title="Winton (Greater Manchester)">
Winton (Greater Manchester)



</doc>
<doc id="5323759" url="https://pl.wikipedia.org/wiki?curid=5323759" title="Withington (Greater Manchester)">
Withington (Greater Manchester)



</doc>
<doc id="5323760" url="https://pl.wikipedia.org/wiki?curid=5323760" title="Herb powiatu włodawskiego">
Herb powiatu włodawskiego

Herb powiatu włodawskiego – jeden z symboli powiatu włodawskiego, ustanowiony 28 września 2001.
Wygląd i symbolika.
Herb przedstawia na tarczy późnogotyckiej dwudzielnej w słup w polu lewym na złotym tle błękitny krzyż jagielloński oraz trzy czerwone poprzeczne włócznie (z herbu Jelita), natomiast w polu prawym na zielonym tle postać srebrnego rycerza ze złotą włócznią i złotym mieczem (nawiązanie do herbu Włodawy).

</doc>
<doc id="5323761" url="https://pl.wikipedia.org/wiki?curid=5323761" title="Woodford (Greater Manchester)">
Woodford (Greater Manchester)



</doc>
<doc id="5323762" url="https://pl.wikipedia.org/wiki?curid=5323762" title="Woodley (Greater Manchester)">
Woodley (Greater Manchester)



</doc>
<doc id="5323763" url="https://pl.wikipedia.org/wiki?curid=5323763" title="Worthington (Greater Manchester)">
Worthington (Greater Manchester)



</doc>
<doc id="5323764" url="https://pl.wikipedia.org/wiki?curid=5323764" title="Mozaika (choroba roślin)">
Mozaika (choroba roślin)

Mozaika – grupa chorób roślin, których głównym objawem jest powstawanie plam o odmiennej, nietypowej dla liści danego gatunku barwie. Jest to tzw. mozaikowatość będąca jedną z form przebarwień u roślin. Mozaiki roślin uprawnych wywoływane są niemal wyłącznie przez wirusy (jedynym wyjątkiem jest bakteryjna mozaika pszenicy).

</doc>
<doc id="5323766" url="https://pl.wikipedia.org/wiki?curid=5323766" title="Wincenty Dunin-Marcinkiewicz">
Wincenty Dunin-Marcinkiewicz



</doc>
<doc id="5323774" url="https://pl.wikipedia.org/wiki?curid=5323774" title="Sejm zwyczajny 1666 (II)">
Sejm zwyczajny 1666 (II)

Sejm 1666 – sejm zwyczajny I Rzeczypospolitej został zwołany 31 sierpnia 1666 roku do Warszawy. 
Sejmiki przedsejmowe w województwach odbyły się: dobrzyński 24 września, a kujawski i wiszeński 28 września 1666 roku. 
Marszałkiem sejmu obrano Marcina Oborskiego starostę liwskiego. Obrady trwały od 9 listopada do 23 grudnia 1666 roku. Sejm został zerwany przez Teodora Łukomskiego. 
Sejm zwołano w celu zatwierdzenia m.in. ugody w Łęgonicach, która zawartej 31 lipca 1666 r. po ciężkiej klęsce wojsk królewskich w bitwie pod Mątwami z rokoszanami Lubomirskiego. Król odstąpił od planów elekcji vivente rege, zapewnił amnestię i zaległy żołd zbuntowanym żołnierzom, zaś Jerzy Lubomirski przeprosiwszy króla wyjechał zagranicę. Sejm miał zapewnić pacyfikację. Po burzliwych obradach sejm został zerwany przez Teodora Łukomskiego.

</doc>
<doc id="5323775" url="https://pl.wikipedia.org/wiki?curid=5323775" title="Trudawy">
Trudawy

Trudawy (; , "Trudowoj") – osiedle na Białorusi, w obwodzie witebskim, w rejonie orszańskim, w sielsowiecie Smolany.

</doc>
<doc id="5323777" url="https://pl.wikipedia.org/wiki?curid=5323777" title="John Julius Angerstein">
John Julius Angerstein

John Julius Angerstein (ur. 1735 w Petersburgu, zm. 22 stycznia 1823 w Londynie) – angielski kupiec i kolekcjoner sztuki. Jego kolekcja sztuki, zakupiona po jego śmierci przez Izbę Gmin, stała się zaczątkiem National Gallery w Londynie.

</doc>
<doc id="5323780" url="https://pl.wikipedia.org/wiki?curid=5323780" title="Cmentarz ewangelicki w Sędzinku">
Cmentarz ewangelicki w Sędzinku

Cmentarz ewangelicki w Sędzinku – nieczynny cmentarz ewangelicki zlokalizowany we wschodniej części wsi Sędzinko, przy szosie na Wilkowo (ul. Wilkowska) w powiecie szamotulskim (województwo wielkopolskie).
Historia i charakterystyka.
Nekropolia o powierzchni 0,15 hektara jest położona na płaskim terenie, około pięćset metrów na wschód od skrzyżowania dróg we wsi, po północnej stronie drogi do Wilkowa. Pochodzi najprawdopodobniej z XIX wieku. Zamknięta została zarządzeniem Ministra Gospodarki Komunalnej 10 marca 1961. W 1993 założono jej kartę ewidencyjną i stwierdzono występowanie starodrzewu: sześciu lip i jednej topoli. Jego część była w złym stanie. Występowało zakrzewienie i zaśmiecenie. Nagrobki nie istniały. 
Obiekt założono na planie prostokąta. Rzut był regularny. 

</doc>
<doc id="5323781" url="https://pl.wikipedia.org/wiki?curid=5323781" title="Frankee">
Frankee

Frankee, właściwie Nicole Francine Aiello (ur. 9 czerwca 1983 w Staten Island w Nowym Jorku) – amerykańska piosenkarka i modelka.
Kariera muzyczna.
Śpiewała od dziecka. Jako nastolatka szkoliła wokal na Manhattanie u producenta i piosenkarza Danny’ego Maddena, a także uczyła się tańca w Broadway Dance Center. Studiowała na University of Tampa, jednak po roku przerwała studia w celu rozwijania kariery muzycznej. Współpracowała między innymi z The Trackmasters oraz Richem Harrisonem.
27 kwietnia 2004 ukazał się jej debiutancki album "The Good, the Bad, the Ugly" promowany przez singiel „F.U.R.B (Fuck You Right Back)” oparty na tej samej aranżacji co utwór Eamona „Fuck It (I Don’t Want You Back)”. Jak twierdziła wokalistka, jej piosenka była odpowiedzią na utwór ówczesnego chłopaka Eamona, jednak ten zaprzeczył istnieniu jakiejkolwiek relacji z wokalistką. Jak podał w swoim oświadczeniu, nie miał żadnych powiązań z „F.U.R.B”, a Frankee nigdy nie była jego dziewczyną, natomiast był „autorem jej piosenki na mocy prawa autorskiego”.
Nakładem wytwórni Phusion Records ukazało się wydawnictwo "Fuck It!" z obiema kompozycjami Eamona oraz Frankee. 22 maja 2004 utwór „F.U.R.B (Fuck You Right Back)” dotarł na szczyt brytyjskiej listy przebojów UK Singles Chart. Singiel dotarł ponadto na szczyt zestawienia Top 50 Singles w Australii, a także między innymi do 5. miejsca na Track Top-40 w Danii, 22. pozycji na Top Singles &amp; Titres we Francji, 33. miejsca na Hitlistan w Szwecji czy 15. pozycji na liście Singles Top 100 w Szwajcarii. W tym samym roku wokalistka wydała kolejne single „How You Do” oraz „All Around the World”.
W 2006 wokalistka dołączyła do Big Management. W tym samym roku wydała swój singiel „Watch Me”, który dostępny był wyłącznie w wersji digital download. W kolejnych latach pracowała jako modelka.
Dyskografia.
Opracowano na podstawie materiałów źródłowych.

</doc>
<doc id="5323784" url="https://pl.wikipedia.org/wiki?curid=5323784" title="Zjazd paryski">
Zjazd paryski



</doc>
<doc id="5323785" url="https://pl.wikipedia.org/wiki?curid=5323785" title="Prodasineura">
Prodasineura

Prodasineura – rodzaj ważek z rodziny pióronogowatych (Platycnemididae). Obejmuje gatunki występujące w Azji. Są to ważki o smukłym ciele; samce są zazwyczaj czarne, w niebieskie, czerwone lub żółte paski.
Systematyka.
W 1933 roku Fraser zaproponował utworzenie rodzaju "Cycloneura" dla kilku gatunków ważek umieszczonych przez Selysa w rodzaju "Alloneura", pierwotnie (1860) w podrodzaju "Alloneura", później w większości przeniesionych do podrodzaju "Disparoneura". Kirby w 1890 roku zmienił nazwę podrodzaju "Alloneura" (która okazała się zajęta) na "Caconeura", sklasyfikował "Caconeura" i "Disparoneura" jako osobne rodzaje. Późniejsi autorzy do "Caconeura" nadal zaliczali owe gatunki przeniesione przez Selysa do "Disparoneura", w tym także Fraser, który zaproponował wydzielenie ich do osobnego rodzaju. W 1934 roku Cowley wykazał, że opis Frasera nie spełnia wymogów Międzynarodowego kodeksu nomenklatury zoologicznej (brak dokładnego zdefiniowania rodzaju, nie został wyznaczony gatunek typowy), a ponadto proponowana nazwa jest już zajęta przez "Cycloneura" w rodzinie grzybiarkowatych. Cowley zdefiniował rodzaj na nowo i nadał mu nazwę "Prodasineura", będącą anagramem nazwy "Disparoneura".
Rodzaj ten był zaliczany do nieuznawanej już rodziny Protoneuridae bądź do rodziny Disparoneuridae. W 2013 roku Dijkstra "et al". w oparciu o badania filogenetyczne włączyli Disparoneuridae do pióronogowatych w randze podrodziny (Disparoneurinae).
Podział systematyczny.
Do rodzaju należą następujące gatunki:

</doc>
<doc id="5323787" url="https://pl.wikipedia.org/wiki?curid=5323787" title="Niko Peleshi">
Niko Peleshi

Niko Aleks Peleshi (ur. 11 listopada 1970 w Korczy) - albański inżynier elektronik i przedsiębiorca, burmistrz Korczy w latach 2007-2013, minister rolnictwa w latach 2017-2019 i minister obrony Albanii od 2021 roku. Od 15 września 2013 do 22 maja 2017 był wicepremierem Albanii.
Życiorys.
Ukończył z wyróżnieniem studia z zakresu inżynierii elektronicznej na Politechnice Tirańskiej.
W latach 2001-2004 kierował jednym z przemysłowo-handlowych przedsiębiorstw w Korczy.
Działalność polityczna.
Niko Peleshi rozpoczął działalność polityczną w październiku 2004; został wtedy mianowany prefektem okręgu Korcza, funkcję tę sprawował do 2005 roku. W tym roku został wybrany na przewodniczącego Socjalistycznej Partii Albanii w mieście Korcza. Od 18 lutego 2007 do 15 września 2013 był burmistrzem tego miasta.
Od 2012 roku jest członkiem zarządu Socjalistycznej Partii Albanii.
Od 13 września 2017 do 5 stycznia 2019 był ministrem rolnictwa Albanii. Aktualnie Peleshi jest ministrem obrony Albanii; funkcję tę pełni od 4 stycznia 2021 roku.
Życie prywatne.
Jest w związku małżeńskim z Amardą Peleshi, z którą ma troje dzieci: Alexię, Stiva i Johana.
Deklaruje znajomość języka angielskiego, niemieckiego i greckiego.

</doc>
<doc id="5323788" url="https://pl.wikipedia.org/wiki?curid=5323788" title="Karel Bláha">
Karel Bláha

Karel Bláha (ur. 1 czerwca 1975) – czeski lekkoatleta sprinter, halowy mistrz Europy z 2000.
Osiągnięcia sportowe.
Specjalizował się w biegu na 400 metrów. Zajął 7. miejsce w sztafecie 4 × 400 metrów na mistrzostwach Europy w 1998 w Budapeszcie.
Zwyciężył w sztafecie 4 × 400 metrów (która biegła w składzie: Jiří Mužík, Jan Poděbradský, Štěpán Tesařík i Bláha) na halowych mistrzostwach Europy w 2000 w Gandawie. Odpadł w eliminacjach biegu na 400 metrów i sztafety 4 × 400 metrów na mistrzostwach świata w 2001 w Edmonton oraz biegu na 400 metrów na halowych mistrzostwach Europy w 2002 w Wiedniu.
Zajął 7. miejsce w biegu na 400 metrów i 4. miejsce w sztafecie 4 × 400 metrów na mistrzostwach Europy w 2002 w Monachium. Wystąpił w reprezentacji Europy w biegu sztafetowym 4 × 400 metrów w zawodach pucharu świata w 2002 w Madrycie, ale sztafeta Europy została zdyskwalifikowana. Odpadł w eliminacjach biegu na 400 metrów na mistrzostwach Europy w 2006 w Göteborgu.
Był mistrzem Czech w biegu na 400 metrów w latach 1999–2002, 2005 i 2006 oraz w sztafecie 4 × 400 metrów w 1997, 1998, 2000 i 2001, wicemistrzem w biegu na 400 metrów w 2004 i w sztafecie 4 × 400 metrów w 1999, a także brązowym medalistą w biegu na 400 metrów w 1997 oraz w sztafecie 4 × 400 metrów w 1996 i 2002. W hali był mistrzem Czech w biegu na 400 metrów w 2004 i w sztafecie 4 × 200 metrów w 1997, 1999 i 2004 oraz wicemistrzem w biegu na 400 metrów w 2000 i 2002.
Jest aktualnym (lipiec 2022) rekordzistą Czech w sztafecie klubowej 4 × 400 metrów z czasem 3:03,62, uzyskanym 30 maja 2001 w Ostrawie.
Rekordy życiowe.
Rekordy życiowe Bláhy:

</doc>
<doc id="5323789" url="https://pl.wikipedia.org/wiki?curid=5323789" title="Niko Aleks Peleshi">
Niko Aleks Peleshi



</doc>
<doc id="5323792" url="https://pl.wikipedia.org/wiki?curid=5323792" title="Jan Podlodowski (kanonik)">
Jan Podlodowski (kanonik)

Jan Podlodowski (ur. ok. 1460, zm. 12 kwietnia 1510) – polski duchowny rzymskokatolicki, kanonik krakowski i gnieźnieński, sekretarz króla Zygmunta I Starego.
Był synem Jana Podlodowskiego z Przytyka herbu Janina, kasztelana żarnowskiego i radomskiego. Jego matką była Urszula z Chlewickich. Studiował w Krakowie. Był proboszczem parafii Błotnica, Iłża oraz Gostyczyna, w 1486 r. został kanonikiem krakowskim, w 1507 r. scholastykiem sandomierskim, a w 1510 r. kanonikiem gnieźnieńskim (instalowany do kapituły gnieźnieńskiej został 17 stycznia 1510 r., mimo że już w 1497 r. w przywilejach kardynała Fryderyka Jagiellończyka był wymieniany zarówno jako kanonik krakowski, jak i gnieźnieński; mógł więc w 1510 r. objąć drugą kanonię). W 1486 r. został poborcą sandomierskim. W latach 90. XV w. został pisarzem królewskim. W 1497 r., wraz z biskupem Krzesławem Kurozwęckim, był wysłannikiem króla Jana I Olbrachta do hospodara mołdawskiego Stefana III.
Od 1502 r. był tenutariuszem (regensem) Raciborowic, a w latach 1505–1510 dóbr pabianickich. W uznaniu jego zasług, król Zygmunt I Stary, którego Jan był sekretarzem w latach 1507–1510, nadał Krakowskiej Kapitule Katedralnej prawo pobierania mostowego na rzece Ner w Rzgowie.
Po ojcu, wspólnie z bratem Hieronimem, odziedziczył Suków, Sukowską Wolę, Ostrów (Zameczek) oraz połowę Przytyka. Po śmierci matki otrzymał także Borowy Młyn pod Przytykiem. Natomiast w 1497 r. zrezygnował, wraz z krewnymi, z pretensji do dóbr przejętych przez swojego ojca, kasztelana Jana Podlodowskiego, od rodu Ślizów – wsi lub ich części: Policzna, Gródek, Sławczyn, Czarnolas, Piastów, Wsola, w zamian za zwrot pożyczki zabezpieczonej na tych dobrach i rekompensatę.

</doc>
<doc id="5323795" url="https://pl.wikipedia.org/wiki?curid=5323795" title="Bacan (grupa etniczna)">
Bacan (grupa etniczna)

Bacan – austronezyjska grupa etniczna z prowincji Moluki Północne w Indonezji, zamieszkująca wyspy Bacan na południowy zachód od Halmahery. Ich populacja wynosi 3500 osób. Wyznają przede wszystkim islam.
Do momentu zjednoczenia w ramach społeczność składała się z szeregu grup, na czele których stali "ambasya" bądź "datu". Za czasów sułtanatu wprowadzono tytuły "sangaji" i "kumelaha".
Ich pierwotny język to malajski wyspy Bacan ("bahasa Bacan") z wielkiej rodziny austronezyjskiej, będący archaiczną odmianą języka malajskiego. Na tle okolicznych odmian języka malajskiego wyróżnia się tym, że nie jest językiem handlowym ani mieszanym. Przodkowie ludu Bacan mieli kilkaset lat temu wyemigrować z Borneo, zachowując swój język ojczysty. Nie stwierdzono istnienia wcześniejszego języka etnicznego.
Wyspy Bacan zamieszkiwane są także przez migrantów z Halmahery (grupy etniczne Galela i Tobelo) i Makian (grupa etniczna Makian). Wpływy innych języków znacznie rzutowały na kształt malajskiego wyspy Bacan. Głównym środkiem komunikacji międzyetnicznej jest malajski wyspy Ternate.

</doc>
<doc id="5323797" url="https://pl.wikipedia.org/wiki?curid=5323797" title="Buława Władysława Zygmunta Wazy">
Buława Władysława Zygmunta Wazy

Buława Władysława Zygmunta Wazy – broń paradna należąca prawdopodobnie do księcia Władysława Zygmunta, późniejszego króla Władysława IV Wazy. Stanowi jeden z najcenniejszych okazów buław w kolekcjach polskich. Znajduje się w zbiorach Zamku Królewskiego na Wawelu.
Historia.
Buława pochodzi prawdopodobnie z drugiej połowy XVI wieku, z terenów imperium osmańskiego, gdzie istniały warsztaty specjalizujące się w produkcji tego typu broni, m.in. w Stambule za panowania Murada III. O przynależności buławy do królewicza świadczy portret Władysława Zygmunta Wazy w stroju polskim. Na obrazie widać, że królewicz trzyma w ręku buławę niemal identyczną z tą zachowaną w zbiorach wawelskich. Ta sama broń została też odwzorowana na wykonanym w 1738 roku portrecie Michała Kazimierza Radziwiłła „Rybeńki”. W zbiorach Zamku Królewskiego na Wawelu buława znajduje się od 1924 roku, kiedy na mocy traktatu ryskiego rewindykowano ją z Rosji. W 1939 roku (kampania wrześniowa) została ewakuowana z Polski wraz z częścią najcenniejszych muzealiów. W 1959 roku wróciła z Kanady do Krakowa. Eksponowana jest na wystawie „Nowy Skarbiec Koronny”.
Opis.
Na przestrzeni XVII i XVIII wieku buławy traktowano jako oznaki władzy wojskowej, przynależne hetmanom wielkim i polnym, zarówno w Koronie, jak i w Wielkim Księstwie Litewskim. Charakteryzowały się one osadzonym na trzonku zakończeniem w postaci kulistej lub gruszkowatej głowicy. Generalnie broń tę produkowano według wzorów węgierskich, tureckich bądź perskich, lub też sprowadzano z tych krajów. Przemawiają za tym ogólne proporcje broni i bogata kolorystyka. Głowica, pokryta drobnym ornamentem roślinnym, jest gęsto wysadzana turkusami i rubinami oraz dekorowana medalionami inkrustowanymi błękitną emalią. Trzonek podzielony na trzy segmenty – dolny i górny zdobione jak głowica, środkowy ze spiralnie biegnącą wicią roślinną. Perski rodowód ma przede wszystkim technika zwana "firuzekari", polegająca na inkrustacji z użyciem turkusów. Obiekt ten stanowi jeden z najcenniejszych okazów buław w zbiorach polskich.

</doc>
<doc id="5323798" url="https://pl.wikipedia.org/wiki?curid=5323798" title="Bacan (ujednoznacznienie)">
Bacan (ujednoznacznienie)



</doc>
<doc id="5323801" url="https://pl.wikipedia.org/wiki?curid=5323801" title="Partyzantka w wojnie ojczyźnianej 1812 roku">
Partyzantka w wojnie ojczyźnianej 1812 roku

Partyzantka w wojnie ojczyźnianej 1812 roku – konflikt zbrojny między wielonarodową Wielką Armią cesarza Napoleona a rosyjskimi partyzantami podczas inwazji na Rosję w 1812 roku. Siły partyzanckie składały się z oddziałów Cesarskiej Armii Rosyjskiej działających na tyłach wojsk napoleońskich, rosyjskich żołnierzy którzy uciekli z niewoli i ochotników z miejscowej ludności.
Wojna partyzancka była jedną z trzech głównych form wojny narodu rosyjskiego przeciwko francuskiej inwazji, obok biernego oporu (niszczenie żywności i paszy, podpalanie własnych domów, wycofywanie się do lasów) i masowego udziału w lokalnych milicjach. Charakterystyczną cechą tej wojny był udział w niej tak zwanych oddziałów lotnych, utworzonych z kawalerii i Kozaków na rozkaz generała Michaiła Kutuzowa, dowodzonych przez regularnych oficerów armii i operujących blisko wroga, a także wywiadu wojskowego oraz chłopskich oddziałów samoobrony, które powstawały spontanicznie z okolicznych mieszkańców (nie tylko, ale głównie chłopów) i zajmowały się obroną swoich wsi i miasteczek przed niewielkimi oddziałami Francuzów i ich sojuszników.
Oddziały armii regularnej i Kozaków.
Od czerwca do sierpnia 1812 roku armia napoleońska, ścigając wycofujące się wojska rosyjskie, przebyła około 1200 kilometrów od Niemna do Moskwy. W rezultacie jej linie komunikacyjne były bardzo rozciągnięte. Biorąc pod uwagę ten fakt, dowództwo armii rosyjskiej postanowiło stworzyć mobilne oddziały do ​​działań na tyłach i na liniach komunikacyjnych wroga, aby uniemożliwić mu dostawy zaopatrzenia i zniszczyć jego mniejsze oddziały.
Pierwsze oddziały partyzanckie powstały jeszcze przed bitwą pod Borodinem. 23 lipca, po połączeniu się z generałem Piotrem Bagrationem pod Smoleńskiem, generał Michaił Barclay de Tolly utworzył lotny oddział partyzancki składający się z kazańskich dragonów, trzech pułków Kozaków dońskich i stawropolskich Kałmuków pod generalnym dowództwem generała Ferdinanda von Wintzingerodego, który miał działać przeciwko francuskiej lewej flance i zapewniać łączność z korpusem generała Piotra Wittgensteina. Ważnym źródłem informacji okazał się również lotny oddział Wintzingerodego. W nocy z 26 na 27 lipca Barclay de Tolly otrzymał wiadomość od Wintzingerodego z Wieliża o planach Napoleona, aby przejść z Porzecza do Smoleńska, by w ten sposób odciąć drogę ucieczki armii rosyjskiej. Po bitwie pod Borodinem oddział Wintzingerodego został wzmocniony trzema pułkami kozackimi i dwoma batalionami jegrów. W bitwie pod Zwienigorodem lotny oddział opóźnił natarcie dużych sił francuskich, a następnie kontynuował działania na flankach wroga, rozbijając go na mniejsze oddziały.
Najsłynniejszym dowódcą partyzantów w armii rosyjskiej był poeta Denis Dawydow. Pięć dni przed bitwą pod Borodinem przedstawił generałowi Bagrationowi plan, który polegał na wykorzystaniu rozbudowanej łączności Napoleona do działania na jego tyłach i dokonywania nagłych wypadów na jego magazyny, kurierów i tabory z żywnością. Generał Kutuzow zezwolił, by Dawydow otrzymał 50 huzarów i 80 Kozaków. Z tymi siłami Dawydow udał się na tyły armii napoleońskiej. Na początku września, wraz z tą grupą, zaatakował francuski transport 30 wozów z osłoną 225 żołnierzy w drodze do Cariowego-Zajmiszcza. Cały transport został zdobyty a osłona zniszczona, z wyjątkiem 100 żołnierzy wziętych do niewoli. Wkrótce schwytano kolejny konwój. Następnie oddział Dawydowa znacznie się powiększył – dołączyli do niego rosyjscy żołnierze i chłopi zbiegli z niewoli.
Operacje za liniami wroga bez wsparcia miejscowej ludności były niemożliwe. Jednak początkowo Dawydow miał trudności ze znalezieniem wspólnego języka z chłopami. Do każdej wsi podchodził ostrożnie, gdyż uzbrojeni chłopi strzegący swoich wiosek, widząc mundury wojskowe, napadali na partyzantów, którzy musieli najpierw udowodnić, że są żołnierzami rosyjskimi. Stopniowo poprawiały się stosunki z ludnością, a Dawydow zaczął przeprowadzać skuteczne operacje wojskowe. Pod koniec września jego oddział został wzmocniony przez przybyły znad Donu pułk starszyny Popowa. Dzięki grupie liczącej 200–300 osób Dawydow wywoływał panikę i rozbijał większe oddziały wroga, zdobywał konwoje, odbijał rosyjskich jeńców i czasami zdobywał również broń.
Po odwrocie z Moskwy generał Kutuzow wysłał partyzantów na wszystkie kierunki frontu z rozkazem, przemieszczania się z miejsca na miejsce, aby atakować nagle i działając grupowo lub osobno, wyrządzać wrogowi wszelkiego rodzaju szkody. Oddziały te rzadko przekraczały 500 osób i składały się głównie z oddziałów kozackich, z niewielką liczbą regularnej jazdy. W poszczególnych epizodach wojny kilka oddziałów partyzanckich, po połączeniu swoich sił, było w stanie poradzić sobie z dużymi formacjami wojskowymi wroga. Główną siłą lotnych oddziałów partyzanckich były pułki kozackie i sotnie. Chłopi porozumiewali się z partyzantami i ich dowódcami o wiele łatwiej niż z regularnymi oddziałami wojska. Pomoc chłopstwa na samym początku ruchu partyzanckiego była dla partyzantów szczególnie ważna. Chłopi tropili poszczególne oddziały wroga, eksterminowali francuskich maruderów, a także dostarczali oddziałom partyzanckim żywność i paszę dla koni.
Chłopskie oddziały partyzanckie.
W miarę jak armia francuska wkraczała w głąb Rosji, gdy rosła przemoc ze strony wojsk napoleońskich, po pożarach w Smoleńsku i Moskwie, po spadku dyscypliny w armii napoleońskiej i przekształceniu znacznej jej części w bandę rabusiów i gwałcicieli, ludność Rosji zaczęła przechodzić od biernego do czynnego oporu wobec wroga. Rosyjscy żołnierze uciekający z niewoli oraz ochotnicy spośród miejscowej ludności, podjęli inicjatywę organizowania samoobrony i formowania chłopskich oddziałów partyzanckich, uzbrojonych w broń zdobyczną i plebejską. 
Za swoje zasługi poszczególni chłopi otrzymywali nagrody w postaci Krzyży Świętego Jerzego i inne odznaczenia, ale chłopstwo jako całość pozostało niedocenione. Najwłaściwszą nagrodą za poświęcenie chłopów dla Rosji w tym momencie byłoby oczywiście wyzwolenie ich z poddaństwa, ale cesarz Aleksander tego nie uczynił.
Podsumowanie.
W rosyjskiej i radzieckiej literaturze popularnonaukowej na temat wojny ojczyźnianej 1812 roku, przyjął się pogląd że udział chłopów i partyzantów w zniszczeniu Napoleona i jego Wielkiej Armii był obok strategii rosyjskiej armii, decydujący o zwycięstwie, co jest tylko częściowo zgodne z faktami. Partyzanci, chłopi i Kozacy atakowali, zabijali i brali do niewoli w ogromnej większości grupy zdemoralizowanych, odłączonych od Wielkiej Armii i często nieuzbrojonych żołnierzy. Rosyjska partyzantka prawie nigdy nie atakowała francuskich oddziałów idących w szyku i gotowych do odparcia uderzenia; atakowała natomiast niezdyscyplinowanych i nieuzbrojonych ludzi idących za armią i wokół niej mających ze sobą wozy ze zdobyczą wojenną, którzy byli łatwym łupem dla partyzantów.

</doc>
<doc id="5323803" url="https://pl.wikipedia.org/wiki?curid=5323803" title="Stanisław Dunin Markiewicz">
Stanisław Dunin Markiewicz



</doc>
<doc id="5323805" url="https://pl.wikipedia.org/wiki?curid=5323805" title="Marcin Kęsy">
Marcin Kęsy

Marcin Kęsy (ur. 17 kwietnia 1976 we Lwówku) – profesor uczelni, menedżer, ekonomista i nauczyciel akademicki. Doktor habilitowany nauk społecznych w dyscyplinie ekonomia i finanse. Doktor honoris causa.
Życiorys.
W 2000 roku ukończył z wyróżnieniem studia magisterskie w obszarze zarządzania na Wydziale Nauk Społecznych i Pedagogicznych Wyższej Szkoły Pedagogicznej im. T. Kotarbińskiego w Zielonej Górze, w 2003 roku ukończył 3,5 letnie inżynierskie studia informatyczne w specjalności: inżynieria komputerowa na Wydziale Informatyki, Elektrotechniki i Telekomunikacji Uniwersytetu Zielonogórskiego.
W 2006 roku w Uniwersytecie Jagiellońskim (Wydział Zarządzania i Komunikacji Społecznej) obronił z wyróżnieniem pracę doktorską (specjalność: nauki o zarządzaniu) pt. "System kształcenia w szkołach zawodowych w świetle wymagań kompetencyjnych przedsiębiorstw województwa lubuskiego", a w 2021 roku ukończył studia podyplomowe Rachunkowość budżetowa.
W 2022 roku uzyskał stopień naukowy doktora habilitowanego nauk społecznych w dyscyplinie ekonomia i finanse w VUZF University w Sofii na podstawie rozprawy pt. "The impact of managerial competence on the effective functioning of health care organizations".
W 2021 roku został akademikiem Akademii Nauk Ekonomicznych Ukrainy w dyscyplinie zarządzanie w Kijowie, No 1109. W tym samym roku otrzymał doktorat honoris causa w Bereżańskim Instytucie Agrotechnicznym. W 2021 roku został honorowym profesorem the European Institute of Further Education in Slovakia.
Publikacje naukowe.
Jest autorem lub współautorem ponad 110 publikacji naukowych. W pracy naukowej zajmuje się zarządzaniem zasobami ludzkimi, zarządzaniem kompetencjami, zarządzaniem strategicznym dla MŚP, aspektem sukcesji oraz postawami sukcesorów w firmami rodzinnymi. W swoich rozważaniach skupia się nad badaniem sprawności organizacyjnej, skuteczności oraz efektywności metod zarządzania w praktyce zarządczej.
Jest autorem lub redaktorem m.in. monografii naukowych pt. "Kompetencje menedżerskie personelu medycznego", Wyd. Wyższej Szkoły Gospodarki (2018), "Relacje i komunikacja w świecie medycznym", Wyd. Uniwersytetu Jagiellońskiego (2012), "Kompetencje zawodowe młodych. Możliwości szkolnictwa zawodowego a potrzeby pracodawców", Wyd. Uniwersytetu Jagiellońskiego (2008), "Kompetencje menedżera", Wyd. Wyższej Szkoły Gospodarki (2020), "Rozważania badawcze w obszarze zarządzania", Wyd. Wyższej Szkoły Gospodarki (2019).
Doświadczenie zawodowe.
Był wykładowcą m.in. w Uniwersytecie Zielonogórskim, Uniwersytecie Jagiellońskim, Wyższej Szkole Menedżerskiej w Legnicy, Państwowej Wyższej Szkole Zawodowej w Wałczu, Wyższej Szkole Biznesu w Pile, Kujawsko-Pomorskiej Szkole Wyższej w Bydgoszczy oraz Wyższej Szkole Gospodarki w Bydgoszczy. Jest zatrudniony na stanowisku profesora w Pomorskiej Szkole Wyższej w Starogardzie Gdańskim.
Jest przedsiębiorcą, urzędnikiem samorządowym oraz ekspertem.
Członek Rady Programowej TVP3 Gorzów Wielkopolski w latach 2021–2025.

</doc>
<doc id="5323807" url="https://pl.wikipedia.org/wiki?curid=5323807" title="Skocznia (Warszawa)">
Skocznia (Warszawa)

Skocznia lub Puławska-Skocznia – osiedle w dzielnicy Mokotów w Warszawie.
Położenie i charakterystyka.
Osiedle Skocznia położone jest na stołecznym Mokotowie, na terenie obszaru Miejskiego Systemu Informacji Ksawerów. Znajduje się w rejonie ulic Cieszyńskiej i Czerniowieckiej, niedaleko ulicy Puławskiej, na skraju skarpy warszawskiej, na terenie, gdzie wcześniej znajdowała się wieś Szopy Niemieckie. W założeniu miało być częścią przyszłego centrum Mokotowa.
Osiedle zostało wybudowane w latach 1968–1975. Jego nazwa pochodzi od położonej ówcześnie w sąsiedztwie skoczni narciarskiej wzniesionej pod koniec lat 50. XX w. Głównym architektem osiedla był Tadeusz Mrówczyński. Składa się z siedmiu bloków mieszkalnych: trzech osiemnastokondygnacyjnych punktowców wybudowanych w technologii monolitycznej z użyciem metody ślizgu oraz czterech dłuższych budynków o jedenastu kondygnacjach powstałych w technologii wielkopłytowej „J”. Powstał także pawilon handlowo-usługowy i oddany do użytku w 1971 roku budynek szkolny, siedziba Szkoły Podstawowej nr 33 im. Wojsk Ochrony Powietrznej Kraju. Bloki mieszkalne znajdują się pod adresami ul. Cieszyńska 1A, 2, 2A, 4, 5 oraz ul. Bukowińska 26 i 26A. Liczba mieszkań to 1020, zaplanowano je dla ponad 3 tys. mieszkańców. Powierzchnia całego osiedla to 5 ha.
Osiedle miało służyć pracownikom Ministerstwa Obrony Narodowej. Za jego realizację odpowiedzialne było Przedsiębiorstwo Budownictwa Miejskiego Południe.
Z osiedla rozciąga się widok na niżej położone tereny Dolnego Mokotowa. Według Lecha Chmielewskiego, autora „Przewodnika warszawskiego...” (1987) wysokie budynki mieszkalne widziane od wschodu po zmroku to „bez wątpienia jeden z ładniejszych widoków nowoczesnej warszawskiej architektury”. 

</doc>
<doc id="5323808" url="https://pl.wikipedia.org/wiki?curid=5323808" title="Żółta mozaika fasoli">
Żółta mozaika fasoli

Żółta mozaika fasoli () – wirusowa choroba fasoli wywołana przez wirusa żółtej mozaiki fasoli ("Bean yellow mosaic virus", BYMV). Jest to choroba z grupy mozaik.
Występowanie i szkodliwość.
BYMV jest najczęściej występującym wirusem roślin uprawnych w rodzinie bobowatych ("Fabaceae"). Występuje także na licznych dziko rosnących gatunkach tej rodziny. U fasoli hamuje jej rozwój, powoduje zmniejszenie plonu nasion i pogorszenie ich jakości. Nasiona z porażonych roślin są drobniejsze, ponadto łatwiej ulegają infekcji przez grzyby pasożytnicze. Porażone rośliny wytwarzają mniej brodawek korzeniowych i wcześniej od zdrowych tracą zdolność wiązania azotu. Im młodsze rośliny ulegają zakażeniu wirusem BYMV, tym większe jest nasilenie wywołanej przez niego choroby.
W Polsce żółta mozaika fasoli występuje pospolicie, jednak nie powoduje większych szkód. Szczep powodujący tę chorobę u fasoli nie infekuje grochu.
Objawy.
Na liściach fasoli powstają nieregularnie rozłożone jasno i ciemnożółte plamy, tzw. botanika. Na młodszych liściach są one wyraźniejsze, na starszych bardziej rozmyte. Ponadto liście młodsze czasami ulegają pofałdowaniu i zmarszczeniu. Spowodowane to jest tym, że w miejscach żółtawych plam liść rośnie wolniej. Nie występuje jednak ich większe zniekształcenie, a tylko zdrobnienie. Na strąkach zwykle brak plam i nasiona nie ulegają zakażeniu wirusem.
Oprócz żółtej mozaiki na fasoli występuje jeszcze zwykła mozaika fasoli.
Epidemiologia.
Na polach uprawnych inokulum wirusa stanowią uprawiane rośliny wieloletnie z rodziny bobowatych, m.in. łubin żółty, łubin biały, bobik, koniczyna łąkowa, oraz rośliny dziko rosnące, np. lucerna nerkowata, nostrzyk żółty, koniczyna łąkowa. W ogrodach ozdobnych zimuje w licznych gatunkach roślin spoza rodziny bobowatych, np. frezji, irysie, narcyzie. Na fasolę przenoszony jest z tych roślin przez ponad 20 gatunków mszyc, największe znaczenie mają "Aphis fabae", "Acyrtosiphon pisum", "Macrosiphum euphorbiae" i "Myzus persicae". Może być przenoszony także mechaniczne (np. przez maszyny rolnicze), jednak w warunkach naturalnych ma to znikome znaczenie.
Ochrona.
Można tylko zapobiegać chorobie. Nasiona fasoli powinny być wysiewane jak najwcześniej, aby w czasie nalotów mszyc były w jak najbardziej zaawansowanej fazie rozwoju, co skutkuje mniejszym nasileniem choroby. Powinna być zachowana izolacja przestrzenna między uprawami roślin bobowatych jednorocznych i wieloletnich. W miarę możliwości powinno się do uprawy wybierać odmiany odporne lub przynajmniej mniej podatne.

</doc>
<doc id="5323813" url="https://pl.wikipedia.org/wiki?curid=5323813" title="Barilius">
Barilius

Barilius – rodzaj ryb promieniopłetwych z rodziny karpiowatych (Cyprinidae). Są to dość małe ryby, smukłe. Zamieszkują tereny Azji, od Pakistanu po Borneo w kamienistych rzekach. Większość gatunków zdobią niebieskie i pomarańczowe pasy po bokach ciała.
Takson ten wprowadził w 1822 Francis Buchanan-Hamilton jako podrodzaj rodzaju "Cyprinus". W 2012 wykonano rewizję taksonomiczną rodzaju "Barilius", dodając 4 gatunki, kolejne dwa gatunki opisano w 2015 i 2020. Portal FishBase umieszcza rodzaj "Barilius" w odrębnej rodzinie karpiokształtnych – Danionidae, jednak przez większość autorów takson ten traktowany jest w randze podrodziny (Danioninae), obejmującej m.in. rodzaje "Danio", "Devario", "Barilius" i "Rasbora".
Nazwa „"Barilius"” może być zlatynizowaną formą bengalskiej nazwy potocznej „"barila"” – w tamtych rejonach ryby z tego rodzaju są tak określane.
Gatunkiem typowym jest "B. barila".
Niektóre gatunki, jak "B. barila", są w regionie swojego występowania rybami konsumpcyjnymi, ze względu na dobry smak. Ryby z tego rodzaju są trzymane w akwariach. Z powodu swej ruchliwości mogą niepokoić bądź odstraszać mniejsze i wolno pływające ryby, zmuszając do pływania po bokach akwarium.
Gatunki.
Do rodzaju przypisywane są gatunki:

</doc>
<doc id="5323816" url="https://pl.wikipedia.org/wiki?curid=5323816" title="Omega (album Luxtorpedy)">
Omega (album Luxtorpedy)

Omega – siódmy album studyjny zespołu Luxtorpeda, wydany w kwietniu 2022 roku. Zawiera 11 utworów z brzmieniem bazującym na byłych zespołach w którym grał Litza, założyciel Luxtorpedy, czyli m.in. Flapjack, czy Acid Drinkers.
W połowie stycznia 2022 roku na kanale Youtube Luxtorpedy pojawił się film z wiadomością o powstającym albumie "Omega". Dwa dni później w tym samym miejscu została opublikowana wiadomość, że nagrania gitar i gitary basowej zostały zakończone. W ciągu następnego miesiąca pojawiły się kolejno 3 nowe single: "Hydra", "Krew z krwi" oraz "Antonówka." Miesiąc po ukazaniu się albumu na kanale YouTube został także opublikowany teledysk do piosenki "Przygotuj się na najlepsze". Album został nominowany do Fryderyków w kategorii album roku metal.
Lista utworów.
Źródło: 
Przypisy.
__ZESPISEM__

</doc>
<doc id="5323821" url="https://pl.wikipedia.org/wiki?curid=5323821" title="Serce i Rozum (bohaterowie fikcyjni)">
Serce i Rozum (bohaterowie fikcyjni)

Serce i Rozum – fikcyjne postacie znane z reklam Telekomunikacji Polskiej i Orange, bohaterowie kampanii reklamowej prowadzonej w latach 2010-2016.
Bohaterowie – charakterystyka.
Serce i Rozum są animowani techniką CGI. Animacją bohaterów zajmowały się różne studia m.in. Xantus, HumanArk, AlienFX czy Platige Image.
Geneza.
W 2009 roku Telekomunikacja Polska zwróciła się do agencji Publicis Poland w celu stworzenia nowej kampanii reklamowej, która uwolniłaby markę spod topornego wizerunku jaki widniał w oczach wielu klientów. Wkrótce powstał koncept postaci Serca i Rozumu, w myśl "Czy kierujesz się sercem czy rozumem, oferta TP jest dla ciebie". Twórcy duetu wkrótce stworzyli własną agencję reklamową, której nazwa ("Heart &amp; Brain)" odnosi się do tych postaci.
Dwaj bohaterowie mieli być zupełnymi przeciwieństwami, zarazem obaj mieli skłaniać się ku ofercie TP (później Orange). Serce reprezentowało decyzje podejmowane pod wpływem emocji, zaś Rozum decyzje podejmowane racjonalnie.
Kampania reklamowa.
Reklamy były rozpowszechniane w postaci spotów telewizyjnych i radiowych, ulotek oraz eventów. Kampania z udziałem bohaterów odniosła ogromny sukces i szybko zyskała popularność a także aprobatę wśród Polaków. Reklamy z Sercem i Rozumem opierały się głównie na humorystycznych dialogach dwójki, z naciskiem na gry słowne.
Telewizja i radio.
Pierwsze trzy telewizyjne spoty reklamowe z Sercem i Rozumem wyemitowano w czerwcu 2010 roku. Zatytułowane były "Tadeo", "Thriller" i "20 mega na sekundę" (ostatni był częścią kampanii "Dociekliwe Serce")"." W każdym z nich bohaterowie omawiali w inną usługę TP (kolejno: usługi telefoniczne, pakiety telewizyjne i Neostradę). W międzyczasie pojawiały się także spoty przeznaczone do emisji radiowej.
Szczególną popularność zyskała reklama usługi FunPack HD emitowana w telewizji na przełomie listopada i grudnia 2011 roku. Dwaj bohaterowie parodiowali w nim piosenkę "Suzanna" zespołu The Art Company. Oficjalne wideo na YouTube zyskało obecnie ponad 2,5 miliona odsłon, zaś wersja rozszerzona blisko 780 tys.
Parodii w wykonaniu Serca i Rozumu doczekały się także pieśń ludowa "Hej, sokoły" (spot: "Kolędnicy"), piosenka "Szklana pogoda" zespołu Lombard (spot: Szklana pogoda), film Piła, kreskówka Wilk i Zając (oba w spocie "Nie oddam!") i Sherlock Holmes Arthura Conana Doyle'a (spot: "Sherlock"). Odniesiono się także do Parku Jurajskiego w reżyserii Stevena Spielberga (spot: "Steven").
Pierwszą reklamą zrealizowaną pod szyldem Orange był spot "Włosy" z kwietnia 2012 roku.
Ostatnia reklama z udziałem Serca i Rozumu zatytułowana była "Orange Światłowód" i emitowano ją w telewizji latem 2016 roku.
Reklamy z telewizji były wielokrotnie powielane w internecie.
Internet – Facebook i YouTube.
W 2011 roku założono oficjalny kanał "Serce i Rozum" na YouTube, na którym zaczęły pojawiać się reklamy telewizyjne i radiowe z Sercem i Rozumem. Obecnie zebrał on razem ponad 50 mln wyświetleń i ponad 19 tys. subskrybcji.
Do internetu co jakiś czas wypuszczano viralowe filmy z udziałem dwójki, np. "Kaszpirowski", "Pieprz i Sól" czy "Sąsiad""." Pierwszy i trzeci parodiowały i wyśmiewały reklamy konkurencyjnej dla TP Netii, zaś drugi stanowił rozbudowaną reklamę usług TP. Wszystkie spoty zyskiwały mnóstwo odsłon na YouTube oraz Facebooku. Szczególnie viral "Kaszpriowski" miał ogromny wpływ na popularność kampanii z Sercem i Rozumem, po publikacji którego oglądalność reklam na YouTube wzrosła o 277%. Serce i Rozum ponownie sparodiowali Netię w 2013 roku w viralu "Serce kręci reklamę z kotem".
W 2010 roku założono stronę bohaterów na Facebooku. Pojawiały się tam wpisy humorystyczne, nierzadko odnoszące się do oferty TP lub Orange lub samych reklam z udziałem bohaterów.
Wskutek osiągnięcia ogromnego sukcesu przez kampanię, strona zaczęła zyskiwać ogromne liczby polubień, aż w 2013 roku zliczono ich ponad 2 miliony. Fanpage Serca i Rozumu przez długi czas był najpopularniejszą stroną na polskim Facebooku (palmę pierwszeństwa stracił dopiero w 2016 roku na rzecz Play). Z tej okazji wypuszczono jubileuszowy spot dostępny tylko na kanale YouTube "Serce i Rozum."
W 2015 doszło do rzekomego ataku hakerskiego na stronie. W rzeczywistości była to jednak kampania reklamowa Orange promująca usługę "Cybertarcza".
Po podjęciu decyzji o zakończeniu kampanii w 2017 roku, postanowiono kontynuować działanie fanpage'a, lecz zmieniono jego profil na czysto rozrywkowy, bez treści reklamowych. Strona jest aktywna do dzisiaj.
Za komunikację w internecie odpowiadała agencja Lemon Sky z grupy Adv.pl.
Prasa i eventy.
Jako że kampania miała obejmować najróżniejsze środki przekazu, regularnie ukazywały się ulotki reklamowe TP i Orange emitowane przez agencję Art Graph. Popularność Serca i Rozumu doprowadziła do organizacji wielu znakowanych wizerunkami postaci eventów na terenie całego kraju.
Rebranding i zakończenie kampanii.
W 2012 roku podano do prasy informację o fuzji TP z Orange. Spowodowało to powstanie wielu plotek, jakoby kampania reklamowa z Sercem i Rozumem miała zostać zakończona. Plotki zdementowało Biuro Prasowe Orange Polska, tłumacząc, że bohaterowie pozostaną w reklamach Orange ze względu na ich ogromną popularność. Przeniesienie do Orange zarówno Serca i Rozumu jak i wszystkich usług świadczonych przez TP okraszono kampanią reklamową zatytułowaną "Przeprowadzka". Jej elementami były dwa spoty telewizyjne zatytułowane "Przeprowadzka" oraz "Wyprowadzka". Przy tej kampanii z agencją Publicis Poland współpracowali twórcy duetu Serca i Rozumu z agencji Heart &amp; Brain.
Ostatni spot z udziałem dwójki wyemitowano w telewizji w 2016 roku, zaś w 2017 oficjalnie ogłoszono zakończenie kampanii. Decyzję uzasadniono "zużyciem się koncepcji".
Maskotki.
Okazjonalnie przy zakupie usług TP lub Orange można było otrzymać pluszowe podobizny bohaterów. Nie wprowadzono ich jednak nigdy do stałej sprzedaży.
Aplikacje mobilne.
Regularnie ukazywały się także aplikacje mobilne o Sercu i Rozumie na systemy Android i IOS:
Gry zostały wykonane przez Looksoft Sp. z.o.o. Miały stanowić rozrywkę oraz przybliżyć ofertę TP/Orange.
Nagrody i nominacje.
Nominacje.
Dodatkowo w rankingu portalu Wirtualnemedia.pl Serce i Rozum uznano za najlepszych brand heroes minionych lat.

</doc>
<doc id="5323824" url="https://pl.wikipedia.org/wiki?curid=5323824" title="Dariusz Tkaczyk">
Dariusz Tkaczyk



</doc>
<doc id="5323825" url="https://pl.wikipedia.org/wiki?curid=5323825" title="Język luhu">
Język luhu

Język luhu (a. loehoe), także: piru, piru-luhu – język austronezyjski używany w prowincji Moluki w Indonezji, na wyspach Seram, Boano i Manipa. Według danych z 1983 r. posługuje się nim 6500 osób.
Jego użytkownicy zamieszkują wsie Luhutuban, Boano Utara, Waesala, Kaibobu i Kamarian w kabupatenie Seram Bagian Barat. Serwis Ethnologue wyróżnia dialekty: luhu, batu merah, kelang. Dialekty kelang i batu merah są zagrożone wymarciem. Piru również został opisany jako dialekt.
Społeczność posługuje się też malajskim ambońskim.

</doc>
<doc id="5323826" url="https://pl.wikipedia.org/wiki?curid=5323826" title="Język piru">
Język piru



</doc>
<doc id="5323827" url="https://pl.wikipedia.org/wiki?curid=5323827" title="Język piru-luhu">
Język piru-luhu



</doc>
<doc id="5323830" url="https://pl.wikipedia.org/wiki?curid=5323830" title="Język manipa">
Język manipa

Język manipa – język austronezyjski używany w prowincji Moluki w Indonezji, w czterech wsiach na wyspie Manipa. Według danych z 1981 r. posługuje się nim 1500 osób.

</doc>
<doc id="5323832" url="https://pl.wikipedia.org/wiki?curid=5323832" title="Wacława Ada Obłękowska">
Wacława Ada Obłękowska

Wacława Ada Obłękowska ps. „Hela” (ur. 15 listopada 1920 w Radoniach, zm. 20 marca 2015) – polska nauczycielka, pedagog, działaczka społeczna oraz honorowa obywatelka Grodziska Mazowieckiego. Została odznaczona Krzyżem Kawalerskim Orderu Odrodzenia Polski.
Życiorys.
Urodziła się 15 listopada 1920 roku, we wsi Radonie niedaleko miasta Grodzisk Mazowiecki. 
W czasach okupacji hitlerowskiej była działaczką Polskiego Czerwonego Krzyża, W późniejszych latach wstąpiła w szeregi Armii Krajowej, gdzie otrzymała przydomek „Hela”. W latach 1942-1945 prowadziła tajne nauczanie w szkole we wsi Stare. Po wojnie ukończyła Państwowy Kurs Nauczycielski, zatrudniona w Inspektoracie Oświaty, następnie rozpoczęła pracę w Szkole Podstawowej nr 2 w Grodzisku Mazowieckim, jako nauczycielka. Po ukończeniu Uniwersytetu Warszawskiego rozpoczęła pracę w Liceum Pedagogicznym w Grodzisku Mazowieckim, gdzie wykładała między innymi psychologię, pedagogikę oraz metodykę nauczania. W 1964 roku rozpoczęła pracę w grodziskim Studium Nauczycielskim, gdzie zorganizowała praktyki studenckie. W późniejszych latach była Instruktorem Metodyki Nauczania Początkowego w grodziskim Wydziale Oświaty. 
W latach 80 XX wieku została radną Miejskiej Rady Narodowej, gdzie przewodniczyła Komisji Oświaty i Wychowania. Z jej inicjatywy dokonano gazyfikacji grodziskich ulic Montwiłła, Waryńskiego, Kłopot, Zaścianek oraz innych. Była też inicjatorką przebudowy targowiska miejskiego czy budowy pomnika upamiętniającego nauczycieli, którzy zginęli podczas okupacji hitlerowskiej (pomnik znajduje się na rogu ulic Kościuszki i Zondka w Grodzisku Mazowieckim).
Otrzymała tytuł honorowego obywatela miasta Grodzisk Mazowiecki, oraz została odznaczona Krzyżem Kawalerskim Orderu Odrodzenia Polski.
Zmarła 20 marca 2015 roku, jej pogrzeb odbył się dnia 26 marca 2015 roku, w Kościele św. Anny w Grodzisku Mazowieckim, została pochowana na grodziskim cmentarzu parafialnym.
Upamiętnienie.
Wybudowane w 2015 roku rondo będące zbiegiem ulic Emilii Plater oraz Radońskiej w Grodzisku Mazowieckim, otrzymało nazwę „Rondo Wacławy Ady Obłękowskiej”.

</doc>
<doc id="5323841" url="https://pl.wikipedia.org/wiki?curid=5323841" title="Artemijus Tutyškinas">
Artemijus Tutyškinas

Artemijus Tutyškinas (ur. 8 sierpnia 2003 w Wilnie) – litewski piłkarz, grający na pozycji środkowego obrońcy w polskim klubie ŁKS Łódź, na wypożyczeniu z FC Crotone. Reprezentant kraju.
Klub.
Zaczynał karierę w Escoli Varsovia. 1 lipca 2021 roku przeniósł się do FC Crotone. 1 września 2022 roku został wypożyczony na rok do polskiego klubu ŁKS Łódź.
Reprezentacja.
Zagrał 10 spotkań w reprezentacji U-17.
5 spotkań zagrał w kadrze U-19.
W kadrze U-21 zagrał 3 mecze, w których strzelił jedną bramkę (stan na 31 lipca 2022).
W seniorskiej reprezentacji zadebiutował 8 września 2021 roku w meczu przeciwko reprezentacji Włoch (5:0 dla Squadra Azzurra). Zastąpił Limasa Klimaviciusa w 84. minucie. Łącznie do 31 lipca 2022 zagrał 3 mecze.

</doc>
<doc id="5323842" url="https://pl.wikipedia.org/wiki?curid=5323842" title="Jan Podlodowski">
Jan Podlodowski



</doc>
<doc id="5323849" url="https://pl.wikipedia.org/wiki?curid=5323849" title="Ekstraliga czeska w rugby (2019)">
Ekstraliga czeska w rugby (2019)

Ekstraliga czeska w rugby (2019) – dwudziesta szósta edycja najwyższej klasy rozgrywkowej w rugby union w Czechach. Zawody odbywały się w dniach 30 marca – 26 października 2019 roku. Tytułu mistrzowskiego zdobytego przed rokiem broniła drużyna RC Tatra Smíchov.
Do Top 6 awansowały te same zespoły co rok wcześniej, do półfinałów zaś trafiły RC Praga, Sparta, Tatra i klub z Říčan. Półfinały na swoją korzyść rozstrzygnęły Tatra i Sparta, ta druga była lepsza od finałowych rywali w poprzednich trzech spotkaniach w tym sezonie. Podobnie stało się i w emitowanym na antenie ČT sport decydującym o tytule pojedynku, brąz zdobyli zaś rugbyści z Říčan.
System rozgrywek.
Do mistrzostw przystąpiło osiem zespołów, rozgrywki ligowe w pierwszej fazie prowadzone były w ramach jednej grupy systemem kołowym, a dwie najsłabsze nie awansowały do Top 6 (przechodząc do drugiej fazy zawodów niższego poziomu rozgrywkowego). W drugiej fazie sześć uczestniczących drużyn – otrzymawszy bonusowe punkty za zajęte pozycje w rundzie wstępnej i zapewniając sobie udział w kolejnym sezonie – ponownie rozgrywało mecze systemem kołowym, jednak według modelu dwurundowego. Zwycięzca meczu zyskiwał cztery punkty, za remis przysługiwały dwa punkty, porażka nie była punktowana, a zdobycie przynajmniej czterech przyłożeń lub przegrana nie więcej niż siedmioma punktami premiowana była natomiast punktem bonusowym. Trzecia faza rozgrywek obejmowała mecze systemem pucharowym: czołowe cztery zespoły rozegrały spotkania o mistrzostwo kraju (play-off). Stadion, na którym przeprowadzano mecze play-off pozostawał do wyboru drużyny sklasyfikowanej wyżej po fazie grupowej.
Ramowy rozkład pojedynków był dostępny przed sezonem, ogłoszenie terminarza poszczególnych faz rozgrywek nastąpiło w styczniu i maju 2019 roku.

</doc>
<doc id="5323850" url="https://pl.wikipedia.org/wiki?curid=5323850" title="Jonas Abrahamsen">
Jonas Abrahamsen

Jonas Abrahamsen (ur. 30 kwietnia 1995 w Skien) – norweski kolarz szosowy.
Osiągnięcia.
Opracowano na podstawie:

</doc>
<doc id="5323851" url="https://pl.wikipedia.org/wiki?curid=5323851" title="Brama Kolejowa w Gdańsku">
Brama Kolejowa w Gdańsku

Brama Kolejowa w Gdańsku – zabytkowy element XIX-wiecznych pruskich fortyfikacji Gdańska w postaci bramy kolejowej, tzn. bramy fortecznej wyłącznie dla ruchu kolejowego.
Położenie i opis budowli.
Brama położona jest na południowym krańcu nowożytnych fortyfikacji bastionowych Gdańska, które na tym odcinku przetrwały do dnia dzisiejszego w nieznacznie zmienionym stanie. Od wschodu brama przylega bezpośrednio do Bastionu Żubr. Od zachodu brama połączona jest wałem ziemnym z Bramą Nizinną. Od zachodu do Bramy Nizinnej przylega Bastion św. Gertrudy. Wzdłuż opisywanego zespołu fortyfikacji przepływa pozostałość dawnej fosy – Opływ Motławy.
Brama ma postać grobli na Opływie Motławy, wychodzącej spod skarpy Bastionu Żubr. Po grobli tej biegły tory kolejowe. W pobliżu południowego krańca grobli znajduje się most. Pierwotnie był to stalowy most obrotowy. Przebudowa przeprawy na obecnie istniejący most niezwodzony miała miejsce najprawdopodobniej w drugiej dekadzie XX wieku. Pomiędzy mostem a ciągiem fortyfikacji miejskich grobla ta jest otoczona obustronnymi ceglanymi murami z otworami strzelniczymi (ambrazurami). Mur zachodni (zewnętrzny) jest dłuższy od muru wschodniego (wewnętrznego), który kończy się na skarpie Bastionu Żubr. Na południowym krańcu bramy przy moście fortecznym znajdowały się pylony umożliwiające zamontowanie na nich wsuwanych metalowych sztab w celu zablokowania ruchu. Oprócz tego północny kraniec bramy, położony w ciągu miejskich wałów, posiadał zamykane stalowe wrota. Do dziś przetrwały głównie ruiny murów i pylony.
Była to jedna z trzech bram kolejowych Gdańska, obok dwóch nieistniejących już bram drogowo-kolejowych – położonej nieopodal Bramy Oruńskiej oraz leżącej na północy miasta Bramy Oliwskiej. Bramy te zostały jednak wzniesione jako bramy drogowe, dopiero z czasem zyskując dodatkową funkcję kolejową. Brama Kolejowa była natomiast od początku wznoszona wyłącznie jako obiekt pełniący funkcję kolejową i była pierwszą bramą umożliwiającą ruch pociągów do Gdańska. Jest również jedynym obiektem pełniącym tę funkcję, który zachował się w Gdańsku.
Południowy kraniec bramy leży przy ul. Mostowej, a północny przy ul. Grodza Kamienna. Brama w całości znajduje się w dzielnicy Orunia-Św. Wojciech-Lipce, której granica ze Śródmieściem, biegnąca Opływem Motławy, przebiega w tym miejscu bezpośrednio po konturach obiektu. Część Śródmieścia, z którą graniczy północny kraniec bramy, to Stare Przedmieście. Tereny znajdujące się po południowej stronie bramy były historycznie nazywane Starymi Szkotami i Orunią nad Motławą.
Historia.
Brama Kolejowa została wzniesiona w 1852 r. w związku z dotarciem kolei do Gdańska – była to linia biegnąca z Tczewa, stanowiąca odgałęzienie Pruskiej Kolei Wschodniej (niem. "Ostbahn"), łączącej Berlin z Królewcem. Linia ta kończyła się dworcem czołowym o charakterze pasażersko-towarowym, położonym bezpośrednio za Bramą Kolejową, pomiędzy dzisiejszymi ulicami Grodza Kamienna i ulicą Toruńską, tzn. dworcem Gdańsk Brama Nizinna. Stacja posiadała bocznice położone nad Motławą, ciągnące się w głąb Wyspy Spichrzów, które pozwalały na przeładunek kolejowo-wodny.
Ruch pociągów przez bramę był prowadzony od 1852 roku, początkowo po linii jednotorowej, powiększonej później o drugi tor. Od 1867 r. na południowym przedpolu bramy, od torów odgałęziała się nowa linia kolejowa, umożliwiająca bezpośredni ruch pociągów ze stacji Gdańsk Brama Nizinna do Nowego Portu. Odbijała ona ostrym łukiem wzdłuż Opływu Motławy na zachód, następnie przechodziła przez Bramę Oruńską, gdzie łączyła się z nowymi torami biegnącymi od strony Tczewa i biegła dalej wzdłuż istniejącej jeszcze wtedy fosy zachodnich fortyfikacji Gdańska. Te nowe linie doprowadziły do powstania dworców; Gdańsk Brama Wyżynna, a potem również Gdańsk Główny oraz stacji towarowej Gdańsk Południowy, położonej na przedpolu Bramy Kolejowej. W związku z tym stopniowo traciły na znaczeniu i obiekt, i położony za bramą dworzec Brama Nizinna. W 1896 r. wstrzymano ruch pasażerski przez Bramę Kolejową.
W 1893 r. brama doczekała się przebudowy, związanej z powstaniem nowej, jednotorowej linii towarowej na Dolne Miasto i Sienną Groblę, częściowo zachowanej do dziś. Linia ta rozpoczynała się rozjazdem ulokowanym pomiędzy mostem fortecznym, a pylonami wjazdowymi bramy, w związku z czym poszerzono południowy wjazd i zbudowano dodatkowe wrota północne przy skarpie Bastionu Żubr. Linia ta skręcała za bramą ostro na wschód wzdłuż skarpy Bastionu Żubr, biegnąc do Królewskiej Fabryki Karabinów położonej przy ul. Łąkowej oraz przemysłowych rzeźni położonych przy ul. Angielska Grobla.
Po zakończeniu II wojny światowej przez bramę przejeżdżały transporty z ludnością polską wysiedloną z terenów kraju zajętych przez Związek Radziecki. Stacja Gdańsk Brama Nizinna (po wojnie nazywana stacją Gdańsk Kłodno), była miejscem rozładunku przesiedleńców i kierowania ich do zasiedlania miasta. Fakt ten upamiętnia odsłonięty w 2015 r. obelisk na północnym krańcu bramy.
Regularny niepasażerski ruch kolejowy przez bramę był utrzymywany do 1995 r. Potem odbywał się on incydentalnie. W 2007 r. całkowicie wstrzymano ruch kolejowy przez bramę, a w 2011 r. rozebrano tory.
Plany na przyszłość.
Starotorze linii przebiegającej przez bramę ma docelowo zostać zamienione w ulicę, zwaną roboczo Nową Chmielną (stanowiącą przedłużenie ul. Chmielnej do ul. Równej), przy zachowaniu istniejących reliktów bramy. Stanowiłaby ona dodatkowy wjazd do Śródmieścia od strony Oruni. Plan zagospodarowania tego terenu z 2007 r. zakładał realizację jednojezdniowej ulicy z torami tramwajowymi w jezdni (nowa linia tramwajowa biegnąca od Podwala Przedmiejskiego do planowanego wówczas węzła integracyjnego "Czerwony Most", który miał znaleźć się na obecnej stacji techniczno-postojowej Gdańsk Południowy). Ponadto realizacja ulicy ma spowodować wyłączenie z ruchu kołowego Bramy Nizinnej, ostatniej gdańskiej bramy przez wrota której odbywa się ruch samochodowy.
Plany te uległy częściowej zmianie. Aktualne Studium uwarunkowań i kierunków zagospodarowania przestrzennego miasta Gdańsk nie przewiduje już realizacji linii tramwajowej w tym miejscu, a także węzła "Czerwony Most", przy czym w planach pozostała dalej ulica Nowa Chmielna. Po 2020 r. miasto Gdańsk skupiło się na realizacji ulicy Nowej Chmielnej wyłącznie na odcinku Bramy Kolejowej, w celu wyprowadzenia ruchu kołowego z Bramy Nizinnej, dla ratowania zabytku, poprzez wrota której miałby odbywać się tylko ruch pieszy i rowerowy. Prace budowlane rozpoczęły się w 2021 roku, a ulica miała posiadać nawierzchnię z bruku. Roboty nie wyszły poza etap badań archeologicznych i prac ziemnych, ponieważ w 2022 r. miasto Gdańsk zaniechało inwestycji i rozwiązało umowę z wykonawcą, jako powód podając wygórowane żądania wojewódzkiego konserwatora zabytków w zakresie kolejnych prac archeologicznych, wykraczające poza przyjęty kosztorys inwestycji i pierwotne ustalenia z konserwatorem. W toku prac archeologicznych odkryto przyczółek nieistniejącego mostu obrotowego. Wojewódzki konserwator zabytków uważa, że wykonanie inwestycji w jej pierwotnym założeniu zniszczyłoby odkryte relikty.

</doc>
<doc id="5323854" url="https://pl.wikipedia.org/wiki?curid=5323854" title="Kasztelania przemyska">
Kasztelania przemyska

Kasztelania przemyska – kasztelania mieszcząca się niegdyś w województwie ruskim, z siedzibą (kasztelem) w Przemyślu.

</doc>
<doc id="5323857" url="https://pl.wikipedia.org/wiki?curid=5323857" title="Fajferica">
Fajferica



</doc>
<doc id="5323858" url="https://pl.wikipedia.org/wiki?curid=5323858" title="Marijn van den Berg">
Marijn van den Berg

Marijn van den Berg (ur. 19 lipca 1999 w De Meern) – holenderski kolarz szosowy.
Kolarstwo uprawia również jego brat, Lars van den Berg.
Osiągnięcia.
Opracowano na podstawie:

</doc>
<doc id="5323862" url="https://pl.wikipedia.org/wiki?curid=5323862" title="Rejon bolszemuraszyński">
Rejon bolszemuraszyński

Rejon bolszemuraszyński, – jednostka administracyjna, jeden z 18 rejonów w obwodzie niżnonowogrodzkim wchodzącym w skład Federacji Rosyjskiej. W 2022 liczyła 9066 mieszkańców.

</doc>
<doc id="5323866" url="https://pl.wikipedia.org/wiki?curid=5323866" title="Demi Vollering">
Demi Vollering

Demi Vollering (ur. 15 listopada 1996 w Pijnacker) – holenderska kolarka szosowa.
Osiągnięcia.
Opracowano na podstawie:

</doc>
<doc id="5323871" url="https://pl.wikipedia.org/wiki?curid=5323871" title="Metamorfozy (manga)">
Metamorfozy (manga)

 – manga autorstwa Kaori Tsurutani, publikowana na łamach magazynu internetowego „Comic Newtype” od listopada 2017 do października 2020. 
Na podstawie mangi powstał film live action, którego premiera odbyła się w czerwcu 2022. 
Fabuła.
Yuki Ichinoi, samotna 75-letnia wdowa, pewnego dnia natrafia w księgarni na mangę BL (boys’ love) i kupuje ją z ciekawości. Przykuwa to uwagę jednej z pracownic sklepu, Urary Sayamy, nieśmiałej 17-letniej uczennicy liceum i fujoshi bez przyjaciół. Gdy Ichinoi wraca, by kupić więcej mangi BL, obie nawiązują dziwną przyjaźń pomimo różnicy wieku 58 lat.
Manga.
Manga była publikowana od 17 listopada 2017 do 9 października 2020 w magazynie internetowym „Comic Newtype” . Seria została również wydana w pięciu tankōbonach nakładem wydawnictwa Kadokawa Shoten.
W Polsce prawa do dystrybucji mangi nabyło Studio JG.
Film.
Adaptacja w postaci filmu live action została ogłoszona w styczniu 2021. Film został wyreżyserowany przez Shunsuke Kariyamę, scenariusz napisał Yoshikazu Okada, zaś za produkcję odpowiadają Hidehiro Kawano, Yutaka Tanito i Hiroko Ōgura. Jego premiera odbyła się 17 czerwca 2022.

</doc>
<doc id="5323875" url="https://pl.wikipedia.org/wiki?curid=5323875" title="Obwód żetyski">
Obwód żetyski

Obwód żetyski (, "Żetysu obłysy"; , "Żetysuskaja obłast´") – 12 z 17 pod względem powierzchni obwód w Kazachstanie. Znajduje się na południowym wschodzie kraju, graniczy z obwodami ałmackim, karagandyjskim i abajskim oraz Chinami (Sinciang). Siedzibą obwodu jest Tałdykorgan.
Jest to jeden z trzech najnowszych obwodów Kazachstanu, utworzony 8 czerwca 2022 roku z północno-zachodnich części obwodu ałmackiego. W związku z utworzeniem obwodu, dotychczasową siedzibę obwodu ałmackiego w Tałdykorganie przeniesiono do Konajewa, a siedzibę obwodu żetyskiego ustanowiono w Tałdykorganie. Równocześnie utworzono obwody abajski i ułytauski. 
Nazwa obwodu nawiązuje do regionu historycznego Siedmiorzecza (, "Żetysu"; , "Siemirieczje"). W Imperium Rosyjskim funkcjonował obwód Siedmiorzecza o przybliżonych granicach (1867–1918). Za czasów ZSRR istniał także obwód tałdykorgański (1944–59 i 1967–91) o prawie identycznych granicach.
Podział administracyjny.
Obwód dzieli się na osiem rejonów i dwa miasta wydzielone (numeracja odpowiada tej na mapie):

</doc>
<doc id="5323876" url="https://pl.wikipedia.org/wiki?curid=5323876" title="Obwód Żetysu">
Obwód Żetysu



</doc>
<doc id="5323880" url="https://pl.wikipedia.org/wiki?curid=5323880" title="Embriotrof">
Embriotrof

Embriotrof, mleczko maciczne – wydzielina endometrium (błony śluzowej macicy) oraz przesącz krwi matki, zawierające substancje odżywiające embrion większości ssaków w okresie przed zagnieżdżeniem się w błonie śluzowej macicy.

</doc>
<doc id="5323882" url="https://pl.wikipedia.org/wiki?curid=5323882" title="Mleczko maciczne">
Mleczko maciczne



</doc>
<doc id="5323883" url="https://pl.wikipedia.org/wiki?curid=5323883" title="Charokee Young">
Charokee Young

Charokee Young (ur. 21 sierpnia 2000) – jamajska lekkoatletka specjalizująca się w biegach sprinterskich.
W 2021 zdobyła dwa złote medale na młodzieżowych mistrzostwach Ameryki Środkowej, Północnej i Karaibów. 
W 2022 startowała na mistrzostwach świata w Eugene, podczas których indywidualnie dotarła do półfinału biegu na 400 metrów, a sztafecie 4 × 400 metrów zdobyła srebrny medal.
Medalistka mistrzostw Jamajki. Stawała na podium mistrzostw NCAA oraz CARIFTA Games.

</doc>
<doc id="5323885" url="https://pl.wikipedia.org/wiki?curid=5323885" title="Măgurele (ujednoznacznienie)">
Măgurele (ujednoznacznienie)



</doc>
<doc id="5323886" url="https://pl.wikipedia.org/wiki?curid=5323886" title="Bram Welten">
Bram Welten

Bram Welten (ur. 29 marca 1997 w Tilburgu) – holenderski kolarz szosowy.
Osiągnięcia.
Opracowano na podstawie:

</doc>
<doc id="5323887" url="https://pl.wikipedia.org/wiki?curid=5323887" title="Endotecjum">
Endotecjum



</doc>
<doc id="5323891" url="https://pl.wikipedia.org/wiki?curid=5323891" title="Mozaika ogórka">
Mozaika ogórka

Mozaika ogórka – wirusowa choroba ogórka wywołana przez (, CMV). Jest to choroba z grupy mozaik.
Występowanie i szkodliwość.
Wirus mozaiki ogórka (CMV) to rozprzestrzeniony na całym świecie polifag. W naturze występuje na ponad 200 gatunkach roślin należących do 85 rodzin. Eksperymentalnie udało się nim zaszczepić jeszcze ponad 1000 innych roślin. Występuje na licznych roślinach uprawnych: dyniowate (ogórek, dynia, melon), szpinak, pomidor, marchew, seler, pietruszka, buraki, groch, bób, sałata, łubin, gryka i licznych roślinach ozdobnych (m.in. aster chiński, lilie, mieczyk, dalie, fiołek, floks, hortensja, chryzantema, lobelia, nagietek, nasturcja, ostróżka, pelargonia, petunia, pierwiosnek, tulipan). W uprawie ogórka może wyrządzić duże szkody. Występuje zarówno w uprawie polowej, jak i pod osłonami.
Oprócz mozaiki ogórka wśród roślin uprawnych w Polsce wirus CMV powoduje jeszcze mozaikę ogórka na cebuli, mozaikę ogórka na pomidorze, mozaikę ogórka na selerze, mozaikę szpinaku, zieloną cętkowaną plamistość liści porzeczki, brunatnienie łubinu oraz mozaiki i inne choroby wielu roślin ozdobnych.
Objawy.
Na liściach porażonego ogórka powstaje żółto-zielona mozaika. Ponieważ porażone (żółte) części liścia rosną wolniej, następuje pomarszczenie i falistość blaszki liściowej. Zmienić się może także kształt liści. Zainfekowane rośliny rosną słabiej i zawiązują mniej owoców, które ponadto są gorszej jakości; mają nierówną powierzchnię, są słabiej wybarwione, często z chlorotycznymi plamami i brodawkowatymi wypukłościami. Przy bardzo silnym porażeniu rośliny przedwcześnie zamierają.
CMV u większości gatunków żywicieli powoduje infekcję ogólnoustrojową, ale u niektórych (np. u lucerny) choroba przebiega bezobjawowo. Stanowi to problem, w niektórych rejonach lucerna staje się bowiem ważnym rezerwuarem przetrwania dla tego wirusa.
Epidemiologia.
Źródłem infekcji pierwotnych są liczne gatunki dziko rosnących roślin wieloletnich. Wirus CMV zimuje także w roślinach uprawianych pod osłonami, w karpach szparaga i w porażonych tkankach bylin uprawianych w glebie. Przenoszony jest z nich na rośliny uprawne głównie przez mszyce. Opisano już ponad 60 ich gatunków będących wektorami tego wirusa, ale największe znaczenie mają: mszyca ogórkowa, mszyca brzoskwiniowo-ziemniaczana i mszyca ziemniaczana smugowa. Może być przenoszony także przez mechaniczną inokulację, jednakże ten sposób w naturze odgrywa niewielką rolę. Nasilenie choroby w danym rejonie zależy głównie od wielkości i aktywności populacji mszyc, a także od liczby porażonych roślin na obszarze służącym jako rezerwuar wirusa.
W organizmie rośliny wirus na krótkie odległości (między sąsiednimi komórkami) przemieszcza się przez plazmodesmy, na większe przez łyko.
Ochrona.
Można tylko zapobiegać chorobie. Do rozmnażania roślin należy brać wyłącznie zdrowe okazy. Rozpoznaje się je wizualnie, ewentualnie specjalnymi testami serologicznymi. W uprawie polowej należy usuwać chwasty i zwalczać mszyce. Pod uprawę wybiera się pola oddalone od siedlisk roślin będących żywicielami wirusa CMV. Zainfekowane rośliny należy usunąć i zniszczyć, aby wyeliminować rośliny jako potencjalne rezerwuary wirusa. W miarę możności należy uprawiać odmiany odporne na wirusa CMV. Nie istnieją odmiany całkowicie odporne, niektóre wykazują jednak częściową odporność.
Nie należy profilaktycznie stosować insektycydów do zwalczania mszyc. Obserwacje wykazały, że jest to nieskuteczne.

</doc>
<doc id="5323893" url="https://pl.wikipedia.org/wiki?curid=5323893" title="Ślad pamięciowy">
Ślad pamięciowy



</doc>
<doc id="5323895" url="https://pl.wikipedia.org/wiki?curid=5323895" title="Pastorówka w Kole">
Pastorówka w Kole

Pastorówka w Kole – zabytkowy budynek wzniesiony w 1904 roku, dawna pastorówka parafii ewangelickiej w Kole.
W 1990 roku budynek wraz z kościołem Opatrzności Bożej został wpisany do rejestru zabytków.
Historia.
Od około 1816 roku funkcjonował w Kole kantorat parafii Ewangelicko-Augsburskiej we Władysławowie, a następnie parafii Ewangelicko-Augsburskiej w Turku. W związku z dużą liczbą kantoratów na terenie parafii w Turku, kolscy ewangelicy podjęli działania zmierzające do powołania parafii w Kole. W 1872 roku kolscy ewangelicy zakupili od miasta działkę przy obecnej ulicy Henryka Sienkiewicza, na której w 1883 roku wybudowano kościół, a następnie również pastorówkę.
W 1901 roku ewangelicy z Koła zobowiązali się wybudować dom mieszkalny dla przyszłego pastora oraz wypłacać mu pensję 500 rubli rocznie. W 1902 roku uchwalili natomiast wybudowanie pastorówki kosztem 6 tysięcy rubli i zwrócili się do konsystorza o zapomogę w wysokości 2,5 tysiąca rubli. Konsystorz początkowo odmówił przekazania zapomogi, później jednak darował kolskiej filii tysiąc rubli.
W 1903 delegacja z Koła udała się do konsystorza z prośbą o mianowanie Ryszarda Paszko na administratora parafii w Kole. 6 lipca tego samego roku warszawski konsystorz zwrócił się do gubernatora w Kaliszu z prośbą o zezwolenie na budowę domu dla pastora za kwotę 6 tysięcy rubli. W 1904 roku gubernator kaliski przekazał na budowę pastorówki 500 rubli.
Dzięki zaangażowaniu nowego administratora parafii oraz mieszkańców, budowę domu udało się zakończyć w lipcu 1904 roku. Pastorówka została wybudowana w stylu eklektycznym z elementami klasycyzmu. Miała ona loggię z ażurową balustradą oraz wejście z gankiem i taras. Długość budynku wyniosła 22 metry, a szerokość 16 metrów. Koszt budowy wyniósł ostatecznie 10 tysięcy i 751 rubli. W celu pokrycia kosztów budowy kolska parafia zaciągnęła pożyczkę w wysokości 4 tysięcy rubli, którą spłacono dopiero na przełomie 1911 i 1912 roku.
Budynek miał pomieszczenia użytkowe zarówno na parterze, przyziemiu i poddaszu. Oprócz mieszkania dla proboszcza, znajdowały się w nim także kancelaria parafialna i inne pomieszczenia, wykorzystywane m.in. przez chór, parafialną bibliotekę oraz inne organizacje parafialne. Budynek pełnił funkcję pastorówki do aresztowania księdza Ryszarda Paszko w 1915 roku przez okupacyjne władze niemieckie, następnie utworzono tam szpital wojskowy, a następnie pocztę. Po aresztowaniu dotychczasowego proboszcza parafią zarządzał ks. Rutkowski z Dąbia, a od marca 1916 roku ks. Erich Voigt. Administrator kolskiej parafii pozbawiony był miejsca zamieszkania, dlatego ks. Voigt mieszkał jako lokator u sędziego pokoju Antoniego Paprockiego.
Po odzyskaniu przez Polskę niepodległości budynek został własnością Rządu Polskiego, w związku z tym, że Niemcy zainstalowali w nim wcześniej urządzenia centrali telefonicznej i telegraficznej. Oprócz istnienia w budynku poczty, mieszkał tam także kierownik poczty oraz czterej urzędnicy z rodzinami. Urzędnicy ci m.in. poprzestawiali w pomieszczeniach piece oraz trzymali w pastorówce zwierzęta gospodarskie.
Dopiero w 1922 roku, po interwencjach biskupa Juliusza Bursche i posła Spickermanna oraz innych notabli, budynek przekazano prawowitemu właścicielowi, czyli kolskiej parafii. Po odzyskaniu budynku parafia była zmuszona dokonać remontu pastorówki, którego koszt wyniósł 7 milionów 765 tysięcy i 680 marek polskich. W 1927 roku położono na budynku nowy dach, a dwa lata później budynek otynkowano.
W wyniku II wojny światowej miasto opuścił ostatni kolski proboszcz i większość parafian. W 1945 roku pastorówka była w 70% zniszczona i splądrowana, ulokowano w niej jednak Oddział Koło Towarzystwa Przyjaciół Żołnierza. 
31 stycznia 1948 roku pastorówka wraz z kościołem, ogrodem i budynkami gospodarczymi został przekazany diecezji pomorsko-wielkopolskiej Kościoła Ewangelicko-Augsburskiego, jednak już 1 października 1947 roku władze diecezji zwróciły się do Towarzystwa Przyjaciół Żołnierza z propozycją podpisania umowy najmu pastorówki, którą zawarto ostatecznie 18 listopada tego samego roku. Jak wynika z wizytacji w 1950 roku w budynku oprócz siedziby TPŻ znajdowało się także przedszkole oraz mieszkało w nim kilka osób. W tym samym roku nastąpiła zmiana najemcy, gdyż zamiast TPŻ lokale zaczął wynajmować Zarząd Powiatowy Związku Młodzieży Polskiej. W 1955 roku lokal opuścił ZMP, a rok później przydział pięciu izb otrzymała Miejska Biblioteka Publiczna w Kole. W 1963 roku biblioteka otrzymała kolejną izbę na ulokowanie oddziału dziecięcego, a trzy lata później kolejną powierzchnię po zmarłym lokatorze. Od lat 50. do lat 80. w pastorówce działał także warsztat krawiecki. Od 1976 roku budynek jest własnością parafii Ewangelicko-Augsburskiej w Koninie. W 1985 roku w budynku rozebrano piece i założono centralne ogrzewanie oraz kanalizację.
Parafia korzystała w pastorówce z jednego pomieszczenia na poddaszu, w którym mieściła się kancelaria i punkt katechetyczny. W latach 2000–2011 z tego samego pomieszczenia korzystało także nieodpłatnie Towarzystwo Przyjaciół Miasta Koła. W okresie zimowym w pastorówce odprawiane były nabożeństwa. W kwietniu 2013 roku pastorówkę opuściła biblioteka, od tego czasu budynek nie jest używany.

</doc>
<doc id="5323899" url="https://pl.wikipedia.org/wiki?curid=5323899" title="Carlos Carvalhal">
Carlos Carvalhal

Carlos Augusto Soares da Costa Faria Carvalhal (ur. 4 grudnia 1965 w Bradze) – portugalski trener piłkarski oraz piłkarz, grający na pozycji środkowego obrońcy. Były młodzieżowy reprezentant Portugalii, wychowanek SC Braga. Obecnie pełni funkcje trenera hiszpańskiego klubu Celta Vigo.
Jako piłkarz grał w ojczyźnie i zaliczył 197 występów w Primeira Liga w barwach sześciu klubów.
W swojej ponad dwudziestoletniej karierze trenerskiej Carvalhal prowadził osiem drużyn w portugalskiej Primeira Lidze, w tym dwukrotnie SC Bragę, zdobywając Puchar Portugalii w 2021. Wcześniej, w 2002, doszedł do finału tegoż z Leixões SC oraz wygrał Puchar Ligi z Vitórią Setúbal w 2008. Trenował również kluby z Anglii, Grecji, Turcji, Walii i Zjednoczonych Emiratów Arabskich.
Życie prywatne.
Carvalhal ukończył filozofię oraz psychologię i uczęszczał na uniwersytet wraz z innym znanym portugalskim trenerem Ruim Farią, a podczas nauki do zdobycia licencji UEFA Pro, uczęszczał na wykłady wraz z Josém Mourinho. Jest również współautorem książki "Futebol - Um Saber Sobre o Saber Fazer" (2014), w której omówił własną filozofię trenerską.
Jest znany z barwnych konferencji prasowych, na których udziela wyczerpujących, pełnych alegorii i metafor, odpowiedzi na pytania dziennikarzy.
Poza piłką, zajmuje się biznesem. Wraz z dwoma przyjaciółmi, w 1988 – jeszcze jako czynny piłkarz – założył firmę odzieżową Lacatoni, która z czasem zajęła znaczącą pozycję na portugalskim rynku i w 2009 była sponsorem technicznym 9 z 16 klubów występujących na poziomie Primeira Ligi.

</doc>
<doc id="5323901" url="https://pl.wikipedia.org/wiki?curid=5323901" title="EUWT">
EUWT



</doc>
<doc id="5323903" url="https://pl.wikipedia.org/wiki?curid=5323903" title="Europartia">
Europartia



</doc>
<doc id="5323905" url="https://pl.wikipedia.org/wiki?curid=5323905" title="Măgura">
Măgura



</doc>
<doc id="5323907" url="https://pl.wikipedia.org/wiki?curid=5323907" title="BGŻ BNP Paribas Arena">
BGŻ BNP Paribas Arena



</doc>
<doc id="5323909" url="https://pl.wikipedia.org/wiki?curid=5323909" title="Brassói aprópecsenye">
Brassói aprópecsenye

Brassói aprópecsenye – węgierskie danie główne przygotowywane z wieprzowiny, czosnku, pieprzu i ziemniaków. Pochodzenie potrawy nie jest dokładnie znane i owiane legendami
Pochodzenie.
Według jednej z hipotez, przepis na brassói aprópecsenye został wymyślony w 1948 r. przez Nándora Grófa, kucharza pracującego w pociągu na linii z Budapesztu do Braszowa.
Jednak mistrz kuchni György Dózsa, powołując się na XIX–wieczną książkę kucharską, twierdzi, że to danie, czyli wołowy tokań z czosnkiem, pochodzi z Braszowa.
Znany węgierski kucharz Sándor Csáky w swojej książce z 1936 r. pt. „XX. század szakácsművészete” pisze, że potrawa nie pochodzi z Braszowa, ale robi się ją z polędwicy z dodatkiem pomidorów, czerwonego wina, grzybów i estragonu.
Gyula Pető w swoim podręczniku dla kucharzy „Ételkészítési ismeretek” pisze, jak przygotować potrawę z polędwicy, wędzonej słoniny, czosnku i gotowanych ziemniaków. Nie wspomina nic na temat pochodzenia. 
Mistrz kucharski Endre Papp twierdził, że wymyślił przepis na konkurs kulinarny w 1950 r. i nazwał go tak z nostalgii za czasami sprzed traktatu z Trianon, gdy Braszów był w granicach Węgier. Podane przez niego produkty to słonina, polędwica, cebula, zielony groszek, pomidory, zielona papryka i pieczone kartofle. 
Według innej wersji potrawę wymyśliła żona właściciela karczmy Weiss w Óbudzie na urodziny mistrza stolarskiego Károlya Brassóya. Była sporządzona z wieprzowiny z majerankiem i cebulą z dodatkiem kluseczków tarhonya.

</doc>
<doc id="5323910" url="https://pl.wikipedia.org/wiki?curid=5323910" title="Obwód abajski">
Obwód abajski

Obwód abajski (, "Abaj obłysy"; , "Abajskaja obłast´") – jeden z 17 obwodów w Kazachstanie. Znajduje się na wchodzie kraju, graniczy z obwodami wschodniokazachstańskim, pawłodarskim, karagandyjskim i żetysuskim, a także z Rosją (Kraj Ałtajski) i Chinami (Sinciang). Siedzibą obwodu jest Semej.
Jest to jeden z trzech najnowszych obwodów Kazachstanu, utworzony 8 czerwca 2022 roku z zachodnich części obwodu wschodniokazachstańskiego. Równocześnie utworzono także obwody obwód ułytauski i obwód żetysuski.
W Imperium Rosyjskim funkcjonował obwód semipałatyński o przybliżonych granicach (1854–1920). Za czasów ZSRR oraz początkowo w Kazachstanie istniał także obwód semipałatyński (1939–1997) o podobnych granicach.
Podział administracyjny.
Obwód dzieli się na osiem rejonów i dwa miasta wydzielone (numeracja odpowiada tej na mapie):

</doc>
<doc id="5323911" url="https://pl.wikipedia.org/wiki?curid=5323911" title="Lista stacji i przystanków kolejowych w regionie Trydent-Górna Adyga">
Lista stacji i przystanków kolejowych w regionie Trydent-Górna Adyga



</doc>
<doc id="5323912" url="https://pl.wikipedia.org/wiki?curid=5323912" title="Karabin maszynowy Darne">
Karabin maszynowy Darne

Karabin maszynowy Darne – francuski karabin maszynowy z okresu międzywojennego, produkcji Établissements Darne z Saint-Étienne. Projektowany z myślą o prostocie i ekonomii produkcji, osiągnął umiarkowany sukces, głównym użytkownikiem było lotnictwo Marine nationale. Działał na zasadzie odprowadzenia gazów prochowych z lufy, ryglowany przez przekoszenie zamka, zasilany z taśmy podawanej lewo- lub prawostronnie, użytkowany jako lekki i lotniczy karabin maszynowy.
Historia.
Podczas I wojny światowej przedsiębiorstwo Établissements Darne z Saint-Étienne produkowało licencyjne karabiny maszynowe Lewisa na potrzeby wojska francuskiego. Regis Darne i jego syn Pierre zbudowali w 1916 roku własny karabin maszynowy, którego pierwsze seryjne wersje ukazały się w 1917 roku; broń okazała się na tyle dobra, że w sierpniu następnego roku fabryka otrzymała polecenie zbudowania maksymalnie dużej liczby karabinów. Choć wkrótce potem nastąpiło zawieszenie broni, rząd francuski zalecił kontynuowanie rozwoju broni. Darne i syn usprawniali więc swój karabin przez następne 15 lat, tworząc wersje lotniczego karabinu maszynowego, oraz lekkiego i ciężkiego dla wojsk lądowych, a także automatyczny karabin przeciwpancerny kal. 11 mm.
Duży wysiłek włożono w standaryzację i uproszczenie konstrukcji, zarówno w celu uefektywnienia produkcji, jak i szkolenia żołnierzy. Jakość materiałów, produkcji i wykończenia były celowo niskie, by broń była jak najtańsza. W całym karabinie nie było elementów kutych, wyłącznie wytłaczane z blachy i toczone. Jednym z uzasadnień było, że nie warto montować kosztownego i starannie wykonanego karabinu na samolocie, którego frontowy „czas życia” i tak był krótki. W swoim czasie był to prawdopodobnie najtańszy karabin maszynowy – w 1931 roku rząd francuski kupił karabiny Darne za 700 franków za sztukę (w przeliczeniu za 28 ówczesnych dolarów amerykańskich). Karabin miał prawdopodobnie potencjał do dalszego rozwoju, ale na przeszkodzie temu stanął brak staranniejszego dopracowania i wykończenia konstrukcji. Prymitywne wykończenie karabinów maszynowych Darne kontrastowało z wyśmienitą jakością (bardzo kosztownej) broni myśliwskiej produkcji Établissements Darne.
Konstrukcja i działanie.
Karabin maszynowy Darne był zespołową bronią samoczynną, działającą na zasadzie odprowadzania gazów prochowych przez boczny otwór w lufie, ryglowaną przez przekoszenie zamka w płaszczyźnie pionowej. Lufa niewymienna, komora gazowa bez możliwości regulacji stopnia poboru gazów z lufy. Po zwolnieniu spustu sprężyna powrotna popychała połączony zespół tłoka gazowego i zamka do przodu. Zamek wprowadzał nabój do lufy i zatrzymywał się, a jego tylna część, popychana przez występ na tłoku gazowym, unosiła się, wchodząc w wycięcie w komorze zamkowej i ryglując broń. Po strzale odprowadzone z lufy gazy prochowe popychały tłok do tyłu, którego odpowiednio wyprofilowana część pchała zamek w dół, dzięki czemu wyślizgiwał się z wycięcia w komorze zamkowej i swobodnie odsuwał się do tyłu, odryglowując broń. Wyciąg zabierał łuskę z komory nabojowej, a pod koniec ruchu zamka w tył, krzywka wyrzutnika wymuszała jego ruch, który wyrzucał łuskę z broni.
Charakterystyczną cechą karabinów Darne było wykorzystanie dwustopniowego systemu podawania amunicji. Donośnik znajdował się przed i poniżej komory nabojowej i napędzany był bezpośrednio przez tłok gazowy podczas jego ruchu wstecz. Wykorzystanie (znaczącej) energii gazów prochowych gwarantowało sprawną ekstrakcję nabojów z taśmy. Wyciągnięty wstecz z taśmy nabój był następnie unoszony przez łapki podajnika, ustawiając nabój pod kątem ok. 45° tak, że pocisk znajdował się nieco powyżej linii lufy. Poruszający się do przodu zamek zabierał nabój, którego pocisk był prowadzony od góry do komory nabojowej przez sprężynowy dosyłacz. Pozytywną stroną tego systemu była dobra ekstrakcja nabojów z taśmy i bardzo krótki ruch zamka, co umożliwiało wysoką szybkostrzelność, nawet do 1700 strz./min. Wadą – duże siły działające na naciskany punktowo nabój, co mogło skutkować zniekształceniem łuski i jej zakleszczeniem.
Broń w wersji lotniczej była wyposażona zarówno w spust ręczny i urządzenie do instalacji synchronizatora, co umożliwiało montowanie karabinu zarówno na stanowiskach ruchomych, jak i strzelających przez tarczę śmigła. Podajniki taśmy i donośniki można było instalować zarówno w wersji lewo- jak i prawostronnej, co ułatwiało montowanie karabinów w parach z dosyłaniem nabojów z przeciwnych stron. Wersje dla piechoty miały kolbę i chwyt pistoletowy, można je było montować na dwójnogu lub trójnogu.
Wczesny model 1918 karabinu Darne zasilany był brytyjską amunicją kal. 7,7 mm, ważył ok. 8,4 kg i miał szybkostrzelność ok. 800 strz./min. Darne model 1929 strzelał standardową francuską amunicją kal. 7,5 mm z szybkostrzelnością rzędu ok. 1100-1200 strz./min, przy tych samych wymiarach i ciężarze.
Użytkownicy.
W 1934 roku Brytyjczycy testowali km Darne jako następcę karabinu Lewisa dla obserwatorów lotniczych., Karabin przeszedł wstępne próby ale przegrał z Vickersem K. W tym samym roku uczestniczył też w konkursie na karabin skrzydłowy, przegrywając z karabinem Browninga.

</doc>
<doc id="5323915" url="https://pl.wikipedia.org/wiki?curid=5323915" title="Benito San Juan">
Benito San Juan



</doc>
<doc id="5323917" url="https://pl.wikipedia.org/wiki?curid=5323917" title="James Sands">
James Sands

James Hoban Sands (ur. 6 lipca 2000 w Rye) – amerykański piłkarz występujący na pozycji defensywnego pomocnika, reprezentant kraju, obecnie zawodnik szkockiego Rangers.
Jego brat bliźniak Will Sands również jest piłkarzem.

</doc>
<doc id="5323919" url="https://pl.wikipedia.org/wiki?curid=5323919" title="Obwód ułytauski">
Obwód ułytauski

Obwód ułytauski (, "Ułytau obłysy"; , "Ułytauskaja obłast´") – jeden z 17 obwodów w Kazachstanie. Znajduje się w centrum kraju, graniczy z obwodami karagandyjskim, kustanajskim, aktobskim, kyzyłordyńskim, turkiestańskim i żambylskim. Siedzibą obwodu jest Żezkazgan.
Jest to jeden z trzech najnowszych obwodów Kazachstanu, utworzony 8 czerwca 2022 roku z południowo-zachodnich części obwodu karagandyjskiego. Równocześnie utworzono także obwody obwód abajski i obwód żetysuski.
Nazwa obwodu pochodzi od masywu górskiego Ułytau; istnieją także wieś i park narodowy o tej nazwie. W ZSRR oraz początkowo w Kazachstanie funkcjonował w latach 1973–1997 obwód żezkazgański (do 1992 "obwód dżezkazgański") o przybliżonych granicach (obejmował także południowo-wschodnie rejony obwodu karagandyjskiego, które także wstępnie miały wejść w skład obwodu ułytauskiego, z czego ostatecznie zrezygnowano).
Podział administracyjny.
Obwód dzieli się na dwa rejony i trzy miasta wydzielone (numeracja odpowiada tej na mapie):

</doc>
<doc id="5323924" url="https://pl.wikipedia.org/wiki?curid=5323924" title="Kapszagaj">
Kapszagaj



</doc>
<doc id="5323925" url="https://pl.wikipedia.org/wiki?curid=5323925" title="Towarzystwo im. Jana Matejki">
Towarzystwo im. Jana Matejki

Towarzystwo im. Jana Matejki – stowarzyszenie działające w latach 1895–1908, którego celem było nabycie domu, w którym urodził się i mieszkał Jan Matejko, urządzenie w nim muzeum i przekazanie gminie Kraków lub innej instytucji.
Historia.
Po pogrzebie Jana Matejki profesor Uniwersytetu Jagiellońskiego Marian Sokołowski zaproponował kupienie domu artysty w celu urządzenia tam muzeum. Pomysł uzyskał wsparcie społeczeństwa. Gmina Kraków powołała "Komitet dla uczczenia pamięci Jana Matejki", którego pierwsze posiedzenie odbyło się w sali obrad magistratu w dniu 7 stycznia 1894 roku. Przewodniczącym wybrano Eustachego Sanguszkę, jego zastępcami prezydenta Krakowa Józefa Friedleina, Stanisława Tarnowskiego, skarbnikiem dyrektor kasy oszczędności Franciszka Slęka, a sekretarzem Tadeusza Stryjeńskiego. Powołano też komitet wykonawczy, który miał zająć się zakupem domu Matejki. W jego skład weszli: Marian Sokołowski, Piotr Stachiewicz, Tadeusz Stryjeński i Franciszek Slęk. Profesor Sokołowski przekazał informację o zebranych i zadeklarowanych do tej pory funduszach, które uchwalono złożyć w Kasie Oszczędności m. Krakowa. Okazało się, że zebrano ponad 13 tysięcy złr.
Komitet wykonawczy jako komitet pięciu (z udziałem Konstantego Górskiego) opracował w marcu 1895 statut Towarzystwa im. Jana Matejki, który został zatwierdzony przez Namiestnictwo Galicji w kwietniu tegoż roku. Dlatego 12 maja 1895 roku komitet dla uczczenia pamięci Jana Matejki rozwiązał się i przekazał zgromadzone pieniądze towarzystwu. Kamienicę przy ulicy Floriańskiej 41 zakupiono 7 listopada 1895 roku za 35 tysięcy złr, a 10 tysięcy z dotacji Wydziału Krajowego zapłacono za dekoracje i kostiumy. W 1897 roku, pomimo że muzeum nie było jeszcze urządzone, podjęto decyzję o udostępnieniu go zwiedzającym po porozumieniu z kustoszem.
Na 6 marca 1898 roku zaplanowano uroczystość otwarcia i poświęcenia Domu Matejki z udziałem rodziny, przedstawicieli władz, duchowieństwa i malarzy. Zaproszono również członków honorowych towarzystwa: Eustachego Stanisława Sanguszkę, bpa Ignacego Łobosa, Katarzynę Potocką, Adama Sapiechę, Marcelego Czartoryskiego, Stanisława Tarnowskiego, Andrzeja Potockiego, Zdzisława Marchwickiego, profesora Browicza. Uroczystość poświęcenia jednak nie odbyła się. Poinformowano, że zostanie połączona z poświęceniem pomnika w kościele mariackim. Nie wszyscy zaproszeni goście przybyli na uroczystość. Członków honorowych reprezentowali: Katarzyna Potocka, Stanisław Tarnowski i Tadeusz Browicz. Miasto reprezentowali: Józef Friedlein i radcy: Henryk Jordan, Maksymilian Kohn i Franciszek Paszkowski. Rodzinę Matejki reprezentowali: syn Tadeusz Matejko, córka Beata Kirchmajerowa z mężem Julianem, bracia Edmund i Adolf. Przybył również sekretarz Matejki Marian Gorzkowski. Rodzina po obejrzeniu domu stwierdziła, że został on urządzony dokładnie tak, jak wyglądał za życia mistrza.
Z tej okazji zaplanowano kiermasz średniowieczny i początek tomboli artystycznej, na którą pozyskano 116 obrazów, rzeźby, medaliony i bilety artystyczne. Dochód przeznaczono na remont trzeciego piętra, na którym mieści się pracownia Matejki oraz utworzenie nowej sali ze szkicami i fotografiami. Także w 1898 ukazała się publikacja pt. "Dom Jana Matejki z 6 rycinami" autorstwa Adolfa Sternschussa, z której dochód był przeznaczony na Dom Matejki.
12 maja poświęcono pomnik Matejki w kościele mariackim, jednak zapowiedziane poświęcenie domu nie odbyło się. Uroczystość przełożono na 20 maja. Wzięli w niej udział między innymi: bp Puzyna, prezydent Friedlein, prezydent sądu Czyszczan, dyrektor Muzeum Narodowego Władysław Łuszczkiewicz, sekretarz AU Stanisław Smolka, konserwator krakowski Stanisław Tomkiewicz, profesorowie UJ Jerzy Mycielski i Piotr Bieńkowski, profesorowie Szkoły Sztuk Pięknych Jan Stanisławski, Józef Unierzyski (zięć Matejki) i sekretarz Gorzkowski. Po zwiedzeniu domu w towarzystwie M. Sokołowskiego biskup Puzyna poświęcił budynek, rozpoczynając od sypialni artysty poprzez salon, salę jadalną i kancelarię. Po uroczystości uczestnicy wpisali się do księgi pamiątkowej.
W maju 1898 roku dom zwiedził i wpisał się do księgi pamiątkowej namiestnik Galicji Leon Piniński.
W 1904 roku towarzystwo za zgodą rady miasta przekazało muzeum w tymczasowy zarząd gminie Kraków. Ta nakazała przejąć nieruchomość i zbiory dyrektorowi Muzeum Narodowego. Równocześnie Rada przeznaczyła 800 złr na adaptację Domu Matejki.
19 stycznia 1908 roku w sali Collegium Novum odbyło się ostatnie zebranie towarzystwa. Ponieważ Rada miasta Krakowa podjęła uchwałę zatwierdzającą umowę o przekazaniu przez Towarzystwo Domu Matejki i znajdującego się tam muzeum uchwalono, że akt darowizny podpiszą: prezes Marian Sokołowski, sekretarz Stanisław Estreicher i członek wydziału Adolf Sternschuss. Towarzystwo zrealizowało swój cel, dlatego zgodnie ze statutem podjęto decyzję o jego rozwiązaniu.
Organizacja.
Zgodnie za statutem na czele towarzystwa stał wydział wybierany przez zgromadzenie ogólne składający się z 8 członków: prezesa, wiceprezesa, sekretarza, skarbnika i czterech członków.
Członkami czynnymi towarzystwa zostali jego założyciele oraz osoby, które wpłaciły co najmniej 100 złr, wspierającymi osoby deklarujące wpłaty co najmniej 6 złr rocznie, a honorowymi wpłacający 500 złr i więcej oraz osoby zasłużone dla towarzystwa i nominowane przez władze. Członkowie mieli prawo do wolnego wstępu do muzeum, wybierania władz i udziału w zgromadzeniach ogólnych. Odbywały się one raz roku, w styczniu.
Zarząd.
Pierwszy wydział nie został wybrany przez zgromadzenie ogólne, lecz powołany w statucie z 1895 roku. W jego skład weszli: prezes – Marian Sokołowski, wiceprezes – Tadeusz Stryjeński, sekretarz – Konstanty Górski, skarbnik – Franciszek Slęk i członkowie: Julian Fałat, Karol Pieniążek (wiceprezydent Krakowa), Edward Raczyński i Piotr Stachiewicz. Podczas walnego zebrania w dniu 13 marca 1898 roku podjęto decyzję o powiększeniu liczby członków wydziału do 10. Do prezesa Mariana Sokołowskiego, sekretarza Stanisława Estreichera, skarbnika Franciszka Slęka i Piotra Stachowicza po wyborach uzupełniających dołączyli: Tadeusz Stryjeński, Edward Raczyński, Józef Mehoffer, Leszek Wiśniowski i Walenty Staniszewski.

</doc>
<doc id="5323928" url="https://pl.wikipedia.org/wiki?curid=5323928" title="Jaskrzyn">
Jaskrzyn

Jaskrzyn, szczęstka ("Felicia" ) – rodzaj roślin z rodziny astrowatych. Obejmuje ok. 85–87 gatunków. Większość występuje w południowej Afryce (zwłaszcza w Kraju Przylądkowym), nieliczne sięgają na północ do środkowej Afryki, a jeden rośnie także na Półwyspie Arabskim. 
Liczne gatunki uprawiane są jako rośliny ozdobne. Do najbardziej popularnych należą: jaskrzyn nadrzeczny "Felicia amelloides" i "Felicia bergeriana". Walorami tych roślin jest bardzo obfite i długotrwałe kwitnienie – w łagodnym ciepłym klimacie potrafią kwitnąć niemal cały rok.
Nazwa naukowa rodzaju (nadana w 1818) pochodzić ma od niemieckiego urzędnika z Ratyzbony o nazwisku Felix (zmarłego w 1846), ale też jego geneza tłumaczona jest jako odmienione łacińskie słowo "felix" ("felicis") oznaczające „szczęśliwy, wesoły”.
Systematyka.
Rodzaj z rodziny astrowatych ("Asteraceae"), podrodziny "Asteroideae" i plemienia "Astereae". Do najbliższych krewnych tego rodzaju należą endemiczne dla Wyspy Świętej Heleny rodzaje "Commidendrum" i "Melanodendron".
Uprawa.
Rośliny wymagają ochrony przed przymrozkami, do gruntu sadzone są gdy minie ryzyko ich wystąpienia (nieliczne gatunki mogą zimować w gruncie w klimacie umiarkowanym). Wymagają stanowisk słonecznych, nadają się do uprawy pojemnikowej. Podłoże powinno być mineralne i przepuszczalne. Rozmnażane są za pomocą nasion (sianych wiosną), przez podział kęp i przez sadzonki zielne (późnym latem i jesienią). Usuwanie przekwitających kwiatostanów sprzyja przedłużaniu kwitnienia.

</doc>
<doc id="5323929" url="https://pl.wikipedia.org/wiki?curid=5323929" title="Szczęstka">
Szczęstka



</doc>
<doc id="5323930" url="https://pl.wikipedia.org/wiki?curid=5323930" title="Felicja gawędkowa">
Felicja gawędkowa



</doc>
<doc id="5323933" url="https://pl.wikipedia.org/wiki?curid=5323933" title="Peter Cellier">
Peter Cellier

Peter François Cellier (ur. 12 lipca 1928 w Londynie) – brytyjski aktor filmowy, telewizyjny i teatralny.
Aktor znany m.in. z roli Sir Franka Gordona, sekretarza skarbu w serialach komediowych z lat 80.: "Tak, panie ministrze" i "Tak, panie premierze". Zagrał drugoplanowe role w 3 filmach Jamesa Ivory'ego: "Pokój z widokiem" (1986), "Powrót do Howards End" (1992) oraz "Okruchy dnia" (1993). Pojawił się także w kilku odcinkach serialu "Co ludzie powiedzą?", w roli majora adorującego Hiacyntę.
Jest synem aktorskiej pary: Franka Celliera (1884-1948; zagrał szeryfa Watsona w filmie Alfreda Hitchcocka pt. "39 kroków" z 1935) i Phyllis Shannaw (1901-1988). Swoją aktorską karierę zaczynał w 1953 w teatrze w Leatherhead. W późniejszym okresie występował w londyńskim The Old Vic, w "Royal Shakespeare Theatre" w Stratford-upon-Avon oraz "Chichester Festival Theatre" w Chichester. Był jednym z założycieli Royal National Theatre w Londynie.
Wybrana filmografia.
Filmy: 
Seriale TV:

</doc>
<doc id="5323941" url="https://pl.wikipedia.org/wiki?curid=5323941" title="Vladimir Orlić">
Vladimir Orlić

Vladimir Orlić (cyr. Владимир Орлић; ur. 15 kwietnia 1983 w Belgradzie) – serbski polityk i inżynier, wiceprzewodniczący Serbskiej Partii Postępowej, poseł do Zgromadzenia Narodowego, od 2022 przewodniczący serbskiego parlamentu.
Życiorys.
Ukończył szkołę średnią w Belgradzie, a następnie studia na wydziale elektrotechnicznym Uniwersytetu w Belgradzie (2007). Na tej samej uczelni w 2011 doktoryzował się w zakresie elektrotechniki i informatyki. Pracował jako inżynier w ośrodku badawczo-rozwojowym IMTEL Mikroopt oraz w instytucie techniki mikrofal i elektroniki IMTEL Komunikacije, w drugiej z tych instytucji kierował zakładem cyfrowego przetwarzania sygnałów. Później był m.in. architektem systemów informatycznych w instytucie badawczym Vlatacom.
W 2008 wstąpił do Serbskiej Partii Postępowej, został jej wiceprzewodniczącym w gminie miejskiej Čukarica. Wchodził w skład zgromadzenia miejskiego w Belgradzie. W 2021 objął stanowisko wiceprzewodniczącego SNS. W wyborach w 2014 po raz pierwszy uzyskał mandat posła do Zgromadzenia Narodowego. W 2016, 2020 i 2022 otrzymywał mandatowe miejsce na liście postępowców, ponownie uzyskując wybór do serbskiego parlamentu.
W sierpniu 2022 został wybrany na nowego przewodniczącego Zgromadzenia Narodowego.

</doc>
<doc id="5323943" url="https://pl.wikipedia.org/wiki?curid=5323943" title="Królowa (serial telewizyjny)">
Królowa (serial telewizyjny)

Królowa – polski serial obyczajowy z wątkiem drag queen udostępniony 23 czerwca 2022 na platformie VOD Netflix.
Fabuła.
Sylwester Borkowski (Andrzej Seweryn) mieszkający od lat w Paryżu i spełniający się jako drag queen o pseudonimie artystycznym „Loretta”, po latach wraca do Polski, by zostać dawcą nerki dla swojej córki Wioletty (Maria Peszek).
Produkcja i odbiór.
Zdjęcia do serialu odbywały się w Paryżu i Warszawie oraz w województwie dolnośląskim – we Wrocławiu, Gryfowie Śląskim i Nowej Rudzie.
Serial w okresie swojej premiery znajdował się w rankingu najpopularniejszych produkcji platformy VOD Netflix.
Produkcja cieszyła się dobrymi opiniami recenzentów, szczególnie za odważną tematykę w Polsce, a także rolę Andrzeja Seweryna.

</doc>
<doc id="5323944" url="https://pl.wikipedia.org/wiki?curid=5323944" title="Lipowo I">
Lipowo I

Lipowo I – dawny zaścianek. Tereny, na których leżał, znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim, w gminie Szarkowszczyzna.
Według Powszechnego Spisu Ludności z 1921 roku zamieszkiwało tu 14 osób, 2 były wyznania rzymskokatolickiego, 12 prawosławnego. Jednocześnie wszyscy mieszkańcy zadeklarowali białoruską przynależność narodową. Były tu 2 budynki mieszkalne. W 1931 w 3 domach zamieszkiwało 25 osób.
Wierni należeli do parafii rzymskokatolickiej i prawosławnej w Szarkowszczyźnie. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Szarkowszczyźnie.

</doc>
<doc id="5323946" url="https://pl.wikipedia.org/wiki?curid=5323946" title="Lipowo II (rejon szarkowszczyński)">
Lipowo II (rejon szarkowszczyński)

Lipowo II – dawny zaścianek. Tereny, na których leżał, znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim, w gminie Szarkowszczyzna.
Według Powszechnego Spisu Ludności z 1921 roku zamieszkiwało tu 5 osób, wszystkie były wyznania prawosławnego i zadeklarowały białoruską przynależność narodową. Był tu 1 budynek mieszkalny. W 1931 w 3 domach zamieszkiwało 19 osób.
Wierni należeli do parafii rzymskokatolickiej i prawosławnej w Szarkowszczyźnie. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Szarkowszczyźnie.

</doc>
<doc id="5323949" url="https://pl.wikipedia.org/wiki?curid=5323949" title="Dariusz Tkaczyk (wokalista)">
Dariusz Tkaczyk (wokalista)

Dariusz Tkaczyk, pseud. Smalec (zm. 30 lipca 2022) – polski wokalista punk-rockowy, członek między innymi zespołu The Analogs.
W latach 1999–2003 był wokalistą grupy punk rockowej The Analogs z którą nagrał trzy albumy; "Hlaskover Rock" (2000), "Blask szminki" (2001) oraz "Trucizna" (2001). W czasie kiedy Tkaczyk był wokalistą The Analogs, zespół ten między innymi dwukrotnie wystąpił na Punkowej Orkiestrze Świątecznej Pomocy, a także dwukrotnie na Anti-Feście w Czechach, jak również zanotował występy w Niemczech i Włoszech. Na stanowisku wokalisty zastąpił go Dominik „Harcerz” Pyrzyna. 
Później był członkiem powstałego w 2009 roku zespołu The Blakauts, który nagrał album "Jak w stanach".
Zmarł 30 lipca 2022 po długiej chorobie.

</doc>
<doc id="5323950" url="https://pl.wikipedia.org/wiki?curid=5323950" title="Lipowo III">
Lipowo III

Lipowo III – dawny zaścianek. Tereny, na których leżał, znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Hermanowicze.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie dziśnieńskim, w gminie Szarkowszczyzna.
Według Powszechnego Spisu Ludności z 1921 roku zamieszkiwało tu 9 osób, wszystkie były wyznania prawosławnego i zadeklarowały białoruską przynależność narodową. Był tu 1 budynek mieszkalny. W 1931 w 1 domu zamieszkiwało 6 osób.
Wierni należeli do parafii rzymskokatolickiej i prawosławnej w Szarkowszczyźnie. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Szarkowszczyźnie.

</doc>
<doc id="5323952" url="https://pl.wikipedia.org/wiki?curid=5323952" title="Lulka">
Lulka

Lulka – dawny folwark. Tereny, na których leżał, znajdują się obecnie na Białorusi, w obwodzie witebskim, w rejonie szarkowszczyńskim, w sielsowiecie Radziuki.
Historia.
W czasach zaborów w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark leżał w Polsce, w województwie wileńskim, w powiecie dziśnieńskim, w gminie Szarkowszczyzna.
Według Powszechnego Spisu Ludności z 1921 roku zamieszkiwało tu 17 osób, wszystkie było wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 1 domu zamieszkiwało 12 osób.
Wierni należeli do parafii rzymskokatolickiej w Szarkowszczyźnie. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Szarkowszczyźnie.

</doc>
<doc id="5323953" url="https://pl.wikipedia.org/wiki?curid=5323953" title="Mateusz Gniazdowski">
Mateusz Gniazdowski

Mateusz Gniazdowski (ur. 1974 w Warszawie) – polski politolog i analityk, w latach 2016–2022 wicedyrektor Ośrodka Studiów Wschodnich, od 2022 ambasador RP w Czechach.
Życiorys.
Mateusz Gniazdowski ukończył z wyróżnieniem studia w Instytucie Nauk Politycznych Uniwersytetu Warszawskiego (2000). Odbył studia doktorskie w Instytucie Nauk Politycznych Słowackiej Akademii Nauk i uzyskał tam doktorat. W latach 2004–2010 pracował w Polskim Instytucie Spraw Międzynarodowych. Doszedł tam do stanowisk zastępcy kierownika Biura Badań i Analiz oraz koordynatora programu ds. stosunków bilateralnych w Europie. W 2010 został pracownikiem Ośrodka Studiów Wschodnich (OSW). Kierował tam Zespołem Środkowoeuropejskim, a 15 lutego 2016 został wicedyrektorem OSW. 22 sierpnia 2022 mianowany ambasadorem w Czechach. Stanowisko objął 16 września 2022.
Specjalizuje się w polityce wewnętrznej i zagranicznej Czech, Słowacji i Węgier, współpracy regionalnej w Europie Środkowej, szczególnie Grupy Wyszehradzkiej, dyplomacji publicznej, kwestiach historycznych w polityce zagranicznej.
Przez dziewięć lat był przewodniczącym Rady Programowej Forum Polsko-Czeskiego przy Ministrze Spraw Zagranicznych. Pozostawał bądź pozostaje członkiem Polsko-Słowackiej Komisji Nauk Humanistycznych przy Ministrze Nauki i Szkolnictwa Wyższego RP i Ministerstwie Szkolnictwa, Nauki, Badań i Sportu Słowacji (od 2013), komitetu redakcyjnego „Polskiego Przeglądu Dyplomatycznego“, współkoordynatorem polskiej części sieci konsorcjum Think Visegrad.
W 2022 został wyróżniony Odznaką Honorową „Bene Merito”.
Żonaty. Ojciec dwóch córek.

</doc>
<doc id="5323955" url="https://pl.wikipedia.org/wiki?curid=5323955" title="George Alvarez">
George Alvarez

George Enrique Álvarez (ur. 25 stycznia 1960 w Sancti Spíritus) – kubańsko–amerykański aktor. Odtwórca roli Enrique Alvareza w operze mydlanej CBS "Moda na sukces" ("The Bold and the Beautiful", 1996–1997).
Życiorys.
Wczesne lata.
Urodził się w Sancti Spíritus na Kubie. Dorastał w West New York w New Jersey, gdzie uczęszczał do Memorial High School. Ukończył Parsons School of Design w Greenwich Village, gdzie otrzymał tytuł licencjata sztuki. Następnie pracował jako barman w Studio 54 w Nowym Jorku.
Kariera.
Został dostrzeżony przy nowojorskim Grand Central Terminal i otrzymał zaproszenie na casting do projektu Anne Rice "Wywiad z wampirem". Po występach w kilku w przedstawieniach, "Płonąca plaża" ("A Burning Beach"), "Kraków" ("Cracow") i "La puta vida", przeniósł się do Los Angeles, aby łatwiej znaleźć pracę w filmie i telewizji. Zaczął też rozwijać zamiłowanie do pisania scenariuszy.
Swoją przygodę rozpoczął od udziału w serialu dla młodzieży "Beverly Hills, 90210" (1991). Wkrótce zadebiutował na dużym ekranie w komedii "Szkolne świrusy" ("Class Act", 1992). Za rolę detektywa Alexandra „Alexa” Garcii w operze mydlanej ABC "Port Charles" (1997–1999) zdobył nominację do nagrody ALMA Award. W dreszczowcu erotycznym "Śmiały romans" ("A Bold Affair", 1998) z udziałem Jeffa Trachty i Bruce’a Kirbyego zagrał postać kochanka internetowej femme fatale (Schae Harrison). Był współautorem scenariusza filmu "Skazany na piekło" ("In Hell", 2003) z Jean-Claude’em Van Damme’em.
Życie prywatne.
2 sierpnia 2003 ożenił się z Liesą, z którą ma dwóch synów: Kyle (ur. 1988) i Foresta (ur. 1990). Zaadoptował też trzy córki – Sofię, Biancę i Lexie.

</doc>
<doc id="5323961" url="https://pl.wikipedia.org/wiki?curid=5323961" title="Akira Takarada">
Akira Takarada

Akira Tarakada (jap. 宝田 明 "Takarada Akira"; ur. 29 kwietnia 1934 w Ch’ŏngjin, zm. 14 marca 2022 w Tokio) – japoński aktor.
Życiorys.
Akira Takarada urodził się w 1934 roku w Korei będącą wówczas pod okupacją japońską. Przez pewien czas mieszkał w Mandżurii w Chinach, gdzie jego ojciec pracował jako inżynier kolejowy South Manchuria Railway. Po wojnie pozostał w Harbinie i potrafił mówić biegle po mandaryńsku i angielsku.
Takarada przeprowadził się z rodziną do okupowanej przez aliantów Japonii w 1948 roku. W kwietniu 1953 roku dołączył do Tōhō w ramach programu „New Face”. W swoim debiucie filmowym zagrał niewielką rolę w "Kakute jiyūnokane wa naru", biografii pedagoga Yukichiego Fukuzawy. Przełom w jego karierze nastąpił, gdy został obsadzony jako Hideto Ogata w "Godzilli" w 1954 roku. Później pojawiał się w kolejnych filmach serii o Godzilli. Inne filmy tokusastu Toho, w których wystąpił, to "Half Human", "The Last War", "Ucieczka King Konga" i "Szerokość geograficzna zero".
W latach 70. ubiegłego wieku jego kariera się załamała wraz z upadkiem japońskiego systemu studyjnego. Dopiero w latach 90. znów zaczął częściej grywać w filmach za sprawą udziału w filmach Jūzō Itamiego. Dzięki występom w filmach z Godzillą Tarakada miał grono oddanych wielbicieli i spotykał się z nimi na licznych konwentach i spotkaniach fanów Godzilli. Zyskał również sławę wśród fanów Disneya znany za sprawą podkładaniu w japońskiej wersji językowej głosu Dżafara w filmie "Aladyn" i innych produkcjach Walt Disney Pictures.

</doc>
<doc id="5323963" url="https://pl.wikipedia.org/wiki?curid=5323963" title="Los Cabos Open 2022">
Los Cabos Open 2022

Los Cabos Open 2022, właśc. Abierto de Tenis Mifel 2022 – tenisowy turniej ATP kategorii ATP Tour 250 w sezonie 2022 z cyklu Los Cabos Open rozgrywany w dniach 1–6 sierpnia 2022 roku w Los Cabos na kortach twardych o puli nagród wynoszącej 920 625 dolarów amerykańskich.

</doc>
<doc id="5323966" url="https://pl.wikipedia.org/wiki?curid=5323966" title="Kraj Celinny">
Kraj Celinny

Kraj Celinny (; ) – dawny kraj, historyczna jednostka najwyższego rzędu w Kazachskiej Socjalistycznej Republice Radzieckiej, funkcjonująca w latach 1960–1965.
Kraj Celinny utworzono 26 grudnia 1960 w ramach radzieckiej kampanii zagospodarowania nieużytków, tak zwanej celiny (stepowych ugorów).
W jego skład weszły obwody: kokczetawski, kustanajski, pawłodarski i północnokazachstański. Obwód akmoliński wstępnie zniesiono i poddano bezpośrednio administracji centralnej, lecz przywrócono go już 24 kwietnia 1961 pod nazwą obwód celinogradzki, z siedzibą w Celinogradzie (do 20 marca 1961 jako Akmolińsk). Tam też ustanowiono siedzibę Kraju Celinnego. Innymi większymi miastami były: Kokczetaw, Kustanaj, Pawłodar i Petropawłowsk.
W rok po odwołaniu Nikity Chruszczowa, 19 października 1965, Kraj Celinny rozwiązano.

</doc>
<doc id="5323970" url="https://pl.wikipedia.org/wiki?curid=5323970" title="Babramyniczy">
Babramyniczy

Babramyniczy (; , "Bobromyniczi") – wieś na Białorusi, w obwodzie witebskim, w rejonie orszańskim, w sielsowiecie Smolany, przy linii kolejowej Orsza – Lepel.

</doc>
<doc id="5323972" url="https://pl.wikipedia.org/wiki?curid=5323972" title="Pułk Konny im. Ołeksandra Udowyczenki">
Pułk Konny im. Ołeksandra Udowyczenki

3 pułk konny im. Ołeksandra Udowyczenki – oddział kawalerii Armii Ukraińskiej Republiki Ludowej.
Formowanie i zmiany organizacyjne.
W wyniku rozmów atamana Symona Petlury z naczelnikiem państwa i zarazem naczelnym wodzem wojsk polskich Józefem Piłsudskim prowadzonych w grudniu 1919, ten ostatni wyraził zgodę na tworzenie ukraińskich jednostek wojskowych w Polsce.&lt;br&gt;
Pułk został sformowany z resztek rozbitej 26 grudnia 1919 w okolicach Żywotowa 3 Żelaznej Dywizji Strzelców. W jego skład weszły cztery sotnie kawalerii i jedna karabinów maszynowych. Każda z sotni nosiła imię jednego z oddziałów rozbitej dywizji i kultywowała jego tradycje. W momencie sformowania pułk liczył 140 „szabel” i 4 karabiny maszynowe. Używał pieczęci z napisem „3 pułk konny pułkownika Udowyczenki”, choć nazwa ta nie została oficjalnie zatwierdzona. 30 czerwca pułk utracił status samodzielnej jednostki i został włączony do Samodzielnej Dywizji Kawalerii. 
&lt;br&gt;W październiku Armia URL przeprowadziła mobilizację. W jej wyniku liczebność jej oddziałów znacznie wzrosła. W związku z podpisaniem przez Polskę układu o zawieszeniu broni na froncie przeciwbolszewickim, od 18 października wojska ukraińskie zmuszone były prowadzić działania zbrojne samodzielnie.
W listopadzie, pod naporem wojsk sowieckich, brygada doznała dużych strat i przeszła na zachodni brzeg Zbrucza, gdzie została internowana przez Wojsko Polskie.
Na podstawie rozkazu dowódcy dywizji nr 50 z 13 kwietnia 1921, pułk wydzielił część swoich oficerów i szeregowych dla formowania nowego 6 pułku konnego. Rozkazem nr 14 z 2 października 1921 jednostka otrzymała nową nazwę 3 Czehryński pułk konny im. hetmana Bohdana Chmielnickiego. W związku z demobilizacją Armii URL i likwidacją obozów internowania żołnierzy ukraińskich w Polsce, pułk w 1924 został rozformowany.

</doc>
<doc id="5323975" url="https://pl.wikipedia.org/wiki?curid=5323975" title="Chiasmognathus">
Chiasmognathus

Chiasmognathus – rodzaj błonkówek z rodziny pszczołowatych.
Zasięg występowania.
Gatunki z tego rodzaju występują w płn. Afryce (na płd. po Kenię, Niger i Wyspy Zielonego Przylądka), płd.-zach., płd. i środkowej Azji (po Sri Lankę na wsch. i Kazachstan na płn.), oraz na Bałkanach (po Bułgarię na płn.).
Budowa ciała.
Przedstawiciele "Chiasmognathus" są jednymi z najmniejszych pszczół, osiągają one od niespełna 2 mm do 3,6–4,2 mm długości. Żuwaczki krzyżują się pod kątem prostym, wzdłuż brzegów wargi górnej. Czułki składają się z 10 segmentów u obu płci. Pedicel jest lekko pogrubiony i przylega ściśle do trzonka. Przedplecze w części grzbietowej jest ukryte pod przednią częścią "mesoscutum". Pierwszy tergit metasomy jest grzbietowo szerszy niż dłuższy. W przednim skrzydle tylko dwie komórki submarginalne; w tylnym brak płata jugalnego.
Biologia i ekologia.
Pszczoły te są kleptopasożytami innych pszczół z rodzajów łusareczek ("Nomioides") i "Ceylalictus" należących do rodziny smuklikowatych.
Systematyka.
Do "Chiasmognathus" zalicza się 15 gatunków:

</doc>
<doc id="5323976" url="https://pl.wikipedia.org/wiki?curid=5323976" title="Chiasmognathus gussakovskii">
Chiasmognathus gussakovskii

Chiasmognathus gussakovskii – gatunek błonkówki z rodziny pszczołowatych.
Zasięg występowania.
Azja Środkowa, znany z Kirgistanu oraz Tadżykistanu.
Biologia i ekologia.
Żywiciele nie są znani.

</doc>
<doc id="5323992" url="https://pl.wikipedia.org/wiki?curid=5323992" title="Erik Palmer-Brown">
Erik Palmer-Brown

Erik Ross Palmer-Brown (ur. 24 kwietnia 1997 w Napoleon) – amerykański piłkarz występujący na pozycji środkowego obrońcy, reprezentant kraju, obecnie zawodnik francuskiego Troyes.

</doc>
<doc id="5323995" url="https://pl.wikipedia.org/wiki?curid=5323995" title="Eriofil">
Eriofil

Eriofil ("Eriophyllum" ) – rodzaj roślin z rodziny astrowatych. Obejmuje 14 gatunków. Większość występuje w zachodniej części Ameryki Północnej, na obszarze od północno-zachodniego Meksyku po Kolumbię Brytyjską, ale jeden gatunek ("E. ambrosiodes") występuje także w północnym i środkowym Chile oraz na Archipelagu Juan Fernández. 
Rośliny te zasiedlają rozmaite formacje od brzegów morskich, poprzez chaparral, formacje trawiaste, po lasy, piętro alpejskie w górach i pustynie. Niektóre gatunki uprawiane są jako ozdobne, w tym eriofil darniowy "E. lanatum".
Naukowa nazwa rodzajowa utworzona została z greckich słów "erion" znaczącego wełna i "phyllon" znaczącego liść.
Systematyka.
Rodzaj z rodziny astrowatych ("Asteraceae"), podrodziny "Asteroideae" i plemienia "Madieae".
Zastosowanie i uprawa.
Rośliny bywają uprawiane jako ozdobne w ogrodach bylinowych lub na dużych skalniakach. Wymagają stanowisk nasłonecznionych i suchych, z podłożem przepuszczalnym, mineralnym. Rozmnażane są za pomocą nasion lub przez podział kęp i przez sadzonki.

</doc>
<doc id="5323997" url="https://pl.wikipedia.org/wiki?curid=5323997" title="Eriophyllum">
Eriophyllum



</doc>
<doc id="5324002" url="https://pl.wikipedia.org/wiki?curid=5324002" title="Cygi">
Cygi

Cygi (Ammobatini) – plemię pszczół z rodziny pszczołowatych i podrodziny koczownicowatych.
Zasięg występowania.
Cygi spotykane są na całym świecie. Najwięcej gatunków występuje w obszarze śródziemnomorskim, na Bliskim Wschodzie oraz w Afryce.
Systematyka.
Do tego plemienia zaliczanych jest 125 gatunków zgrupowanych w 8 rodzajach:

</doc>
<doc id="5324009" url="https://pl.wikipedia.org/wiki?curid=5324009" title="1850 w sztukach plastycznych">
1850 w sztukach plastycznych



</doc>
<doc id="5324015" url="https://pl.wikipedia.org/wiki?curid=5324015" title="Główny Szlak Karpacki">
Główny Szlak Karpacki

Główny Szlak Karpacki PTT im. Marszałka Józefa Piłsudskiego – liczący prawdopodobnie około 830 km pieszy szlak turystyczny łączący w okresie międzywojennym Beskid Śląski z Górami Czywczyńskimi. Znakowana na czerwono ścieżka stanowiła najdłuższy ciągły szlak nie tylko ówczesnej Polski, ale i Europy przebiegający wzdłuż całego odcinka polskich Karpat.
Pozostałością jego zachodniego fragmentu – częściowo pokrywającą się z trasą pierwowzoru – jest obecnie Główny Szlak Beskidzki kończący się po stronie wschodniej w Wołosatem w pobliżu granicy polsko-ukraińskiej. Powtórzeniem przebiegu Głównego Szlaku Karpackiego na granicznym odcinku biegnącym przez Beskid Niski i Bieszczady Zachodnie jest współcześnie szlak Rzeszów – Grybów (zwany „Karpackim”). W części wschodniej fragmenty dawnego szlaku głównego pokrywają się z ukraińskimi szlakami Wschodniokarpackim i Zakarpackim.
Historia.
Główny szlak zachodniobeskidzki.
Po raz pierwszy idea połączenia szlaków szczytowych poszczególnych pasm zachodniobeskidzkich w jeden szlak główny została zaprezentowana latem 1923 roku w artykule Kazimierza Sosonowskiego opublikowanym na łamach Przeglądu Sportowego. Pomysł ten został wkrótce przedstawiony Polskiemu Towarzystwu Tatrzańskiemu (PTT), które dzięki decyzjom Komisji do spraw Robót w Górach oraz Zarządu Głównego przystąpiło do jego realizacji. Myślą przewodnią była popularyzacja polskiej turystyki pieszej – poprzez stworzenie szlaku głównego (uzupełnianego szlakami bocznymi i łącznikowymi) i sieci schronisk oddalonych od siebie o jeden dzień wędrówki. Jednocześnie zamierzano ograniczyć wpływy prężnie działającej w Beskidach Śląskim i Wysokim (Żywieckim) niemieckiej organizacji Beskidenverein (BV).
Zgodnie z oryginalnym pomysłem Sosnowskiego główny szlak zachodniobeskidzki liczył ok. 200 km i rozciągał od Ustronia w Beskidzie Śląskim na zachodzie po Krynicę w Beskidzie Sądeckim na wschodzie. Wytyczanie i znakowanie szlaku powierzono poszczególnym oddziałom PTT, przez co działanie to odbywało się w nierównym tempie i na zasadzie wypełniania kolejnych luk w przebiegu trasy. Wielokrotnie dochodziło do niewielkich korekt szlaku, także na skutek zniszczenia ścieżki bądź znaków, niekiedy także w wyniku celowego ich usuwania (zob. wojna na pędzle). 
Zainicjowane w 1924 roku prace szybko posuwały się naprzód, choć początkowo na trasie planowanego szlaku niemalże nie występowały biało-czerwono-białe oznaczenia (wcześniej szlaki znakowano głównie jednym lub dwoma kolorowymi paskami). Wyjątkami były odcinki od Czantorii po Stożek (w Beskidzie Śląskim), z Żabnicy przez Pilsko na przełęcz Glinne (w Beskidzie Żywieckim) oraz z Przehyby do Rytra (w Beskidzie Sądeckim). W ramach skoordynowanych działań PTT jako pierwsze znakowano odcinki w rejonie Beskidów Sądeckiego oraz Żywieckiego.
Po wykończeniu co do zasady odcinka z Rabki do Krynicy, co nastąpiło w 1927 roku, w „Wierchach” informowano już o wytyczeniu całego głównego szlaku zachodniobeskidzkiego. Komunikat ten należy jednak postrzegać jako przedwczesny, gdyż w roku 1928 dokonywano jeszcze istotnych uzupełnień przebiegu szlaku – a to między Stożkiem a Baranią Górą w Beskidzie Śląskim oraz pomiędzy Halą Długą a Lubaniem w Gorcach. Pomimo ukończenia tych prac wciąż do wytyczenia pozostawało jeszcze ok. 10–12 km, którą to lukę uzupełniono w okolicy Czantorii w kolejnym roku. Podsumowując prace w 1930 roku, PTT w „Wierchach” wskazywało, że stworzenie szlaku „można […] w ogólnych zarysach uważać za ukończone”. Ostateczne połączenie dwóch dłuższych fragmentów nastąpiło jednak dopiero rok później, kiedy Oddział Rabczański PTT wytyczył brakujący, wiodący w Kotlinie Rabczańskiej odcinek szlaku w okolicy Bystrej Podhalańskiej.
Główny szlak wschodniobeskidzki.
Kiedy prace przy trasowaniu szlaku głównego w Beskidach Zachodnich były już na ukończeniu, z pomysłem wytyczenia podobnego szlaku w części wschodniej wystąpił propagator turystyki na tym terenie Mieczysław Orłowicz. Jego plan przedstawiony międzyoddziałowej Komisji Wschodniokarpackiej PTT w 1926 lub 1927 roku, szybko zyskał jej akceptację. W 1928 roku został zaaprobowany przez Zjazd Delegatów Towarzystwa. W kolejnych latach trwały jeszcze ustalenia co do jego szczegółowego przebiegu. W maju 1930 roku Komisja Wschodniobeskidzka PTT dokonała podziału przypadającego jej terenu pomiędzy poszczególne jednostki Towarzystwa, przyjęła także dokładną trasę szlaku na wschód od Sianek wraz z przypisaniem zadania wytyczenia jego odcinków odpowiednim oddziałom i kołom.
Prace znakarskie rozpoczęły się 1931 roku i trwały do roku 1934.
Dalsze prace.
Historycznie najmniejsze zainteresowanie środowisk turystycznych wzbudzał teren Beskidów Środkowych – Beskidu Niskiego i Bieszczadów Zachodnich. Pasma te postrzegano jako najmniej ciekawe, wobec czego były one słabo zagospodarowane pod względem turystycznym.
Decyzję o przedłużeniu głównego szlaku na wschód od Krynicy podjęto dopiero po ukończeniu zasadniczych działań na zachodzie, w maju 1932 roku. Prace nad odcinkiem środkowym rozpoczęto rok później, jednak z uwagi na słabość organizacyjną miejscowych oddziałów PTT nie posuwały się one do przodu zbyt szybko. Dopiero powierzenie zadania oddziałom z Gorlic, Lwowa, a później także z Sanoka, pozwoliło na połączenie dwóch głównych odcinków szlaku. Wytyczenie na terenie tych pasm szlaku głównego nastąpiło raczej jako próba wyznaczenia tranzytowego, najkrótszego połączenia pomiędzy Beskidem Sądeckim a Bieszczadami Wschodnimi. Zdecydowano się na wytyczenie szlaku niemal w całości wiodącego w utrzymywanym przez państwo pasie drogi granicznej.
Po śmierci Józefa Piłsudskiego PTT 23 czerwca 1935 r. podjęło uchwałę, w której szlakowi łączącemu najdalej na wschód i zachód wysunięte łańcuchy górskie w kraju nadano imię zmarłego Naczelnika (w uchwale wskazuje się nazwę „Główny szlak karpacki P. T. T. im. Marszałka Józefa Piłsudskiego“). Jednocześnie wiele wskazuje na to, że w dacie tej szlak nie był jeszcze ukończony, w szczególności niewykończony był prawdopodobnie fragment szlaku mający wieść przez Beskid Niski na wschód od Przełęczy Dukielskiej (75-kilometrowy szlak z Przełęczy Dukielskiej na szczyt Halicza Oddział Lwowski PTT wyznakował przed 31 marca 1936 r., najprawdopodobniej przed końcem 1935 roku.
Po zmianach granicznych z 1945 roku, kiedy utracono na rzecz Związku Radzieckiego cały odcinek wschodniokarpacki, oraz wskutek zniszczenia szlaku w czasie II wojny światowej, jego trasę na obszarze Beskidów Środkowych i Bieszczadów Zachodnich musiano wytyczać od nowa. Szlak, nazwany później oficjalnie Głównym Szlakiem Beskidzkim, wyznakowano ponownie w latach 1952–1953. Niemniej jego przebieg różnił się od tego z lat 30., gdyż na wyludnionym terenie Beskidu Niskiego oraz Bieszczadów (przesiedlenia ludności ukraińskiej i rusińskiej, Akcja „Wisła”) jego trasę – ze względów politycznych – odsunięto od linii granicznej.
Przebieg.
Odcinek zachodni.
Szlak zachodniobeskidzki rozpoczynał swój bieg w centrum Ustronia w Beskidzie Śląskim, skąd po pętli na Równicę (schronisko PTT) z osiedla Polana wspinał się na Czantorię. Dalej grzbietem granicznym biegł w kierunku południowym ku Stożkowi (ze schroniskiem PTT) i dalej Kyrkawicy. Na tym ostatnim szczycie zmieniał kierunek na wschodni. Biegł dalej przez Kiczory w stronę Baraniej Góry, mijając po drodze schronisko na Przysłopie. Następnie schodził w dolinę Soły, do której docierał w Węgierskiej Górce.
Po przekroczeniu rzeki wkraczał w Beskid Żywiecki. Prowadził przez Halę Lipowską na Magurkę, gdzie osiągał granicę państwową. Kolejno wspinał się na Pilsko (Góra Pięciu Kopców; schronisko na Hali Miziowej), pozostawiając wierzchołek po stronie czechosłowackiej, a dalej opadał do przełęczy Glinne. Następnie wiódł cały czas pasem granicznym przez Beskid Korbielowski i Jaworzynę. W okolicy przełęczy Głuchaczki i Jałowieckiej szlak prowadził przez terytorium Czechosłowacji, omijając położoną w Beskidzie Makowskim Mędralową. Stamtąd wiódł do schroniska PTT na Markowych Szczawinach, a dalej na Przełęcz Brona i główny wierzchołek Babiej Góry – najwyższego szczytu Beskidów Zachodnich. Z niej przez ramię Policy (schronisko PTT) szlak obniżał się o około 1200 metrów do Kotliny Rabczańskiej (miejscowości Bystra, Jordanów, Rabka).
W Rabce szlak ponownie wkraczał w góry – Gorce. Wspinał się na najwyższy w paśmie Turbacz drogą przez Stare Wierchy (schroniska PTT: na Starych Wierchach i na Turbaczu). Dalej prowadził południowo-zachodnim pasmem Lubania – przez Kiczorę, Runek, Lubań i Średni Groń – schodząc następnie do Krościenka.
Po wejściu w Beskid Sądecki szlak prowadził na Przehybę (schronisko PTT) i najwyższy szczyt pasma, Radziejową. Dalej przecinał w Rytrze dolinę Popradu i ponownie wznosił się o ponad 750 m, by minąwszy Hale Pisaną i Łabowską, wspiąć się na Runek i Jaworzynę Krynicką (schronisko PTT). Stamtąd sprowadzał do Krynicy.
Odcinek środkowy.
W Krynicy Główny Szlak Karpacki wkraczał w Beskid Niski. Rozpoczynał się tam również odcinek łącznikowy pomiędzy dwoma głównymi: zachodnio- i wschodniobeskidzkim. Z uzdrowiska szlak wiódł w kierunku granicy państwowej, gdzie wznosił się na najwyższą w polskiej części tego pasma Lackową, po czym we wsi Wysowa odbijał na północny wschód. Docierał do grzbietu Magury Wątkowskiej, omijając jej najwyższe wzniesienie, przebiegał przez szczyt Polana i wieś Hyrowa. Następnie na południe od Dukli docierał do drogi prowadzącej przez wsie Tylawa i Barwinek na Przełęcz Dukielską. Z niej szlak ponownie biegł granicą polsko-czechosłowacką – z niewielkim odstępstwem w okolicy wsi Czeremcha. Dalej prowadził przez Kamień nad Jaśliskami (mijając wierzchołek od południa), Pasikę, Danawę, Średni Garb, Przełęcz Radoszycką aż po Przełęcz Łupkowską.
Minąwszy przełęcz, szlak rozpoczynał swój bieg przez Bieszczady Zachodnie. Prowadził kolejno przez Wysoki Groń, Rydoszową, schodził w okolice Solinki, a następnie biegł przez Czerenin, Stryb i Rypi Wierch, z którego opadał około 200 metrów na Przełęcz nad Roztokami. Dalej szlak wciąż prowadził granicznym pasmem wododziałowym – przez Okrąglik, Płaszę, Dziurkowiec, Riabą Skałę, Czoło, Hrubki, Krzemieniec aż po Wielką Rawkę. Tam odbijał na północny zachód, opuszczając granicę polsko-czechosłowacką. Przebiegał przez grzbiet Dział z kulminacją Małej Rawki, skąd po minięciu wsi Wetlina wspinał się na Hnatowe Berdo i Roh w paśmie Połoniny Wetlińskiej. Następnie schodził do Berehów Górnych i ponownie wznosił się na Połoninę Caryńską z kulminacją Kruhłego Wierchu. Przez Ustrzyki Górne prowadził na najwyższy szczyt Bieszczadów Zachodnich Tarnicę, a dalej Halicz i Rozsypaniec, na którym wracał na granicę państwową. Następnie przez Kińczyk Bukowski, Stińską, Rozsypaniec Stiński, Opołonek i Piniaszkowy docierał na Przełęcz Użocką w okolicy Sianek.
Odcinek wschodni.
W Siankach rozpoczynał się odcinek szlaku nazywany pierwotnie „wschodniobeskidzkim” – prowadził przez Beskid Wielki do wsi Hnyła, a dalej na Starostynę, Chresty, przełęcz Ruski Put, Wielki Wierch, Dżurowy Żołob, Zełemeny aż po najwyższy szczyt Bieszczadów Wschodnich – Pikuj. Dalej szlak prowadził pasmem granicznym – początkowo w kierunku półnono-wschodnim i wschodnim (przez Wielki Menczył), po czym skręcał na południe i południowy wschód, mijając Przełęcz Tucholską. W okolicy wsi Wyżłów ponownie skręcał na wschód i biegł przez Beskid Wierch aż po Jawornik Wielki. Tam opuszczał granicę państwową, odbijając na północ i dalej na północny wschód w kierunku wsi Ławoczne. Następnie wspinał się na Trościan (schronisko PTT), z którego przez Przysłup sprowadzał do Sławska. Kolejno czerwono znakowany szlak poprowadzono na Wysoki Wierch i Czarną Repę, a dalej wzdłuż granicy państwowej na Przełęcz Toruńską oddzielającą Bieszczady od Gorganów. 
Z Przełęczy Toruńskiej (zwanej wówczas Wyszkowską) przez Załom szlak prowadził na Gorgan Wyszkowski i Jaworową Kiczerę, a stamtąd do doliny rzeki Świcy (schronisko PTT). Dalej wiódł pod Jajko Ilemskie, przez Sywanię Lolińską, na Mołodę i omijając szczyt Jajka Perehińskiego, schodził do doliny potoku Mołody (schronisko PTT). Stamtąd główny szlak wschodniobeskidzki wiódł zboczem Konia Grofeckiego na Grofę i dalej przez Płyśce, Parenkie i Małą Popadię na Wielką Popadię. Z niej znakowany szlak doliną potoku Petros prowadził do schroniska PTT w Jali. Dalej wiódł przez Wysoką i Ihrowiec na najwyższy szczyt pasma – Wielką Sywulę. Następnie przez Ruszczynę (schronisko PTT) schodził w doliny, trawersując Negrowę i Bojaryn, po czym wzdłuż potoków Sałatruczel i Sałatruk prowadził do Rafajłowej. Kolejno biało-czerwono-biały szlak wiódł doliną potoku Doużyniec przez Pikun na Doboszankę i do pobliskiego schroniska PTT. Dalej biegł na Babiny Pohar, przez Mały Gorgan (Gorgan Syniak), Syniak i Chomiak w dolinę Prutca Jabłonickiego. Kolejno szlak prowadził drogą do Jabłonicy, gdzie wkraczał w pasmo Czarnohory.
Stamtąd też przez garb Mikulinki szlak wiódł do Worochty a dalej przez Kiczerę na Kukul. Następnie przez Foreszczenkę prowadził do schroniska PTT na Zaroślaku. Spod schroniska szlak wspinał się z powrotem na główne pasmo wododziałowe – na Howerlę (najwyższy szczyt polskich Karpat Wschodnich i całego szlaku) – skąd prowadził dalej przez Breskuł, Pożyżewską, Dancerz, Turkuł, Rebra, Munczel, Dzembronię aż po ostatni w paśmie szczyt Pop Iwana. Zgodnie z przyjętymi w 1930 roku planami szlak podążać miał następnie śladem granicy państwowej przez Waskul i Wychid na Stoh (Stóg), gdzie na trójstyku granic polskiej, czechosłowackiej i rumuńskiej przewidziano koniec szlaku z Sianek.
Punkty skrajne.
Beskidy Huculskie.
O ile umiejscowienie zachodniego krańca głównego szlaku zachodniobeskidzkiego w Ustroniu nie budzi wątpliwości, o tyle jednoznaczne ustalenie punktu końcowego na południowym wschodzie nastręcza obecnie znacznych trudności. Według planu przyjętego w 1930 roku przez Komisję Wschodniobeskidzką PTT szlak miał kończyć się na Stogu, dokąd zbiegać miał z Pop Iwana. Taki sam przebieg przytaczał we wspomnieniach opublikowanych w 1988 roku Władysław Midowicz, który w latach 1938–1939 zarządzał obserwatorium na Pop Iwanie. Niepewnym jest jednak, czy i ewentualnie kiedy Główny Szlak Karpacki doprowadzono do Stogu oraz to, czy rzeczywiście szczyt ten stanowił jego punkt końcowy.
W sprawozdaniu Komisji PTT do spraw Robót w Górach za rok 1933 wskazano, że wyznakowano kolorem czerwonym „przedłużenie ku wschodowi szlaku głównego” na odcinku „Turkuł—[…]—Pop Iwan—Szybene—Burkut” – a więc z pominięciem Stogu od północy. Także w wydanym w 1935 roku roczniku 13. „Wierchów” przytaczano, że szlak biegnie „od Cieszyna aż po okolice Burkutu”.
Jednocześnie, jak wynika z różnych źródeł, pierwotny plan PTT zakładał wydłużenie w przyszłości szlaku w Górach Czywczyńskich poza Stóg, aż po najdalej na południe wysunięty punkt Polski – tzw. Rozrogi, położone za Hnitesą (Hnatasią). Stamtąd szlak miał jakoby schodzić do Hryniawy. Uzupełnieniem tych planów była budowa niewielkich schronisk pod Kopilaszem, w dolinie Popadyńca i na Bałtagule. Plan ten zarzucono najpóźniej w 1936 roku, kiedy decyzją Ministra Komunikacji w rejonie Hnitesy utworzono tzw. rezerwat turystyczny (obszar wolny od infrastruktury turystycznej).
Znowelizowany w następstwie tej decyzji projekt zakładał poprowadzenie szlaku głównego granicznym pasmem Gór Czywczyńskich od Stogu aż po Popadię Czywczyńską. Stamtąd doliną Popadyńca (schronisko PTT) planowano sprowadzić szlak na północ do ujścia tegoż potoku do Czarnego Czeremoszu. Po przekroczeniu rzeki chciano wyprowadzić szlak na Babę Ludową w paśmie Połonin Hryniawskich. Stamtąd mijając schronisko PTT na Masnym Prysłupie, Halę Michajłową (najwyższy szczyt pasma), Halę Łukawicę, Ludową oraz schronisko PTT na Skupowej, szlak przez Żmijeński i Krętą miał dotrzeć do swojego punktu docelowego w Żabiem-Słupejce.
W publikowanym w 1937 roku przewodniku Adama Lenkiewicza wspomina się, że do tamtej chwili szlak nie został wyznaczony „na południe od Popa Iwana, […] w Górach Czywczyńskich”. Niemniej załączona mapa zdaje się potwierdzać doprowadzenie szlaku do Stogu – naniesiono na nią szlak z wiodący z Pop Iwana w kierunku Stogu, który opisano jako „znakowany w terenie / czerwono”. Jednocześnie w sprawozdaniu Zarządu PTT za okres do marca 1937 roku wskazuje się, że szlak główny kończy się właśnie w Żabiem. Także w Żabiem szlak znajduje swoje zakończenie według publikacji Władysława Krygowskiego z czerwca 1939 roku, choć załączona schematyczna mapa w skali 1:600 000 zdaje się sugerować, że prowadził on z Pop Iwana na Stóg, następnie prawdopodobnie przez kolejne szczyty Kopilasza i Kiernicznego, skąd schodził do Burkutu i dalej wzdłuż Czarnego Czeremoszu prowadził w kierunku Żabiego.
Pomimo tego podczas Zjazdu członków PTT w 1938 roku wciąż jeszcze debatowano nad miejscem zakończenia szlaku na wschodzie, a rok później ustalono jego ostateczny przebieg „nie do Burkutu, ale aż do Hnitesy”. Nie jest przy tym wiadome, czy wobec mającego nastąpić za niespełna cztery miesiące wybuchu II wojny światowej szlak o takim przebiegu zdołano w rzeczywistości wyznakować.
Zaolzie.
Jednocześnie po zajęciu Zaolzia w 1938 roku decyzją władz PTT z maja roku 1939 dokonano korekty przebiegu Głównego Szlaku Karpackiego w taki sposób, by ponownie obejmował on całość Karpat pozostających w granicach Polski. Tym samym zamiast na Kiczorach w pobliżu Stożka odbijać na północ w stronę Czantorii i Ustronia, szlak przeprojektowano trasą czerwonego szlaku czechosłowackiego w kierunku południowo-zachodnim na Girową. Dalej w okolicy Mostów (Przełęcz Jabłonkowska) szlak wchodził w wyodrębniany obecnie Beskid Śląsko-Morawski. Po przekroczeniu potoku Osetnica, wspinał się na Wielki i Mały Połom, gdzie odbijał na północ. Przebiegał przez najwyższą w grzbiecie Ropicę, skąd wiódł na Praszywą. Swój bieg kończył w okolicy wsi Ligotka Kameralna.
Nowo przyłączony odcinek szlaku przebiegał obok szeregu schronisk należących przed 1938 rokiem tak do Klubu Czechosłowackich Turystów, Beskidenverein, jak i do osób prywatnych (te pierwsze przekazano w zarząd organizacjom polskim, głównie PTT). Były to schroniska: na Girowej (PTT), na Skałce (BV), pod Wielkim Połomem (PTT), Kamienna Chata (prywatne), na Sławiczu (dwa – prywatne i BV), na Ropiczce (PTT), pod Kotarzem (prywatne) i na Praszywej (PTT).
Szlaki wariantowe.
Choć zgodnie z założeniem Główny Szlak Karpacki (a wcześniej „zachodniobeskidzki”) miał wieść przez najważniejsze i najciekawsze miejsca w polskich górach, to jednak niekiedy niemożliwym było logiczne połączenie wszystkich odcinków w jeden szlak główny. Dość wcześnie pojawiła się zatem koncepcja uzupełnienia przebiegu szlaku o odcinki wariantowe znakowane biało-niebiesko-biało. Należy zaliczyć do nich okrężny szlak raczański w Beskidzie Żywieckim (z Baraniej Góry przez Zwardoń, Wielką Raczę, Przełęcz Ujsolską na Pilsko – omijający Węgierską Górkę; 1928–1929), szlak podhalański (z Policy przez Żeleźnicę na Stare Wierchy w Gorcach – omijający Jordanów i Rabkę; 1930–1932) oraz szlak pieniński (omijający Krościenko i Przehybę, 1926–1928). Ponadto w Bieszczadach Wschodnich wyznakowano wariantowy szlak wiodący pasmem granicznym pomiędzy Jawornikiem Wielkim a Czarną Repą (omijający Sławsko).

</doc>
<doc id="5324016" url="https://pl.wikipedia.org/wiki?curid=5324016" title="Tony Cavalero">
Tony Cavalero

Anthony Cavalero – amerykański aktor i komik. Najbardziej znany z roli Deweya Finna z serialu "Szkoła rocka", Keefego Chambersa z "Prawych Gemstonów", oraz grania Ozzy’ego Osbourne’a z filmu "The Dirt".
Życiorys.
Cavalero urodził się w północnej Wirginii, niedaleko Waszyngtonu. Uczęszczał do Poe Middle School, oraz Annandale High School, gdzie występował w futbolu, zapasach i lacrosse. Posiada stopień Eagle Scout i czarny pas w Taewondo. Przeprowadził się do Los Angeles w 2006, gdzie studiował teatr na CalStLa. Jest członkiem głównej grupy The Groundlings.
Kariera.
Rozpoczął działalność aktorską w 2006. W 2014 został obsadzony w roli Deweya Finna w remake'u "Szkoły rocka" zastępując Jacka Blacka z oryginału.
W 2018 został obsadzony w roli Ozzy’ego Osbourne’a w filmie "The Dirt".
W 2019 obsadzono go w roli Keefego Chambersa w komedii "Prawi Gemstonowie".

</doc>
<doc id="5324017" url="https://pl.wikipedia.org/wiki?curid=5324017" title="Joe Scally">
Joe Scally

Joseph Michael „Joe” Scally (ur. 31 grudnia 2002 w Lake Grove) – amerykański piłkarz występujący na pozycji prawego obrońcy, reprezentant kraju, obecnie zawodnik niemieckiej Borussii Mönchengladbach.

</doc>
<doc id="5324026" url="https://pl.wikipedia.org/wiki?curid=5324026" title="Iași Open 2022">
Iași Open 2022

Iași Open 2022, właśc. BCR Iași Open 2022 – tenisowy turniej WTA kategorii WTA 125 w sezonie 2022 z cyklu Iași Open rozgrywany w dniach 1–7 sierpnia 2022 roku w Jassach na kortach ceglanych o puli nagród wynoszącej 115 000 dolarów amerykańskich.

</doc>
<doc id="5324028" url="https://pl.wikipedia.org/wiki?curid=5324028" title="Jackson Yueill">
Jackson Yueill

Jackson William Yueill (ur. 19 marca 1997 w Bloomington) – amerykański piłkarz występujący na pozycji środkowego pomocnika, reprezentant kraju, obecnie zawodnik San Jose Earthquakes.

</doc>
<doc id="5324037" url="https://pl.wikipedia.org/wiki?curid=5324037" title="Wiesława Bauman">
Wiesława Bauman

Wiesława Bauman (ur. 1932, zm. 9 lipca 2022) – polska nauczycielka.
Była magistrem biologii. Przez wiele lat pracowała jako nauczycielka w Liceum Ogólnokształcącym w Sędziszowie Małopolskim. Zmarła 9 lipca 2022 i została pochowana na cmentarzu przy ul. Kościuszki w Lubaczowie.
Pośmiertnie prezydent RP Andrzej Duda nadał Wiesławie Bauman "za wybitne zasługi dla oświaty i wychowania polskiej młodzieży" Krzyż Kawalerski Orderu Odrodzenia Polski. 

</doc>
<doc id="5324042" url="https://pl.wikipedia.org/wiki?curid=5324042" title="Michaił Mierkułow">
Michaił Mierkułow

Michaił Wiktorowicz Mierkułow (, ur. 26 stycznia 1994 w Kamyszynie) – rosyjski piłkarz, występujący na pozycji lewego obrońcy w chorwackim klubie HNK Rijeka. W swojej karierze grał także w Rotorze Wołgograd, Eniergiji Wołżski, FK MITOS, Urału Jekaterynburg, Bajkale Irkuck oraz Rubinie Kazań.

</doc>
<doc id="5324043" url="https://pl.wikipedia.org/wiki?curid=5324043" title="Kraj Południowokazachstański">
Kraj Południowokazachstański

Kraj Południowokazachstański () - dawny kraj, efemeryczna historyczna jednostka najwyższego rzędu w Kazachskiej Socjalistycznej Republice Radzieckiej, funkcjonująca w latach 1962–64.
Kraj Południowokazachstański z siedzibą w Czymkencie utworzono 3 maja 1962. W jego skład weszły obwody: dżambulski, kzyłordyński i czymkencki. Głównymi miastami były: Czymkent, Żambył, Kzył-Orda.
1 grudnia 1964 Kraj Południowokazachstański rozwiązano.

</doc>
<doc id="5324045" url="https://pl.wikipedia.org/wiki?curid=5324045" title="Żambył">
Żambył



</doc>
<doc id="5324046" url="https://pl.wikipedia.org/wiki?curid=5324046" title="Kzył-Orda">
Kzył-Orda



</doc>
<doc id="5324047" url="https://pl.wikipedia.org/wiki?curid=5324047" title="Perowsk">
Perowsk



</doc>
<doc id="5324048" url="https://pl.wikipedia.org/wiki?curid=5324048" title="Ak-Meczet">
Ak-Meczet



</doc>
<doc id="5324049" url="https://pl.wikipedia.org/wiki?curid=5324049" title="Obwód kzyłordyński">
Obwód kzyłordyński



</doc>
<doc id="5324050" url="https://pl.wikipedia.org/wiki?curid=5324050" title="Kraj Zachodniokazachstański">
Kraj Zachodniokazachstański

Kraj Zachodniokazachstański (; ) – dawny kraj, efemeryczna historyczna jednostka najwyższego rzędu w Kazachskiej Socjalistycznej Republice Radzieckiej, funkcjonująca w latach 1962–64.
Kraj Południowokazachstański z siedzibą w Aktiubińsku utworzono 3 maja 1962. W jego skład weszły obwody: aktiubiński, gurjewski i uralski. Głównymi miastami były: Aktiubińsk, Gurjew, Uralsk.
1 grudnia 1964 Kraj Zachodniokazachstański rozwiązano.

</doc>
<doc id="5324057" url="https://pl.wikipedia.org/wiki?curid=5324057" title="Bogdan Mielnik">
Bogdan Mielnik

Bogdan Mielnik (zm. 22 stycznia 2019 w Meksyku) – polski fizyk, prof. dr hab.
Życiorys.
Obronił pracę doktorską, następnie uzyskał stopień doktora habilitowanego. Otrzymał tytuł profesora nauk fizycznych. Został zatrudniony na stanowisku profesora w elitarnym Centrum Studiów Zaawansowanym Narodowym Politechniki Meksyku (CINVESTAV), oraz w Instytucie Fizyki Teoretycznej na Wydziale Fizyki Uniwersytetu Warszawskiego.

</doc>
<doc id="5324061" url="https://pl.wikipedia.org/wiki?curid=5324061" title="Eugeniusz Kuriata">
Eugeniusz Kuriata

Eugeniusz Kuriata (ur. 1948, zm. 13 stycznia 2019) – polski specjalista w zakresie automatyki i robotyki, dr hab. inż.
Życiorys.
W 1982 obronił pracę doktorską, w 1991 habilitował się na podstawie pracy zatytułowanej "Badanie zasad i opracowanie kompleksowej ochrony systemów informacyjnych". Awansował na stanowisko profesora nadzwyczajnego w Wyższej Szkole Informatyki i Zarządzania „Copernicus” we Wrocławiu, w Instytucie Sterowania i Systemów Informatycznych na Wydziale Elektrotechniki, Informatyki i Telekomunikacji Uniwersytetu Zielonogórskiego, oraz w Zakładzie Informatyki na Wydziale Informatyki i Zarządzania Politechniki Wrocławskiej.

</doc>
<doc id="5324064" url="https://pl.wikipedia.org/wiki?curid=5324064" title="Dennistoun Glacier">
Dennistoun Glacier

Dennistoun Glacier – lodowiec w Górach Admiralicji w Antarktydzie Wschodniej.
Nazwa.
Nazwany na cześć nowozelandzkiego alpinisty Jamesa Dennistouna (1883–1916), który opiekował się mułami na statku brytyjskiej ekspedycji Terra Nova (1910-1913) – „Terra Nova”. 
Geografia.
Dennistoun Glacier leży w Górach Admiralicji w Antarktydzie Wschodniej, wyznaczając ich kraniec. 
Spływa na północny zachód z północnych stoków gór Mount Black Prince, Mount Royalist Mount Adam. Płynie między pasmami Lyttelton Range a Dunedin Range, następnie skręca na wschód i uchodzi do morza na południe od Cape Scott. Mierzy około 80 km długości.
Historia.
Lodowiec został częściowo zmapowany w latach 1911–1912 przez wyprawę (ang. "Northern Party") pod kierownictwem Victora Campbella (1875–1956) z brytyjskiej ekspedycji antarktycznej (1910-1913). Obiekt został całkowicie zmapowany w latach 1960–1963 na podstawie rozpoznania terenowego i zdjęć lotniczych. 

</doc>
<doc id="5324067" url="https://pl.wikipedia.org/wiki?curid=5324067" title="Zaporoski Pułk Konny">
Zaporoski Pułk Konny

2 Zaporoski pułk konny – oddział kawalerii Armii Ukraińskiej Republiki Ludowej.
Formowanie i zmiany organizacyjne.
W wyniku rozmów atamana Symona Petlury z naczelnikiem państwa i zarazem naczelnym wodzem wojsk polskich Józefem Piłsudskim prowadzonych w grudniu 1919, ten ostatni wyraził zgodę na tworzenie ukraińskich jednostek wojskowych w Polsce. Jednocześnie z formowaniem nowych oddziałów, Armia URL przystąpiła do gruntownej reorganizacji swoich sił wykrwawionych w walkach z wojskami „białej” i „czerwonej” Rosji.&lt;br&gt;
Pułk został sformowany 24 stycznia 1920 w Arseniwce w wyniku reorganizacji Zaporoskiej Zbiorczej Dywizji Strzelców.
W jego skład weszły samodzielna hajdamacka sotnia konna oraz pozostałe pododdziały kawalerii jednostek Zaporoskiej Zbiorczej DS. Nieco później dołączyła także sotnia konna im. Hordijenki. Po zakończeniu I pochodu zimowego na terenie powiatu jampolskiego przeprowadzono mobilizację i powiększono stany osobowe pułku. Rozkazem NDW nr 100 z 8 września Zaporoski pułk konny wyszedł ze składu 1 Zaporoskiej Dywizji Strzelców i wszedł w podporzadkowanie dowódcy Samodzielnej Dywizji Kawalerii.
&lt;br&gt;W październiku Armia URL przeprowadziła mobilizację. W jej wyniku liczebność jej oddziałów znacznie wzrosła. W związku z podpisaniem przez Polskę układu o zawieszeniu broni na froncie przeciwbolszewickim, od 18 października wojska ukraińskie zmuszone były prowadzić działania zbrojne samodzielnie.
W listopadzie, pod naporem wojsk sowieckich, pułk doznał dużych strat i przeszedł na zachodni brzeg Zbrucza, gdzie został internowany przez Wojsko Polskie. 
Rozkazem dowódcy dywizji nr 50 z 13 kwietnia 1921 pułk wydzielił część oficerów i szeregowych na zalążki do formowania nowego 5 pułku kawalerii. 
&lt;br&gt;2 października 1921 jednostka otrzymała nazwę 2 Humańskiego Zaporoskiego pułku kawalerii.
W związku z demobilizacją Armii URL i likwidacją obozów internowania żołnierzy ukraińskich w Polsce, pułk w 1924 został rozformowany.

</doc>
<doc id="5324069" url="https://pl.wikipedia.org/wiki?curid=5324069" title="Phorcynis">
Phorcynis

Phorcynis – wymarły rodzaj ryby chrzęstnoszkieletowej, należący do rzędu dywanokształtnych (Orectolobiformes). Żył w górnej jurze (kimeryd/tyton, około 155-149 milionów lat temu), a jego skamieniałości znaleziono wyłącznie w Europie. Obejmuje jeden gatunek, Phorcynis catulina.
Rodzaj ten był dość mały, osiągając zwykle 40 centymetrów długości. Wiadomo, że posiadał dwie szerokie, zaokrąglone płetwy piersiowe i dwie płetwy grzbietowe. Płetwy brzuszne znajdowały się poniżej pierwszej płetwy grzbietowej i nie były położone daleko od płetw piersiowych. Głowa była szeroka i wyposażona w krótki pysk. Zęby były małe, ostre i asymetryczne, podobne do zębów obecnych przedstawicieli rodzaju "Orectolobus". Łuski "Phorcynis" miały wydłużone górne części, z kilem pośrodku i małymi fałdami bocznymi
"Phorcynis catulina" została po raz pierwszy opisana przez Victor Thiolliere w 1854 r. na podstawie dobrze zachowanych skamieniałości znalezionych we Francji w osadach kimerydu. Następnie odkryto inne okazy przypisywane do rodzaju "Phorcynis", pochodzące z gminy Solnhofen w Niemczech, oraz z Hiszpanii. Początkowo "Phorcynis", ze względu na kształt nieco spłaszczonego ciała oraz szerokie i okrągłe płetwy piersiowe, został uznany za przedstawiciela rodzaju "Squatina", ale później zasugerowano jego bliższe pokrewieństwo z rodziną Orectolobidae.
Prawdopodobnie, podobnie jak dzisiejsze rekiny dywanokształtne, "Phorcynis" żył w pobliżu dna morskiego, żywiąc się małymi, innymi rybami, które chwytał z zasadzki, szybkimi i gwałtownymi ruchami.

</doc>
<doc id="5324071" url="https://pl.wikipedia.org/wiki?curid=5324071" title="Komunistyczna Partia Finlandii (1994)">
Komunistyczna Partia Finlandii (1994)

Komunistyczna Partia Finlandii (fiń. "Suomen Kommunistinen Puolue", SKP) – fińska partia polityczna o charakterze komunistycznym. Została założona w 1985 jako Komunistyczna Partia Finlandii (Jedność) (fiń. "Suomen Kommunistinen Puolue (yhtenäisyys)", SKP) po rozłamie, do którego doszło w Komunistycznej Partii Finlandii (1918–1992). Od 1994 funkcjonuje pod obecną nazwą, a zarejestrowana została ponownie jako SKP w 1997.
Działalność.
SKP nigdy nie miała reprezentacji w fińskim parlamencie, ale miała lokalnych radnych w niektórych gminach, w tym w radach miejskich dużych miast, takich jak Helsinki i Tampere.
Partyjne koła SKP funkcjonują we wszystkich okręgach wyborczych w kontynentalnej Finlandii, natomiast oparcie partii było najsilniejsze w Pirkanmaa, środkowej Finlandii i Helsinkach. Niektóre z kół to stowarzyszenia wyodrębnione z dawnej SKP w latach 80. XX w.
SKP sprzeciwia się członkostwu Finlandii w NATO i popiera wyjście z Unii Europejskiej.
Organem prasowym SKP jest miesięcznik „Tiedonantaja”.

</doc>
<doc id="5324073" url="https://pl.wikipedia.org/wiki?curid=5324073" title="Elektroluxtorpeda">
Elektroluxtorpeda

Elektroluxtorpeda – szósty album studyjny Luxtorpedy, wydany w maju 2021 roku. 
Na początku kwietnia 2021 roku na kanale YouTube Luxtorpedy pojawiły się 2 single: "Autystyczny 21"" i "Od chyba do chyba 21"." Kilka dni później pojawił się preorder albumu. Album składa się z 16 piosenek, z czego 8 w wersji instrumentalnej. Sam album został nagrany z okazji 10-lecia Luxtorpedy w stylu elektro. Do nagrań zostali zaproszeni DJ BRK oraz orkiestra dęta.
Lista utworów.
Źródło: 

</doc>
<doc id="5324081" url="https://pl.wikipedia.org/wiki?curid=5324081" title="Emilia (ujednoznacznienie)">
Emilia (ujednoznacznienie)



</doc>
<doc id="5324089" url="https://pl.wikipedia.org/wiki?curid=5324089" title="Rajd Ypres 2022">
Rajd Ypres 2022

Rajd Ypres 2022 (58. Ardeca Ypres Rally) – 58. edycja Rajdu Ypres rozgrywanego w Belgii. Rozegrany był od 18 do 21 sierpnia 2022 roku. Była to dziewiąta runda Rajdowych Samochodowych Mistrzostw Świata w roku 2022. Składał się z 20 odcinków specjalnych.
Lista startowa.
Poniższa lista startowa spośród 86 załóg biorących udział w rajdzie, przedstawia zawodników, startujących w mistrzowskich klasach: WRC, WRC2, WRC3 i innych. 
Klasyfikacja generalna rajdu.
W klasyfikacji generalnej i WRC2 dodatkowe punkty w klasyfikacji indywidualnej przyznawane są za odcinek Power Stage.
Klasyfikacje RMŚ 2022 po 9 rundach.
Punkty otrzymuje 10 pierwszych zawodników, którzy ukończą wyścig według klucza:
W tabeli uwzględniono miejsce, które zajął zawodnik w poszczególnym rajdzie, a w indeksie górnym umieszczono miejsce uzyskane na ostatnim odcinku specjalnym tzw. Power Stage, w którym punkty przyznawane są według porządku:
WRC3 Junior.
W klasyfikacji WRC3 Junior dodatkowe punkty są przydzielane za zwycięstwo każdego odcinka specjalnego i umieszczone są w tabeli w indeksie górnym po miejscu zdobytym w rajdzie. 

</doc>
<doc id="5324090" url="https://pl.wikipedia.org/wiki?curid=5324090" title="Jan Biegański">
Jan Biegański



</doc>
<doc id="5324093" url="https://pl.wikipedia.org/wiki?curid=5324093" title="Puławska-Skocznia">
Puławska-Skocznia



</doc>
<doc id="5324094" url="https://pl.wikipedia.org/wiki?curid=5324094" title="Zagłoba swatem">
Zagłoba swatem

Zagłoba swatem. Komedia w jednym akcie – jednoaktowa komedia Henryka Sienkiewicza, napisana w 1900 r. z okazji jubileuszu 25-lecia pracy literackiej autora.
Pierwsze wydanie książkowe miało miejsce w 1922 r.. Rękopis jest przechowywany w Muzeum Henryka Sienkiewicza w Oblęgorku.
Fabuła.
Córka Oliwiusa, Zosia, kocha się w Janie Zarembie, towarzyszu lekkiego znaku, ale jej ojciec nie chce wyrazić zgody na to małżeństwo. Zaremba i Cyprian, przyjaciel młodych, postanawiają poprosić o pomoc pana Zagłobę.
Inscenizacje.
Premiera sztuki miała miejsce 22 grudnia 1900 roku w Teatrze Wielkim w Warszawie. W roli Zaremby wystąpił Roman Żelazowski, Zofii - Tekla Trapszo, a Zagłoby - Mieczysław Frenkiel.
Tego samego dnia miały miejsce premiery w teatrach we Lwowie, Poznaniu i Krakowie.
Sztuka była także wystawiana pod tytułem "Swaty pana Zagłoby".

</doc>
<doc id="5324096" url="https://pl.wikipedia.org/wiki?curid=5324096" title="Tomasz Bisping">
Tomasz Bisping

Tomasz Bisping (ur. ok. 1610–1635) – szlachcic i właściciel dóbr w województwie smoleńskim.
Syn założyciela polsko-litewskiej linii Bispingów i rotmistrza Stefana Batorego Jana i Katarzyny z Szeniawskich. Właściciel nadanych przez Władysława IV włości w pow. starodubowskim, m.in. Jakowlewicz, Borowicz i Mohilewki. Poległ broniąc twierdzy w Starodubiu przed kozakami. Miał synów Jana, Samuela i Michała.

</doc>
<doc id="5324098" url="https://pl.wikipedia.org/wiki?curid=5324098" title="Padarn Pesrut">
Padarn Pesrut



</doc>
<doc id="5324107" url="https://pl.wikipedia.org/wiki?curid=5324107" title="Cassie Gaines">
Cassie Gaines

Cassie Gaines (ur. 9 stycznia 1948 w Seneca, zm. 20 października 1977 w Gillsburgu) – amerykańska piosenkarka, współzałożycielka tria wokalnego The Honkettes, znana ze współpracy z zespołem southernrockowym Lynyrd Skynyrd.
Życiorys.
Została zaproszona przez JoJo Billingsley i Ronniego Van Zanta do współpracy z zespołem Lynyrd Skynyrd jako wokalistka wspierająca. Wcześniej nie słyszała o istnieniu zespołu, więc Billingsley pożyczyła jej kopie dwóch pierwszych albumów zespołu ("(Pronounced 'Lĕh-'nérd 'Skin-'nérd)" oraz "Second Helping") celem zapoznania się z ich repertuarem, a pod koniec 1975 wspólnie z Leslie Hawkins utworzyły w trójkę żeńskie wokalne trio gospel The Honkettes. Wkrótce potem do Lynyrd Skynyrd dołączył także jej brat, Steve Gaines.
Zginęła 20 października 1977 w wypadku samolotu pasażerskiego Convair CV-240 przewożącego zespół między koncertami z Greenville do Baton Rouge. Samolot rozbił się pod Gillsburgiem w stanie Mississippi. W katastrofie, prócz wokalistki i jej brata, zginęli także Ronnie Van Zant, zastępca kierownika transportu Dean Kilpatrick oraz piloci Walter McCreary i William Gray. Wokalistka początkowo odmówiła wejścia na pokład samolotu z uwagi na awarię jednego z silników poprzedniego dnia, jednak została przekonana przez pozostałych członków załogi. Wraz z bratem została pochowana w Orange Park na Florydzie.

</doc>
<doc id="5324108" url="https://pl.wikipedia.org/wiki?curid=5324108" title="Mistrzostwa Europy w Łucznictwie Polowym 2017">
Mistrzostwa Europy w Łucznictwie Polowym 2017

22. Mistrzostwa Europy w łucznictwie polowym odbyły się w dniach 22 - 26 sierpnia w Mokricach w Słowenii. Zawodniczki i zawodnicy startowali w konkurencji łuków dowolnych, gołych oraz bloczkowych.

</doc>
<doc id="5324110" url="https://pl.wikipedia.org/wiki?curid=5324110" title="Pięknotka (astrowate)">
Pięknotka (astrowate)

Pięknotka, rozpłonka ("Emilia" ) – rodzaj roślin z rodziny astrowatych ("Asteraceae"). Obejmuje 117 gatunków. Rośliny te są szeroko rozprzestrzenione w strefie tropikalnej i subtropikalnej Starego Świata, nielicznie reprezentowane także na kontynentach amerykańskich. Na północy zasięg rodzaju sięga do Florydy i Teksasu w Ameryce Północnej, Arabii Saudyjskiej, środkowych Chin i Japonii w Azji. Różne gatunki z rodzaju są poza tym rozprzestrzenione jako introdukowane, m.in. do Australii.
Niektóre gatunki uprawiane są jako rośliny ozdobne, m.in. pięknotka szkarłatna "E. coccinea" i pięknotka jawajska "E. javanica". "Emilia sonchifolia" wykorzystywana była jako roślina lecznicza i warzywo, współcześnie stała się szeroko rozprzestrzenionym chwastem w strefie równikowej.
Systematyka.
Rodzaj z rodziny astrowatych "Asteraceae", z podrodziny "Asteroideae", plemienia "Senecioneae" i podplemienia "Senecioninae".

</doc>
<doc id="5324111" url="https://pl.wikipedia.org/wiki?curid=5324111" title="Rozpłonka">
Rozpłonka



</doc>
<doc id="5324112" url="https://pl.wikipedia.org/wiki?curid=5324112" title="Voltana Ademi">
Voltana Ademi

Voltana Vehbi Ademi (ur. 30 września 1974 w Szkodrze) – albańska polityk i informatyk, burmistrz Szkodry od 2015 roku.
Życiorys.
Pochodzi z rodziny przedsiębiorców ze Szkodry, prześladowanej w czasach reżimu komunistycznego. Jest córką Vehbi i Kydrete. Po ukończeniu szkoły artystycznej Prenk Jakova w Szkodrze studiowała informatykę na Wydziale Nauk Przyrodniczych Uniwersytetu Tirańskiego. Po studiach prowadziła wykłady z programistyki dla studentów Uniwersytetu Luigji Gurakuqiego w Szkodrze.
Od 1996 związana politycznie z Demokratyczną Partią Albanii, w 2005 weszła w skład Rady Narodowej partii. W latach 2003-2008 kierowała Forum Ligi Demokratycznej Kobiet w Szkodrze. Od 2003 zasiadała w radzie miejskiej Szkodry, rok później obejmując stanowisko zastępcy burmistrza. W latach 2011-2013 pełniła funkcję prefekta Okręgu Szkodra i zasiadała w parlamencie albańskim jako deputowana Demokratycznej Partii Albanii. W czerwcu 2015 zwyciężyła w wyborach municypalnych, pokonując kandydata lewicy Keti Bazhdariego i obejmując stanowisko burmistrza Szkodry.
W wyborach w czerwcu 2019 zwycięstwo odniósł kandydat Socjalistycznej Partii Albanii Valdrin Pjetri, ale wobec ujawnienia faktu złamania przez niego ustawy dekryminalizacyjnej, stanowisko sprawowała nadal Voltana Ademi. W czasie kampanii przed wyborami parlamentarnymi, w marcu 2021 premier Albanii Edi Rama odwiedził Szkodrę i publicznie zaatakował władze tego miasta, w tym osobiście Voltanę Ademi, oskarżając ją o ignorancję i określając Szkodrę jako najbrudniejsze i najbardziej zacofane miasto Albanii. Do 2021 pełniła funkcję przewodniczącej Związku Gmin i Miast Albanii, w czerwcu 2021 utraciła to stanowisko. Prezydent Albanii, Ilir Meta podpisał dekret o przeprowadzeniu wyborów uzupełniających w Szkodrze 6 marca 2022. W styczniu 2022 Ademi oświadczyła, że nie będzie ubiegać się o kolejną kadencję na stanowisku burmistrza Szkodry. W marcu 2022 zastąpił ją na stanowisku burmistrza Bardh Spahia.
Życie prywatne.
Jest mężatką (mąż Fran Mjeda), ma jednego syna.

</doc>
<doc id="5324113" url="https://pl.wikipedia.org/wiki?curid=5324113" title="Aleksandr Mokszancew">
Aleksandr Mokszancew

Aleksandr Aleksandrowicz Mokszancew, ros. Александр Александрович Мокшанцев (ur. 17 lutego 1995 w Penzie) – rosyjski hokeista.
Jego ojciec Aleksandr (ur. 1974) także był hokeistą.
Kariera.
Wychowanek Dizelu Penza w rodzinnym mieście. Karierę rozwijał w strukturach klubu Łokomotiw Jarosław, występując w drużynach młodzieżowych, zespole Łoko w rozgrywkach MHL oraz w ekipach seniorskich w ligach WHL (w tym farmerskiej z Riazania) i KHL (trzy mecze). W czerwcu 2015 przeszedł do Łady Togliatti, występując od tego czasu zarówno w drużynie w KHL, jak i w stowarzyszonych zespołach w WHL i MHL. W listopadzie 2016 został zawodnikiem macierzystego Dizelu w WHL. W czerwcu 2017 został zaangażowany w angielskim klubie z brytyjskich rozgrywek EIHL. W kolejnym sezonie do grudnia 2018 reprezentował francuski klub Rapaces de Gap w lidze Ligue Magnus. Latem 2019 ponownie dołączył do Dizelu. Od września do końca listopada 2020 był graczem Szachtiara Soligorsk z białoruskiej ekstraligi. W grudniu 2020 przeszedł do Jużnego Urału Orsk w WHL. W maju 2021 został zaangażowany przez Jarmaka Angarsk w tej samej lidze, a w sierpniu tego roku jego umowa została rozwiązana. W październiku 2021 został zakontraktowany do zespołu Ciarko STS Sanok w rozgrywkach Polskiej Hokej Ligi. W trakcie sezonu PHL 2021/2022 po inwazji Rosji na Ukrainę z 24 lutego 2022 sanocki klub zdecydował o rozwiązaniu umowy z zawodnikiem (tym samy Rosjanin został pierwszym Rosjaninem zwolnionym z PHL z tego powodu). W lipcu 2022 został zakontraktowany do kazachskiego klubu Bejbarys Atyrau. W grudniu 2022 został zaangażowany w zespołu Fehérvár Hockey Academy 19 w rozgrywkach Erste Liga.
Występował w reprezentacjach juniorskich Rosji do lat 16, do lat 17, do lat 18, do lat 20.

</doc>
<doc id="5324114" url="https://pl.wikipedia.org/wiki?curid=5324114" title="Pięknotka">
Pięknotka



</doc>
<doc id="5324116" url="https://pl.wikipedia.org/wiki?curid=5324116" title="Stanisław Kowalski (zm. 1649)">
Stanisław Kowalski (zm. 1649)

Stanisław Kowalski herbu Korab (zm. w 1649 roku) – stolnik lwowski w latach 1640-1649, rotmistrz wojska powiatowego ziemi lwowskiej w 1648 roku.

</doc>
<doc id="5324117" url="https://pl.wikipedia.org/wiki?curid=5324117" title="Izba rolnicza (II RP)">
Izba rolnicza (II RP)

Izba rolnicza (II RP) – jednostka samorządu gospodarczego i osoba publiczno-prawna istniejąca w latach 1928-1939, mająca na celu obronę interesów rolników, wspierania ich rozwoju i podejmowanie środków zespalających działalność gospodarczą.
Powstanie izby rolniczej.
Na rozporządzenia Prezydenta Rzeczypospolitej z 1928 r. o izbach rolniczych ustanowiono izby rolnicze. O utworzeniu izby rolniczej, jej siedzibie i granicach decydowała Rada Ministrów na wniosek Ministra Rolnictwa w porozumieniu z Ministrem Reform Rolnych. Obszar działalności izby rolniczej obejmował teren jednego województwa.
Szczegółową organizację izby określał statut.
Zadania izby w zakresie popieranie rolnictwa.
W zakresie samodzielnego popierania rolnictwa do zadań izb rolniczych należało:
Organy izb rolniczych.
Organami izby rolniczej były:
Rada izby.
Skład rady izby tworzyli:
Ogólna liczba radców z wyboru wynosiła od 20 do 70 osób.
Kompetencje rady izby.
Do zakresu działania izby należało:
Dochody izby rolniczej.
Dochód izby składał się z:
Dochody izby rolniczej z 1932 r..
Dochody izby rolniczej składały się z:

</doc>
<doc id="5324122" url="https://pl.wikipedia.org/wiki?curid=5324122" title="Rajd Féminin Paris – Saint Raphael 1973">
Rajd Féminin Paris – Saint Raphael 1973

Rajd Féminin Paris – Saint-Raphaël 1973 (31. Rallye Féminin Paris - Saint-Raphaël) – 31 edycja rajdu samochodowego Rallye Féminin Paris – Saint-Raphaël rozgrywanego we Francji. Rozgrywany był od 20 do 27 maja 1973 roku. Była to dziesiąta runda Rajdowych Mistrzostw Europy w roku 1973.

</doc>
<doc id="5324125" url="https://pl.wikipedia.org/wiki?curid=5324125" title="Nessun grado di separazione">
Nessun grado di separazione

Nessun grado di separazione – singel Franceski Michielin, wydany 11 lutego 2016, pochodzący z albumu "di20are" i wydany nakładem Sony Music. Utwór napisali i skomponowali Cheope, Fabio Gargiulo, Federica Abbate oraz sama wokalistka. Powstała także anglojęzyczna wersja utworu zatytułowana „No Degree of Separation”, która reprezentowała Włochy w 61. Konkursie Piosenki Eurowizji w Sztokholmie.
Singel notowany był na szczycie włoskiej liście sprzedaży.

</doc>
<doc id="5324126" url="https://pl.wikipedia.org/wiki?curid=5324126" title="Zgromadzenie Ludowe (Albania)">
Zgromadzenie Ludowe (Albania)



</doc>
<doc id="5324133" url="https://pl.wikipedia.org/wiki?curid=5324133" title="Kanon literatury polskiej">
Kanon literatury polskiej

Kanon literatury polskiej (także kanon polski) – termin literaturoznawczy, odnoszący się do prób zdefiniowania najważniejszych utworów w literaturze polskiej.
Według Piotra Wilczka, kanon literatury polskiej nie został do tej pory, tj. początku XXI-ego wieku, jasno zdefiniowany. Pewne próby zdefiniowania i zmiany kanonu nastąpiły w czasach marksistowskich (po IIWŚ), ale zakończyły się niepowodzeniem. Kanon polski jest bardziej tradycyjny od kanonu literatury zachodniej, w której od kilkudziesięciu lat następują pewne przewartościowania (np. wliczono do niego więcej dzieł pisanych przez kobiety i różne wcześniej marginalizowane mniejszości), podczas gdy kanon polski, według Wilczka, trwa dalej w tradycji "konserwatywnej i tradycjonalistycznej (uprzywilejowując dyskurs patriarchalny, męski, etnicznie polski etc.)". Wilczek określa szeroko rozumiany kanon polski jako oparty na listach lektur szkolnych, czuli "narodowy z domieszką nacjonalistyczno-komunistyczną".. 
Próby stworzenia kanonów polskiej literatury są niekiedy podejmowane przez media lub organizacje.

</doc>
<doc id="5324134" url="https://pl.wikipedia.org/wiki?curid=5324134" title="Rajd Semperit 1973">
Rajd Semperit 1973

Rajd Semperit 1973 (17. Semperit Rallye) – 17 edycja rajdu samochodowego Rajd Semperit rozgrywanego w Austrii. Rozgrywany był od 31 maja do 2 czerwca 1973 roku. Była to jedenasta runda Rajdowych Mistrzostw Europy w roku 1973.

</doc>
<doc id="5324135" url="https://pl.wikipedia.org/wiki?curid=5324135" title="Kanon literatury">
Kanon literatury



</doc>
<doc id="5324136" url="https://pl.wikipedia.org/wiki?curid=5324136" title="Pandi Kristo">
Pandi Kristo

Pandi Kristo (ur. 29 czerwca 1914 w Korczy, zm. 2 października 1994 w Tiranie) - albański minister bez teki, żołnierz Armii Narodowo-Wyzwoleńczej.
Życiorys.
Z zawodu był szewcem. Do 1944 roku był dwukrotnie skazany na karę więzienia; za pierwszym w styczniu 1938, za drugim razem podczas okupacji włoskiej.
W 1943 roku został szefem struktur odpowiedzialnych za wewnętrzne bezpieczeństwo Armii Narodowo-Wyzwoleńczej, które w 1944 roku zostały oficjalnie powołane pod nazwą Sigurimi. Był również członkiem Komitetu Centralnego Komunistycznej Partii Albanii.
Po II wojnie światowej, w latach 1946-1947 przewodził Państwowej Komisji Kontroli. W 1948 roku był ministrem bez teki.
11 maja 1949 roku, wraz z Koçim Xoxe, Kristem Themelko i Nestim Kerenxhim zeznawał przed sądem wojskowym, by zeznawać w sprawie zdrady państwa, czynnego wspierania planu przejęcia kontroli nad Albanią przez Jugosławię oraz zerwania relacji ze Związkiem Radzieckim; Kristo uznał swoje poglądy za błędne, wyjaśniając, że był pod wpływem Koçiego Xoxe, Jugosławii i trockistów. Dnia 10 czerwca tego roku Kristo został skazany po raz trzeci w swoim życiu; otrzymał karę 20 lat pozbawienia wolności oraz utratę obywatelstwa na okres 5 lat, a jego rodzina została internowana. Kristo odbywał wyrok między innymi w Tiranie i w Burrelu. Został zwolniony z więzienia dnia 9 października 1963 roku, następnie zamieszkał w Lushnji, gdzie pracował w swoim zawodzie.
W 1991 roku przeniósł się do Tirany, gdzie był deputowanym do Zgromadzenia Ludowego. Został również odznaczony wieloma albańskimi orderami, jednak nie zrehabilitowano go.

</doc>
<doc id="5324137" url="https://pl.wikipedia.org/wiki?curid=5324137" title="Double Eagle (ujednoznacznienie)">
Double Eagle (ujednoznacznienie)

Double Eagle – nazwa stosowana wobec amerykańskich złotych monet o nominale 20 dolarów bitych w latach 1850–1933.

</doc>
<doc id="5324142" url="https://pl.wikipedia.org/wiki?curid=5324142" title="Jasnotek">
Jasnotek

Jasnotek ("Antrozous") – rodzaj ssaka z podrodziny jasnotków (Antrozoinae) w obrębie rodziny mroczkowatych (Vespertilionidae).
Zasięg występowania.
Rodzaj obejmuje jeden żyjący współcześnie gatunek występujący w Ameryce Północnej.
Morfologia.
Długość ciała (bez ogona) 57–82 mm, długość ogona 35–53 mm; masa ciała 14–29 g.
Systematyka.
Etymologia.
"Antrozous": "antron" „jaskinia, grota”; ζωον "zōon" „zwierzę”.
Podział systematyczny.
Do rodzaju należy jeden występujący współcześnie gatunek:
Opisano również wymarły gatunek z pliocenu:

</doc>
<doc id="5324144" url="https://pl.wikipedia.org/wiki?curid=5324144" title="Haji Wright">
Haji Wright

Haji Amir Wright (ur. 27 marca 1998 w Los Angeles) – amerykański piłkarz pochodzenia liberyjskiego i ghańskiego występujący na pozycji napastnika, reprezentant kraju, obecnie zawodnik tureckiego Antalyasporu.

</doc>
<doc id="5324145" url="https://pl.wikipedia.org/wiki?curid=5324145" title="Tranzystor o wysokiej ruchliwości elektronów">
Tranzystor o wysokiej ruchliwości elektronów

Tranzystor o wysokiej ruchliwości elektronów (ang. "High Electron Mobility Transistor"), znany również jako heterostruktura FET (HFET) lub FET z domieszką modulacji (MODFET), jest tranzystorem polowym zawierającym połączenie dwóch materiałów o różnych pasmach wzbronionych (tj. heterozłącze) tworzących kanał zamiast domieszkowanego obszaru jak na ogół w przypadku tranzystorów MOSFET.
Powszechnie stosowaną kombinacją materiałów jest GaAs i AlGaAs, jednakże zastosowane materiały zależą od typu urządzenia, w którym ten typ tranzystora zostanie zastosowany.
Urządzenia zawierające więcej indu generalnie wykazują lepszą wydajność przy wysokich częstotliwościach, podczas gdy w ostatnich latach tranzystory HEMT wykonane z azotku galu zyskały popularność ze względu na ich wysoką moc.
Podobnie jak inne tranzystory FET, HEMT są używane w układach scalonych jako przełączniki cyfrowe. Tranzystory HEMT są w stanie działać na wyższych częstotliwościach niż zwykłe tranzystory, aż do częstotliwości fal milimetrowych, dlatego mają również zastosowanie w produktach działających z wysoką częstotliwością, takich jak telefony komórkowe, odbiorniki telewizji satelitarnej, konwertery napięcia i sprzęt radarowy. Są szeroko stosowane w odbiornikach satelitarnych, we wzmacniaczach małej mocy oraz w przemyśle obronnym (np. radary).

</doc>
<doc id="5324147" url="https://pl.wikipedia.org/wiki?curid=5324147" title="Związek Lewicy Akademickiej „Front”">
Związek Lewicy Akademickiej „Front”

Związek Lewicy Akademickiej „Front” – nielegalna organizacja młodzieżowa w Wilnie, założona w 1931 r. Współpracowała ze Związkiem Niezależnej Młodzieży Socjalistycznej „Życie”, pozostawała pod wpływami Komunistycznego Związku Młodzieży Polskiej. Prowadziła działalność oświatową, polityczno-propagandową i samokształceniową. W 1935 r. oskarżona o działalność komunistyczną w procesie tzw. Lewicy Akademickiej. Główni działacze: Henryk Dembiński, Kazimierz Petrusewicz i inni.

</doc>
<doc id="5324148" url="https://pl.wikipedia.org/wiki?curid=5324148" title="Kanon polskiej literatury">
Kanon polskiej literatury



</doc>
<doc id="5324152" url="https://pl.wikipedia.org/wiki?curid=5324152" title="Cosimo Morelli">
Cosimo Morelli

Cosimo Morelli, właśc. Francesco Cosimo Cassiano Morelli (ur. 6 października 1732 w Imoli, zm. 26 lutego 1812 tamże) – włoski architekt.
Biografia.
Cosimo Morelli urodził się 6 października 1732 w Imoli w Emilii-Romanii. Był synem architekta-przedsiębiorcy Domenica Marii oraz Marii Vittorii Costa. Wdrażał się w warsztat geometry pod kierunkiem jezuity Vincenza Saviniego. Praktykował również u swego ojca oraz u wuja Domenica Trifogliego.
W latach 1751–1759 uczestniczył w pracach konstrukcyjnych prowadzonych w Imoli i Massalombardi. Przebywając w Rzymie w 1759 roku poznał przyszłego papieża Piusa VI i oraz innych purpuratów, którzy wspierali później jego karierę. Morelli stał się jednym z najaktywniejszych architektów Państwa Kościelnego, realizował prestiżowe zlecenia. Posiadał umiejętności techniczne i organizacyjne. Dysponując własnym sprawdzonym zespołem rzemieślników i malarzy, m.in. Antonio Villa i Alessandro Della Nave, symulował drogie motywy zdobnicze w malarstwie, obniżając koszty. Jego firma w pełni potrafiła zaspokoić oczekiwania estetyczne hierarchów, arystokracji i mieszczan.
Na początku lat sześćdziesiątych XVIII w. Morelli zaczął w projektach odchodzić od barokowej dekoracyjności, stopniowo wybierając rozwiązania nowocześniejsze. Za najważniejsze zrealizowane Morelliego projety uważane są: katedra w Imoli oraz fasada Palazzo Braschi w Rzymie. Morelli zaprojektował m.in.: katedry Maceracie i Fermo, teatry w Imoli, Fermo, Osimo i L’Aquila.
Zmarł w Imoli 26 lutego 1812 roku, został pochowany w kościele S. Maria in Regola w Imoli.
Projekty.
Zrealizowane projekty Cosima Morelliego, to m.in.:

</doc>
<doc id="5324161" url="https://pl.wikipedia.org/wiki?curid=5324161" title="BFG9000">
BFG9000



</doc>
<doc id="5324175" url="https://pl.wikipedia.org/wiki?curid=5324175" title="Ksystus Colonna">
Ksystus Colonna



</doc>
<doc id="5324179" url="https://pl.wikipedia.org/wiki?curid=5324179" title="Rajd Scottish 1973">
Rajd Scottish 1973

Rajd Scottish 1973 (29. International Scottish Rally) – 29. edycja rajdu samochodowego Rajdu Scottish rozgrywanego w Wielkiej Brytanii. Rozgrywany był od 2 do 6 czerwca 1973 roku. Była to dwunasta runda Rajdowych Mistrzostw Europy w roku 1973 oraz szósta runda Rajdowych Mistrzostw Wielkiej Brytanii.

</doc>
<doc id="5324183" url="https://pl.wikipedia.org/wiki?curid=5324183" title="Gwara kosturska">
Gwara kosturska

Gwara kosturska (, ) – gwara macedońska zaliczana do grupy archaicznych gwar południowo-zachodnich. Pod wieloma względami nawiązuje ona do peryferyjnych gwar południowomacedońskich, na których w IX wieku oparto język staro-cerkiewno-słowiański.
Cechy językowe.
Charakterystycznymi cechami fonetycznymi gwary kosturskiej są:
Morfologia gwary kosturskiej wyróżnia się takimi cechami, jak:
Przykładowe teksty.
Opowiadanie ze wsi Ezerec pod Kosturem:

</doc>
<doc id="5324184" url="https://pl.wikipedia.org/wiki?curid=5324184" title="Merkuriusz">
Merkuriusz



</doc>
<doc id="5324186" url="https://pl.wikipedia.org/wiki?curid=5324186" title="Majkop (okręg miejski)">
Majkop (okręg miejski)

Okręg miejski Majkop () – okręg miejski, jednostka administracyjna wchodząca w skład Republiki Adygeji w Rosji.
W 2022 liczył 161.825 mieszkańców.

</doc>
<doc id="5324188" url="https://pl.wikipedia.org/wiki?curid=5324188" title="Katelinus">
Katelinus



</doc>
<doc id="5324191" url="https://pl.wikipedia.org/wiki?curid=5324191" title="Sól wędzona">
Sól wędzona

Sól wędzona – artykuł spożywczy, będący efektem wędzenia na zimno soli m.in. soli kuchennej i morskiej. Jej walory smakowe zależą od dobrania rodzaju drewna do opalania oraz czasu wędzenia.
Charakterystyka.
Smak soli wędzonej zależy od dobranego rodzaju drewna oraz czasu wędzenia. Charakteryzuje się także lekko rdzawym kolorem. Jest to efektem procesu wędzenia. Do samej produkcji nie używa się sztucznych barwników i aromatów, dzięki czemu wielu uważa ten rodzaj soli za zdrowszy.
Zastosowanie.
Sól wędzona jest używana od wieków, a jej produkcję mieli rozpocząć prawdopodobnie wikingowie, gdzie do procesu wędzenia używano drewna bukowego. 
Ten rodzaj soli jest chętnie wykorzystywany przez wegetarian oraz wegan, którzy chcą dodać do potraw dymny aromat. Swoje zastosowanie odnajduje także m.in.: w daniach mięsnych, rybnych oraz z grilla.

</doc>
<doc id="5324192" url="https://pl.wikipedia.org/wiki?curid=5324192" title="Popieluchy">
Popieluchy



</doc>
<doc id="5324193" url="https://pl.wikipedia.org/wiki?curid=5324193" title="Adeodatus">
Adeodatus



</doc>
<doc id="5324194" url="https://pl.wikipedia.org/wiki?curid=5324194" title="Kremlin-Bicêtre Hôpital">
Kremlin-Bicêtre Hôpital



</doc>
<doc id="5324199" url="https://pl.wikipedia.org/wiki?curid=5324199" title="Leo Hayter">
Leo Hayter

Leo Hayter (ur. 10 sierpnia 2001 w Londynie) – brytyjski kolarz szosowy.
Kolarstwo uprawia również jego brat – Ethan.
Osiągnięcia.
Opracowano na podstawie:

</doc>
<doc id="5324201" url="https://pl.wikipedia.org/wiki?curid=5324201" title="Park Narodowy Pre-Delta">
Park Narodowy Pre-Delta

Park Narodowy Pre-Delta (hiszp. "Parque nacional Pre-Delta") – park narodowy w Argentynie położony w departamencie Diamante w zachodniej części prowincji Entre Ríos. Został utworzony 13 stycznia 1992 roku i zajmuje obszar 26,08 km². W 2015 roku wraz z Parkiem Narodowym Islas de Santa Fe został wpisany na listę konwencji ramsarskiej pod nazwą „Delta del Paraná”.
Opis.
Delta Parany to rozległe tereny zalewowe i duża grupa wysp pokrytych gęstą roślinnością tworzących sieć małych, wąskich i krętych kanałów. Park znajduje się w górnej części tej delty i obejmuje lewostronny brzeg Parany oraz kilka wysp. 
Średnie temperatury wahają się od +23 ºC latem do +13 ºC zimą. Roczne opady wynoszą od 800 do 1020 mm, skoncentrowane między styczniem a majem. 
Flora.
Park znajduje się na terenie ekoregionu Delta e Islas del Paraná. 
Na mokradłach rosną głównie grzybieniowce z gatunku "Victoria cruziana, a" nad brzegami wierzby z gatunku "Salix humboldtiana". W najwyższych miejscach występują lasy łęgowe. Rośnie tu przeważnie erytryna grzebieniasta, "Sapium haematospermum, Nectandra falcifolia," krocień z gatunku "Croton urucurana," acacia caven, "Enterolobium contortisiliquum, Tessaria integrifolia""."
Fauna.
Z ptaków żyją tu m.in.: perkoz olbrzymi, czapla zielonawa, bekaśnica, chruścielak wielki, sieweczka skąpopłetwa, puchacz wirginijski, rybaczek obrożny (symbol parku). 
Z ssaków występują w parku m.in.: wydrak długoogonowy, kapibara wielka, nutria amerykańska, ocelot argentyński, dydelf białouchy, pancernik dziewięciopaskowy, mazama szara, wydrówka rudawa.
Gady i płazy to m.in.: kajman szerokopyski, teju brazylijski, żararaka urutu, "Rhinella arenarum, Dendropsophus nanus," "Phrynops hilarii""."

</doc>
<doc id="5324203" url="https://pl.wikipedia.org/wiki?curid=5324203" title="Chevilly – Trois Communes">
Chevilly – Trois Communes



</doc>
<doc id="5324205" url="https://pl.wikipedia.org/wiki?curid=5324205" title="Gwara korczańska">
Gwara korczańska

Gwara korczańska (, ) – gwara macedońska zaliczana do grupy archaicznych gwar południowo-zachodnich. Używana jest w dwóch izolowanych macedońskojęzycznych wsiach położonych w południowo-wschodniej Albanii, na południe od Korczy – w Boboščicy i Drenovianach (lit. "Boboštica", "Drenovo").
Cechy językowe.
Charakterystycznymi cechami fonetycznymi gwary korczańskiej są:
Gwara korczańska wyróżnia się takimi cechami morfologicznymi, jak:
Przykładowy tekst.
Przykład gwary korczańskiej z Boboščicy:

</doc>
<doc id="5324206" url="https://pl.wikipedia.org/wiki?curid=5324206" title="My Broken Mariko">
My Broken Mariko

 – manga autorstwa Waki Hirako, publikowana od lipca do grudnia 2019 w magazynie internetowym „Comic Bridge”. 
Fabuła.
Mariko Ikagawa i Tomoyo Shiino przyjaźniły się od dzieciństwa, a ich przyjaźń trwała aż do dorosłości, kiedy to Shiino dowiaduje się, że Mariko popełniła samobójstwo. Chcąc uwolnić ją od jej podłego ojca, Shiino impulsywnie kradnie prochy Mariko i zabiera je w ostatnią podróż, jednocześnie wspominając ich wspólne chwile, zarówno te piękne, jak i bolesne.
Manga.
Manga była wydawana w magazynie internetowym „Comic Bridge” od 16 lipca do 17 grudnia 2019 . Następnie wydawnictwo Kadokawa zebrało jej rozdziały w jednym tomie tankōbon, wydanym 8 stycznia 2020.
20 sierpnia 2021 Studio JG zapowiedziało wydanie mangi w Polsce, natomiast premiera odbyła się 1 marca 2022.
Film live action.
W styczniu 2022 ogłoszono, że manga otrzyma adaptację w formie filmu live action, którego premiera odbyła się 30 września 2022.

</doc>
<doc id="5324207" url="https://pl.wikipedia.org/wiki?curid=5324207" title="Aleksandar Vukotić">
Aleksandar Vukotić

Aleksandar Vukotić (ur. 22 lipca 1995 w Kraljevie) – serbsko-bośniacki piłkarz, grający na pozycji środkowego obrońcy w KSK Beveren.
Klub.
Początki.
Zaczynał karierę w Slodze Kraljevo, gdzie grał jako junior i jako senior w latach 2013–2014. W 2014 roku przeszedł do Dolina Padina, gdzie grał przez kolejny rok.
FK Krupa.
4 sierpnia 2015 roku przeszedł do FK Krupa. W bośniackim klubie zadebiutował 15 sierpnia 2015 roku w meczu przeciwko FK Tekstilac Derventa (3:1 dla rywali Krupy). Vukotić zszedł z boiska w 22. minucie, ponieważ dostał czerwoną kartkę. Pierwsze gole strzelił 31 października 2015 roku w meczu przeciwko FK Tekstilac Derventa (3:0 dla Krupy). Vukotić trafiał do siatki w 35. i 45. minucie. Łącznie w Bośni zagrał 59 spotkań, w których strzelił 5 bramek.
KSK Beveren.
1 lipca 2018 roku przeszedł do KSK Beveren za 345 tys euro. W belgijskim klubie zadebiutował 28 lipca 2018 roku w meczu przeciwko SV Zulte Waregem (2:2). Serb zagrał cały mecz. Pierwszego gola strzelił 12 sierpnia 2018 roku w meczu przeciwko KAA Gent (4:1 dla rywali KSK). Jedyną bramkę dla swojego zespołu strzelił w 82. minucie. Łącznie do 1 sierpnia 2018 roku zagrał 106 spotkań, w których strzelił 5 bramek.

</doc>
<doc id="5324211" url="https://pl.wikipedia.org/wiki?curid=5324211" title="King Tim III (Personality Jock)">
King Tim III (Personality Jock)

King Tim III (Personality Jock) – utwór grupy Fatback Band z albumu disco o nazwie „XII”. Utwór został wydany 25 marca 1979 roku i uważany jest za pierwszy w dziejach utwór z gatunku hip-hop, który poprzedzał utwór „Rapper’s Delight” wydany 16 września 1979 roku.
Zamysł.
Bill Curtis (perkusista Fatback Band) był w studiu ze współproducentem utworu Jerrym Thomasem, który zapytał Billa, jaki utwór powinni stworzyć - Bill zaproponował, aby zaczęli rapować. Thomas żartobliwie odpowiedział, że nie jest w stanie nawet dobrze mówić, a co dopiero rapować. Po chwili namysłu, Curtis wspomniał, że ma w okolicy przyjaciela, który potrafi rapować na co Jerry poprosił, aby na następny dzień go przyprowadził. Przyjacielem Billa był Timothy Washington, czyli tytułowy „King Tim”, DJ w lokalnym radiu, który chwilę po przybyciu do studia, został poproszony przez Curtisa, aby wszedł do pokoju i zaczął rapować. Cały utwór udało się nagrać za drugim podejściem. 
Utwór początkowo miał się nazywać „Catch the Beat”, dopiero później został nazwany „King Tim III” na cześć Tima Washingtona.
Miano pierwszego utworu hip-hopowego.
Od początków lat 80. trwają spory o to, który z utworów, czy „King Tim III (Personality Jock)” czy „Rapper’s Delight” jest pierwszym utworem w historii z gatunku hip-hop. Kiedy grupa Fatback Band rozpoczynała działalność (rok 1970), hip-hop jako gatunek muzyczny nie istniał - istniała za to kultura hip-hop, która garściami czerpała z gatunków takich jak funk, soul, czy disco czyli z gatunków takich, jakie wykonywała grupa Fatback. Terminy takie jak „rap” czy „rapowanie” również wtedy nie istniały i zaczęły powstawać w połowie lat 70. Początkowo DJ puszczał z gramofonu zapętlone fragmenty popularnych wtedy utworów, zwłaszcza funk, na imprezach tworząc w ten sposób nowy utwór. Również samo określenie „King Tim III (Personality Jock)” jako utworu „hip-hopowego” mocno gryzie się z terminologią i samym określeniem sposobu wykonywania, czy nagrywania utworu. Ponadto utwory nagrane pod koniec lat 70. i na początku lat 80. są określane jako gatunek „Old-school hip-hop”.
Niektórzy jako główny argument podają fakt, że w utworze nie pada ani razu stwierdzenie „hip-hop” czy „rap” co było bardzo charakterystyczne w pierwszych utworach i każdy wykonawca podkreślał, że rapuje czy wykonuje muzykę hip-hop. Sam utwór strukturą, techniką jak i tekstem był o wiele bardziej zbliżony do funku niż do hip-hopu, jednak inni obalają ten argument podkreślając, że mimo iż w utworze „Rapper’s Delight” już na samym początku jest powiedziane, że w utworze każdy rapuje, tekst jak i struktura jest również podobna do funku, tym bardziej, że utwór wykorzystuje popularny w tamtym czasie sampel z utworu „Good Times” funkowej grupy Chic.
Jednym z wielu powodów, dlaczego „King Tim III (Personality Jock)” jest często pomijany w jakichkolwiek zestawieniach najstarszych utworów z gatunku hip-hop jest to, że sam utwór nie odniósł sukcesu komercyjnego i wiele osób nie wiedziało o jego istnieniu, tym bardziej, że był on stroną B utworu „You're My Candy Sweet”. Utwór znalazł się na 26 miejscu zestawienia R&amp;B magazynu Billboard. Natomiast „Rapper’s Delight” osiągnął 36 miejsce w zestawieniu Billboard 100 oraz 3 miejsce w Wielkiej Brytanii co jak na rok 1979 i debiut, było bardzo dobrym wynikiem. O samym utworze zrobiło się głośno, co przyćmiło „King Tim III (Personality Jock)”. 

</doc>
<doc id="5324212" url="https://pl.wikipedia.org/wiki?curid=5324212" title="FSM Syrena 105">
FSM Syrena 105



</doc>
<doc id="5324213" url="https://pl.wikipedia.org/wiki?curid=5324213" title="Pietro Canipanova">
Pietro Canipanova



</doc>
<doc id="5324218" url="https://pl.wikipedia.org/wiki?curid=5324218" title="Krakowski Dom Aukcyjny">
Krakowski Dom Aukcyjny

Krakowski Dom Aukcyjny - dom aukcyjny z siedzibą w Krakowie przy ul. Starowiślnej 14, zajmujący się sprzedażą i obrotem dzieł sztuki oraz organizacją aukcji, funkcjonujący na polskim rynku sztuki dawnej i współczesnej od 2019 roku.
Założycielem oraz dyrektorem Krakowskiego Domu Aukcyjnego jest Ryszard Lachman, członek Stowarzyszenia Antykwariuszy i Marszandów Polskich (obecnie pełniący funkcję przewodniczącego komisji rewizyjnej SAiMP), założyciel Galerii Sztuki ATTIS oraz kolekcjoner sztuki.
Krakowski Dom Aukcyjny, począwszy od 2019 roku, regularnie organizuje kilka aukcji dzieł sztuki rocznie, w tym licytacje tematyczne, mające również na celu popularyzację sztuki danych artystów (m.in. Wlastimila Hofmana) czy nurtów (np. sztuki ludowej i prymitywnej). W historii notowań Krakowskiego Domu Aukcyjnego pojawiają się wybitne nazwiska z historii sztuki polskiej, takie jak: Henryk Siemiradzki, Jan Matejko, Teodor Axentowicz, Jacek Malczewski, Edward Dwurnik czy Stefan Gierowski. Na aukcjach Krakowskiego Domu Aukcyjnego padło również kilka rynkowych rekordów sprzedaży, m.in. w kontekście obrazu Romana Zakrzewskiego (rekord od maja 2020 do lutego 2022) oraz najdrożej sprzedanej akwareli Sotera Jaxa-Małachowskiego. 
W pierwszym półroczu 2021 roku Krakowski Dom Aukcyjny pojawił się w sporządzonym przez portal Artinfo rankingu 10. domów aukcyjnych w Polsce z największymi obrotami.

</doc>
<doc id="5324219" url="https://pl.wikipedia.org/wiki?curid=5324219" title="Bogdan Sadowski (neurobiolog)">
Bogdan Sadowski (neurobiolog)

Bogdan Sadowski (ur. 1931 lub 1932, zm. 19 lutego 2021) – polski neurobiolog, specjalista w zakresie fizjologii bólu i fizjologii zwierząt, prof. zw. dr hab.
Życiorys.
Pracę doktorską obronił w 1962 r. na Wydziale Lekarskim Akademii Medycznej w Warszawie. W 1967 r. Instytut Biologii Doświadczalnej im. Marcelego Nenckiego PAN nadał mu stopień doktora habilitowanego. W 1989 r. uzyskał tytuł profesora nauk medycznych. Pracował w Instytucie Genetyki i Hodowli Zwierząt PAN, był też profesorem na Wydziale Lekarskim AMW oraz w Wyższej Szkole Inżynierii i Zdrowia w Warszawie.
Był członkiem Komitetu Nauk Fizjologicznych PAN. 

</doc>
<doc id="5324221" url="https://pl.wikipedia.org/wiki?curid=5324221" title="Wasniewa">
Wasniewa

Wasniewa (; , "Wasniewo"; pol. hist. Waśniewo) – wieś na Białorusi, w obwodzie witebskim, w rejonie orszańskim, w sielsowiecie Smolany.
Historia.
W XIX i w początkach XX w. folwark, od 1881 należący do Boguszewskiej i Gajewskiej, położony w Rosji, w guberni mohylewskiej, w powiecie sieńskim. Następnie w granicach Związku Sowieckiego. Od 1991 w niepodległej Białorusi.

</doc>
<doc id="5324222" url="https://pl.wikipedia.org/wiki?curid=5324222" title="Waśniewo (Białoruś)">
Waśniewo (Białoruś)



</doc>
<doc id="5324223" url="https://pl.wikipedia.org/wiki?curid=5324223" title="Szturm Groznego (26 listopada 1994)">
Szturm Groznego (26 listopada 1994)

Szturm Groznego – starcie pomiędzy siłami Czeczeńskiej Republiki Iczkerii a Tymczasową Radą Republiki Czeczeńskiej nieoficjalnie wspartej przez rosyjskich żołnierzy mające miejsce 26 listopada 1994 roku. Zakończone niepowodzeniem.
Tło.
W połowie 1993 roku w Czeczenii (funkcjonującej jako niepodległe od Rosji państwo) trwał konflikt pomiędzy prezydentem Dżocharem Dudajewem a siłami opozycyjnymi dążącymi do jego obalenia po złamaniu przez niego konstytucji. Protesty zakończyły się brutalnym ich stłumieniem przez czeczeńskie siły porządkowe i szybkim rozpadem opozycji. Jednak w grudniu tego roku siły antydudajewowskie ponownie się zjednoczyły pod nazwą Tymczasowej Rady Republiki Czeczeńskiej. Pomiędzy oboma stronami wybucha wojna domowa. Na prośbę Rady Tymczasowej Federacja Rosyjska uznaje ją za jedyny prawowity organ władzy w Republice oraz udziela jej wsparcia finansowego i militarnego w nadziei, że nowa władza spowoduje przyłączenie Czeczenii do Rosji.
Rosyjscy wojskowi zamierzali posunąć się w pomocy opozycji o krok dalej. W tym celu przygotowywali się do szturmu na Grozny, stolicę państwa kierowanego przez Dudajewa. Federalna Służba Kontrwywiadowcza zorganizowała w tym celu 40 czołgów T-72 wraz z załogami rekrutowanymi spośród żołnierzy dywizji kantemirowskiej. Za udział w misji czołgiści mieli otrzymać duże pieniądze. Każdy, kto się zgodził, otrzymywał milion rubli, a zniszczenie sprzętu wroga i odniesione rany skutkować miały dodatkowymi nagrodami – 25 mln rubli za lekkie obrażenia, 50 mln za średnie i 75 mln za ciężkie. W przypadku śmierci rodziny żołnierzy otrzymać miały po 150 mln rubli. Wraz z siłami Rady Tymczasowej planowano szybkie zajęcie miasta i ogłoszenie sukcesu.
Atak.
26 listopada wojska w sile 40 czołgów (kierowanych przez rosyjskie załogi), 10 transporterów BTR-80 i nieokreśloną liczbę ciężarówek z żołnierzami czeczeńskiej Rady Tymczasowej zaatakowała Grozny w trzech kierunkach. Wsparcie zapewnić miały śmigłowce Mi-24 i samoloty Su-27. Podczas drogi do miasta żadna z kolumn nie napotkała żadnego oporu, choć istnieją doniesienia o zaatakowaniu jednej w pobliżu wsi Pietropawłowskoje.
W Groznym czołgi zatrzymywały się na ulicach i pytały przechodniów o drogę do określonych punktów miasta. Bez walki udało zająć się centrum telewizyjne, przy którym pozostawiono 3 czołgi i ruszono na Pałac Prezydencki, jednak wtedy napotkano poważny opór. Granatniki przeciwpancerne Czeczenów skutecznie powstrzymały atak. Tylko jeden czołg zdołał przebić się do Pałacu i oddał do niego kilka strzałów z amunicji zapalającej powodując pożar, jednak musiał się on wycofać. Po tym batalion dowodzony przez Szamila Basajewa (który skupiał weteranów walk w Abchazji) zaatakował wojska pozostałe przy centrum telewizyjnym. Żołnierze posiadający jeszcze sprawne czołgi zdecydowali się wycofać z miasta. Mimo to rosyjskie stacje informacyjne donosiły o rychłym zdobyciu Groznego i przekazaniu władzy w Republice w ręce Rady Tymczasowej.
Atak zakończył się całkowitą porażką. Z 40 początkowych pojazdów tylko 18 czołgów zdołało opuścić Grozny. Zginęło ok. 500 żołnierzy strony atakującej, w tym co najmniej 6 Rosjan z dywizji kantemirowskiej. Ludziom Dudajewa udało się schwytać 21 Rosjan. Następnego dnia telewizja wyemitowała materiał pokazujący tych jeńców przyznających się do bycia rosyjskimi żołnierzami. Iczkeria zagroziła ich rozstrzelaniem, jeśli Moskwa nie przyzna się, że wysłała do Czeczenii swoje wojska. Pomimo tego, że Ministerstwo Obrony do końca zaprzeczało wysłaniu swoich ludzi w ten rejon, 20 jeńców zostało uwolnionych.
Skutki.
Minister Obrony Federacji Rosyjskiej, gen. Pawieł Graczow zaprzeczał wysłaniu rosyjskich żołnierzy do Czeczenii. Wspominał tylko, że wie o tym, że obie strony walk w Czeczenii korzystają z usług najemników. Wypowiedział też wtedy słynne słowa o tym, że gdyby w Groznym walczyła Armia Rosyjska, to wystarczyłby mu jeden pułk spadochronowy, by zająć miasto. Słowa te były mu później często wypominane po porażce Rosjan w I wojnie czeczeńskiej w 1996 roku.
Do dymisji podał się dowódca dywizji kantemirowskiej, gen. Borys Poljakow. 30 listopada Borys Jelcyn podpisał ukaz nr. 2137 „O środkach przywrócenia prawa i porządku konstytucyjnego na terenie Republiki Czeczeńskiej”. Już następnego dnia bombardowania rozpoczęły nieoznakowane rosyjskie samoloty, a władze FR zapowiedziały podjęcie wszelkich środków w celu „ratowania rosyjskich żołnierzy”, pomimo dalszego zaprzeczania, że w listopadowym ataku uczestniczył rosyjskie jednostki. 11 grudnia wojska federalne przekroczyły granicę z Czeczenią rozpoczynając w ten sposób I wojnę czeczeńską.
Opinie.
Istnieją kontrowersje dotyczące rzeczywistych przyczyn napaści. Niektórzy uważają, że listopadowy szturm od początku miał być skazany na porażkę, by stanowić dla Rosjan "casus belli" wprowadzenia na teren Iczkerii swoich wojsk. Ramzan Kadyrow (partyzant podczas I wojny czeczeńskiej, późn. nazwany „człowiekiem Putina w Czeczenii”) wspominał później, że „Pawieł Graczow, jako doświadczony dowódca wojskowy, nie mógł nie wiedzieć, że w centrum miasta, bez eskorty piechoty, kolumna czołgów zostanie rozstrzelana”. Jego zdaniem to nie był przypadek, że zaledwie dwa tygodnie później Rosja przeprowadziła pełnoskalową operację wojskową na terytorium Czeczenii.
Osobną opinię wyraził sam Graczow. Lata po zakończeniu wojny w Czeczenii przyznał, że nie miał udziału w przeprowadzaniu operacji, bo ta była wymysłem Federalnej Służby Kontrwywiadu, która nawet pomimo jego odmowy rekrutowała czołgistów z obwodu moskiewskiego. Jego zdaniem misja była przeprowadzona w tajemnicy przed nim i prezydentem, a on sam w trakcie jej przeprowadzania miał znajdować się we Władywostoku na rosyjskim Dalekim Wschodzie. Gdy czołgiści dojechali do Groznego, do ministra zadzwonić miał szef sztabu generalnego Michaił Kolesnikow informując go o wkroczeniu do miasta, braku jakichkolwiek strat i pozytywnym nastawieniu miejscowej ludności do najeźdźców.

</doc>
<doc id="5324224" url="https://pl.wikipedia.org/wiki?curid=5324224" title="Mistrzostwa Świata w Lekkoatletyce 2022 – trójskok mężczyzn">
Mistrzostwa Świata w Lekkoatletyce 2022 – trójskok mężczyzn

Trójskok mężczyzn – jedna z konkurencji technicznych rozgrywanych podczas lekkoatletycznych mistrzostw świata na Hayward Field w Eugene.
Rekordy.
Tabela prezentuje rekord świata, rekord mistrzostw świata, rekordy kontynentów oraz najlepszy wynik na listach światowych w sezonie 2022 przed rozpoczęciem mistrzostw. Źródło: "worldathletics.org"
Rezultaty.
Kwalifikacje.
Awans: 17,05 (Q) lub 12 najlepszych rezultatów (q). Źródło: "worldathletics.org".
Finał.
Źródło: "worldathletics.org"

</doc>
<doc id="5324225" url="https://pl.wikipedia.org/wiki?curid=5324225" title="Giovanni Fasano">
Giovanni Fasano



</doc>
<doc id="5324226" url="https://pl.wikipedia.org/wiki?curid=5324226" title="Petro di Luna">
Petro di Luna



</doc>
<doc id="5324228" url="https://pl.wikipedia.org/wiki?curid=5324228" title="Os Porci">
Os Porci



</doc>
<doc id="5324230" url="https://pl.wikipedia.org/wiki?curid=5324230" title="Bucca Porci">
Bucca Porci



</doc>
<doc id="5324231" url="https://pl.wikipedia.org/wiki?curid=5324231" title="Jan z Sabiny">
Jan z Sabiny



</doc>
<doc id="5324233" url="https://pl.wikipedia.org/wiki?curid=5324233" title="Jan Gracjan Pierleone">
Jan Gracjan Pierleone



</doc>
<doc id="5324234" url="https://pl.wikipedia.org/wiki?curid=5324234" title="Jan Pierleone">
Jan Pierleone



</doc>
<doc id="5324236" url="https://pl.wikipedia.org/wiki?curid=5324236" title="Suidger von Morsleben">
Suidger von Morsleben



</doc>
<doc id="5324239" url="https://pl.wikipedia.org/wiki?curid=5324239" title="Anselmo da Baggio">
Anselmo da Baggio



</doc>
<doc id="5324244" url="https://pl.wikipedia.org/wiki?curid=5324244" title="Gregorio Paparone">
Gregorio Paparone



</doc>
<doc id="5324245" url="https://pl.wikipedia.org/wiki?curid=5324245" title="Gregorio Papareschi">
Gregorio Papareschi



</doc>
<doc id="5324246" url="https://pl.wikipedia.org/wiki?curid=5324246" title="Guido di Castello">
Guido di Castello



</doc>
<doc id="5324250" url="https://pl.wikipedia.org/wiki?curid=5324250" title="Mały Głód">
Mały Głód

Mały Głód – postać fikcyjna (tzw. brandbohater), reklamująca serki Danio, stworzona w 2004 roku przez agencję reklamową Young &amp; Rubicam.
Historia.
W 1994 roku firma Danone zaczęła produkować serek homogenizowany Danone, którego nazwę dwa lata później zmieniono na Danio, co miało nawiązywać do małej przekąski między posiłkami, tj. małego dania. W 2004 firma zaprezentowała postać Małego Głoda, którą to stworzyła agencja reklamowa Young &amp; Rubicam. Koncept i pierwsze scenariusze reklam stworzyły Martyna Skibińska i Maja Szmidt, a postać Małego Głoda narysowała Agnieszka Sadurska. Powstało siedem modeli lalek Małego Głoda, wykorzystywanych podczas tworzenia reklam, a autorką lalek jest projektantka zabawek Elżbieta Żelezik.
W reklamach z postacią Małego Głoda wykorzystano hasło "metoda na Głoda". Z założenia Mały Głód jest złośliwą i natarczywą maskotką, która swoim zachowaniem przypomina uczucie głodu. W latach 2004–2014 powstało ok. 30 spotów reklamowych z Małym Głodem. W reklamach postać atakowała przypadkowe osoby w ich mieszkaniach. W 2016 roku powstała kampania reklamowa, w której Mały Głód zaczął atakować w mieście. Kampanię reklamową przygotowała agencja Y&amp;R Warsaw. W jednym ze spotów wykorzystano motywy zapożyczone z filmu "Matrix". Na nagraniu Mały Głód ma na sobie czarny płaszcz, zdejmuje okulary i unika zderzenia z kawałkami czekolady. Po zranieniu przez jeden z odłamków czekolady Mały Głód jest przygniatany serkiem Danio. W tle pojawiają się cyfry Matrixa, cena serka, a narrator w tle mówi: "Danio, czekoladowa metoda na Głoda".
W 2008 roku kampanię reklamową z Małym Głodem nagrodzono brązem w plebiscycie Effie Awards w kategorii "Longterm Excellence", dwa lata później zaś nagrodę srebrnego bębna w kategorii "Interactive" w konkursie Golden Drum otrzymała kampania "Wielka inwazja Małego Głoda".
Na przestrzeni lat Mały Głód przestał być wyłącznie bohaterem reklam serków Danone. Stał się również postacią fikcyjną, pojawiającą się niezależnie od reklamowanego produktu.
Postać Małego Głoda pojawiła się w kampaniach reklamowych promujących serki Danio w innych państwach. W kampanii reklamowej w Wielkiej Brytanii z 2014 roku postać nazywa się The Grumbler, a w Argentynie – Pachorra. Spoty z maskotką emitowano również w Brazylii.
W 2021 roku zakończono produkcję reklam serka Danio z postacią Małego Głoda. Decyzję uzasadniono tym, że "jego postać nie pasuje do dzisiejszych trendów w przemyśle spożywczym". Po usunięciu postaci z reklam Danio, postać Małego Głoda była używana na krótki czas w .
Mały Głód w języku polskim.
Mały Głód jest przedstawiany jako antonim związku frazeologicznego "wilczy głód". Powiedzenie "Mały głód" wpisuje się we współczesny styl życia, gdzie dieta odgrywa dużą rolę, podczas gdy "wilczy głód" jest utożsamiany z zaburzeniami odżywania (anoreksją i bulimią).
Mały Głód w Internecie.
16 listopada 2009 roku na portalu społecznościowym Facebook powstał profil Małego Głoda, który do 12 stycznia 2016 roku miał 1,1 mln polubień. Profil Małego Głoda był trzecim polskim profilem, który przekroczył granicę stu tysięcy polubień. Istniała również strona internetowa Małego Głoda, stworzona przez agencję Pride&amp;Glory Interactive (grupa Heureka), na zlecenie firmy Danone. Na stronie była możliwość stworzenia fotomontażu własnego zdjęcia z postacią Małego Głoda i jej udostępnienia.

</doc>
<doc id="5324251" url="https://pl.wikipedia.org/wiki?curid=5324251" title="Popeluchy">
Popeluchy



</doc>
<doc id="5324252" url="https://pl.wikipedia.org/wiki?curid=5324252" title="Alternarioza dyniowatych">
Alternarioza dyniowatych

Alternarioza dyniowatych () – grzybowa choroba roślin z rodziny dyniowatych ("Cucurbitaceae") wywołana przez "Alternaria cucumerina" i różne gatunki z rodzaju "Ulocladium".
Objawy i szkodliwość.
Choroba może powodować poważne uszkodzenia podczas długich okresów deszczowej pogody. Do produkcji konidiów przez wywołujące ją grzyby potrzebna jest wysoka wilgotność względna. Choroba występuje sporadycznie, ale czasami może być katastrofalna, jeśli nie zostanie w porę zahamowana. Może powodować zmniejszenie plonów i mniejsze owoce.
Pierwszymi objawami choroby są plamy na liściach, pojawiające się najpierw na starszych liściach w środkowej i górnej części rośliny. Zaczynają się od małych, martwiczych plamek i powiększają się, w końcu stają się koncentryczne strefowane z żółtą obwódką. Inne części rośliny nie są bezpośrednio porażone. Czasami jednak objawy na dojrzałych owocach pojawiają się wklęsłe i koncentryczne zmiany o średnicy kilku centymetrów. Uszkodzone tkanki są często pokryte ciemnooliwkowozielonym filcem składającym się z konidioforów i konidiów grzyba. "Alternaria cucumerina" może również powodować uszkodzenia podczas transportu i przechowywania owoców, zwłaszcza na melonach i kabaczkach.
Alternarioza dyniowatych występuje na wielu ich gatunkach, największe szkody wyrządza w uprawie melona.
Epidemiologia.
"A. cucumerina" może w postaci grzybni i tworzonych przez nią chlamydospor przetrwać w szczątkach chorych roślin przez co najmniej dwa lata. Jej konidia jednak, chociaż trwale przeżywają suszę przez kilka miesięcy, w glebie szybko tracą swoją żywotność. Patogen może rozprzestrzeniać się także przez nasiona. "A. cucumerina" może przetrwać także na niektórych dziko rosnących roślinach i ich resztkach. Rośliny te mogą stanowić źródło infekcji dla dyniowatych uprawianych na polu.
Źródłem infekcji pierwotnej "A. cucumerina" jest jej grzybnia w glebie lub konidia. Grzybnia wnika bezpośrednio do naskórka roślin przez rany lub przetchlinki. Konidia w gorących i wilgotnych warunkach infekują rośliny do 46 godzin po wykiełkowaniu. Grzybnia w tkankach rośliny atakuje je i stopniowo niszczy. Inkubacja trwa od 3 do 12 dni w zależności od warunków klimatycznych.
W czasie wilgotnej pogody grzybnia w porażonych roślinach zarodnikuje tworząc konidia, które rozprzestrzeniają chorobę dokonując infekcji wtórnych. Mogą one być przez wiatr przenoszone na znaczne odległości. Na mniejsze odległości przenoszą je rozbryzgi wody podczas deszczu.
Alternarioza dyniowatych szczególnie często występuje w rejonach o wysokiej temperaturze i dużej liczbie dni deszczowych. Obecność na liściach wolnej wody (rosy, deszcze, zraszanie) oraz temperatury od 21 do 32 °C bardzo sprzyjają infekcjom i tworzeniu się konidiów. Kiełkowanie tych ostatnich wymaga obecności wolnej wody na liściach i może zachodzić między 10 a 35 °C, z optimum 25–28 °C. Nasilenie choroby wzrasta proporcjonalnie do czasu trwania wilgoci.
Ochrona.
Nie ma odmian odpornych na alternariozę dyniowatych. Zapobiega się jej zmniejszając wilgotność względną podczas prac szklarniowych. W uprawie polowej należy unikać nawadniania pola przez zraszanie. Jeśli jest to konieczne, zabieg ten należy przeprowadzić rano, by liście zdążyły obeschnąć. Po zakończeniu cyklu produkcyjnego należy usuwać resztki roślin i głęboko zaorać glebę, aby zakopać pozostałe resztki roślin. Należy stosować dwuletni płodozmian.
Zazwyczaj choroba nie jest tak dotkliwa, by uzasadnione było stosowanie fungicydów, nie ma też zarejestrowanych preparatów do zwalczania jej. Większość fungicydów stosowanych w leczeniu chorób dyniowatych hamuje także alternariozę, do zwalczania tej choroby najskuteczniejsze są preparaty zawierające chlorotalonil.

</doc>
<doc id="5324255" url="https://pl.wikipedia.org/wiki?curid=5324255" title="Remigian Jędrzejewski">
Remigian Jędrzejewski

Remigian Jędrzejewski (Andrzejewski, Andrzejowski) herbu Nałęcz (zm. w 1659 roku) – łowczy lubelski w latach 1645-1658, rotmistrz wojska powiatowego województwa lubelskiego w 1648 roku.

</doc>
<doc id="5324259" url="https://pl.wikipedia.org/wiki?curid=5324259" title="Pedja (stacja kolejowa)">
Pedja (stacja kolejowa)

Pedja – stacja kolejowa w miejscowości Pedja, w prowincji Jõgeva, w Estonii. Położona jest na linii Tapa - Tartu. 

</doc>
<doc id="5324260" url="https://pl.wikipedia.org/wiki?curid=5324260" title="Gwara nestramska">
Gwara nestramska

Gwara nestramska () – gwara macedońska zaliczana do grupy archaicznych gwar południowo-zachodnich, szczególnie bliskie są jej zatem gwara korczańska i kosturska. Używana jest w okolicy miejscowości Nestorio ( "Nestram") w Macedonii Egejskiej.
Cechy językowe.
Charakterystycznymi cechami fonetycznymi gwary nestramskiej są:

</doc>
<doc id="5324261" url="https://pl.wikipedia.org/wiki?curid=5324261" title="David Nwolokor">
David Nwolokor

David Samuel Nwolokor (ur. 10 stycznia 1996 w Port Harcourt) – nigeryjski piłkarz, występujący na pozycji bramkarza w chorwackim klubie HNK Rijeka. Wychowanek Abuja Football College Academy. W swojej karierze grał także w HNK Šibenik, NK Vitez, ŠKF Sereď oraz NK Aluminij.

</doc>
<doc id="5324263" url="https://pl.wikipedia.org/wiki?curid=5324263" title="Vägeva (stacja kolejowa)">
Vägeva (stacja kolejowa)

Vägeva – stacja kolejowa w miejscowości Vägeva, w prowincji Jõgeva, w Estonii. Położona jest na linii Tapa - Tartu. 

</doc>
<doc id="5324264" url="https://pl.wikipedia.org/wiki?curid=5324264" title="Louise Rutkowski">
Louise Rutkowski

Louise Rutkowski (ur. w Glasgow) – szkocka wokalistka, najbardziej znana z udziału w projekcie muzycznym This Mortal Coil.
Życiorys i kariera muzyczna.
Początki.
W 1983 roku Louise Rutkowski utworzyła razem z siostrą Deidre i kompozytorem Rossem Campbellem zespół Sunset Gun. Zespół podpisał w roku następnym singlem kontrakt nagraniowy z wytwórnią CBS Records, która wydała jego debiutancki singel, „Be Thankful (For What You've Got)”.
Współpraca z Ivo Watts-Russellem i innymi artystami.
Później stała się rozpoznawalna jako wokalistka w projekcie 4AD, This Mortal Coil. Uczestniczyła w nagraniu dwóch albumów tego zespołu: "Filigree &amp; Shadow", wydanym 22 września 1986 roku i "Blood", wydanym 22 kwietnia 1991 roku.
Po zakończeniu współpracy z This Mortal Coil wzięła udział w kolejnym projekcie Ivo Watts-Russella, The Hope Blister, zorganizowanym i działajacym według podobnej, co jego poprzednik zasady. Zespół ten zadebiutował w 1998 roku albumem "...smile's ok".
W międzyczasie, w 1993 roku pod pseudonimem The Kindness of Strangers nagrała album "HOPE" (z Craigiem Armstrongiem jako kompozytorem, instrumentalistą, autorem tekstów i współproducentem).
Debiut płytowy.
W 2001 roku, nie związana z żadną wytwórnią, wydała własnym sumptem EP-kę "Six Songs", zawierającą zestaw coverów Randy’ego Newmana, między innymi: „Real Emotional Girl” i „You Can Leave Your Hat On”. EP-ka była dostępna poprzez dział sprzedaży wysyłkowej 4AD.
W drugiej dekadzie XXI wieku nagrała dwa albumy studyjne.
Debiutancki "Diary Of A Lost Girl" wydała 21 lutego 2014 roku nakładem własnej wytwórni, Jock Records. Powstał on we współpracy z kompozytorem Irvinem Duguidem, który również akompaniował wokalistce na instrumentach klawiszowych. Tematem wydawnictwa był proces łączenia się z innymi, a także refleksja nad życiem i karierą z perspektywy wieku średniego. Niektóre utwory, takie jak: „Bedtime Story”, „Rhoda” i „Mimi” łączyły w sobie niepokojący, lekko gotycki styl This Mortal Coil z gładkim, soulem zespołu The Blue Nile z ostatniego okresu. 
W wywiadzie dla The Scottish Sun wokalistka stwierdziła:
Drugi album, "Home", wydała w 2018 roku, również za pośrednictwem Jock Records.

</doc>
<doc id="5324265" url="https://pl.wikipedia.org/wiki?curid=5324265" title="Klyšiai">
Klyšiai

Klyšiai − wieś na Litwie, w okręgu szawelskim, w rejonie okmiańskim, w gminie Okmiany, nad rzeką Dabikinė. W 2011 roku liczyła 29 mieszkańców.

</doc>
<doc id="5324266" url="https://pl.wikipedia.org/wiki?curid=5324266" title="Rakke (stacja kolejowa)">
Rakke (stacja kolejowa)

Rakke () – stacja kolejowa w miejscowości Rakke, w prowincji Virumaa Zachodnia, w Estonii. Położona jest na linii Tapa - Tartu. 
Historia.
Stacja powstała w czasach carskich. Od początku istnienia nosi obecną nazwę.

</doc>
<doc id="5324268" url="https://pl.wikipedia.org/wiki?curid=5324268" title="Kiltsi (stacja kolejowa)">
Kiltsi (stacja kolejowa)

Kiltsi – stacja kolejowa w miejscowości Kiltsi, w prowincji Virumaa Zachodnia, w Estonii. Położona jest na linii Tapa - Tartu. 
Historia.
Stacja powstała w czasach carskich. Początkowo nosiła nazwę Ассъ (Ass).

</doc>
<doc id="5324269" url="https://pl.wikipedia.org/wiki?curid=5324269" title="Park Narodowy Islas de Santa Fe">
Park Narodowy Islas de Santa Fe

Park Narodowy Islas de Santa Fe (hiszp. "Parque nacional Islas de Santa Fe") – park narodowy w Argentynie położony w departamencie San Jerónimo w południowej części prowincji Santa Fe. Powstał 15 listopada 2010 roku po przekształceniu, istniejącego od 1968 roku, rezerwatu przyrody El Rico w park narodowy. Zajmuje obszar 40,96 km². W 2015 roku wraz z Parkiem Narodowym Pre-Delta został wpisany na listę konwencji ramsarskiej pod nazwą „Delta del Paraná”.
Opis.
Delta Parany to rozległe tereny zalewowe i duża grupa wysp pokrytych gęstą roślinnością, tworzących sieć małych, wąskich i krętych kanałów. Park znajduje się w górnej części tej delty i obejmuje osiem wysp.
Średnie temperatury wahają się od +23 ºC latem do +13 ºC zimą. Roczne opady wynoszą od 800 do 1020 mm, skoncentrowane między styczniem a majem.
Flora.
Park znajduje się na terenie ekoregionu Delta e Islas del Paraná.
Na mokradłach rosną głównie grzybieniowce z gatunku "Victoria cruziana", a nad brzegami wierzby z gatunku "Salix humboldtiana". W najwyższych miejscach występują lasy łęgowe. Rośnie tu przeważnie erytryna grzebieniasta, "Sapium haematospermum", "Nectandra falcifolia", krocień z gatunku "Croton urucurana", "Acacia caven", "Enterolobium contortisiliquum", "Tessaria integrifolia".
Dużą powierzchnię zajmują łąki, gdzie rośnie trawa z gatunku "Panicum prionitis" oraz krzewy "Baccharis spicata".
Fauna.
Ssaki występujące w parku to m.in.: kapibara wielka (symbol parku), nutria amerykańska, wydrak długoogonowy, dydelf białouchy, wydrówka rudawa, skunksowiec andyjski, grizon mniejszy"," ocelot argentyński, jaguarundi amerykański, pancernik siedmiopaskowy.
Ptaki to m.in.: amazonetka, cudokaczka, hełmiatka różowodzioba, czapla zielonawa, ślepowron zwyczajny, ibis amerykański, wężówka amerykańska, lelkowiec długodzioby, myszołowczyk, błotniak długoskrzydły, karakara brązowa, aksamitek brodaty.
Gady i płazy żyjące w rezerwacie to m.in.: teju brazylijski, ropuchogłówka argentyńska, hydromeduza argentyńska, anakonda żółta, żabojad argentyński, wąż z gatunku "Xenodon pulcher", żararaka urutu.

</doc>
<doc id="5324271" url="https://pl.wikipedia.org/wiki?curid=5324271" title="Alexis Beka Beka">
Alexis Beka Beka

Alexis Adelin Beka Beka (ur. 29 marca 2001 w Paryżu) – francuski piłkarz kongijskiego pochodzenia, występujący na pozycji defensywnego pomocnika we francuskim klubie OGC Nice. Wychowanek AS Verson i SM Caen, w którym rozpoczął seniorską karierę. Grał również w Lokomotiwie Moskwa. Młodzieżowy reprezentant Francji, olimpijczyk z Tokio. 

</doc>
<doc id="5324272" url="https://pl.wikipedia.org/wiki?curid=5324272" title="Mistrzostwa Świata w Kajakarstwie 2022">
Mistrzostwa Świata w Kajakarstwie 2022

Mistrzostwa Świata w Kajakarstwie 2022 – 47. edycja mistrzostw świata w kajakarstwie. Zawody zostały rozegrane w dniach 3–7 sierpnia 2022 w kanadyjskiej miejscowości Dartmouth.

</doc>
<doc id="5324273" url="https://pl.wikipedia.org/wiki?curid=5324273" title="Urszula Sowina">
Urszula Sowina

Urszula Marianna Sowa z domu Łydkowska (Urszula "Sowina") – polska historyk, doktor habilitowana nauk humanistycznych (2009), profesor Instytutu Archeologii i Etnologii Polskiej Akademii Nauk].
W 1976 ukończyła studia na Wydziale Historycznym Uniwersytetu Warszawskiego. Stypendystka École des hautes études en sciences sociales, Maison des Sciences de l’homme (Andrew W. Mellon Foundation), Centre national de la recherche scientifique (CNRS) oraz Governo della Repubblica Italiana (rządu Republiki Włoskiej).
W 2015 została odznaczona Srebrnym Krzyżem Zasługi za działalność na rzecz rozwoju nauki.
W latach 1990–1994 była radną rady miasta w Grodzisku Mazowieckim.

</doc>
<doc id="5324279" url="https://pl.wikipedia.org/wiki?curid=5324279" title="Dialekt południowo-zachodniomacedoński">
Dialekt południowo-zachodniomacedoński

Dialekt południowo-zachodniomacedoński () – ugrupowanie gwar macedońskich, charakteryzujące się licznymi archaizmami wynikającymi z peryferyjnego położenia, w których wyodrębnia się gwarę korczańską, kosturską i nestramską.
Cechy językowe.
Charakterystycznymi cechami fonetycznymi gwar południowo-zachodnich są:
Morfologia gwar południowo-zachodnich wyróżnia się takimi cechami, jak:

</doc>
<doc id="5324287" url="https://pl.wikipedia.org/wiki?curid=5324287" title="Kościół św. Stanisława Biskupa w Ciężkowie">
Kościół św. Stanisława Biskupa w Ciężkowie

Kościół świętego Stanisława Biskupa w Ciężkowie – rzymskokatolicki kościół filialny należący do parafii św. Wita w Słupach (dekanat Szubin diecezji bydgoskiej).
Jest to świątynia wzniesiona w latach 1898-1900 w stylu neogotyckim jako zbór ewangelicki. Po zakończeniu drugiej wojny światowej w 1948 roku została przejęta przez parafię św. Wita w Słupach. Charakterystycznym elementem świątyni, wybudowanej z czerwonej cegły jest pięciokondygnacyjna wieża, na której jest umieszczony zegar, wykonany przez firmę Johanna Friedricha Weule z Bockenem (Dolna Saksonia) z 1909 roku.
W dniu 29 listopada 2017 roku dach kościoła został zniszczony przez pożar. Po pożarze świątynia została odbudowana. Dzięki decyzji Kujawsko-Pomorskiego Wojewódzkiego Konserwatora Zabytków świątynia została w dniu 22 stycznia 2018 roku wpisana do rejestru zabytków. Z okazji uroczystości oddania do użytku odbudowanej świątyni, w styczniu 2019, biskup bydgoski Jan Tyrawa odprawił mszę świętą.

</doc>
<doc id="5324292" url="https://pl.wikipedia.org/wiki?curid=5324292" title="Kościół św. Teresy Benedykty od Krzyża w Pogórzu">
Kościół św. Teresy Benedykty od Krzyża w Pogórzu

Kościół św. Teresy Benedykty od Krzyża w Pogórzu – rzymskokatolicki kościół filialny w Pogórzu, należący do parafii Nawiedzenia Najświętszej Maryi Panny w Łączniku, w dekanacie Biała, diecezji opolskiej.
Historia.
Do 1994 msze w Pogórzu były odprawiane w kaplicy św. Jana Nepomucena i św. Rocha z 1861. Wybudowanie kościoła w Pogórzu było inicjatywą proboszcza parafii Nawiedzenia Najświętszej Maryi Panny w Łączniku Manfreda Słabonia. W pierwszej połowie lat 80. XX wieku przeprowadził wśród mieszkańców Pogórza ankietę, w której 94% zapytanych opowiedziało się za budową kościoła. Kuria biskupia w Opolu zaakceptowała plany dotyczące budowy kościołów w Pogórzu i Mosznej, jednak wicewojewoda opolski nie zgodził się na wydanie zezwolenia na budowę kościoła w Pogórzu.
W latach 90. XX wieku mieszkańcy Pogórza wraz z proboszczem odkupili wystawiony na sprzedaż sklep spożywczy Gminnej Spółdzielni „Samopomoc Chłopska”. Wnętrze sklepu zostało przebudowane na kaplicę św. Rocha, w której przez następne osiem lat były odprawiane msze.
11 marca 2002 rozpoczęto przygotowania terenu pod budowę kościoła. Zburzona została niedokończona szatnia klubu piłkarskiego LZS Pogórze i kaplica św. Rocha, z których cegły zostały wmurowane w nową świątynię. 23 kwietnia 2002 wykopano dół na piwnicę pod ołtarzem. 3 maja 2002 rozpoczęta została budowa kościoła. Do 13 maja postawiono ściany piwnicy, a 15 maja zalano jej sufit. 17 maja rozpoczęto kopanie fundamentów, a jedenaście dni później przystąpiono do ich zalewania. Na początku czerwca rozpoczęto murowanie ścian. 23 czerwca 2002 prałat Mikołaj Mróz wmurował kamień węgielny, poświęcony w 1983 podczas pielgrzymki Jana Pawła II na Górę Świętej Anny.
W 2003 wybudowano wieżę, a w 2004 wykonano dach. Pierwsza msza we wówczas jeszcze niedokończonym kościele została odprawiona w 2006 jako msza żniwna w intencji rolników. W tym samym roku w kościele celebrowano pasterkę. Budowa kościoła w Pogórzu zakończyła się w 2009. W tym samym roku obiekt został konsekrowany. Zgodnie z życzeniem arcybiskupa Alfonsa Nossola, świątynia została poświęcona Edycie Stein (Teresa Benedykta od Krzyża).
Architektura.
Projektantem kościoła był architekt Jan Oleniecki. W projekcie, zgodnie z prośbą proboszcza, obiektowi zostały nadane cechy śląskiej architektury wiejskiej.
Światło wchodzi do kościoła na sposób tęczy przez kilkunastometrowe okna znajdujące się pod frontalnymi krawędziami dachu. Ściany boczne pozbawione są okien. Nad wejściem głównym umieszczono dwie wnęki w kształcie podwójnego okna na figury.
Konstrukcja dachu jest stalowa, waży 47 ton. Jego pokrycie zostało wykonane z aluminiowej blachy. Na dachu wieży ustawiono krzyż monstracyjny.

</doc>
<doc id="5324294" url="https://pl.wikipedia.org/wiki?curid=5324294" title="Kościół św. Bartłomieja Apostoła w Samoklęskach Dużych">
Kościół św. Bartłomieja Apostoła w Samoklęskach Dużych

Kościół świętego Bartłomieja Apostoła w Samoklęskach Dużych – rzymskokatolicki kościół parafialny należący do parafii pod tym samym wezwaniem (dekanat Szubin diecezji bydgoskiej).
W dniu 7 lipca 1888 roku została podjęta decyzja o budowie świątyni, na miejscu poprzedniej drewnianej. Inicjatorem budowy był ówczesny proboszcz parafii w Samoklęskach ksiądz Antoni Wyderkowski, który również rozpoczął prace budowlane. Prace te zostały ukończone przez księdza Górskiego, proboszcza parafii w Rynarzewie. Budowla została poświęcona w listopadzie 1892 roku, przez księdza dziekana Sobeckiego, proboszcza parafii w Słupach. Już po wyświęceniu i oddaniu świątyni do użytku wieża nie była wykończona dlatego przykryto ją słomą. Wyposażenie nowego kościoła powstało w dwóch etapach, ołtarz główny oraz chór muzyczny z prospektem organowym zostały wykonane jednocześnie z budową świątyni w latach 1892–1893, z kolei pozostałe elementy wystroju: ołtarze boczne, niezachowana ambona i witraże zostały wykonane dzięki staraniom proboszcza, księdza Antoniego Lewickiego, ze składek parafian w latach 1905–1907. W 1936 roku kościół został gruntownie wyremontowany, czyli odmalowany, odnowione zostały również ołtarze, chór i ławki. W 1970 roku kościół odwiedził ówczesny prymas Polski kardynał Stefan Wyszyński.

</doc>
<doc id="5324295" url="https://pl.wikipedia.org/wiki?curid=5324295" title="Luwr Abu Zabi">
Luwr Abu Zabi

Luwr Abu Zabi (arab. اللوفر أبوظبي, fr. "Louvre Abou Dabi)" – muzeum sztuki znajdujące się na wyspie Saadiyat w Abu Zabi w Zjednoczonych Emiratach Arabskich. Działa na podstawie umowy między ZEA a Francją, podpisanej w marcu 2007 r., która pozwala na używanie nazwy Luwru do 2037 r. Na stronie internetowej Luwru projekt Luwr Abu Zabi został opisany jako „największy francuski projekt kulturalny za granicą".
Historia.
Kraje Zatoki Perskiej od lat prowadzą rywalizację w dziedzinie kultury i sztuki. W sprawie budowy nowego muzeum władze Zjednoczonych Emiratów Arabskich zwróciły się do specjalistów w dziedzinie muzealnictwa we Francji. Ówczesny minister kultury Renaud Donnedieu de Vabres podkreślił: „w dziedzinie muzeów Francja ma prawdziwe doświadczenie. Co więcej, kultura francuska nadal ma duże znaczenie w tej części świata”.
Dyskusje na temat Luwru Abu Zabi rozpoczęły się w czerwcu 2005 roku, kiedy delegacja Abu Dhabi pod przewodnictwem sułtana bin Tahnoona al-Nahyana, przewodniczącego "„Authority for Culture &amp; Heritage”" w Abu Zabi odwiedziła Paryż i spotkała się z przedstawicielami Luwru w celu utworzenia placówki muzealnej na wyspie Saadiyat.
W lutym 2006 roku delegacja naczelnych francuskich muzealników odwiedziła Zjednoczone Emiraty Arabskie w celu zapoznania się na miejscu z koncepcją przyszłego muzeum. W Abu Zabi powstał pomysł stworzenia „uniwersalnego” muzeum, dla budowy którego planowano zatrudnić jednego z czołowych światowych architektów takich jak Zaha Hadid, Jean Nouvel, Frank Ghery lub Tadao Ando.
Dyrektor Luwru Henri Loyrette początkowo sprzeciwiał się projektowi.
Umowa w sprawie budowy przyszłego muzeum została podpisana w dniu 6 marca 2007 r. przez odpowiednich przedstawicieli rządów Francji i Zjednoczonych Emiratów Arabskich. Według umowy ZEA zobowiązały się do zapłacenia 400 milionów euro za używanie prestiżowej nazwy Luwru przez 30 lat.
Prace budowlane Luwru Abu Zabi oficjalnie rozpoczęły się 26 maja 2009 r. 
Inauguracja muzeum odbyła się 8 listopada 2017 r. przez prezydenta Francji Emmanuela Macrona, księcia koronnego Abu Zabi Muhammada ibn Zajida Al Nahajjana oraz premiera i emira Dubaju Muhammada ibn Raszida Al Maktuma.
Architektura.
Budynek muzeum położony jest na sztucznej wyspie Saadiyat. Do zaprojektowania muzeum został wybrany francuski architekt Jean Nouvel, zdobywca Nagrody Pritzkera (ang. Pritzker Architecture Prize). Projekt jest oparty na głównym symbolu arabskiej architektury – kopule. Potężna ażurowa kopuła o średnicy 180 metrów (jej waga to 7,5 tys. ton) została zaprojektowana w nietypowy sposób, jej dach posiada mnóstwo otworów, przypominających podziurawiony parasol, przez które przebija się światło dzienne. Do wnętrza muzeum można wpłynąć łódką albo dojść promenadą wzdłuż wybrzeża. Muzeum składa się z 55 osobnych budynków połączonych basenami i kanałami.

</doc>
<doc id="5324301" url="https://pl.wikipedia.org/wiki?curid=5324301" title="Joseph-Frédéric-Benoît Charrière">
Joseph-Frédéric-Benoît Charrière

Joseph-Frédéric-Benoît Charrière (ur. 19 marca 1803 w Cerniat, zm. 28 kwietnia 1876 w Paryżu) – francuski producent narzędzi chirurgicznych i aparatury medycznej.
Życiorys.
Charrière urodził się w Cerniat w kantonie Fryburg w Szwajcarii. W wieku 13 lat przeniósł się do Paryża i został uczniem producenta noży. W 1820 założył firmę produkującą narzędzia chirurgiczne, która szybko rozrosła się do 400 pracowników i zyskała światową sławę. W 1843 uzyskał obywatelstwo francuskie.
Opracował i ulepszył szereg instrumentów medycznych, zwłaszcza igieł podskórnych i cewników; francuska skala wielkości cewników pochodzi od jego nazwiska (1 Charrière = 1 mm obwód zewnętrzny ~ 1/3 mm średnica zewnętrzna). Aby to osiągnąć, Charrière skorzystał z nowo opracowanych materiałów, takich jak nowe srebro, stal nierdzewna i guma.
Jednostka miary.
Jego nazwisko stało się jednostką miary Charrière dla obwodu zewnętrznego, a tym samym pośrednio dla średnicy instrumentów urologicznych, endoskopów i cewników do różnych celów (1 Charr = 1 mm obwodu zewnętrznego ~ 1/3 mm średnicy zewnętrznej). Ponieważ jednak jego nazwisko było trudne do wymówienia przez wielu ludzi w krajach anglojęzycznych, szybko znaleziono alternatywną nazwę, a mianowicie „French” – francuski. Ta „alternatywna nazwa” jest obecnie używana jako jednostka miary dla cewników i innych instrumentów medycznych do wprowadzania (1 French = 1/3 mm).

</doc>
<doc id="5324303" url="https://pl.wikipedia.org/wiki?curid=5324303" title="Mikołaj Firlej (zm. 1601)">
Mikołaj Firlej (zm. 1601)



</doc>
<doc id="5324305" url="https://pl.wikipedia.org/wiki?curid=5324305" title="Alternaria cucumerina">
Alternaria cucumerina

Alternaria cucumerina (Ellis &amp; Everh.) J.A. Elliott – gatunek grzybów z klasy "Dothideomycetes". Grzyb mikroskopijny, wśród roślin uprawnych w Polsce powodujący chorobę alternarioza dyniowatych.
Systematyka i nazewnictwo.
Pozycja w klasyfikacji według Index Fungorum: "Alternaria, Pleosporaceae, Pleosporales, Pleosporomycetidae, Dothideomycetes, Pezizomycotina, Ascomycota, Fungi".
Po raz pierwszy opisali go w 1895 r. Job Bicknell Ellis i Benjamin Matlack Everhart, nadając mu nazwę "Macrosporium cucumerinum". Obecną, uznaną przez Index Fungorum nazwę nadał mu John Asbury Elliot w 1917 r.
Synonimy:
Morfologia.
W hodowli na świetle kolonia zarodnikuje bardzo dobrze. Na obszarze bez światła wełnista grzybnia powietrzna składa się z rozgałęzionych strzępek, z których wszystkie mają konidia na końcach. Większość konidioforów prosta, czasami rozgałęzione, gdy wynurzają się z powierzchni agaru, zwykle o wymiarach 100-200 × 5-6 µm, tylko rzadko z kolankowatym wyrostkiem konidiogennym. Młode konidia wąskie, jajowate, około 30-35 × 7-12 µm, z 3-4 poprzecznymi przegrodami. Komórka wierzchołkowa konidium tępo stożkowa i pozostaje taka, gdy konidium powiększa się i dojrzewa. Na agarze V-8 konidia są produkowane w ogromnych ilościach. Większość z nich pozostaje samotna i w określonych tu warunkach nie wytwarza wąskiego dzióbka. Jednak wiele innych w tej samej populacji generuje nitkowaty dziób z wierzchołkowej komórki stożkowej. Łańcuchy dwóch konidiów są obfite, w tym 1-2 komórkowy wtórny konidiofor może być wytwarzany na końcu nitkowatego dzioba o dowolnej długości, zarówno 15-30 µm, jak 250 µm. Czasami z dzióbka wytwarzany jest wtórny konidiofor.
Dojrzałe konidia są długie elipsoidalne, z zaokrągloną lub zwężoną komórką podstawową i stożkowym wierzchołkiem. Jest on długi wąsko-jajowaty, o największej szerokości powyżej połowy. Większość konidiów zachowuje tę morfologię w miarę starzenia się kolonii; oznacza to, że nie rozwijają stopniowo dziobków po osiągnięciu dojrzałych rozmiarów, przegród i koloru. Co charakterystyczne jednak, wiele konidiów wytwarza długi, nitkowaty dziobek, który utrzymuje szerokość 1,5-2,5 µm na całej swojej długości. Dziobek nie rozgałęzia się, z wyjątkiem rzadko wytwarzanych konidioforów bocznych. W hodowli tworzenie dziobów jest szczególnie widoczne na zarodnikach, które powstają w ciągu 24 godzin na pionowej powierzchni wyciętej w podłożu agarowym.
Konidium zwykle dojrzewa w zakresie wielkości 75-110 × 17-25 µm. Nitkowaty dziobek zwykle pozostaje krótki lub umiarkowanie długi, o długości około 60-160 µm, chociaż często występują inne osiągające długość do 250-300+ µm. Dojrzałe konidia mają do 8-12 przegród poprzecznych i 1-2 dłuższe przegrody w 5-8 segmentach poprzecznych. Wszystkie przegrody są początkowo disstoseptą, eusepty są powstają stopniowo. Konidia są żółto-brązowe ciemniejące do średnio brązowego z poprzeczną euseptą w jeszcze ciemniejszym kolorze. Zewnętrzna ściana jest gładka do wyraźnie brodawkowatej.

</doc>
<doc id="5324306" url="https://pl.wikipedia.org/wiki?curid=5324306" title="Cymru Premier (2022/2023)">
Cymru Premier (2022/2023)

Cymru Premier 2022/2023 (znana jako "JD" Cymru Premier ze względów sponsorskich) jest 31. edycją najwyższej klasy rozgrywkowej piłki nożnej w Walii.
Bierze w niej udział 12 drużyn, które w okresie od 12 sierpnia 2022 do maj 2023 rozegrają w dwóch rundach 32 kolejki meczów.
Tytuł mistrzowski broni zespół The New Saints.
Format rozgrywek.
Rozgrywki składają się z trzech faz. W pierwszej fazie drużyny grają ze sobą dwukrotnie, raz u siebie i raz na wyjeździe.
W drugiej fazie Cymru Premier podzieli się na dwie konferencje, sześć najlepszych drużyn stworzy Championship Conference, pozostałe PlayOff Conference.
W ramach tych grup kluby ponownie zmierzą się ze sobą dwukrotnie.
Wszystkie punkty zebrane przez zespoły w pierwszej fazie są przenoszone do drugiej fazy.
Drużyna, która zajmie pierwsze miejsce w Championship Conference zostanie ogłoszona mistrzem Cymru Premier i zakwalifikuje się do I rundy kwalifikacyjnej Ligi Mistrzów UEFA w następnym sezonie.
Drużyna, która zajmie drugie miejsce w Championship Conference, kwalifikuje się do I rundy kwalifikacyjnej Ligi Konferencji Europy UEFA.
Zdobywca Pucharu Walii kwalifikuje się do I rundy kwalifikacyjnej Ligi Konferencji Europy UEFA.
W przypadku zdobycia Pucharu Walii przez drużynę, która zapewniła sobie grę w europejskich pucharach, awans otrzymuje trzecia drużyna Championship Conference.
Pozostałe drużyny z Championship Conference oraz najlepsza drużyna z PlayOff Conference zagrają w trzeciej fazie sezonu European Playoffs o ostatnie miejsce w eliminacjach Ligi Konferencji Europy.
Kluby, które zajmą ostatnie dwa miejsca na koniec sezonu, spadają z ligi.

</doc>
<doc id="5324309" url="https://pl.wikipedia.org/wiki?curid=5324309" title="Kanon literatury zachodniej">
Kanon literatury zachodniej

Kanon literatury zachodniej (także kanon zachodni) – termin literaturoznawczy, odnoszący się do prób zdefiniowania najważniejszych utworów w literaturze zachodniej. Do tego kanonu zalicza się m.in. dzieła: Szekspira, Cervantesa, Chaucera, Montaigne’a, Molière’a, Miltona, Goethego, Jane Austen, Walta Whitmana, Emily Dickinson, Dickensa, Tołstoja, Ibsena, Freuda, Prousta, Kafki, Borgesa, i Becketta. Większość kanonu zachodniego stanowią utwory twórców angielskojęzycznych, choć w każdym kraju istnieją lokalne warianty (np. w kanonie francuskim będzie więcej autorów francuskich). Mimo nazwy odnoszącej się do cywilizacji zachodniej, do kanonu tego zalicza się też niekiedy nielicznych twórców słowiańskich (głównie rosyjskich).
W ciągu ostatnich kilku dekad w kanonie literatury zachodniej nastąpiły pewne przewartościowania (np. wliczono do niego więcej dzieł pisanych przez kobiety i różne wcześniej marginalizowane mniejszości).

</doc>
<doc id="5324310" url="https://pl.wikipedia.org/wiki?curid=5324310" title="Pierwszy rząd Gyłyba Donewa">
Pierwszy rząd Gyłyba Donewa

Pierwszy rząd Gyłyba Donewa – 100. rząd w historii Republiki Bułgarii funkcjonujący od 2 sierpnia 2022 do 3 lutego 2023.
W 2021 w Bułgarii trzykrotnie odbywały się wybory parlamentarne – po pierwszych dwóch parlament nie był w stanie wyłonić nowej koalicji rządowej. Po wyborach z listopada 2021 cztery ugrupowanie zawarły porozumienie. W grudniu 2021 nowym premierem został Kirił Petkow. W czerwcu 2022 partia Jest Taki Lud opuściła koalicję rządową. 22 czerwca tegoż roku Zgromadzenie Narodowe przegłosowało wotum nieufności wobec rządu. W parlamencie nie stworzono nowego porozumienia większościowego, na skutek czego prezydent zarządził przedterminowe wybory i powołał rząd techniczny, na czele którego stanął Gyłyb Donew. Gabinet ten rozpoczął urzędowanie 2 sierpnia 2022.
Po wyborach z października 2022 również nie zawiązano koalicji. W konsekwencji prezydent zarządził kolejne przedterminowe wybory i utworzył nowy rząd techniczny, na czele którego po raz drugi stanął Gyłyb Donew. Gabinet ten rozpoczął urzędowanie 3 lutego 2023.

</doc>
<doc id="5324311" url="https://pl.wikipedia.org/wiki?curid=5324311" title="Ulocladium">
Ulocladium



</doc>
<doc id="5324316" url="https://pl.wikipedia.org/wiki?curid=5324316" title="Kościół św. Mikołaja Biskupa w Szaradowie">
Kościół św. Mikołaja Biskupa w Szaradowie

Kościół świętego Mikołaja Biskupa w Szaradowie – rzymskokatolicki kościół parafialny należący do parafii pod tym samym wezwaniem (dekanat Szubin diecezji bydgoskiej).
Zachowana do dnia dzisiejszego murowana świątynia (obecnie jest to nawa główna) została zbudowana (ukończona) w 1838 roku. Pierwotnie świątynia miała formę niewielkiej, murowanej budowli salowej, nakrytej dwuspadowym dachem z małą, trójbocznie zamkniętą zakrystią przy szczycie wschodnim, do której prowadziło małe przejście za ołtarzem głównym. Podczas Wielkanocy 1885 roku kościół został zniszczony przez pożar. W następnym roku rozpoczęto jego odbudowę i odnowienie. Z tego czasu pochodzi większość zabytkowego wyposażenia sakralnego. Obok świątyni stała dzwonnica z trzema dzwonami. Kościół był otoczony kamiennym niskim murem o formie nawiązującej do ogrodzenia okalającego niedaleki cmentarz parafialny. Ogrodzenie zostało usunięte w czasie II wojny światowej w związku z wytyczeniem drogi wzdłuż świątyni. Kolejne remonty kościoła zostały przeprowadzone w 1925 roku i w 1952 roku. Zostały wymienione tynki, przemalowane zostały wewnątrz oraz na zewnątrz ściany. W latach 1981–94 świątynia została rozbudowana o prezbiterium, zakrystię i salkę katechetyczną. Wszystko to nawiązuje stylistycznie i architektonicznie do podziałów i formy klasycystycznej starszej części budowli. Została rozebrana mała zakrystia od strony wschodniej. Bryła świątyni została wzbogacona o kilka kubicznych i prostopadłościennych elementów architektonicznych z dominującą nad całością wieżą o wysokości 32 metrów. W 1985 roku zostały wprawione dwa witraże przedstawiające Matkę Boską Częstochowską i Św. Jana Pawła II, a także kościoły w Gnieźnie i w Częstochowie.

</doc>
<doc id="5324321" url="https://pl.wikipedia.org/wiki?curid=5324321" title="Grand Prix Węgier 2022">
Grand Prix Węgier 2022

Grand Prix Węgier 2022, oficjalnie Formula 1 Aramco Magyar Nagydíj 2022 – trzynasta runda Mistrzostw Świata Formuły 1 w sezonie 2022. Grand Prix odbyło się w dniach 29-31 lipca 2022 na torze Hungaroring w Mogyoródzie. Wyścig wygrał Max Verstappen (Red Bull), a na podium stanęli kolejno obaj kierowcy Mercedesa – Lewis Hamilton oraz po starcie z pole position George Russell.
Klasyfikacja po wyścigu.
Kierowcy.
Źródło: FIA
Konstruktorzy.
Źródło: FIA

</doc>
<doc id="5324328" url="https://pl.wikipedia.org/wiki?curid=5324328" title="Erró">
Erró

Erró, właściwie Guðmundur Guðmundsson (ur. 19 lipca 1932 w Ólafsvík) – islandzki artysta malarz, jeden z pionierów pop-artu.
Życiorys.
Erró dorastał z matką, ojczymem oraz trojgiem przyrodniego rodzeństwa w miejscowości Kirkjubæjarklaustur na południu Islandii. Jego rodzina wcześnie dostrzegła talent młodego Guðmundura, który mocno wspierała – między innymi zaaranżowała spotkanie z islandzkim malarzem Johannesem Sveinssonem Kjarvalem, który zainspirował Guðmundura Guðmundssona. Od września 1949 studiował na Akademii Sztuk Pięknych w Reykjaviku, gdzie uczył się przede wszystkim technik wycinanek. Wiosną 1951 ukończył studia jako nauczyciel sztuki. Po studiach, w wieku 20 lat został przyjęty do Akademii Sztuk Pięknych w Oslo w Norwegii. W 1954 rozpoczął studia na Akademii Sztuk Pięknych we Florencji, a następnie w Rawennie we Włoszech. Na tych tradycyjnych uczelniach studiował malarstwo ścienne i techniki układania bizantyjskich mozaik. W 1958 przeprowadził się do Paryża, gdzie w 1960 wystawił swoje prace na wystawie „Antiprocès” jako manifest przeciw wojnie w Algierii. Od tego czasu stał się rozpoznawalny na arenie międzynarodowej i uważany za jednego z czołowych artystów działających we Francji. W 1963 roku po raz pierwszy pojechał do Nowego Jorku, gdzie zetknął się z pop-artem.
Działalność artystyczna.
Kreacje Erró szokują wizualnie, łączą czas z przestrzenią, są komiczne, niepokojące i w dużej mierze przesiąknięte humorem i kpinami. Jego prace są nacechowane politycznie, są krytyczne wobec wojen (od wojny w Wietnamie po amerykańską inwazję na Irak), są krytyczne wobec mocarstw totalitarnych i masowej konsumpcji.
Erró wystawiał swoje prace między innymi w Muzeum Brytyjskim w Londynie, Museo Berardo w Lizbonie, National Gallery of Art w Waszyngtonie, Rijksmuseum w Amsterdamie czy w Centre Pompidou oraz Luwrze w Paryżu.
W 1989 roku Erró przekazał miastu Reykjavik około dwóch tysięcy swoich dzieł: obrazy, akwarele, grafiki, rzeźby, kolaże i inne.
Pseudonim.
Pierwszym artystycznym pseudonimem Guðmundura Guðmundssona był "Ferro". Pseudonim ten wymyślił po podróży do Hiszpanii w 1952 roku, gdzie przez tydzień mieszkał w . Jednak po powrocie do Paryża, okazało się, że na Montmartre mieszka już brazylijski artysta Gabriel Ferro. Guðmundsson dwukrotnie procesował się z Ferro o prawo używania tego pseudonimu i dwukrotnie przegrał. Wówczas wspólnie z Jean-Jacquesem Lebelem zaproponowali zmianę pisowni z trzema literami „r”, lecz nie zostało to zaakceptowane. Ostatecznie w sądzie wspólnie postanowili usunąć literę „F”. Pseudonim "Erró" przypadł Guðmundssonowi do gustu, zwłaszcza że po islandzku „er ró” znaczy „on jest spokojny”.

</doc>
<doc id="5324330" url="https://pl.wikipedia.org/wiki?curid=5324330" title="Łazar Łazarow">
Łazar Łazarow

Łazar Manołow Łazarow (bułg. Лазар Манолов Лазаров; ur. 18 marca 1970 w Sofii) – bułgarski ekonomista i urzędnik państwowy, od 2022 wicepremier oraz minister pracy i polityki socjalnej.
Życiorys.
W 1996 ukończył makroekonomię na Uniwersytecie Gospodarki Narodowej i Światowej. Od połowy lat 90. pracował na stanowiskach doradczych i kierowniczych w państwowej służbie zatrudnienia, Bułgarskiej Izbie Gospodarczej, radzie gospodarczo-społecznej (ISS) oraz resorcie pracy. W latach 2005–2007 był doradcą ministra pracy i polityki socjalnej, od sierpnia 2005 do listopada 2007 pełnił funkcję wiceministra w tym ministerstwie. Od 2009 do 2013 zajmował stanowisko głównego eksperta parlamentarnej komisji pracy i polityki społecznej. Od czerwca 2013 do sierpnia 2014, od listopada 2014 do maja 2016, od lutego do maja 2017 oraz od września 2017 do sierpnia 2022 ponownie był wiceministrem pracy i polityki socjalnej.
W sierpniu 2022 został wicepremierem ds. polityki społecznej oraz ministrem pracy i polityki socjalnej w przejściowym rządzie Gyłyba Donewa. Utrzymał te funkcje również w utworzonym w lutym 2023 drugim technicznym gabinecie tego samego premiera.

</doc>
<doc id="5324331" url="https://pl.wikipedia.org/wiki?curid=5324331" title="Rosica Wełkowa-Żelewa">
Rosica Wełkowa-Żelewa

Rosica Atanasowa Wełkowa-Żelewa (bułg. Росица Атанасова Велкова-Желева; ur. 16 marca 1972 w Sofii) – bułgarska ekonomistka i urzędniczka państwowa, od 2022 minister finansów.
Życiorys.
Uzyskała magisterium z zakresu finansów na Uniwersytecie Gospodarki Narodowej i Światowej. W 1993 podjęła pracę jako urzędniczka w ministerstwie finansów. Od 2000 do 2001 była zastępczynią prezesa państwowej agencji nadzoru ubezpieczeniowego. W latach 2001–2017 pełniła funkcję naczelnika wydziału zrównoważonego rozwoju gospodarczego w ramach dyrekcji ds. wydatków państwowych. Od listopada 2017 do kwietnia 2021 oraz od grudnia 2021 do sierpnia 2022 zajmowała stanowisko wiceministra finansów. Między tymi okresami kierowała dyrekcją ds. wydatków państwowych w resorcie.
W sierpniu 2022 została ministrem finansów w powołanym wówczas przejściowym rządzie Gyłyba Donewa. Utrzymał tę funkcję również w utworzonym w lutym 2023 drugim technicznym gabinecie tego samego premiera.

</doc>
