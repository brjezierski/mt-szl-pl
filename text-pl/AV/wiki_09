<doc id="5337250" url="https://pl.wikipedia.org/wiki?curid=5337250" title="Leszek Woszczyński">
Leszek Woszczyński

Leszek Woszczyński (ur. 15 kwietnia 1931 w Krzykosach, zm. 4 sierpnia 2014) – polski choreograf i założyciel Zespołu Pieśni i Tańca „Anilana” oraz twórca łódzkich Międzynarodowych Warsztatów Folklorystycznych.
Życiorys.
Początkowo Woszczyński pracował w Łodzi jako nauczyciel Wychowania Fizycznego. W latach 50. XX w. dołączył do zespołu Feliksa Parnella, który namówił go do podjęcia studiów choreograficznych. Po ukończonych studiach Woszczyński pracował w Młodzieżowym Domu Kultury, gdzie kierował szkółką baletową, prowadził zespół folklorystyczny, uczył tańca nowoczesnego i kierował bigbitowym zespołem „Dziwne Rzeczy”. W 1970 został kierownikiem artystycznym Zespołu Pieśni i Tańca „Anilana” powstałym przy Zakładach Włókien Chemicznych Chemitex-Anilana, którym kierował do swojej śmierci.
W repertuarze zespołu były tradycyjne tańce ludowe z regionu łowickiego, rzeszowskiego, sieradzkiego, opoczyńskiego, Krakowa, Podhala, mazury i polonezy, a także widowiska sceniczne jak: „Noc Kupały”, „Karczma łowicka”, „Na krakowskim rynku”, czy nawiązujące do historii Łodzi: „Fajka na Księżym Młynie”, „Spacer po Łodzi” i „Wesele żydowskie” prezentowane w trakcie Festiwalu Łódź Czterech Kultur. Woszczyński jeździł z zespołem w trasy po Polsce i świecie, biorąc udział w festiwalach folklorystycznych w: Belgii, Czechach, Finlandii, Francji, Gruzji, Hiszpanii, Holandii, Korei Południowej, Litwie, Łotwie, Serbii, Portugalii, Włoszech, Rumunii, Wielkiej Brytanii, Turcji, Iraku i Izraelu.
Woszczyński był także konsultantem zespołów polonijnych m.in. w Wielkiej Brytanii i Francji oraz był wykładowcą Studium Folklorystycznego Dla Instruktorów Zespołów Polonijnych w Lublinie, a także inicjatorem powstania w 1989 Międzynarodowych Warsztatów Folklorystycznych w Łodzi. Został pochowany 11 sierpnia 2014 na cmentarzu komunalnym „Szczecińska” przy ul. Hodowlanej w Łodzi. 
Upamiętnienie.
Zespół Pieśni i Tańca „Anilana” nosi imię Leszka Woszczyńskiego.

</doc>
<doc id="5337255" url="https://pl.wikipedia.org/wiki?curid=5337255" title="Kurianowo">
Kurianowo

Kurianowo (; ) – wieś na Białorusi, w obwodzie witebskim, w rejonie głębockim, w sielsowiecie Urzecze.
Historia.
W czasach zaborów wieś w gminie Zaleś w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Zalesie.
Według Powszechnego Spisu Ludności z 1921 roku zamieszkiwało tu 76 osób, wszystkie były wyznania prawosławnego i zadeklarowały białoruską przynależność narodową. Było tu 13 budynków mieszkalnych. W 1931 w 11 domach zamieszkiwało 65 osób.
Wierni należeli do parafii prawosławnej w Zalesiu. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Zalesiu.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5337257" url="https://pl.wikipedia.org/wiki?curid=5337257" title="Kutki">
Kutki

Kutki – dawna kolonia. Tereny, na których leżała, znajdują się obecnie na Białorusi, w obwodzie witebskim, w rejonie głębockim, w sielsowiecie Urzecze.
Historia.
W czasach zaborów w gminie Zalesie, w powiecie dzisieńskim, w guberni wileńskiej Imperium Rosyjskiego
W latach 1921–1945 kolonia leżała w Polsce, w województwie wileńskim, w powiecie dziśnieńskim, w gminie Zalesie.
Powszechny Spis Ludności z 1921 roku nie podał danych dotyczących miejscowości. W 1931 w 1 domu zamieszkiwało 9 osób.
Wierni należeli do parafii rzymskokatolickiej w Głębokiem i parafii prawosławnej w Zalesiu. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Zalesiu.

</doc>
<doc id="5337260" url="https://pl.wikipedia.org/wiki?curid=5337260" title="Leśniki (rejon głębocki)">
Leśniki (rejon głębocki)

Leśniki (; ) – wieś na Białorusi, w obwodzie witebskim, w rejonie głębockim, w sielsowiecie Urzecze.
Historia.
W czasach zaborów wieś prywatna w gminie Zaleś w powiecie dzisieńskim, w guberni wileńskiej Imperium Rosyjskiego. Pod koniec XIX wieku należała do hrabiego Tyszkiewicza.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Zalesie.
Według Powszechnego Spisu Ludności z 1921 roku zamieszkiwało tu 102 osoby, 7 było wyznania rzymskokatolickiego, 95 prawosławnego. Jednocześnie 7 mieszkańców zadeklarowało polską a 95 białoruską przynależność narodową. Było tu 25 budynków mieszkalnych. W 1931 w 20 domach zamieszkiwało 99 osób.
Wierni należeli do parafii rzymskokatolickiej w Szarkowszczyźnie i parafii prawosławnej w Zalesiu. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Zalesiu.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5337262" url="https://pl.wikipedia.org/wiki?curid=5337262" title="Wykładnia funkcjonalna">
Wykładnia funkcjonalna

Wykładnia funkcjonalna – koncentruje się na funkcji (roli), jaką regulacja prawna pełni w społeczeństwie, w życiu gospodarczym, politycznym, kulturalnym itp.. Jest ona zbliżona lub często utożsamiana z wykładnią celowościową. Celem danej regulacji prawnej może być bowiem pełnienie przez tę regulację właśnie jakiejś funkcji.

</doc>
<doc id="5337264" url="https://pl.wikipedia.org/wiki?curid=5337264" title="Śmierć Ellenai (obraz Jacka Malczewskiego)">
Śmierć Ellenai (obraz Jacka Malczewskiego)

Śmierć Ellenai ("Śmierć wygnanki", "Na łożu śmierci") – obraz olejny Jacka Malczewskiego namalowany w 1883.
Obraz obecnie znajduje się w zbiorach Muzeum Narodowego w Krakowie (nr inw. MNK II-b-1), do którego został zakupiony w 1884, i prezentowany jest w Galerii Sztuki Polskiej XIX wieku w Sukiennicach. Wymiary dzieła wynoszą – wysokość: 212 cm, szerokość: 370 cm (z ramą – wysokość: 259 cm, szerokość: 411 cm, głębokość: 12 cm). Na odwrociu obrazu umieszczona jest sygnatura autorska "J.M/1883".
Jacek Malczewski tworzył obrazy inspirowane poematem "Anhelli" Juliusza Słowackiego przez prawie czterdzieści lat. Na obrazie "Śmierć Ellenai" zgon bohaterki poematu ukazany jest w monumentalny sposób. Układ ciała Ellenai, a także pełna bólu i bezradności postać towarzyszącego jej Anhellego, oddają bezruch i ciszę śmierci. Jednolita, brunatno-złotawa kolorystyka oraz rozproszone światło sprzyjają kontemplacji dzieła. Malczewski nie ukazał jednak sceny w sposób mistyczny, ale skorzystał z konwencji naturalistycznej, nadając obrazowi charakter rodzajowo-historyczny. Prawdopodobnie wzorował się przy tym na obrazie "Śmierć Barbary Radziwiłłówny" Józefa Simmlera z 1860.
Możliwe, że na układ sceny mógł mieć wpływ także ojciec malarza, Julian Malczewski, który przekazał w liście podpowiedzi: "Anhelli niech płacze, niech będzie pięknym z lat trzydzieści, rysy polskie, brodę [...]. Ubrałbym go w kożuch pospolity, ale z polska przykrojony z kołnierzem wywiniętym, a pod spodem białą bieliznę uwidoczniłbym […] Ściany chaty niech będą z zaokrąglonych grubych drzew, ze szparami mchem i gliną zlepionymi – łoże najprostsze […] okryte kołdrą z flaneli jakiejś grubej, w azjatyckiego gustu pasy, może być futrem renów podszyta [...]."

</doc>
<doc id="5337268" url="https://pl.wikipedia.org/wiki?curid=5337268" title="Portret dziewczynki – Zofii Sokołowskiej">
Portret dziewczynki – Zofii Sokołowskiej

Portret dziewczynki – Zofii Sokołowskiej – obraz olejny polskiej malarki Olgi Boznańskiej namalowany ok 1900 roku.
Znajduje się w zbiorach Muzeum Narodowego w Krakowie (nr inw.: MNK II-b-1693).
Opis obrazu.
Obraz przedstawia zmarłą bardzo młodo w wieku 34 lat Zofię Sokołowską, córkę Augusta Sokołowskiego, z pochodzenia Ormianina, profesora Uniwersytetu Jagiellońskiego i posła do Rady Państwa, żonę Tadeusza Cybulskiego, prawnika, malarza, rzeźbiarza, krytyka i scenografa. W chwili portretowania miała ok 20 lat.
Proweniencja historyczna.
W roku 1917 obraz należał do Tadeusza Cybulskiego.

</doc>
<doc id="5337273" url="https://pl.wikipedia.org/wiki?curid=5337273" title="Letniki (rejon głębocki)">
Letniki (rejon głębocki)

Letniki (; ) – wieś na Białorusi, w obwodzie witebskim, w rejonie głębockim, w sielsowiecie Zalesie.
Historia.
W czasach zaborów zaścianek rządowy w gminie Zaleś w powiecie dzisieńskim, w guberni wileńskiej Imperium Rosyjskiego. W 1866 zaścianek zamieszkiwało 21 osób, wszystkie były wyznania prawosławnego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Zalesie.
Według Powszechnego Spisu Ludności z 1921 roku zamieszkiwało tu 46 osób, wszystkie były wyznania prawosławnego i zadeklarowały białoruską przynależność narodową. Było tu 8 budynków mieszkalnych. W 1931 w 8 domach zamieszkiwały 43 osoby.
Wierni należeli parafii prawosławnej w Szkuncikach. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Zalesiu.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5337274" url="https://pl.wikipedia.org/wiki?curid=5337274" title="Projekt Hail Mary">
Projekt Hail Mary

Projekt Hail Mary (ang. "Project Hail Mary") – powieść fantastycznonaukowa autorstwa amerykańskiego pisarza Andy’ego Weira z 2021. W Polsce książka wydana została w tym samym roku przez wydawnictwo „Akurat” w przekładzie Radosława Madejskiego.
Fabuła.
Ryland Grace budzi się samotny na statku kosmicznym. Problemem jest to, że nie pamięta ani jak się nazywa, ani co tu robi. Z czasem odkrywa cel swojej misji: musi ocalić Ziemię przed zagładą z kosmosu. Nieoczekiwanie pomoże mu w tym spotkany w przestrzeni przedstawiciel innej cywilizacji. Andy Weir wykorzystał schemat znany z "Marsjanina" – samotny człowiek przy pomocy swojej inteligencji musi poradzić sobie z zagrożeniem.
Nagrody.
Źródło: 
Ekranizacja.
Prawa do filmu zostały zakupione przez wytwórnię Metro-Goldwyn-Mayer. Odtwórcą głównej roli i współproducentem ma być Ryan Gosling. Film ma być wyreżyserowany i wyprodukowany przez duet filmowców Phil Lord i Christopher Miller, scenarzystą będzie Drew Goddard (który zaadaptował "Marsjanina", wg debiutanckiej powieści Weira z 2015).

</doc>
<doc id="5337276" url="https://pl.wikipedia.org/wiki?curid=5337276" title="Wesoła Baśka (obraz Olgi Boznańskiej)">
Wesoła Baśka (obraz Olgi Boznańskiej)

Wesoła Baśka, Wesoła Basia - obraz olejny polskiej malarki Olgi Boznańskiej namalowany w roku 1891. Znajduje się w zbiorach Muzeum Narodowego w Krakowie (nr inw.: MNK II-b-1062). Portret przedstawia kobietę w kapeluszu, z narzuconą chustą na ramię. Kobieta o imieniu Baśka uśmiecha się. Obraz sygnowany przez autorkę w prawym dolnym rogu: "Olga Boznańska 91". Obraz został najprawdopodobniej namalowany w Monachium.

</doc>
<doc id="5337278" url="https://pl.wikipedia.org/wiki?curid=5337278" title="Janko Veselinović (polityk)">
Janko Veselinović (polityk)

Janko Veselinović, cyr. Јанко Веселиновић (ur. 6 listopada 1965 w Kninie) – serbski polityk, prawnik i nauczyciel akademicki, lider ruchu politycznego Pokret za preokret, poseł do Zgromadzenia Narodowego.
Życiorys.
Ukończył szkołę średnią w Zadarze. Do 1990 należał do Związku Komunistów Jugosławii. W tym samym roku został absolwentem prawa na Uniwersytecie w Nowym Sadzie. Uzyskiwał następnie magisterium i doktorat w zakresie prawa. Pracował w sektorze prywatnym, zajmował stanowiska dyrektorskie w przedsiębiorstwach. W 1998 wstąpił do Partii Demokratycznej, wchodził w skład zarządu głównego tego ugrupowania. W 2004 został zastępcą sekretarza do spraw nauki i rozwoju technologii i administracji Prowincji Autonomicznej Wojwodina.
W latach 2008–2016 przez trzy kadencje sprawował mandat posła do Skupsztiny. W 2014 przeszedł do nowego ugrupowania, które powołał były prezydent Boris Tadić. Opuścił je jednak w 2015, założył w tymże roku własną organizację polityczną pod nazwą Pokret za preokret.
Zajął się działalnością dydaktyczną jako wykładowca na Uniwersytecie w Nowym Sadzie i Uniwersytecie w Belgradzie, w 2018 uzyskał pełną profesurę. W 2022 po raz czwarty wybrany na deputowanego, kandydował wówczas z ramienia koalicji zawiązanej przez część ugrupowań opozycyjnych.

</doc>
<doc id="5337289" url="https://pl.wikipedia.org/wiki?curid=5337289" title="Język mwani">
Język mwani



</doc>
<doc id="5337290" url="https://pl.wikipedia.org/wiki?curid=5337290" title="Portret Jana Kantego Maszkowskiego (obraz Artura Grottgera)">
Portret Jana Kantego Maszkowskiego (obraz Artura Grottgera)

Portret Jana Kantego Maszkowskiego, Obywatel z Barszczowic – obraz olejny namalowany przez Artura Grottgera w roku 1860. Znajduje się w zbiorach Muzeum Narodowego w Krakowie (nr inw.: MNK II-a-977). Obraz sygnowany przez autora "Barszczowice 23/8 860", sygnatura poprawiona inną ręką stąd wątpliwości co do dokładnej daty powstania obrazu. 
Opis obrazu.
Przedstawiony na obrazie Jan Maszkowski był malarzem związanym ze Lwowem. Uczył rysunku w Akademii Stanowej przy Uniwersytecie Lwowskim, a po jej zamknięciu udzielał prywatnych lekcji malarstwa. Był nauczycielem między innymi Artura Grottgera, Juliusz Kossak, Henryk Rodakowski i Stanisław Tarnowski. Nie mogąc utrzymać się z twórczości artystycznej został dzierżawcą dóbr hrabiego Lewickiego w Barszczowicach pod Lwowem. Tam odwiedzał go wielokrotnie Grottger zaprzyjaźniony z synem Jana Kantego – Marcelim, malarzem i rzeźbiarzem wykształconym w Monachium.
W obrazie M"odlitwa konfederatów przed bitwą pod Lanckoroną" artysta przedstawił Maszkowskiego w pozycji klęczącej i, podobnie jak w portrecie, spoglądającego ku niebu.
Proweniencja historyczna.
Obraz pochodzi ze zbiorów Tarnowskich ze Śniatynki, złożonych w MNK 06.04.1916 początkowo jako depozyt.

</doc>
<doc id="5337292" url="https://pl.wikipedia.org/wiki?curid=5337292" title="Język makwe">
Język makwe



</doc>
<doc id="5337295" url="https://pl.wikipedia.org/wiki?curid=5337295" title="Nataša Pirc Musar">
Nataša Pirc Musar

Nataša Pirc Musar (ur. 9 maja 1968 w Lublanie) – słoweńska prawniczka, dziennikarka, urzędniczka, w latach 2004–2005 komisarz do spraw dostępu do informacji publicznej, następnie do 2014 rzecznik informacji. Od 2022 prezydent Słowenii.
Życiorys.
W 1992 ukończyła studia prawnicze na Uniwersytecie Lublańskim, w 1997 zdała egzamin zawodowy i uzyskała uprawnienia adwokata. W 2015 doktoryzowała się na Uniwersytecie Wiedeńskim. Pracowała początkowo jako dziennikarka i prezenterka telewizyjna, prowadziła programy informacyjne "TV Dnevnik" w publicznej telewizji RTV Slovenija oraz "24UR" w prywatnej stacji POP TV. Kształciła się w międzyczasie University of Manchester, odbywała staże m.in. w BBC i Sky News, współpracowała z prasą i rozgłośniami radiowymi. W 2001 przeszła do przedsiębiorstwa finansowego Aktiva Group, w którym kierowała działem komunikacji. W 2003 objęła stanowisko dyrektora centrum edukacji i komunikacji w Sądzie Najwyższym.
W lipcu 2004 Zgromadzenie Państwowe wybrało ją na stanowisko komisarza do spraw dostępu do informacji publicznej. W grudniu 2005, po połączeniu tego urzędu z inspektoratem do spraw ochrony danych osobowych, objęła nowo utworzone stanowisko rzecznika informacji. W maju 2009 powołana na drugą kadencję, stanowisko to zajmowała do lipca 2014. Była wiceprzewodniczącą (2009–2013) i przewodniczącą (2013–2014) JSB Europol, organu tej agencji nadzorującego kwestie związane z obiegiem i przetwarzaniem danych. Założyła następnie własną kancelarię adwokacką, podejmując praktykę w zawodzie. Reprezentowała m.in. Melanię Trump. W 2021 weszła w skład rady wykonawczej słoweńskiej adwokatury.
W czerwcu 2022 zapowiedziała swój start w wyborach prezydenckich w tym samym roku; poparcie dla niej zadeklarowali m.in. byli prezydenci Milan Kučan i Danilo Türk. W pierwszej turze z października 2022 zajęła drugie miejsce z wynikiem niespełna 27% głosów. Przeszła do drugiej tury, w której jej konkurentem został Anže Logar z SDS. W listopadzie 2022 wygrała w drugiej turze, otrzymując około 53,9% głosów. Urząd prezydenta Słowenii objęła 22 grudnia 2022, stając się pierwszą kobietą pełniącą tę funkcję.
Życie prywatne.
Zamężna z przedsiębiorcą Alešem Musarem, z którym ma syna.

</doc>
<doc id="5337297" url="https://pl.wikipedia.org/wiki?curid=5337297" title="Barking (album)">
Barking (album)

Barking – ósmy album studyjny Underworld, wydany 12 i 13 września 2010 roku jako CD i płyta winylowa.
Album doszedł do 3. miejsca na UK Dance Albums.
Album.
Historia i wydania.
Na początku czerwca 2010 roku Underworld ujawnił szczegóły dotyczące swojego kolejnego albumu, Barking, którego wydanie zaplanowano na jesień tego roku – nakładem Cooking Vinyl w Wielkiej Brytanii i Om Records w Stanach Zjednoczonych. Według informacji prasowej, Rick Smith i Karl Hyde napisali wszystkie dziewięć utworów w swoim studiu w Essex, a następnie wysłali niedokończony album swoim gościom, którzy urozmaicili go własnymi produkcjami. Wśród nich znaleźli się: Paul van Dyk, Dubfire, Appleblim, Al Tourettes i High Contrast. Underworld pojawia się samodzielnie jedynie w ostatnim utworze albumu, „Louisiana”. Aby dac słuchaczom przedsmak nowego albumu, zespół udostępnił za darmo na swojej stronie internetowej piosenkę „Scribble”, której autorem i producentem jest High Contrast. W tym samym miesiącu zespół opublikował album jako promo za pośrednictwem własnego sklepu internetowego Underworldlive.com. Oficjalna premiera albumu (w wersji CD) miała miejsce 12 września w Wielkiej Brytanii, również nakładem Underworldlive.com. 13 września ukazał się album z dodatkiem DVD, a także jako podwójny LP, tym razem nakładem Underworldlive.com i Cooking Vinyl. 14 września 2010 roku za pośrednictwem Om Records i Underworldlive.com wyszedł jako CD w Stanach Zjednoczonych. 
Lista utworów.
CD.
Lista według Discogs:
LP.
Lista według Discogs:
A:
B:
C:
D:
dodatek DVD – The Films.
Lista według Discogs:
Personel:
Odbiór.
Opinie krytyków.
Album otrzymał ogólnie pozytywne oceny na podstawie 18 recenzji krytycznych.
„To co Underworld zawsze zachowuje to unikalne ciepło, które emanuje wielkimi, obfitymi impulsami ze wszystkiego co robią. Jest w ich muzyce lekkość i wesołość, która łączy się z niesłabnącą siłą oddziaływania, jest na tej płycie poczucie głębokiego zadowolenia i spokoju. Może nie są teraz pionierami, ale to nie jest ważne – nigdy nie są mniejsi od siebie samych, a pomijając drobne zastrzeżenia – jest to brzmienie muzyków, którzy nie mają nic do udowodnienia a wszystko do dania.” – twierdzi Sarah Bee z BBC.
„Na ósmym albumie Underworld duet szukał produkcji z zewnątrz, co przyniosło efekt w postaci pół tuzina tanecznych gwiazd, które pociągnęły starzejący się duet w kilku różnych kierunkach, głównie popu, transu i, okazjonalnie, rodzimego techno” – ocenia John Bush z AllMusic zauważając w podsumowaniu: „Mimo że nie jest to Underworld w najlepszym wydaniu, teksty piosenek duetu pasują do mainstreamowych produkcji i dają w efekcie solidny album taneczny na miarę drugiej dekady XXI wieku”.
Według Sachyna Mitala z magazynu PopMatters „nowy album Underworld jest wyraźnie underworldowy, ma większą spójność niż dwa poprzednie albumy studyjne ("A Hundred Days Off" i "Oblivion with Bells"), a także większą atrakcyjność”.
Zdaniem Andrew Gaeriga z magazynu Pitchfork "Barking" ma zróżnicowany charakter, który zawdzięcza różnym producentom. Recenzent zauważa przy tym, iż działania te „wydają się być jednak raczej zabiegiem marketingowym niż muzycznym, ponieważ brzmieniowe zróżnicowanie "Barking" jest tak naprawdę nie większe niż na większości albumów Underworld”. Underworld jest według niego „świetnym zespołem albumowym” specjalizującym się w singlach, czego dowodem są dwa poprzednie albumy, słabo przyjęte choć „zawierające jeden lub dwa świetne utwory”. Tak więc "Barking" utrzymuje kurs, z widokiem na sprawniejszy, szczęśliwszy Underworld. Najwyższy czas” – konstatuje autor.
„Można śmiało powiedzieć, że taka elektroniczna grupa jak Underworld wie co robi. Jeśli duet mistrzów beatu może nadal tworzyć płyty i cieszyć fanów po prawie 30 latach, to najwyraźniej opanował swoje rzemiosło. Ale w miarę jak świat muzyki elektronicznej staje się coraz większy, z różnymi gatunkami i etykietami, takimi jak techno, house, rave, hardcore, old school, dub step, break beats i trance, grupy muszą nadążać za nowoczesnością. Underworld był w stanie pokryć wszystkie rodzaje elektronicznego gruntu na "Barking" i chociaż większość z nich jest bardzo dobra, nie posunąłbym się do nazwania żadnej z nich 'klasyczną'” – ocenia album Ted Maider z magazynu Consequence of Sound.
„Biorąc pod uwagę karuzelę produkcyjną, która stoi za tym albumem, trudno określić, kogo należy pochwalić, a kogo obwinić” ” – zastanawia się Ben Weisz z musicOMH. „Aż kusi, żeby pomyśleć, że gdyby wszystkie dziewięć utworów wyprodukował Paul van Dyk, to byłby to natychmiastowy klasyk. W obecnej formie "Barking" jest jednak w większości solidnym albumem, rozczarowującym z powodu kilku słabych ogniw. Nie jest to album przełomowy, nie ma na nim nowych Born Slippys, ale warto go posłuchać” – ocenia na koniec.
Również Alex Baker z Drowned in Sound twierdzi, że „trudno jest określić, komu przypisać zasługi, a kogo obarczyć winą” za album "Barking" „ponieważ partnerzy Underworld pojawiają się w wielu utworach”. Według niego album jest z gatunku „na chybił trafił”. Jako najlepsze utwory wymienił 'Bird 1' i 'Grace', oba stworzone we współpracy z Dubfire, zaś jako najsłabsze – 'Scribble' i 'Moon in Water', powstałe przy współpracy z High Contrastem.
Z kolei Barry Walter z magazynu Spin przypuszcza, iż Smith i Hyde na swoich dwóch ostatnich albumach studyjnych, powstałych po odejściu Darrena Emersona starali się udowodnić, że jego nieobecność nie wpłynęła znacząco na poziom tychże. Korzystając z pomocy takich producentów jak: High Contrast, Dubfire i Paul van Dyk, Underworld mógł skupić się na „tworzeniu wpadających w ucho melodii, które nawiązują do elektronicznego okresu jego świetności oraz na bardziej osobistych, spójnych tekstach. Szczere emocje zaskakująco pasują do tych parkietowych surrealistów” – ocenia recenzent.
Certyfikaty.
W 2010 roku zespół otrzymał srebrny certyfikat (IMPALA Silver) od Independent Music Companies Association (IMPALA) za sprzedaż co najmniej 30 tysięcy egzemplarzy w całej Europie.

</doc>
<doc id="5337299" url="https://pl.wikipedia.org/wiki?curid=5337299" title="Portret księdza Jana Jasiaka (obraz Jacka Malczewskiego)">
Portret księdza Jana Jasiaka (obraz Jacka Malczewskiego)

Portret księdza Jana Jasiaka – obraz olejny namalowany przez Jacka Malczewskiego w roku 1925. Znajduje się w zbiorach Muzeum Narodowego w Krakowie (nr inw.: MNK II-b-104). Obraz sygnowany przez autora "JMalczewski/1925/Luty".
Opis obrazu.
Obraz przedstawia księdza Jana Jasiaka, w latach (1918–1932) proboszcza parafii w Zakliczynie, spowiednika Jacka Malczewskiego. Dzięki jego staraniom w zakliczyńskim kościele ukończono budowę wieży oraz doposażono kościół. W tle widzimy aniołów z rybacką siecią i biblijnego Tobiasza. Artysta namalował portret podczas pobytu w Lusławicach. 

</doc>
<doc id="5337300" url="https://pl.wikipedia.org/wiki?curid=5337300" title="Moje modele (obraz Jacka Malczewskiego 1897)">
Moje modele (obraz Jacka Malczewskiego 1897)

Moje modele – obraz olejny Jacka Malczewskiego namalowany w 1897.
Obraz obecnie znajduje się w zbiorach Muzeum Narodowego w Krakowie (nr inw. MNK II-b-159). Wymiary dzieła wynoszą – wysokość: 63 cm, szerokość: 36 cm (z ramą – wysokość: 75 cm, szerokość: 46 cm, głębokość: 4 cm). Na obrazie umieszczona jest sygnatura autorska "J. Malczewski 1897".
Niewielki obraz "Moje modele" z 1897 ukazuje ogród przed krakowską pracownią artysty. Przez ogród przechodzą dwaj chłopcy znani z innych kompozycji (np. "Madonna i dzieci" z 1897) oraz faun – młody mężczyzna z koźlimi kopytami w wojskowym płaszczu. Wojskowy płaszcz pojawiał się wielokrotnie na obrazach Malczewskiego, symbolizując zniewolenie czy też ludzki los. Fantastyczne spotkanie chłopców i fauna może odnosić się do filozoficznych dylematów związanych ze źródłem sztuki i natchnienia, może też sugerować konieczność wsłuchiwania się w podszepty natury i własną intuicję.
Udział w wydarzeniach.
Obraz był lub jest prezentowany m.in. na poniższych wystawach:

</doc>
<doc id="5337303" url="https://pl.wikipedia.org/wiki?curid=5337303" title="Kōtetsujō no kabaneri">
Kōtetsujō no kabaneri

 – telewizyjny serial anime wyprodukowany przez Wit Studio, emitowany od kwietnia do czerwca 2016. W grudniu 2016 i styczniu 2017 w japońskich kinach miały premierę dwa filmy kompilacyjne. 
Film anime, zatytułowany "Kabaneri of the Iron Fortress: The Battle of Unato" miał premierę w maju 2019. W tym samym roku został również wydany na platformie Netflix jako 3-odcinkowy serial.
Fabuła.
Podczas rewolucji przemysłowej pojawia się tajemniczy się wirus, który przekształca zarażonych ludzi w . Kabane są agresywnymi, nieumarłymi stworzeniami, których nie można pokonać, dopóki nie przebije się świecącego złotego serca, chronionego warstwą żelaza, lub nie odetnie się całkowicie ważnej części ciała (np. głowy). Niestety, większość broni do walki wręcz i pistoletów parowych używanych przez nie jest przeciwko nim zbyt skuteczna.
Na wyspie ludzie zbudowali przypominające twierdze „stacje”, aby schronić się przed tymi stworzeniami. Ludzie przemieszczają się i transportują między nimi towary za pomocą ufortyfikowanych . Pewnego dnia hayajirō porwane przez kabane rozbija się na stacji Aragane w wyniku czego opanowują one miasto. Młody inżynier Ikoma wykorzystuje okazję do przetestowania z sukcesem swojej broni przeciwko kabane, , jednakże w międzyczasie zostaje zainfekowany i chociaż udaje mu się oprzeć wirusowi, staje się , hybrydą człowieka z kabane. Wspomagany przez , inną kabaneri, która pojawia się, by pomóc mieszkańcom, Ikoma i inni ocalali ze stacji ewakuują się na pokład hayajirō o nazwie i wyruszają, by szukać schronienia gdzie indziej, walcząc z hordami kabane po drodze.
Anime.
Serial anime został wyprodukowany przez Wit Studio i wyreżyserowany przez Tetsurō Arakiego. Scenariusz napisał Ichirō Ōkouchi, postacie zaprojektował Haruhiko Mikimoto, zaś muzykę skomponował Hiroyuki Sawano. 12-odcinkowa seria była emitowana na antenie Fuji TV w bloku Noitamina od 8 kwietnia do 30 czerwca 2016. Dwa filmy kompilacyjne miały premierę w japońskich kinach odpowiednio 31 grudnia 2016 i 7 stycznia 2017.
Kinowy film anime, którego akcja rozgrywa się sześć miesięcy po wydarzeniach z serii telewizyjnej, zatytułowany , miał premierę 10 maja 2019. W tym samym roku został również wydany na platformie Netflix jako 3-odcinkowy serial.
Ścieżka dźwiękowa.
Ścieżka dźwiękowa skomponowana przez Hiroyukiego Sawano została wydana 18 maja 2016 przez Aniplex. Motywem otwierającym jest „Kabaneri of the Iron Fortress” autorstwa Egoist, zaś kończącym „ninelie” w wykonaniu Aimer oraz chelly. Motywem końcowym 11. odcinka jest „Through My Blood &lt;AM&gt;” autorstwa Aimer.
Manga.
Adaptacja w formie mangi, zilustrowana przez Shirō Yoshidę, była wydawana w magazynie „Gekkan Comic Garden” wydawnictwa Mag Garden od 2 maja 2016 do 5 listopada 2018. Seria została również opublikowana w czterech tankōbonach, wydanych między 10 grudnia 2016 a 10 grudnia 2018.
Gra mobilna.
Gra mobilna wyprodukowana przez TriFort, Inc. i wydana przez DMM Games pod tytułem została wydana 19 grudnia 2018 na systemy Android i iOS.

</doc>
<doc id="5337311" url="https://pl.wikipedia.org/wiki?curid=5337311" title="Skończona pieśń – portret Róży Aleksandrowicz">
Skończona pieśń – portret Róży Aleksandrowicz

Skończona pieśń – portret Róży Aleksandrowicz – obraz olejny Jacka Malczewskiego namalowany w roku 1919. Znajduje się w zbiorach Muzeum Narodowego w Krakowie (nr inw.: MNK II-b-1036). Obraz sygnowany przez autora "J. Malczewski 1919". Obraz został podarowany muzeum w roku 1950.
Opis obrazu.
Obraz przedstawia siedzącą Różę Aleksandrowicz – właścicielkę sklepu z materiałami papierniczymi i malarskimi mieszczącego się w Krakowie na rogu ulicy Basztowej i Długiej, w słynnym Domu pod Globusem. Ze względu na bliskość Akademii Sztuk Pięknych zaopatrywała się w nim większość krakowskich artystów. Właścicielkę portretował zarówno Malczewski, jak i Vlastimil Hofman i Xawery Dunikowski. W roku 1949 minister przemysłu i handlu zadecydował o przejęciu jej firmy, wobec takiego rozwoju sytuacji zdecydowała o wyjeździe do Izraela. Róża Aleksandrowicz część zgromadzonej przez siebie kolekcji w postaci 39 obrazów ofiarowała krakowskiemu Muzeum Narodowemu.

</doc>
<doc id="5337316" url="https://pl.wikipedia.org/wiki?curid=5337316" title="Tadeusz Szafran (artysta)">
Tadeusz Szafran (artysta)

Tadeusz Szafran (ur. 31 stycznia 1886 w Przemyślu, zm. 2 grudnia 1955 w Krakowie) – polski artysta ceramik, pedagog.
Życiorys.
W latach 1905—1910 studiował na Akademii Sztuk Pięknych w Krakowie pod kierunkiem Floriana Cynka, Józefa Pankiewicza i Leona Wyczółkowskiego; edukację pod kątem ceramiki uzupełnił do 1913 w Königliche Keramische Fachschule w Höhr koło Koblencji. Działalność pedagogiczną prowadził od jesieni 1913, kiedy na rok został kierownikiem klasy ceramiki w szkole rzemiosła artystycznego w Weimarze. Następnie uczył rysunku w szkołach realnych w Kromieryżu (1915) i w Krośnie (1915—1918), z przerwą na służbę wojskową — wiosną 1915 został powołany do armii austriacko-węgierskiej, a od lipca do listopada tego roku służył w Legionach Polskich jako kanonier.
W 1918 przeniósł się do Drohobycza, gdzie został dyrektorem fabryki dachówek oraz zawiadowcą Drohobyckiej Spółki Przemysłowej i Budowlanej. Po trzech latach przeprowadził się do Krakowa, gdzie w 1921 rozpoczął pracę nauczyciela w Państwowej Szkole Przemysłu Artystycznego w Krakowie (późniejszej Państwowej Szkole Sztuk Zdobniczych i Przemysłu Artystycznego). Kierował tamtejszą pracownią ceramiki z warsztatem w dzielnicy Podgórze przy ul. Stromej 5. Prace uczniów Szafrana były sprzedawane na potrzeby utrzymania szkoły; prezentowano je na wystawach, zdobyły też brązowy medal na Wystawie Międzynarodowej Sztuk Dekoracyjnych i Przemysłu Współczesnego w Paryżu w 1925. Na stanowisku kierowniczym artysta pozostawał do czasu przeniesienia w stan spoczynku w wyniku reorganizacji szkoły w 1932. Podczas pobytu w Krakowie, na początku lat 30., Szafran był związany z Cechem Artystów Plastyków „Jednoróg”.
Od 1912 publikował w różnych pismach artykuły i wzmianki na temat ceramiki, także dotyczące aspektów technologicznych i edukacyjnych. Od 1925 współpracował z czasopismem „Rzeczy Piękne”.
W 1933 znalazł zatrudnienie jako dyrektor techniczny w Fabryce Fajansu Stanisława Mańczaka w Chodzieży, gdzie pracował do upadku fabryki w 1936. Od 1936 do 1939 współpracował z Towarzystwem Popierania Przemysłu Ludowego, prowadząc kursy ceramiki. W 1938 otworzył warsztat ceramiczny w Strumieniu na Śląsku Cieszyńskim, gdzie kształcił garncarzy ludowych, założył też szkołę garncarsko-kaflarską.
W 1941 wrócił do Krakowa, gdzie do 1943 uczył w Staatliche Kunstgewerbeschule. Po zakończeniu wojny wyjechał do Bolesławca, gdzie uruchomił cztery zakłady ceramiczne, poczynając od fabryki Reinholda; jako ich kierownik techniczny opracowywał receptury mas garncarskich i polew. Został też radnym miejskim Bolesławca, a w 1946 przewodniczącym tamtejszej rady miejskiej.
Do Krakowa wrócił ponownie w 1950 i rozpoczął współpracę z Cepelią jako rzeczoznawca do spraw ceramiki. Współpracę z przemysłem zakończył w 1953; zmarł w Krakowie 2 grudnia 1955 i został pochowany na cmentarzu Podgórskim.
Twórczość.
W swojej twórczości artystycznej Tadeusz Szafran tworzył naczynia toczone na kole garncarskim, o wyważonych proporcjach, wykonywane w różnych materiałach ceramicznych — kamionce, fajansie, glinkach żelazistych szkliwionych. Komponował własne receptury szkliw krystalicznych i redukcyjnych, bazujące na tlenkach miedzi, żelaza, niklu i kwasu tytanowego. Stosowane na powierzchni naczyń dawały artystyczny efekt kojarzący się z ornamentami roślinnymi. Od 1925 zdobił naczynia wytrawiając tło kwasem na czarnym szkliwie (technikę tę stosował też dla dzieł powstałych w okresie życia w Bolesławcu).
W latach 20. i 30. XX wieku projektował wyroby dla fabryki porcelany w Ćmielowie, czego dowodem są zachowana w zbiorach Muzeum Narodowego w Krakowie sygnowana przez Szafrana ćmielowska patera z 1926 oraz model figurki Twardowskiego na kogucie. 
Prace artysty znajdują się w zbiorach Muzeum Ceramiki w Bolesławcu (wraz z recepturami szkliw i rękopisami wywiadów), Muzeum Narodowego w Krakowie, Muzeum Narodowego we Wrocławiu.
Upamiętnienie.
Imieniem Tadusza Szafrana nazwano ulicę w krakowskiej dzielnicy Podgórze.

</doc>
<doc id="5337319" url="https://pl.wikipedia.org/wiki?curid=5337319" title="Centralny Szpital Weteranów">
Centralny Szpital Weteranów



</doc>
<doc id="5337320" url="https://pl.wikipedia.org/wiki?curid=5337320" title="Darko Krajnc">
Darko Krajnc

Darko Krajnc (ur. 9 maja 1975 w Mariborze) – słoweński polityk i działacz społeczny, parlamentarzysta, kandydat w wyborach prezydenckich.
Życiorys.
W 1994 ukończył techniczną szkołę średnią w Mariborze, a w 2001 studia na wydziale pracy socjalnej Uniwersytetu Lublańskiego. W 2007 uzyskał magisterium na tej samej uczelni. W latach 2001–2011 był prezesem związku sportowego, od 2004 pełnił różne funkcje w instytucjach i organizacjach studenckich, m.in. kierował zrzeszeniem studenckim ŠOS. W 2004 został przewodniczącym Partii Młodych Słowenii (od 2009 działającej pod nazwą Partia Młodych – Europejscy Zieloni), którą kierował do 2012. W latach 2004–2014 był radnym w gminie Šentilj. W 2007 kandydował w wyborach prezydenckich; w pierwszej turze głosowania zajął 5. miejsce wśród 7 pretendentów, zdobywając 2,2% głosów.
W 2009 stanął na czele stowarzyszenia Rejniško društvo Slovenije. W 2012 został kierownikiem centrum międzypokoleniowego, działającego w ramach zajmującej się promocją wolontariatu organizacji Slovenska filantropija. W 2022 dołączył do ugrupowania Ruch Wolności Roberta Goloba, w wyborach parlamentarnych w tym samym roku z jego ramienia uzyskał mandat posła do Zgromadzenia Państwowego.

</doc>
<doc id="5337321" url="https://pl.wikipedia.org/wiki?curid=5337321" title="Portret Jarosława Odrowąża-Pieniążka (obraz Jacka Malczewskiego)">
Portret Jarosława Odrowąża-Pieniążka (obraz Jacka Malczewskiego)

Portret Jarosława Odrowąża-Pieniążka – obraz olejny Jacka Malczewskiego namalowany w roku 1911. Znajduje się w zbiorach Muzeum Narodowego w Krakowie. Obraz sygnowany przez autora "1911 J. Malczewski".
Opis obrazu.
Jacek Malczewski często malował osoby o charakterystycznej urodzie. Podobnie wyrazistą twarz miał Jarosław Odrowąż Pieniążek, którego portret był malowany, jak informuje napis na odwrocie obrazu, 15 i 22 sierpnia 1911 roku. Jarosław Odrowąż-Pieniążek był aktorem, dziennikarzem, urzędnikiem państwowym i kolekcjonerem sztuki. Zasłynął też brawurową wyprawą rowerową ze Lwowa do Gdańska i z powrotem, opisaną przez niego i następnie wydaną w broszurach. Odrowąż-Pieniążek ukazany został w charakterystycznej dla Malczewskiego konwencji; na tle rozpościerającego się krajobrazu, z tajemniczą sylwetką kobiety oplecionej łańcuchem, nawiązującej do aktorskich i dziennikarskich pasji portretowanego.

</doc>
<doc id="5337325" url="https://pl.wikipedia.org/wiki?curid=5337325" title="Krzysztof Stanisław Stefański">
Krzysztof Stanisław Stefański



</doc>
<doc id="5337342" url="https://pl.wikipedia.org/wiki?curid=5337342" title="Barawaja Hlinka">
Barawaja Hlinka

Barawaja Hlinka (; , "Borowaja Glinka", pol. hist. Borowa Hlinka) – wieś na Białorusi, w obwodzie homelskim, w rejonie kormańskim, w sielsowiecie Licwinawiczy.
Historia.
W XIX i w początkach XX w. położona była w Rosji, w guberni mohylewskiej, w powiecie bychowskim, w gminie Bycz. Następnie w granicach Związku Sowieckiego. Od 1991 w niepodległej Białorusi.

</doc>
<doc id="5337345" url="https://pl.wikipedia.org/wiki?curid=5337345" title="Borowa Hlinka">
Borowa Hlinka



</doc>
<doc id="5337359" url="https://pl.wikipedia.org/wiki?curid=5337359" title="Radykalizacja">
Radykalizacja

Radykalizacja – proces, w którym jednostka lub grupa osób nabiera radykalnych poglądów. Radykalizacja może się łączyć ze wzrostem akceptacji zradykalizowanej osoby dla stosowania przemocy wobec innych grup społecznych lub osób. Często łączy się z pojęciami ekstremizmu i terroryzmu.

</doc>
<doc id="5337360" url="https://pl.wikipedia.org/wiki?curid=5337360" title="US Open 2022 (gra podwójna mężczyzn)">
US Open 2022 (gra podwójna mężczyzn)

US Open 2022 – gra podwójna mężczyzn – zawody deblowe mężczyzn, rozgrywane w ramach ostatniego, czwartego w sezonie wielkoszlemowego turnieju tenisowego, US Open. Zmagania miały miejsce w dniach 31 sierpnia–9 września na twardych kortach USTA Billie Jean King National Tennis Center w Nowym Jorku.
Drabinka.
Faza finałowa.
&lt;onlyinclude&gt;&lt;/onlyinclude&gt;

</doc>
<doc id="5337366" url="https://pl.wikipedia.org/wiki?curid=5337366" title="Ace Austin">
Ace Austin

Austin James Highley (ur. 28 lutego 1997 w Atlantic City) – amerykański wrestler lepiej znany pod pseudonimem ringowym Ace Austin.
Kariera wrestlera.
Posługuje się pseudonimem Ace Austin Highley, często skracanym do Ace Austin. Impact Wrestling opisuje jego gimmick jako "nieznośny" i "pewny siebie". Preferowany przez niego styl to High-flyer. 
Karierę zaczynał jako jobber w Combat Zone Wrestling, okazjonalnie pracując też w Dojo Wars. W World Xtreme Wrestling C4 zdobył swoje pierwsze mistrzostwo, WXW Ultimate Hybrid Championship.
W 2019 roku, niecały rok po dołączeniu do organizacji wrestlingu Impact Wrestling zdobył mistrzostwo Impact X Division Championship, pokonując czterech innych przeciwników w walce typu Ladder match na gali Bound for Glory. Tracił mistrzostwo i odzyskiwał dwukrotnie. Ostatni raz sięgnął po pas Impact X Division Championship w 2022 roku na gali Rebellion, pokonując Trey’a Miguela i Mike’a Bailey’a. W tym samym roku dołączył do jednej z największych stajni w wrestlingu, Bullet Club.

</doc>
<doc id="5337370" url="https://pl.wikipedia.org/wiki?curid=5337370" title="US Open 2022 (gra podwójna kobiet)">
US Open 2022 (gra podwójna kobiet)

US Open 2022 – gra podwójna kobiet – zawody deblowe kobiet, rozgrywane w ramach ostatniego, czwartego w sezonie wielkoszlemowego turnieju tenisowego, US Open. Zmagania miały miejsce w dniach 31 sierpnia–11 września na twardych kortach USTA Billie Jean King National Tennis Center w Nowym Jorku.
Drabinka.
Faza finałowa.
&lt;onlyinclude&gt;&lt;/onlyinclude&gt;

</doc>
<doc id="5337374" url="https://pl.wikipedia.org/wiki?curid=5337374" title="US Open 2022 (gra mieszana)">
US Open 2022 (gra mieszana)

US Open 2022 – gra mieszana – zawody mikstowe, rozgrywane w ramach ostatniego, czwartego w sezonie wielkoszlemowego turnieju tenisowego, US Open. Zmagania miały miejsce w dniach 31 sierpnia–10 września na twardych kortach USTA Billie Jean King National Tennis Center w Nowym Jorku.
Drabinka.
Faza finałowa.
&lt;onlyinclude&gt;&lt;/onlyinclude&gt;

</doc>
<doc id="5337377" url="https://pl.wikipedia.org/wiki?curid=5337377" title="Jan Laskowski (kartograf)">
Jan Laskowski (kartograf)

Jan Laskowski (ur. 1 października 1927 w Osinach, zm. 26 stycznia 2019 w Starej Wsi) – polski kartograf.
Wieloletni pracownik Ministerstwa Sprawiedliwości, w którym założył pracownię kartograficzną. Członek Głównej Komisji Badania Zbrodni Hitlerowskich w Polsce oraz innych komisji Instytutu Pamięci Narodowej. Autor wielu cenionych dzieł polskiej kartografii.

</doc>
<doc id="5337379" url="https://pl.wikipedia.org/wiki?curid=5337379" title="Światowid 3201">
Światowid 3201

Światowid 3201 – polski monofoniczny radioodbiornik klasy średniej, wytwarzany w Warszawie w Zakładach Radiowych im. Kasprzaka. Dostosowany do odbioru stacji na falach długich, średnich, krótkich i UKF.
Charakterystyka.
Odbiornik zaprezentowano na XXXII Międzynarodowych Targach Poznańskich w 1963 r. Cenę detaliczną sprzedaży ustalono na 1900 zł.
Na stronie czołowej znajduje się nazwa urządzenia Światowid bez oznaczenia modelu, a nazwa pełna na tylnej, demontowalnej, ściance.
Układ odbiornika superheterodynowy o 7 obwodach strojonych, zawiera 5 lamp elektronowych całoszklanych, dziewięcionóżkowych typu noval (ECC85, ECH81 lokalny oscylator w.cz. i mieszacz, EBF89 wzmacniacz p.cz. i detektor AM, ECL82 przedwzmacniacz i wzmacniacz mocy m.cz., EM80 wskaźnik dostrojenia, zastąpiona EM84) i 2 diody germanowe DOG53. Zastosowane elementy czynne opisane zostały na tylnej ścianie obudowy. Połączenia wykonane są na płytce drukowanej ustawionej pionowo, z lampami znajdującymi w położeniu poziomym, co sprzyja odprowadzaniu ciepła znad szklanej bańki. Do zamiany zasilającego napięcia przemiennego w napięcie jednokierunkowe służy prostownik selenowy.
Odbiornik Światowid 3201 ma wewnętrzną antenę ferrytową dla zakresów fal długich i średnich. Zakresy fal radiowych zmienia się przy pomocy przełącznika klawiszowego, umieszczonego z przodu obudowy na dole. Schemat elektryczny zbliżony do schematu radioodbiornika Goplana 3211, lecz z zakresem fal UKF i z falami krótkimi w jednym zakresie.
Zastosowano klawiszową, skokową regulację tonów niskich i wysokich przy pomocy dwóch klawiszy znajdujących się po skrajnych stronach przełącznika. Tor wzmacniający sygnał audio można użyć jako wzmacniacz dla gramofonu – zewnętrznego źródła sygnału. Gniazdo wejściowe adaptera (z tyłu skrzynki) w standardzie dwóch wtyków bananowych.
Z tyłu odbiornika znajdują się: gniazda antenowe dla zewnętrznych anten (jedna dla zakresu DSK i druga dla zakresu UKF), gniazdo uziemienia, gniazdo DIN dla magnetofonu, a także gniazdo dla dodatkowego głośnika zewnętrznego.

</doc>
<doc id="5337383" url="https://pl.wikipedia.org/wiki?curid=5337383" title="Piotr Kostyło">
Piotr Kostyło

Piotr Marek Kostyło – polski pedagog, dr hab. nauk humanistycznych, profesor i kierownik Katedry Filozofii Wychowania i Edukacji Obywatelskiej Wydziału Pedagogiki Uniwersytetu Kazimierza Wielkiego.
Życiorys.
W 1987 uzyskał tytuł magistra na Uniwersytecie Mikołaja Kopernika w Toruniu, 14 października 1993 obronił, na Wydziale Filozoficznym Papieskiek Akademii Teologicznej w Krakowie, pracę doktorską "Krytyka bergsonowskiej teorii moralności", promotorem był Tadeusz Gadacz. 7 lipca 2009 habilitował się na podstawie pracy zatytułowanej "Wykluczenie jako problem filozofii edukacji. Komentarz do badań empirycznych". 22 marca 2022 uzyskał tytuł profesora nauk społecznych.
Został zatrudniony na stanowisku wykładowcy w Powszechnej Wyższej Szkole Humanistycznej "Pomerania", oraz profesora nadzwyczajnego w Instytucie Pedagogiki na Wydziale Pedagogiki i Psychologii Uniwersytetu Kazimierza Wielkiego.
Awansował na stanowisko profesora i kierownika w Katedrze Filozofii Wychowania i Edukacji Obywatelskiej na Wydziale Pedagogiki Uniwersytetu Kazimierza Wielkiego.
3 września 2020 roku został wybrany na Przewodniczącego Polskiego Towarzystwa Pedagogicznego.

</doc>
<doc id="5337386" url="https://pl.wikipedia.org/wiki?curid=5337386" title="Dorota Podgórska-Jachnik">
Dorota Podgórska-Jachnik

Dorota Janina Podgórska-Jachnik – polska pedagog, dr hab. nauk humanistycznych, profesor uczelni Katedry Pedagogiki Specjalnej i Logopedii Wydziału Pedagogiki Uniwersytetu Kazimierza Wielkiego i Katedry Badań Edukacyjnych Wydziału Nauk o Wychowaniu Uniwersytetu Łódzkiego.
Życiorys.
W latach 1984−1988 ukończyła studia psychologiczne i nauczania początkowego na Uniwersytecie Łódzkim, 29 września 1999 obroniła rozprawę doktorską "Rozumienie treści przekazu w formie językowej i pantomimicznej przez dzieci niesłyszące z klas VII-VIII", 17 czerwca 2014 habilitowała się na podstawie pracy zatytułowanej "Głusi. Emancypacje".
Została zatrudniona na stanowisku profesora i prorektora w Wyższej Szkole Pedagogicznej w Łodzi. Była także profesorem nadzwyczajnym w Instytucie Pedagogiki na Wydziale Pedagogiki i Psychologii Uniwersytetu Kazimierza Wielkiego.
Jest profesorem uczelni Katedry Pedagogiki Specjalnej i Logopedii Wydziału Pedagogiki Uniwersytetu Kazimierza Wielkiego i Katedry Badań Edukacyjnych Wydziału Nauk o Wychowaniu Uniwersytetu Łódzkiego.

</doc>
<doc id="5337387" url="https://pl.wikipedia.org/wiki?curid=5337387" title="Halina Steinke">
Halina Steinke



</doc>
<doc id="5337388" url="https://pl.wikipedia.org/wiki?curid=5337388" title="Gucci Gang">
Gucci Gang

Gucci Gang – singiel amerykańskiego rapera Lil Pumpa. Jest to piąty singiel z debiutanckiego albumu "Lil Pump". Pierwotnie został wydany na koncie Pump SoundCloud 28 sierpnia 2017 roku. Później został udostępniony do cyfrowego pobierania i przesyłania strumieniowego przez Tha Lights Global i Warner Bros. Records 30 sierpnia 2017 roku. Jest to najwyższy poziom Lil Pumpa singiel na liście US "Billboard" Hot 100, osiągając trzecie miejsce. Został pięciokrotnie pokryty platyną przez Amerykańskie Stowarzyszenie Przemysłu Nagraniowego.
Produkcja.
Wyprodukowany przez Bighead i współprodukowany przez Gnealz. W listopadzie 2017 roku w wywiadzie dla "Complex", producent Bighead mówił o swojej inspiracji z Blink-182, którego uważa za osobę, która dotarła na "listy Billboard" z prostymi kompozycjami: „Prosta muzyka to dobra muzyka, bo czy trzylatka, czy czwórka -latek potrafi to zaśpiewać, to jest to, do czego dążę. Jak „Gucci Gang” – małe dziecko może to zaśpiewać.
Teledysk.
21 października 2017 roku Lil Pump opublikował 44-sekundowy fragment teledysku do "„Gucci Gang”" na swojej stronie na Twitterze, w którym powiedział swoim fanom, aby "„przesłali go dalej, jeśli powinienem go teraz odrzucić”". Opublikował wideo trzy dni później na swoim kanale YouTube. 26 grudnia 2019 r. wideo uzyskało 1 miliard wyświetleń.
Teledysk został wyreżyserowany przez Bena Griffina z Prime Zero Productions.
Teledysk został nakręcony w Holy Sacrament School w Hollywood, katolickiej szkole podstawowej, która jest własnością archidiecezji Los Angeles. Archidiecezja stwierdziła, że administracja szkoły nie zastosowała się do procedury uzyskania zgody na nakręcenie teledysku, który obejmuje również używanie narkotyków. Griffin odmówił komentarza, zapytany przez Fox 11 Los Angeles o tę sprawę.

</doc>
<doc id="5337390" url="https://pl.wikipedia.org/wiki?curid=5337390" title="Rajd Korsyki 1972">
Rajd Korsyki 1972

Rajd Korsyki 1972 (16. Tour de Corse) – 16 edycja rajdu samochodowego Rajdu Korsyki rozgrywanego we Francji. Rozgrywany był od 4 do 5 listopada 1972 roku. Była to dwudziesta trzecia runda Rajdowych Mistrzostw Europy w roku 1972 oraz kolejna runda Rajdowych Mistrzostw Francji.

</doc>
<doc id="5337394" url="https://pl.wikipedia.org/wiki?curid=5337394" title="Małgorzata Then-Stępień">
Małgorzata Then-Stępień

Małgorzata Then-Stępień (ur. 18 lutego 1962) – polska aktorka teatralna, telewizyjna i filmowa.
Życiorys.
Ukończyła Wydział Aktorski Państwowej Wyższej Szkoły Teatralnej im. Ludwika Solskiego w Krakowie (1987). Przez całą karierę teatralną związana była ze scenami krakowskimi: Teatrem „Bagatela” (1987-1990, 1992-1998) oraz Teatrem Satyry „Maszkaron” (1991-1992). Wystąpiła również w jednym przedstawieniu Teatru Telewizji (1990).

</doc>
<doc id="5337398" url="https://pl.wikipedia.org/wiki?curid=5337398" title="Dwight St. Hillaire">
Dwight St. Hillaire

Dwight St. Hillaire (ur. 5 grudnia 1997) – trynidadzko-tobagijski lekkoatleta specjalizujący się w biegach sprinterskich.
Zdobył brązowy medal w sztafecie 4 × 400 metrów na igrzyskach panamerykańskich w 2019 w Limie. Zajął w tej konkurencji 8. miejsce na igrzyskach olimpijskich w 2020 w Tokio, 5. miejsce na mistrzostwach świata w 2022 w Eugene i zwyciężył na igrzyskach Wspólnoty Narodów w Birmingham. 
Rekordy życiowe.
Rekordy życiowe St. Hillaire:

</doc>
<doc id="5337400" url="https://pl.wikipedia.org/wiki?curid=5337400" title="Jonathan Jones">
Jonathan Jones

Imię i nazwisko Jonathan Jones nosili lub noszą m.in.:

</doc>
<doc id="5337403" url="https://pl.wikipedia.org/wiki?curid=5337403" title="Kosmaczek">
Kosmaczek

Kosmaczek ("Pilosella" ) – rodzaj roślin z rodziny astrowatych, w niektórych ujęciach systematycznych także podrodzaj w obrębie rodzaju jastrzębiec "Hieracium" subsp. "Pilosella". Jest to takson bardzo problematyczny. Obejmuje od ok. 250 gatunków do ponad 800, z czego tylko ok. 110 to tzw. gatunki główne, podczas gdy reszta to ich mieszańce rozmnażające się zwykle za pomocą apomiksji. Zasięg rodzaju obejmuje całą Europę, północno-zachodnią Afrykę oraz Azję, z wyjątkiem jej południowej i wschodniej części. Jako rośliny introdukowane przedstawiciele rodzaju obecni są na Dalekim Wschodzie, w Ameryce Północnej i Australii. W 2020 w wykazie flory polskiej ujęto 50 gatunków z tego rodzaju, z czego 10 to gatunki główne, a pozostałe są mieszańcami (gatunki występujące w Polsce w podanym dalej wykazie wyróżniają się polskimi nazwami zwyczajowymi).
Systematyka.
Rodzaj z podplemienia "Hieraciinae" z plemienia "Cichorieae" z podrodziny "Cichorioideae" w robrębie rodziny astrowatych "Asteraceae".
W niektórych ujęciach systematycznych ma rangę podrodzaju w obrębie rodzaju jastrzębiec "Hieracium" subsp. "Pilosella". Wyodrębniany jest jednak jako rodzaj we współczesnych bazach danych taksonomicznych takich jak np.: „Compositae – The Global Database”, „Plants of the World Online”, czy też w wydaniu krajowej listy flory polskiej z 2020 roku.

</doc>
<doc id="5337404" url="https://pl.wikipedia.org/wiki?curid=5337404" title="Pilosella">
Pilosella



</doc>
<doc id="5337417" url="https://pl.wikipedia.org/wiki?curid=5337417" title="Jessica Stenson">
Jessica Stenson

Jessica Stenson z domu Trengove (ur. 15 sierpnia 1987 w Adelaide) – australijska lekkoatletka specjalizująca się w biegach długodystansowych, zwłaszcza w biegu maratońskim.
Dwukrotnie startowała maratonie w igrzyskach olimpijskich. W 2012 w Rio de Londynie zajęła 38. miejsce, a w 2016 w Rio de Janeiro 22. miejsce. Dwukrotnie brała udział w mistrzostwach świata, również w maratonie. W 2013 w Moskwie zajęła 11. miejsce, a w 2017 w Londynie 9. miejsce. 
Trzykrotnie zdobywała medale w maratonie na igrzyskach Wspólnoty Narodów, w tym złoty w 2022 w Birmingham.
Rekordy życiowe.
Rekordy życiowe Stenson:

</doc>
<doc id="5337420" url="https://pl.wikipedia.org/wiki?curid=5337420" title="Jessica Trengove">
Jessica Trengove



</doc>
<doc id="5337421" url="https://pl.wikipedia.org/wiki?curid=5337421" title="Augustyn Czubocha">
Augustyn Czubocha

Augustyn Franciszek Czubocha (ur. 19 maja 1953 w Tuczempach) – polski rolnik, polityk i działacz związkowy, opozycjonista w okresie PRL.
Życiorys.
Syn Ludwika i Heleny, studiował historię w Państwowej Wyższej Szkole Wschodnioeuropejskiej w Przemyślu. Pracował jako rolnik we własnym gospodarstwie, w latach 1980–1984 członek samorządu wiejskiego w Tuczempach. Od 1980 związany z Solidarnością Wiejską, uczestniczył w staraniach o rejestrację NSZZ Rolników Indywidualnych „Solidarność”. W styczniu i lutym 1981 uczestniczył w strajku ustrzycko-rzeszowskim, w kolejnym miesiącu delegat województwa przemyskiego na zjazd zjednoczeniowy wiejskich środowisk „Solidarności”. Kierował także Gminnym Komitetem Założycielskim „S” RI w Jarosławiu. Od 13 grudnia 1981 do 24 lutego 1982 internowany w Ośrodku Odosobnienia w Uhercach Mineralnych. Po wyjściu na wolność zajmował się kolportażem ulotek i prasy podziemnej. Uczestniczył w miejscowych duszpasterstwach rolników oraz obchodach rocznicowych. W ramach represji odmówiono mu wydania paszportu.
W 1989 został członkiem Rady Programowej Małopolskiej Fundacji Rolniczej w Krakowie i przemyskiego Komitetu Obywatelskiego „Solidarności”. W latach 1991–1997 związany z Polskim Stronnictwym Ludowym – Porozumieniem Ludowym, m.in. jako prezes zarządu wojewódzkiego. W wyborach parlamentarnych w 1991 kandydował do Senatu w okręgu przemyskim, zajął 8. miejsce wśród 14 kandydatów. W wyborach parlamentarnych w 1993 otwierał przemyską listę okręgową PSL-PP. W 2005 związał się ze Stronnictwem Ludowym „Ojcowizna”, wszedł w skład jego władz krajowych.
Odznaczenia.
Odznaczony Krzyżem Semper Fidelis (2005), Krzyżem Kawalerskim Orderu Odrodzenia Polski (2009) oraz Krzyżem Wolności i Solidarności (2017).

</doc>
<doc id="5337427" url="https://pl.wikipedia.org/wiki?curid=5337427" title="Więzień">
Więzień



</doc>
<doc id="5337432" url="https://pl.wikipedia.org/wiki?curid=5337432" title="Jurij Apuchtin">
Jurij Apuchtin

Jurij Michajłowicz Apuchtin (, ; ur. 1948 w obwodzie kurskim) – ukraiński działacz polityczny, samorządowiec i inżynier, od 7 do 8 kwietnia 2014 samozwańczy ludowy gubernator Charkowskiej Republiki Ludowej.
Życiorys.
Ukończył dwa kierunki studiów, uzyskał stopień kandydata nauk technicznych i ekonomicznych. Autor publikacji dotyczących m.in. systemów kontroli czołgów. Przez 24 lata pracował jako inżynier w biurze projektów mechanicznych w Charkowie im. Morozowa. Od 1995 zasiadał w radzie obwodu charkowskiego, wypowiadał się jako zwolennik zjednoczenia Ukrainy z Rosją.
Od 2013 zaangażowany tzw. Anty-Euromajdanu i następnie protesty separatystyczne. Został przywódcą prorosyjskich stowarzyszeń „Wielka Ruś” i „Południowy Wschód”, zabiegał o przeprowadzenie na tym terenie referendum dotyczącego federalizacji Ukrainy. 7 kwietnia 2014 ogłosił się ludowym gubernatorem Charkowskiej Republiki Ludowej, a jego zwolennicy opanowali siedzibę miejscowej administracji obwodowej, deklarując niepodległość tego bytu. Jednakże już kolejnego dnia budynek został odbity, a większość uczestników wystąpień aresztowana. 30 kwietnia lub 1 maja 2014 Apuchtin został schwytany przez ukraińskie służby pod zarzutem organizowania zamieszek i naruszania konstytucyjnego porządku. W tym samym miesiącu wypuszczono go na wolność po wpłaceniu kaucji przez Olega Cariowa, jednak ponownie aresztowano go w grudniu 2014. W maju 2017 został skazany na karę sześciu lat więzienia przez sąd w Charkowie, jednak w grudniu 2017 w drugiej instancji uwolniono od części zarzutów. Zwolniony 27 grudnia 2017, według niektórych źródeł w ramach wymiany więźniów.

</doc>
<doc id="5337433" url="https://pl.wikipedia.org/wiki?curid=5337433" title="Maciej Trelka">
Maciej Trelka

Maciej Antoni Trelka (ur. 17 stycznia 1970 w Jarosławiu) – polski pilot wojskowy; generał brygady Wojska Polskiego; doktor nauk technicznych; dowódca 33 Bazy Lotnictwa Transportowego (2010–2011); dowódca 23 Bazy Lotnictwa Taktycznego (2011–2016); od 2019 dowódca 1 Skrzydła Lotnictwa Taktycznego.
Życiorys.
Maciej Trelka urodził się 17 stycznia 1970 roku w Jarosławiu. W latach 1985–1989 kształcił się w Liceum Lotniczym w Dęblinie. Absolwent Wyższej Oficerskiej Szkoły Lotniczej w Dęblinie (1993). Ukończył Akademię Obrony Narodowej oraz studia podyplomowe na Akademii Bydgoskiej i Akademii Sztuki Wojennej.
W 1993 rozpoczął zawodową służbę wojskową w 6 pułku lotnictwa myśliwsko-bombowego w Pile, gdzie był starszym pilotem klucza lotniczego. W 1997 został skierowany do Powidza na stanowisko starszego pilota w 7 pułku lotnictwa bombowo-rozpoznawczego. W latach 2000–2008 służył w 7 eskadrze lotnictwa taktycznego, gdzie zajmował kolejno stanowiska starszego pilota, dowódcy klucza, szefa sztabu, zastępcy dowódcy i dowódcy eskadry. Następnie, po podporządkowaniu eskadry 1 Brygadzie Lotnictwa Taktycznego w Świdwinie, został szefem szkolenia brygady, a po jej przeformowaniu w 1 Skrzydło Lotnictwa Taktycznego – szefem szkolenia skrzydła. 
W latach 1999–2010 brał udział m.in. w pierwszym ćwiczeniu sił powietrznych NATO na terytorium Polski „Ocelot 99” i pierwszym ćwiczeniu 7 elt poza granicami kraju „Cooperative Banners 2000”, TACEVAL 7 elt w 2001 roku, Clean Hunter 2003 oraz 2005, Maple Flag 2006, Squadron Exchange 2004 i 2007 oraz Elite 2008. Dwukrotnie brał udział w szkoleniach Tactical Leadership Programme we Florennes w Belgii. W czerwcu 2010 został wyznaczony na stanowisko dowódcy 33 Bazy Lotnictwa Transportowego w Powidzu. W 2011 został desygnowany na stanowisko dowódcy 23 Bazy Lotnictwa Taktycznego w Mińsku Mazowieckim. Od 2016 pełnił obowiązki szefa Zarządu Działań Lotniczych w Inspektoracie Sił Powietrznych Dowództwa Generalnego RSZ. W 2016 uzyskał stopień naukowy doktora nauk technicznych na Politechnice Poznańskiej.
Z dniem 1 lutego 2019 został wyznaczony na stanowisko dowódcy 1 Skrzydła Lotnictwa Taktycznego. 15 sierpnia 2021 prezydent RP Andrzej Duda mianował go generałem brygady. Wykonywał loty na samolotach: PZL TS-11 Iskra, MiG-29, Su-22, PZL-130 Orlik, Hawk, Jaguar, F-16, CASA C-295, C-130 Hercules i śmigłowcach Mi-8. Jest pilotem wojskowym klasy mistrzowskiej, z nalotem ogólnym 1957,08 godzin, w tym 1454,38 – na samolotach naddźwiękowych (2022).
Ordery, odznaczenia i wyróżnienia.
i inne
Linki zewnętrzne.
 

</doc>
<doc id="5337438" url="https://pl.wikipedia.org/wiki?curid=5337438" title="Kościół św. Michała Archanioła w Głogowie Małopolskim (Styków)">
Kościół św. Michała Archanioła w Głogowie Małopolskim (Styków)



</doc>
<doc id="5337440" url="https://pl.wikipedia.org/wiki?curid=5337440" title="Język leitre">
Język leitre

Język leitre – bliżej niepoznany język papuaski używany w prowincji Sandaun w Papui-Nowej Gwinei, przez grupę ludności na północnym wybrzeżu, blisko granicy z Indonezją. Należy do rodziny języków skou.
Posługują się nim mieszkańcy wsi Leitre. Jest wypierany przez tok pisin.
Nie został uwzględniony przez Ethnologue.

</doc>
<doc id="5337441" url="https://pl.wikipedia.org/wiki?curid=5337441" title="Język rawo">
Język rawo

Język rawo, także poko-rawo – język papuaski używany w prowincji Sandaun w Papui-Nowej Gwinei, przez grupę ludności na północnym wybrzeżu, na wschód od obszaru języka ningera, 35 km od miasta Vanimo. Posługuje się nim 500 osób.
Jest językiem tonalnym. Należy do rodziny języków skou.
Jego znajomość jest w zaniku.

</doc>
<doc id="5337442" url="https://pl.wikipedia.org/wiki?curid=5337442" title="Język poko-rawo">
Język poko-rawo



</doc>
<doc id="5337447" url="https://pl.wikipedia.org/wiki?curid=5337447" title="Jastrzębiec ciepłolubny">
Jastrzębiec ciepłolubny



</doc>
<doc id="5337448" url="https://pl.wikipedia.org/wiki?curid=5337448" title="Język puare">
Język puare

Język puare (a. puari), także bkwala – język papuaski używany w prowincji Sandaun w Papui-Nowej Gwinei, przez grupę ludności na północnym wybrzeżu, na wschód od języków rawo i pagi. W 2003 roku posługiwało się nim 35 osób.
Należy do rodziny języków skou. Znajduje się na skraju wymarcia.

</doc>
<doc id="5337450" url="https://pl.wikipedia.org/wiki?curid=5337450" title="Język bkwala">
Język bkwala



</doc>
<doc id="5337451" url="https://pl.wikipedia.org/wiki?curid=5337451" title="Język puari">
Język puari



</doc>
<doc id="5337453" url="https://pl.wikipedia.org/wiki?curid=5337453" title="Youth Cup kobiet w kombinacji norweskiej 2022/2023">
Youth Cup kobiet w kombinacji norweskiej 2022/2023

Sezon 2022/2023 Youth Cup kobiet w kombinacji norweskiej. Rywalizacja rozpoczęła się 2 września 2022 w austriackim Tschagguns, natomiast zakończyła się 8 stycznia 2023 w czeskim Harrachovie.
W grupie Youth I w sezonie 2022/2023 startowały zawodniczki urodzone w latach 2008–2010, natomiast w grupie Youth II zawodniczki urodzone w latach 2005–2007.

</doc>
<doc id="5337454" url="https://pl.wikipedia.org/wiki?curid=5337454" title="Partia Islamska (1975-1979)">
Partia Islamska (1975-1979)

Partia Islamska (pers. حزب اسلامی, "Hezb-e Islami") - afgańska partia polityczna o charakterze islamistycznym działająca w latach 1975-1979. Jej założycielem i liderem był przebywający wówczas na emigracji w Pakistanie Gulbuddin Hekmatjar. Celem Partii Islamskiej było założenie religijnej milicji na przykładzie saudyjskiego Ichwanu.
Podczas swojej czteroletniej działalności, partia otrzymwała od Stanów Zjednoczonych pomoc finansową wartą 600 milionów USD; partia była finansowana również przez saudyjskich szejków.
Historia.
Partia powstała na bazie działającej w latach 1969-1975 islamistycznej i antykomunistycznej organizacji Młodzież Muzułmańska, która została założona przez pasztuńskich studentów Uniwersytetu w Kabulu.
W pobliżu granic z Iranem i Pakistanem Partia Islamska otworzyła obozy szkoleniowe, mające przygotować osoby przeciwne ówczesnej władzy Mohammada Dauda Chana; okres szkolenia trwał do 6 miesięcy. Szkolenia dotyczyły nauki o częściach broni, walki przeciw pożarom, orientacją w terenie; propagowano również walkę przeciwko władzy i przeciwko komunizmowi. Instruktorami byli Pakistańczycy, irańscy zawodowi wojskowi, byli afgańscy oficerowie oraz specjaliści ze Stanów Zjednoczonych, Chin, Arabii Saudyjskiej, Egiptu i Jordanii.
W 1979 roku z powodu wewnętrznych konfliktów w partii, stronnictwo podzieliło się na trzy frakcje: Hekmatjara, Chalisa i Farukiego.
W 2001 roku Gulbuddin Hekmatjar dołączył do Talibów i prowadził wojnę partyzancką przeciwko wojskom amerykańskim stacjonującym wówczas w Afganistanie; zorganizował również grupę kilku tysięcy partyzantów, która walczyła przeciwko władzy Hamida Karzaja, który w latach 2001-2014 był prezydentem Afganistanu.

</doc>
<doc id="5337457" url="https://pl.wikipedia.org/wiki?curid=5337457" title="Wassian (Patrikiejew)">
Wassian (Patrikiejew)

Wassian (), imię świeckie: kniaź Wasilij Iwanowicz Patrikiejew (; ok. 1470—1531) – rosyjski działacz kościelny i polityczny oraz publicysta XVI w. Był uczniem Niła Sorskiego i inicjatorem ruchu „niestiażatieli”, którymi kierował w ich walce z „osyflanami”. Swoją publicystyką rozpropagował to przekonanie, co spowodowało głęboki rozłam wewnątrz duchowieństwa.

</doc>
<doc id="5337459" url="https://pl.wikipedia.org/wiki?curid=5337459" title="Youth Cup w kombinacji norweskiej 2022/2023">
Youth Cup w kombinacji norweskiej 2022/2023

Sezon 2022/2023 Youth Cup w kombinacji norweskiej. Rywalizacja rozpoczęła się 2 września 2022 w austriackim Tschagguns, natomiast zakończyła się 8 stycznia 2023 w czeskim Harrachovie.
W grupie Youth I w sezonie 2022/2023 startowali zawodnicy urodzeni w latach 2008–2010, natomiast w grupie Youth II zawodnicy urodzeni w latach 2005–2007.

</doc>
<doc id="5337460" url="https://pl.wikipedia.org/wiki?curid=5337460" title="Mateusz Lachowski">
Mateusz Lachowski

Mateusz Lachowski (ur. 10 stycznia 1992 w Lublinie) – dziennikarz, reżyser. Współpracował ze stacją TVN24. Związany jest z telewizją Polsat News oraz Newsweek Polska.
Życiorys.
W 2011 r. ukończył I Liceum im. Stanisława Staszica w Lublinie. W 2012 r. ukończył roczne Policealne Studio Aktorskie Lart Studio. W tym samym roku rozpoczął studia na Wydziale Prawa Uniwersytetu Jagiellońskiego. W latach 2014–2015 na tej samej uczelni studiował również politologię, ze specjalizacją dziennikarską. Od 2017 r. student reżyserii na Państwowej Wyższej Szkole Filmowej, Telewizyjnej i Teatralnej w Łodzi.
Kariera.
Od 24 lutego 2022 r. znajduje się na Ukrainie, w związku z inwazją Rosji na Ukrainę. Był pierwszym polskim dziennikarzem relacjonującym masakrę w Buczy. Współpracował z telewizją TVN24, Radiem Zet, Super Expressem, RMF FM. Od lipca 2022 r. jest stałym korespondentem Polsatu z placówką w Kijowie. Jest autorem reportaży wojennych w Newsweek Polska.
We wrześniu 2022 r. znalazł się na okładce magazynu Press.

</doc>
<doc id="5337462" url="https://pl.wikipedia.org/wiki?curid=5337462" title="Marcel Wędrychowski">
Marcel Wędrychowski

Marcel Wędrychowski (ur. 13 stycznia 2002 w Szczecinie) – polski piłkarz występujący na pozycji pomocnika.

</doc>
<doc id="5337463" url="https://pl.wikipedia.org/wiki?curid=5337463" title="Wybory parlamentarne w Szwajcarii w 1975 roku">
Wybory parlamentarne w Szwajcarii w 1975 roku

Wybory parlamentarne w Szwajcarii odbyły się 26 października 1975. Frekwencja wyborcza wyniosła 52,4%.
Socjaldemokratyczna Partia Szwajcarii otrzymała najwięcej głosów i stała się największą partią w Radzie Narodowej, zdobywając 55 z 200 mandatów.

</doc>
<doc id="5337464" url="https://pl.wikipedia.org/wiki?curid=5337464" title="Jastrzębiec kosmaczek">
Jastrzębiec kosmaczek



</doc>
<doc id="5337466" url="https://pl.wikipedia.org/wiki?curid=5337466" title="Warsaw Enterprise Institute">
Warsaw Enterprise Institute

Warsaw Enterprise Institute (WEI) – założony w 2014 roku polski konserwatywny think tank propagujący ideę libertarianizmu, tj. wolności gospodarczej, ekonomicznej i osobistej. Fundacja posiada status OPP (organizacja pożytku publicznego). Think tank powstał jako zaplecze merytoryczne dla Związku Przedsiębiorców i Pracodawców.
Fundacja jest partnerem międzynarodowej sieci wolnorynkowych think tanków Atlas Network.
W 2021 roku powstało Wydawnictwo WEI.
Działalność.
Warsaw Enterprise Institute skupia się w swojej działalności na czterech głównych obszarach: państwo i prawo, bezpieczeństwo, gospodarka, demografia.
Fundacja prowadzi badania, analizy, projekty edukacyjne, publikuje komentarze, stanowiska, memoranda oraz raporty.
Warsaw Enterprise Institute przygotowuje rozwiązania zarówno dla instytucji państwowych, jak i niezależnych podmiotów społecznych czy komercyjnych.
WEI jest wyłącznym polskim partnerem światowego raportu o wolności gospodarczej Heritage Foundation i The Wall Street Journal. Prowadzi również szereg innych programów i projektów, takich jak The Warsaw Network (sieć think tanków z byłego obszaru postsowieckiego), Plusy Ujemne (portal, na którym oceniane są istotne zmiany i nowości legislacyjne), Agenda Polska (seria publikacji z zakresu strategii rozwoju Polski, rozwiązań systemowych i punktowej naprawy prawa), Warsaw Coalition Meeting (cykliczne spotkania środowisk wolnościowych w Warszawie), Bilans Otwarcia (oceniający kondycję gospodarczą Polski i dynamikę jej rozwoju na tle innych państw UE i światowych liderów), Wskaźnik Bogactwa Narodów (mierzy strumień korzyści ekonomicznych przypadających na obywatela każdego kraju Unii Europejskiej w ciągu roku), Raport Cwanego Mikołaja (interaktywny projekt, w którym WEI wylicza, ile przeciętny podatnik zapłacił za prezenty od państwa).
Prezesem WEI jest Tomasz Wróblewski. Wiceprezesi to: Sebastian Stodolak i Piotr Palutkiewicz. We wrześniu 2022 roku Wiceprezesem został także Adam Eberhardt, który wcześniej pracował jako Dyrektor Ośrodka Studiów Wschodnich. Do Rady Fundacji należy Cezary Kaźmierczak, natomiast do Rady Programowej – Robert Gwiazdowski.
WEI przygotowuje także dwa podcasty: Wolność w Remoncie (cotygodniowy cykl filmów śledzących aktualne trendy i wydarzenia w polskiej, i światowej gospodarce, polityce czy stosunkach międzynarodowych) oraz Okiem Bastiata (Rozmowy Sebastiana Stodolaka o wolności, gospodarce i cywilizacji z ekonomistami, intelektualistami, przedsiębiorcami i artystami).
Od maja 2014 r. WEI jest wydawcą serwisu internetowego zajmującego się głównymi obszarami zainteresowania Instytutu.
Fundacja WEI wraz ze Związkiem Przedsiębiorców i Pracodawców otworzyła w 2018 roku bar Świetlica Wolności w Warszawie.
Raporty lub komentarze WEI były cytowane m.in. w takich mediach, jak Forsal.pl, Serwis Samorządowy PAP, Interia, Rzeczpospolita, Gazeta Prawna.
Cele Fundacji.
Fundacja WEI skupia się na podnoszeniu wiedzy społeczeństwa na tematy takie, jak: bezpieczeństwo, państwo, demografia, prawo czy gospodarka. Istotne jest dla niej także krzewienie zasad wolnego rynku czy prowadzenie oraz inicjowanie debaty publicznej związanej z funkcjonowaniem kluczowych obszarów państwa. Fundacja stara się także upowszechniać zasady etyki i zdrowego rozsądku w działalności gospodarczej.
Warsaw Enterprise Institute wspiera działania na rzecz pogłębiania konkurencyjności gospodarczej, przedsiębiorczości i innowacyjności na obszarze Polski, przyczynia się do tworzenia warunków rozwoju życia gospodarczego.
Działa także na rzecz dobra społeczeństwa polskiego, zwłaszcza w zakresie działalności społecznej, naukowej oraz informacyjnej. Wspiera inicjatywy gospodarcze mające pozytywny wpływ na rozwój życia gospodarczego.

</doc>
<doc id="5337469" url="https://pl.wikipedia.org/wiki?curid=5337469" title="Język dajacki ngadżu">
Język dajacki ngadżu



</doc>
<doc id="5337470" url="https://pl.wikipedia.org/wiki?curid=5337470" title="Wybory parlamentarne w Szwajcarii w 1979 roku">
Wybory parlamentarne w Szwajcarii w 1979 roku

Wybory parlamentarne w Szwajcarii odbyły się 21 października 1975. Frekwencja wyborcza wyniosła 48,1%.
Socjaldemokratyczna Partia Szwajcarii otrzymała najwięcej głosów. SPS/PSS i Radykalno-Demokratyczna Partia Szwajcarii stały się największymi partiami w Radzie Narodowej, zdobywając po 51 z 200 mandatów.

</doc>
<doc id="5337473" url="https://pl.wikipedia.org/wiki?curid=5337473" title="Getsel Montes">
Getsel Montes

Getsel Ramón Montes Escobar (ur. 23 czerwca 1996 w Sulaco) – honduraski piłkarz występujący na pozycji środkowego obrońcy, obecnie zawodnik Realu España.

</doc>
<doc id="5337476" url="https://pl.wikipedia.org/wiki?curid=5337476" title="Stacja chemiczno-rolnicza">
Stacja chemiczno-rolnicza

Stacja chemiczno-rolnicza – jednostka administracji specjalnej, powołana w celu agrochemicznej obsługi rolnictwa, badania właściwości gleb i zawartości składników mineralnych.
Powołanie stacji.
Na podstawie uchwały Prezydium Rządu z 1954 r. w sprawie utworzenia wojewódzkich stacji chemiczno-rolniczych powołano stację. Celem powołania stacji było objęcie badaniami - pod względem zawartości składników mineralnych i organicznych - wszystkich użytków rolnych w kraju.
Zakres działania stacji z 1975 r..
Na podstawie ustawy z 1975 r. o dwustopniowym podziale administracyjnym Państwa oraz o zmianie ustawy o radach narodowych, rozporządzeniem Rady Ministrów z 1975 r. utworzono okręgowe stacje chemiczno-rolnicze. Okręgowe stacje były jednostkami budżetowymi finansowanymi z budżetu centralnego Ministerstwa Rolnictwa i podlegały Ministrowi Rolnictwa.
Zakres działania stacji z 2000 r..
Na podstawie ustawy z 2000 r. o nawozach i nawożeniu zadania związane z agrochemiczną obsługą rolnictwa realizowały Krajowa Stacja Chemiczno-Rolnicze i okręgowe stacje rolniczo-chemiczne, które podlegały ministrowi właściwemu do spraw rolnictwa. 
Zadania Krajowej Stacji Chemiczno-Rolniczej.
Do zadań Krajowej Stacji należy: 
Zadania okręgowych stacji.
Do zadań okręgowych stacji należy:
Kierowanie stacją.
Stacją kieruje dyrektor powoływany i odwoływany przez ministra właściwego do spraw rolnictwa. Okręgowymi stacjami kierują dyrektorzy powoływani i odwoływani przez ministra właściwego do spraw rolnictwa na wniosek dyrektora Stacji.
Dyrektor Krajowej Stacji nadzoruje i koordynuje działalność okręgowych stacji, w tym również w zakresie gospodarowania środkami publicznymi oraz w zakresie realizacji planów finansowych przez te stacje.

</doc>
<doc id="5337478" url="https://pl.wikipedia.org/wiki?curid=5337478" title="Hassan Taïr">
Hassan Taïr

Hassan Taïr (arab. حسن الطير, ur. 12 grudnia 1982) – marokański piłkarz, grający jako środkowy napastnik. Od 2016 roku wolny zawodnik.
Klub.
Raja Casablanca.
Zaczynał karierę w Raja Casablanca. Z tym klubem zdobył mistrzostwa kraju w sezonie 2008/2009.
Był wypożyczony do Emirates Club w okresie od 1 stycznia 2009 roku do 1 maja 2009 roku.
Emirates Club.
1 czerwca 2010 roku dołączył do Emirates Club za kwotę 700 tys euro, ale już miesiąc później opuścił zespół z ZEA.
Powrót do Casablanki.
1 lipca 2010 roku wrócił do Raja Casablanca. Z tym klubem zdobył mistrzostwo kraju w sezonie 2010/2011.
W sezonie 2011/2012 (pierwszym dostępnym na stronie Transfermarkt) zagrał 18 meczów, strzelił jednego gola i miał 6 asyst. W tym sezonie zdobył też puchar Maroka.
Al-Shoalah FC.
1 lipca 2012 roku dołączył do zespołu Al-Shoalah FC. W tym zespole debiut zaliczył 2 sierpnia 2012 roku w meczu przeciwko Al-Ahli Dżudda (5:0 dla zespołu z Dżuddy). Wszedł na boisko w 69. minucie, zastępując Mosfera Al-Bishiego. Pierwsze dwa gole strzelił 4 dni później w spotkaniu przeciwko Al-Wehda Club Mekka (2:3 dla zespołu Al-Shoalah). Do siatki trafiał w 48. i 71. minucie. Pierwszą asystę zaliczył 6 listopada 2013 roku w spotkaniu przeciwko Al-Orubah (2:2). Asystował przy golu Fahada Al-Munaifa w 81. minucie, zaś sam trafił do siatki w 52. minucie. Łącznie zagrał 17 meczów, strzelił 9 goli i miał jedną asystę.
Al-Raed.
1 sierpnia 2014 roku dołączył do Al-Raed. W tym klubie zadebiutował 15 sierpnia 2014 roku w meczu przeciwko Al-Faisaly FC (1:0 dla rywali Al-Raed). Zagrał cały mecz. Pierwszą asystę zaliczył 30 sierpnia 2014 roku w meczu przeciwko Al-Orubah (2:1 dla Orubah). Asystował przy golu Meshala Al-Enaziego w 74. minucie. Pierwszego gola strzelił 17 października 2014 roku w meczu przeciwko Al-Fateh SC (3:2 dla Al-Fateh). Do siatki trafił w 61. minucie, asystował też przy golu 4 minuty wcześniej. Łącznie zagrał 23 mecze, strzelił 8 bramek i zanotował 3 asysty.
FAR Rabat.
16 lipca 2015 roku Hassan Taïr wrócił do ojczyzny, podpisując kontrakt z FAR Rabat. W tym zespole zadebiutował 6 września 2015 roku w meczu przeciwko Wydad Casablanca (4:2 dla rywali stołecznego klubu). W debiucie strzelił gola – do siatki trafił w 74. minucie. Pierwszą asystę zaliczył 24 marca 2016 roku w meczu przeciwko FUS Rabat (1:1). Asystował przy golu Anassa Azima w 54. minucie meczu. Łącznie zagrał 14 meczów, w których strzelił gola i miał asystę.

</doc>
<doc id="5337481" url="https://pl.wikipedia.org/wiki?curid=5337481" title="Hezbi Islami">
Hezbi Islami



</doc>
<doc id="5337482" url="https://pl.wikipedia.org/wiki?curid=5337482" title="Hezb-i Islami">
Hezb-i Islami



</doc>
<doc id="5337483" url="https://pl.wikipedia.org/wiki?curid=5337483" title="Hezb-e Islami">
Hezb-e Islami



</doc>
<doc id="5337484" url="https://pl.wikipedia.org/wiki?curid=5337484" title="Hezbe Islami">
Hezbe Islami



</doc>
<doc id="5337485" url="https://pl.wikipedia.org/wiki?curid=5337485" title="Jastrzębiec pomarańczowy">
Jastrzębiec pomarańczowy



</doc>
<doc id="5337488" url="https://pl.wikipedia.org/wiki?curid=5337488" title="Jastrzębiec wierzchotkowy">
Jastrzębiec wierzchotkowy



</doc>
<doc id="5337490" url="https://pl.wikipedia.org/wiki?curid=5337490" title="Wybory parlamentarne w Szwajcarii w 1983 roku">
Wybory parlamentarne w Szwajcarii w 1983 roku

Wybory parlamentarne w Szwajcarii odbyły się 23 października 1983. Frekwencja wyborcza wyniosła 48,9%.
Radykalno-Demokratyczna Partia Szwajcarii otrzymała najwięcej głosów i stała się największą partią w Radzie Narodowej, zdobywając 54 z 200 mandatów.

</doc>
<doc id="5337492" url="https://pl.wikipedia.org/wiki?curid=5337492" title="Jastrzębiec żmijowcowaty">
Jastrzębiec żmijowcowaty



</doc>
<doc id="5337498" url="https://pl.wikipedia.org/wiki?curid=5337498" title="Wybory parlamentarne w Szwajcarii w 1987 roku">
Wybory parlamentarne w Szwajcarii w 1987 roku

Wybory parlamentarne w Szwajcarii odbyły się 18 października 1983. Frekwencja wyborcza wyniosła 46,5%.
Radykalno-Demokratyczna Partia Szwajcarii otrzymała najwięcej głosów i pozostała największą partią w Radzie Narodowej, zdobywając 51 z 200 mandatów.

</doc>
<doc id="5337499" url="https://pl.wikipedia.org/wiki?curid=5337499" title="Solarz">
Solarz



</doc>
<doc id="5337500" url="https://pl.wikipedia.org/wiki?curid=5337500" title="Jastrzębiec mylący">
Jastrzębiec mylący



</doc>
<doc id="5337516" url="https://pl.wikipedia.org/wiki?curid=5337516" title="August Padyga">
August Padyga

August Padyga (ur. 18 kwietnia 1849 lub 1847 w Warszawie, zm. 24 stycznia 1902 w Łęczycy) – polski dyrygent, nauczyciel śpiewu i muzyki, kompozytor.
Życiorys.
Do 1873 r. był kantorem przy kościele ewangelickim w Piotrkowie. Następnie był kapelmistrzem w prowincjonalnych zespołach teatralnych: Pawła Ratajewicza, Józefa Puchniewskiego, Juliana Grabińskiego, Mieczysława Krauzego, Władysława Dębskiego i Anastazego Trapszy, a także w warszawskich teatrach ogródkowych. Od 1880 do ok. 1886 r. pracował w Kaliszu jako dyrygent oraz nauczyciel śpiewu w Towarzystwie Muzycznym. Przez kilka lat był dyrygentem orkiestry 15 aleksandryjskiego pułku dragonów. Od 1896 r. pracował w Łęczycy jako nauczyciel śpiewu i muzyki w seminarium nauczycielskim. W tym okresie był również kapelmistrzem orkiestry strażackiej w Łęczycy.
Był autorem muzyki do sztuk teatralnych, m.in. "Wnuka Tumrego".
Rodzina.
Jego żoną od 1879 r. była aktorka teatralna Walentyna Szlader.

</doc>
<doc id="5337518" url="https://pl.wikipedia.org/wiki?curid=5337518" title="Planeta Faktów">
Planeta Faktów

Planeta Faktów – polski kanał ciekawostkowy prowadzony przez Jacka Makarewicza, który zdobył ponad 2,7 miliona subskrybentów oraz ponad miliard wyświetleń.
Planeta Faktów jest 11 – stym najpopularniejszym polskim kanałem.
Historia.
Kanał Planeta Faktów został założony przez Jacka Makarewicza 18 grudnia 2012 roku. Pierwszy film opublikowano 21 maja 2016 roku – zdobył on ponad 2 miliony wyświetleń. Filmy pokazywane na kanale przedstawiają rankingi z różnych rzeczy oraz nagrywanie wiadomości z ostatniego tygodnia.

</doc>
<doc id="5337520" url="https://pl.wikipedia.org/wiki?curid=5337520" title="Kościół Podwyższenia Krzyża Świętego w Otyniu">
Kościół Podwyższenia Krzyża Świętego w Otyniu



</doc>
<doc id="5337521" url="https://pl.wikipedia.org/wiki?curid=5337521" title="Robert Ciranko">
Robert Ciranko

Robert Louis Ciranko (ur. 9 marca 1947, Brooklynie, Nowym Jorku w Stanach Zjednoczonych) – amerykański działacz religijny, siódmy prezes korporacji pensylwańskiej Strażnicy – Towarzystwa Biblijnego i Traktatowego ().
Życiorys.
Urodzony w marcu 1947 roku w Brooklynie w Nowym Jorku, dorastał w węgierskiej rodzinie imigrantów, Świadków Jehowy. W 1978 roku poślubił Ketrę Bates. 
W 2014 roku Ciranko zastąpił Dona Aldena Adamsa na stanowisku prezesa Pensylwańskiego Towarzystwa Biblijnego i Traktatowego — Strażnica (Watch Tower Bible and Tract Society of Pennsylvania). Jest też „pomocnikiem” Komitetu Redakcyjnego Ciała Kierowniczego Świadków Jehowy.

</doc>
<doc id="5337523" url="https://pl.wikipedia.org/wiki?curid=5337523" title="Język dhivehi">
Język dhivehi



</doc>
<doc id="5337524" url="https://pl.wikipedia.org/wiki?curid=5337524" title="Jastrzębiec łąkowy">
Jastrzębiec łąkowy



</doc>
<doc id="5337526" url="https://pl.wikipedia.org/wiki?curid=5337526" title="Disney (singel)">
Disney (singel)

Disney – singel polskiego rapera Kizo. Teledysk z tą piosenką został opublikowany na YouTube 24 czerwca 2021 roku.
Przyjęcie.
Utwór zdobył ponad 122 milionów wyświetleń w serwisie YouTube oraz ponad 55 milionów odsłuchań w serwisie Spotify.
Nagranie osiągnęło status dwukrotnie diamentowej płyty.
Personel.
Opracowano na podstawie opisu teledysku na YouTube.

</doc>
<doc id="5337531" url="https://pl.wikipedia.org/wiki?curid=5337531" title="Tomasz Pudłocki">
Tomasz Pudłocki

Tomasz Pudłocki (ur. 13 lutego 1981 w Przemyślu) – polski historyk specjalizujący się w historii kultury, nauki i oświaty, doktor habilitowany nauk humanistycznych, nauczyciel akademicki, profesor nadzwyczajny Uniwersytetu Jagiellońskiego, w latach 2011–2013 prezes Towarzystwa Przyjaciół Nauk w Przemyślu, od 2021 dyrektor Archiwum Nauki PAN i PAU w Krakowie, popularyzator historii.
Życiorys.
Zdał maturę w I Liceum Ogólnokształcącym im. Juliusza Słowackiego w Przemyślu. W 2004 ukończył z wyróżnieniem studia magisterskie z historii na Uniwersytecie Jagiellońskim, gdzie obronił pracę "Życie codzienne w I Państwowym Gimnazjum i Liceum im. J. Słowackiego w Przemyślu w latach 1918–1939" napisaną pod kierunkiem Andrzeja Banacha. W 2008 również na Uniwersytecie Jagiellońskim uzyskał stopień doktora nauk humanistycznych w zakresie historii na podstawie pracy "Inteligencja w Przemyślu od II połowy XIX w. do 1939 roku" napisanej pod kierunkiem Andrzeja Banacha.
W 2008 uzyskał stypendium prezydenta miasta Przemyśla. W tym samym roku został zatrudniony w Instytucie Historii UJ jako asystent. W 2010 został tam zatrudniony na stanowisku adiunkta. W latach 2010–2011 był pełniącym obowiązki kierownika studiów zaocznych w Instytucie Historii UJ. W latach 2013–2016 uzyskiwał stypendium ministra nauki i szkolnictwa wyższego dla młodych badaczy. W 2016 na Wydziale Historycznym Uniwersytetu Jagiellońskiego uzyskał habilitację w zakresie nauk humanistycznych ze specjalności historia kultury, nauki i wychowania. W latach 2016–2017 był koordynatorem programu Erasmus w Instytucie Historii UJ. W 2017 został kierownikiem programu Studies in Central and Eastern Europe: cultures, histories and societies na Wydziale Historycznym UJ.
W latach 2012–2013 był stypendystą Fundacji Kościuszkowskiej w Nowym Jorku i profesorem wizytującym Columbia University. W latach 2015–2016 był stypendystą Polsko-Amerykańskiej Komisji Fulbrighta i profesorem wizytującym w , gdzie organizował dwie konferencje naukowe. W latach 2017–2018 był ponownie stypendystą Fundacji Kościuszkowskiej w Nowym Jorku i profesorem wizytującym Pratt Institute w Brooklynie, w Nowym Jorku.
Jego zainteresowania badawcze obejmują: historię kultury, nauki i oświaty; pogranicze polsko-ukraińskie w XIX i XX wieku; gender studies; relacje intelektualne Polski, Wielkiej Brytanii i USA. Opublikował cztery monografie autorskie, był współredaktorem kilkunastu książkowych wydawnictw zbiorowych oraz kilkudziesięciu zeszytów czasopism, opublikował ponad sto czterdzieści artykułów oraz rozdziałów w książkach, ponad sto biogramów w słownikach biograficznych i ponad czterdzieści recenzji w czasopismach, m.in. w "Kwartalniku Historycznym".
Został wybrany na członka Towarzystwo Przyjaciół Nauk w Przemyślu, w którym pełnił funkcje członka Zarządu (2004–2013), sekretarza (2008–2011), przewodniczącego Sekcji Humanistycznej, prezesa (2011–2013) oraz wiceprezesa (od 2017). Został także wybrany na członka Oral History Society w Polsce (2008), Polskiego Towarzystwa Historycznego – Oddziału w Przemyślu (2011) oraz Polish Institute of Arts and Sciences of America (2014) oraz Łódzkiego Towarzystwa Naukowego (2018). Został wybrany na członka Komisji Historii Kobiet Polskiej Akademii Nauk (2012), Komisji Historii Kobiet Polskiego Towarzystwa Historycznego (2012) oraz Komisji Historii Nauki Polskiej Akademii Umiejętności (2014). W 2021 został wybrany na dyrektora Archiwum Nauki PAN i PAU w Krakowie. Został powołany na członka Rady Dyrektorów Jednostek Naukowych Polskiej Akademii Nauk w kadencji 2023–2026.
W 2011 został redaktorem naczelnym "Rocznika Przemyskiego", w którego redakcji był od 2009. Współredagował "Przemyski Słownik Biograficzny". Został członkiem redakcji "Krakowskiego Pisma Kresowego" (rocznika Księgarni Akademickiej w Krakowie; od 2008), "З історії західноукраїнських земель" (rocznika Instytutu Ukrainoznawstwa im. I. Krypjakiewicza Ukraińskiej Akademii Nauk we Lwowie; od 2015), "Pilar. Časopis za društvene i humanističke studije" (rocznika Instytutu Naukowego Ivo Pilar w Zagrzebiu; od 2016).
Podjął działalność dydaktyczną jako nauczyciel akademicki w Instytucie Historii UJ, gdzie prowadził zajęcia z historii XIX i XX wieku z zakresu zagadnien takich jak: historia wizualna, historia myśli pedagogicznej, młodzież polska w XIX wieku, a także zajęcia w języku angielskim z historii kultury XIX wieku w Europie Środkowo-Wschodniej oraz migracji i życia codziennego. Współpracował jako recenzent z Narodowym Centrum Nauki w zespole HS3 „Wiedza o przeszłości”. Brał udział jako prelegent w szeregu międzynarodowych kongresów i konferencji naukowych, m.in. w Krakowie, Londynie, Oxfordzie, Rzeszowie, Pecsu, Segedynie, Budapeszcie, Waszyngtonie.
Podjął także działalność publicystyczną i popularyzatorską. Został stałym redaktorem i autorem z zakresu historii i kultury w miesięczniku "Nasz Przemyśl". Nawiązał współpracę z redakcją "Życia Podkarpackiego" oraz "Kuriera Plus", wydawanego w Nowym Jorku.
Publikacje.
Monografie autorskie
Redakcja naukowa
Albumy fotograficzne

</doc>
<doc id="5337532" url="https://pl.wikipedia.org/wiki?curid=5337532" title="Bój w Głożynach">
Bój w Głożynach

Bój w Głożynach "(Bój pod Głożynami, Festung Glazin)" – starcie niemieckiego wojska z oddziałem polskich żołnierzy 20 Pułku Piechoty Ziemi Krakowskiej 6 DP Armii Kraków w Głożynach (obecnie Radlin) w czasie kampanii wrześniowej w dniu 1 września 1939 roku. Obok walk w Rybniku, Żorach i Bożej Górze jedna z potyczek w ramach tzw. "bitwy pszczyńskiej".
Przebieg.
1 września 1939 roku, ok. godz. 6.00 saperzy 20 Pułku Piechoty, pod dowództwem plut. Stanisława Czubasiewicza doprowadzili do wysadzenia zaminowanego tunelu kolejowego w Rydułtowach, aby utrudnić przedostanie się do rejonu Rybnika niemieckiej opancerzonej drezyny. Po wysadzeniu obiektu, saperzy oraz żołnierze plutonów wartowniczych (por. Tadeusz Kupfer i plut. Jan Debesz) wyruszyli w stronę Rybnika i Pszczyny, do jednostki macierzystej. 
Napotykając w Niewiadomiu kolumnę niemieckich wozów opancerzonych, decydują wycofać się przez Radlin i Marklowice. Dzięki pomocy pracowników kopalni "Ignacy" przedostali się do Głożyn, gdzie natrafili czołgi kolumny wojsk niemieckich wraz z grupami zwiadowczymi na motorach. Żołnierze polscy otworzyli ogień do zwiadowców Wehrmachtu. Według relacji świadków zginęło wówczas ok. 10 - 12 niemieckich żołnierzy. Po stronie polskiej, już w wyniku ostrzału niemieckimi karabinami maszynowymi, zginęło 6 żołnierzy zaś kilkunastu wzięto do niewoli. Pozostała część polskiego wojska wycofała się w stronę kopalni "Ema". W pogoń za polskimi żołnierzami ruszyło kilka czołgów niemieckich, ostrzeliwując budynki w okolicy. W niemieckiej prasie walki opisano tytułami "Festung Glazin". Dokładnej liczby poległych po stronie niemieckiej nie podano. Polegli polscy żołnierze zostali pochowani 3 września 1939 roku w zbiorowej mogile w Rydułtowach.
Upamiętnienie.
W 2009 roku, w 70. rocznicę wydarzeń w Głożynach, z inicjatywy miasta Radlin i członków Harcerskiego Kręgu Seniora "Skaut" odsłonięto pamiątkowy obelisk dla upamiętnienia walk Boju w Głożynach. 
Obelisk znajduje się przed Szkołą Podstawową nr 3 w Radlinie.

</doc>
<doc id="5337533" url="https://pl.wikipedia.org/wiki?curid=5337533" title="Zygmunt Sobolta">
Zygmunt Sobolta

Zygmunt Jan Sobolta (ur. 25 października 1895 w Stryju, zm. ?) – kapitan intendent Wojska Polskiego, działacz niepodległościowy.
Życiorys.
Urodził się 25 października 1895 w Stryju, ówczesnym mieście powiatowym Królestwa Galicji i Lodomerii. Był członkiem Polskiej Organizacji Wojskowej.
W 1923, jako urzędnik wojskowy w XI randze pełnił służbę w Powiatowej Komendzie Uzupełnień Stryj na stanowisku referenta inwalidzkiego. 1 grudnia 1923 został przydzielony do Powiatowej Komendy Uzupełnień Stanisławów na stanowisko oficera ewidencyjnego na powiat stanisławowski. W lutym 1926 został zatwierdzony na stanowisku referenta w PKU Stanisławów. W marcu 1927 został przeniesiony do PKU Stryj na takie samo stanowisko. We wrześniu 1930 został przesunięty ze stanowiska referenta na stanowisko kierownika II referatu poborowego. Z dniem 1 października 1932 skierowany został na czteromiesięczną praktykę u płatnika 53 pułku piechoty w Stryju. Po zakończeniu praktyki przeniesiony został do 1 pułku artylerii motorowej w Stryju na stanowisko płatnika, a z dniem 15 sierpnia 1933 przeniesiony do korpusu oficerów intendentów. Na stopień kapitana został awansowany ze starszeństwem z 19 marca 1939 i 96. lokatą w korpusie ogicerów intendentów, grupa intendentów. W tym samym miesiącu pełnił służbę w 53 pp na stanowisku oficera gospodarczego. Do 17 marca 1934 był prezesem miejscowego Koła Związku Peowiaków, a następnie sekretarzem zarządu.
Ordery i odznaczenia.
5 listopada 1935 Komitet Krzyża i Medalu Niepodległości ponownie rozpatrzył wniosek, lecz Krzyża Niepodległości z Mieczami nie przyznał.

</doc>
<doc id="5337534" url="https://pl.wikipedia.org/wiki?curid=5337534" title="Józef Krasiński (duchowny)">
Józef Krasiński (duchowny)

Józef Krasiński (ur. 21 lutego 1930 w Kazimierówce, zm. 30 sierpnia 2022) – polski duchowny rzymskokatolicki, prof. dr hab. nauk teologicznych.
Życiorys.
W 1958 otrzymał doktorat za pracę dotyczącą nauk teologicznych Piotra z Goniądza, w 1987 habilitował się na podstawie pracy zatytułowanej "Przez teologiczne cnoty wiary, nadziei i miłości ku cywilizacji miłości". 26 listopada 1998 uzyskał tytuł profesora nauk teologicznych. Został zatrudniony na stanowisku kierownika w Katedrze Apologetyki Porównawczej na Wydziale Teologicznym Uniwersytetu Kardynała Stefana Wyszyńskiego w Warszawie.
Pracował w Instytucie Teologicznym im. bł. Wincentego Kadłubka w Sandomierzu.

</doc>
<doc id="5337536" url="https://pl.wikipedia.org/wiki?curid=5337536" title="South America Cup w biegach narciarskich 2022">
South America Cup w biegach narciarskich 2022

South America Cup w biegach narciarskich 2022 – pierwsza, historyczna edycja tego cyklu zawodów. Rywalizacja rozpoczęła się 2 września w argentyńskim Cerro Catedral, a zakończyła 22 września w chilijskim ośrodku narciarskim Corralco.
Pierwszymi w historii zdobywcami pucharu zostali reprezentanci Argentyny: Maira Sofía Fernández Righi oraz Franco Dal Farra.

</doc>
<doc id="5337537" url="https://pl.wikipedia.org/wiki?curid=5337537" title="Grażyna Karpińska">
Grażyna Karpińska



</doc>
<doc id="5337542" url="https://pl.wikipedia.org/wiki?curid=5337542" title="Jerzy Czownicki">
Jerzy Czownicki

Jerzy Czownicki (ur. 1924, zm. 18 sierpnia 2016) – polski specjalista ekonomiki transportu i transportu lotniczego, dr hab. n. ekonom.
Życiorys.
Obronił pracę doktorską, następnie uzyskał stopień doktora habilitowanego. Pracował na stanowisku nauczyciela akademickiego w Akademii Sztabu Generalnego, oraz w Szkole Głównej Handlowej w Warszawie.

</doc>
<doc id="5337543" url="https://pl.wikipedia.org/wiki?curid=5337543" title="Wiggenhall St Mary the Virgin">
Wiggenhall St Mary the Virgin

Wiggenhall St Mary the Virgin – wieś w Anglii, w hrabstwie Norfolk, w dystrykcie King’s Lynn and West Norfolk, w civil parish Wiggenhall St Germans. Leży 7 km od miasta King’s Lynn. W 1961 roku civil parish liczyła 252 mieszkańców.

</doc>
<doc id="5337547" url="https://pl.wikipedia.org/wiki?curid=5337547" title="Historia oświaty w Polsce">
Historia oświaty w Polsce

Historia oświaty w Polsce – dzieje poczynań w historii Polski służących kształceniu i wychowaniu, zarówno w szkolnictwie podstawowym i średnim (ponadpodstawowym) jak i w szkolnictwie wyższym.
Okres średniowieczny.
Do najwcześniejszych form zorganizowanej oświaty na ziemiach polskich (biorąc pod uwagę także dzisiejszy teren Polski) zaliczyć można tworzone w XI i XII wieku szkoły katedralne przy siedzibach biskupich oraz szkoły kolegiackie. Powstały one w Poznaniu, Płocku, Wrocławiu, Włocławku, Krakowie, Sandomierzu, Wiślicy, Łęczycy, Głogowie, Legnicy i Brzegu. W XIII wieku przy wsparciu samorządu miejskiego nastąpił rozwój szkół parafialnych, co było efektem realizacji postanowień soboru laterańskiego IV (1215). W 1364 król Kazimierz III Wielki założył uniwersytet w Krakowie, wzorowany na uniwersytetach w Padwie i Bolonii. Uczelnię tę odnowił w 1400 król Władysław II Jagiełło, rozwijając ją w kierunku rozwiązań przyjętych na Uniwersytecie Paryskim (cztery wydziały).
Okres renesansu i reformacji.
W atmosferze renesansu wzrosła liczba wysyłanej młodzieży polskiej na studia za granicę. W 1519 biskup Jan Lubrański założył gimnazjum akademickie w Poznaniu (Akademia Lubrańskiego). Z kolei oddziaływanie reformacji powodowało powstawanie gimnazjów luterańskich: Elbląskiego Gimnazjum Akademickiego (1535), Gdańskiego Gimnazjum Akademickiego (1568) i Toruńskiego Gimnazjum Akademickiego (1568). Powstały także szkoły protestanckie w Bojanowie, Wschowie, Rawiczu, Zdunach. Kalwiniści założyli w 1551 gimnazjum w Pińczowie. Poważne dokonania oświatowe mieli bracia polscy zwani też arianami. Wśród nich wyróżniał się Wojciech z Kalisza, rektor gimnazjum ariańskiego w Lubartowie oraz współtwórca Akademii Rakowskiej. Bracia czescy utworzyli szkołę w Lesznie, kierowaną w latach 1636–1641 przez Jana Ámosa Komenský'ego.
Okres kontrreformacji.
Zaistnienie szkolnictwa protestanckiego przyspieszyło w XVI wieku rozwój katolickiego szkolnictwa parafialnego. Wiele nowych placówek oświatowych Kościoła katolickiego utworzyli sprowadzeni w 1564 do Polski jezuici. Stali się oni głównymi organizatorami szkół w kraju. Tworzyli kolegia jezuickie, spośród których dwa (w Wilnie i Lwowie) stały się podstawą nowych uniwersytetów: utworzonej w 1579 przez króla Stefana Batorego Akademii Wileńskiej i założonej w 1661 przez króla Jana II Kazimierza Akademii Lwowskiej.
Kontrreformacji przypisuje się także negatywne oddziaływanie na oświatę, w tym i panujący w XVII wieku kryzys w Akademii Krakowskiej. Wyrazem zdystansowania się od tych zjawisk było utworzenie w 1595 w Zamościu przez Jana Zamoyskiego Akademii Zamojskiej, półwyższej uczelni humanistycznej o profilu świeckim, kształcącej do służby publicznej.
Okres oświecenia.
Kluczową postacią dla rozwoju szkolnictwa polskiego w XVIII wieku był pijar ks. Stanisław Konarski. W założonym przez siebie w 1740 w Warszawie Collegium Nobilium wdrożył nowy program nauczania (filozofia nowożytna, języki nowożytne, przyrodoznawstwo, zreformowana łacina, język polski), w którym duży nacisk kładł na wychowanie obywatelskie. Zgodnie z tymi założeniami przeprowadził w latach 1753–1756 reformę szkół pijarskich oraz wpłynął na zmiany w szkołach jezuickich.
Nowatorskim rozwiązaniem było utworzenie przez króla Stanisława Augusta Poniatowskiego w 1765 państwowej szkoły kształcącej do służby publicznej (wojskowej i cywilnej) pn. Szkoła Rycerska (właśc. "Akademia Szlacheckiego Korpusu Jego Królewskiej Mości i Rzeczypospolitej").
W 1773 Sejm utworzył Komisję Edukacji Narodowej, świecki organ władzy państwowej odpowiedzialny za oświatę w państwie. KEN przejęła majątek pozostały po kasacie zakonu jezuitów, w tym kolegia i szkoły jezuickie. Przyjęła jednolitą politykę oświatową dla całego kraju. Nowy program nauczania wprowadzał polszczyznę jako język wykładowy, naukę przyrody, fizyki, matematyki, elementów prawa, etyki opartej na prawie naturalnym. Pod kierunkiem Hugo Kołłątaja Komisji dokonała reformy Akademii Krakowskiej i Akademii Wileńskiej, określanych mianem „szkół głównych”. Utworzono Towarzystwo do Ksiąg Elementarnych, które przygotowało serię podręczników dla "szkół narodowych". Wprowadzono nadzór pedagogiczny nad całokształtem szkolnictwa (za nadzór odpowiadały szkoły główne). Dla sprawnego zarządzania szkołami teren państwa podzielono na 10 wydziałów (6 w Koronie i 4 na Litwie). Zatrudniono wizytatorów szkolnych.
Okres zaborów.
W XIX wieku w zaborze rosyjskim początkowo Polacy posiadali znaczne swobody oświatowe. Adam Jerzy Czartoryski, Stanisław Kostka Potocki, Tadeusz Czacki, Jan Śniadecki i Jędrzej Śniadecki nawiązywali w swoich działaniach na rzecz edukacji do dokonań Komisji Edukacji Narodowej. Na przełomie XVIII i XIX kluczowym ośrodkiem edukacyjnym na tym obszarze był Uniwersytet Wileński. W 1805 Tadeusz Czacki we współpracy z Hugonem Kołłątajem zorganizował Liceum Krzemienieckie.
Sprawami oświaty w Księstwie Warszawskim zarządzała utworzona w 1807 Izba Edukacyjna, w 1812 przemianowana na Dyrekcję Edukacji Narodowej. Wiodącymi działaczami oświatowymi byli wówczas Stanisław Kostka Potocki i Stanisław Staszic. Do czołowych osiągnięć Izby Edukacyjnej należało uchwalenie ustawy z 12 stycznia 1808 o urządzeniu szkół miejskich i wiejskich elementarnych.
Po kongresie wiedeńskim (1815) powstał w 1816 Uniwersytet Warszawski, złożony z 5 wydziałów (do wybuchu powstania listopadowego miał 1254 absolwentów). Centralnym organem administracji oświatowej Królestwa Kongresowego była Komisja Rządowa Wyznań Religijnych i Oświecenia Publicznego. W 1821 na jej czele stanął Stanisław Grabowski. Inną ważną postacią Komisji Rządowej był Józef Kalasanty Szaniawski. W okresie ich działalności dokonywał się upadek szkolnictwa elementarnego. Stanisław Staszic przyczynił się do rozwoju szkolnictwa zawodowego, co było elementem jego planów uprzemysłowienia kraju. Staszic zainicjował powstanie w 1816 w Kielcach Szkoły Akademiczno-Górniczej. W 1818 założono Szkołę Szczególną Leśnictwa, a w 1819 w Marymoncie k. Warszawy Instytut Agronomiczny i Instytut Weterynaryjny. W 1826 w Warszawie powstała Szkoła Architektury Cywilnej.
W następstwie powstania listopadowego władze carskie zamknęły w 1831 Uniwersytet Warszawski i Uniwersytet Wileński, w szkołach elementarnych i średnich wprowadziły rosyjski język wykładowy. Wdrożono stanowcze działania rusyfikacyjne. Zlikwidowano wiele szkół. Jednak w 1841 ze względów pragmatycznych otwarto w Warszawie Szkołę Realną, w 1857 Akademię Medyko-Chirurgiczną. Wznowiono też działalność Instytutu Agronomicznego w Marymoncie. Na czele utworzonej w 1861 Komisji Rządowej Wyznań Religijnych i Oświecenia Publicznego stanął jako dyrektor Aleksander Wielopolski. W 1862 władze rosyjskie wydały ustawę o wychowaniu publicznym w Królestwie Polskim. Przywróciła ona w szkołach polski język wykładowy i przyznała im częściową autonomię. Wprowadzony przez nią nowy ustrój szkolny powoływał 4-klasowe gimnazjum niższe i 7-klasowe gimnazjum wyższe. Utworzono dwie uczelnie: Szkołę Główną Warszawską oraz Instytut Rolniczo-Leśny w Puławach.
Powstanie styczniowe (1863–1864) spowodowało zlikwidowanie przez władze carskie autonomii szkolnictwa, jego natychmiastową i całkowitą rusyfikację. Zredukowano szkolnictwo elementarne. Szkoła Główna Warszawska stała się w 1869 r. uniwersytetem rosyjskim.
Rusyfikacja szkolnictwa spowodowała po stronie polskiej konspiracyjne działania oświatowe. Wiązały się one z akcją samokształcenia młodzieży, wykładami w Uniwersytecie Latającym (1887–1905), tzw. uniwersytetami ludowymi, rozwojem czasopiśmiennictwa. Działalność samokształceniową wspierały takie wydawnictwa jak np. ukazujący się od 1897 r. "Poradnik dla Samouków" (redaktor: Stanisław Michalski).
Rewolucja 1905 roku w Królestwie Polskim wywołała w społeczeństwie polskim sprzeciw wobec szkolnictwa rosyjskiego. Rozpoczęty wówczas bojkot tych placówek trwał do wybuchu I wojny światowej. W tym czasie rozwinęły się społeczne formy oświatowe jak Uniwersytet dla Wszystkich (na bazie uniwersytetów ludowych), Wyższe Kursy Naukowe (na bazie Uniwersytetu Latającego). Szkolnictwo elementarne rozwijane było przez Polską Macierz Szkolną, a powszechne zjawisko analfabetyzmu (w 1897 aż 69,5% ludności Królestwa było analfabetami) zwalczało m.in. Stowarzyszenie Kursów dla Analfabetów Dorosłych. W 1906 utworzono prywatną Szkołę Handlową im. Leopolda Kronenberga.
W zaborze austriackim szkolnictwo korzystało z dobrodziejstw autonomii dla Galicji, co pozwalało na nadanie mu profilu polskiego, wszakże lojalistycznego względem monarchii habsburskiej. Za sprawy oświatowe odpowiadała tam Rada Szkolna Krajowa.
Na terenie zaboru pruskiego w szkołach wprowadzono niemiecki jako język nauczania. Wiosna Ludów przyczyniła się do zmniejszenia presji germanizacyjnej. Do szkół elementarnych, niższych klas gimnazjalnych, szkół na Śląsku i gimnazjów protestanckich wprowadzono polski język wykładowy. Ewaryst Estkowski przyczynił się do rozwoju szkół elementarnych (ludowych). W drugiej połowie XIX w. powróciła polityka niemczenia. W reakcji na tę tendencję doszło w 1901 r. do strajku uczniów we Wrześni, który rozszerzył się poza tę miejscowość i w różnych postaciach kontynuowany był do 1907 r. Polskie działania oświatowe wspierane były przez inicjatywy pozaszkolne. Należało do nich utworzenie pierwszego w historii polskiego czasopisma pedagogicznego „Szkoła Polska” (1849–1853), zakładanie towarzystw oświatowych (np. powstałe w 1841 Towarzystwo Naukowej Pomocy im. Karola Marcinkowskiego, Towarzystwo Czytelni Ludowych), działalność teatrów amatorskich.
Do grona czołowych pedagogów polskich okresu zaborów zaliczali się m.in. Jan Władysław Dawid, Stanisław Karpowicz, Izabela Moszczeńska-Rzepecka, Stefania Sempołowska, Aniela Szycówna, Maria Weryho.
Po wybuchu I wojny światowej ożywiła się działalność polskich środowisk nauczycielskich. W 1914 r. powstała w Warszawie Komisja Pedagogiczna. Jej odpowiednikiem w Krakowie było założone w 1915 Centralne Biuro Szkolne. Zorganizowano ogólnopolskie zjazdy nauczycielskie: w Warszawie w grudniu 1917, w Krakowie w styczniu 1918 i w Piotrkowie w sierpniu 1918.
Okres II Rzeczypospolitej.
W odrodzonym po I wojnie światowej państwie polskim w grudniu 1918 utworzono Ministerstwo Wyznań Religijnych i Oświecenia Publicznego. Na jego czele stanął Ksawery Prauss. Ministerstwo powstało na bazie Departamentu Wyznań Religijnych i Oświecenia Publicznego powołanego przez Radę Stanu Królestwa Polskiego.
Do 1922 roku trwał w skali całego kraju proces ujednolicenia systemu szkolnego. W dniach 14–17 kwietnia 1919 Ministerstwo Wyznań Religijnych i Oświecienia Publicznego zorganizowało Ogólnopolski Zjazd Nauczycielski zwany „Sejmem Nauczycielskim”. Przyjął on założenia nowego ustroju szkolnego. Jego elementami miały być: jednolita i bezpłatna szkoła powszechna, 7-letni obowiązek szkolny, drożność kształcenia w szkołach poszczególnych szczebli umożliwiająca dostęp do wykształcenia wyższego. Postulaty zjazdu zostały uwzględnione częściowo. Dekret Naczelnika Państwa z 7 lutego 1919 o obowiązku szkolnym wprowadził obowiązkową, bezpłatną 7-klasową szkołę powszechną (obowiązek rozpoczynał się w 7. roku życia i kończył w 14.). Wdrażanie postanowień dekretu natrafiało na liczne przeszkody. W roku szkolnym 1922/1923 nauczanie początkowe odbywało: w województwach zachodnich 94,7% dzieci, na Śląsku – 86,3%, w Galicji – 76%, w województwach centralnych – 66,2%, we wschodnich – 34,7%. W ramach szkolnictwa średniego istniało 8-klasowe gimnazjum obejmujące dwa stopnie: pierwsze 3 klasy miały charakter ogólnokształcący, pozostałe 5 częściowo ukierunkowany. Matura zdawana na koniec nauki w gimnazjum była przesłanką rozpoczęcia studiów wyższych. Obok szkół publicznych istniały szkoły prywatne. Nauka we wszystkich szkołach średnich i wyższych była odpłatna.
Częścią systemu szkolnego II Rzeczypospolitej było szkolnictwo dla mniejszości narodowych. W roku szkolnym 1929/1930 istniało 790 szkół powszechnych z ukraińskim językiem nauczania i 2336 szkół dwujęzycznych (tzw. utrakwistycznych) z językiem polskim i ukraińskim; 26 szkół powszechnych z językiem białoruskim, 51 szkół utrakwistycznych z językiem polskim i białoruskim oraz 3 gimnazja. W roku szkolnym 1934/1935 działały 394 szkoły powszechne z niemieckim językiem nauczania, 203 szkoły utrakwistyczne oraz 15 gimnazjów. Istniały również m.in. szkoły żydowskie, jednak nie traktowano ich jako szkoły mniejszości narodowej, lecz mniejszości wyznaniowej.
W II Rzeczypospolitej istniało pięć uniwersytetów: Uniwersytet Jagielloński, Uniwersytet Warszawski, Uniwersytet Jana Kazimierza we Lwowie, Uniwersytet Stefana Batorego w Wilnie i Uniwersytet Poznański. Obok tego działały inne duże uczelnie państwowe: Politechnika Warszawska, Politechnika Lwowska, Akademia Medycyny Weterynaryjnej we Lwowie, Szkoła Główna Gospodarstwa Wiejskiego w Warszawie i Akademia Górnicza w Krakowie. Prywatnymi szkołami wyższymi były: Akademia Sztuk Pięknych w Krakowie, Katolicki Uniwersytet Lubelski, Wolna Wszechnica Polska w Warszawie, Wyższa Szkoła Handlowa w Warszawie (od 1933 Szkoła Główna Handlowa). W 1938 istniało 25 szkół wyższych, w których kształciło się ok. 48 tys. studentów. Do grupy wyższych szkół zawodowych zaliczały się: Szkoła Inżynierska im. A. Wawelberga i S. Rotwanda w Warszawie (zał. 1895), Państwowa Szkoła Techniczna w Wilnie (zał. 1922) oraz wyższe szkoły pedagogiczne (tzw. pedagogia), m.in. w Katowicach, Krakowie, Kielcach oraz Państwowy Instytut Pedagogiki Specjalnej w Warszawie (założony w 1922 za sprawą Marii Grzegorzewskiej).
W latach 20. i 30. zgłoszono szereg koncepcji całościowych reform oświaty. Najważniejsze z nich zgłosili Stanisław Grabski (1925), Gustaw Dobrucki (1927), Janusz Jędrzejewicz i Kazimierz Pieracki (1932).
Ustawą z 1932 wprowadzono reformę systemu szkolnego, zwaną od nazwiska jej twórcy i ministra wyznań religijnych i oświecenia publicznego Janusza Jędrzejewicza, „reformą jędrzejewiczowską”. W nowym modelu obok szkół powszechnych (szkoły powszechne I, II i III stopnia, tj. 4-, 6- i 7-klasowe) istniało 4-letnie gimnazjum (wstęp na podstawie egzaminu po ukończeniu 6 klas szkoły powszechnej). Rozpoczęcie studiów wyższych było warunkowane ukończeniem 2-letniego liceum o programie ukierunkowanym (humanistycznym, matematyczno-fizycznym, przyrodniczym i klasycznym). Ustawa poniosła rangę szkolnictwa zawodowego. W miejsce dawnych 5-letnich seminariów nauczycielskich utworzono 3-letnie licea pedagogiczne. Szkolnictwo wyższe zostało przeobrażone ustawą z 15 marca 1933. Dokonała ona ograniczenia autonomii uniwersytetów i innych uczelni. Minister uzyskał prawo zatwierdzania rektorów, tworzenia i znoszenia katedr i wydziałów w uczelniach. Senaty uczelni utraciły wiele uprawnień. Korzystając z tej regulacji minister m.in. ze względów politycznych zlikwidował wiele katedr.
Okres II wojny światowej.
Na terenach przyłączonych po 1 września 1939 do terytorium III Rzeszy całkowicie zlikwidowano szkolnictwo polskie. Nauczyciele i wykładowcy tych placówek zostali wysiedleni do Generalnego Gubernatorstwa lub uwięzieni. W Generalnym Gubernatorstwie władze okupacyjne pozostawiły jedynie szkoły powszechne i zawodowe, przy czym zakres i poziom nauczania został z rozmysłem zredukowany. Szkoły średnie i wyższe zostały zamknięte jesienią 1939. W ramach tzw. Sonderaktion Krakau władze niemieckie aresztowały profesorów Uniwersytetu Jagiellońskiego oraz Akademii Górniczej i osadziły ich w obozach koncentracyjnych. Był to element akcji wyniszczania inteligencji polskiej („Intelligenzaktion”). Władze podziemnego państwa polskiego zorganizowały tajne nauczanie obejmujące wszystkie szczeble i typy szkolnictwa, łącznie z kształceniem akademickim. Ogółem w tajnym nauczaniu uczestniczyło około 1 miliona uczniów i studentów. W grudniu 1939 utworzono Tajną Organizację Nauczycielską kierowaną przez Czesława Wycecha. W 1940 w Delegaturze Rządu na Kraj utworzono Departament Oświaty i Kultury, któremu podlegały okręgowe biura oświaty, będące władzą zwierzchnią dla powiatowych i gminnych komisji oświaty i kultury. Tajne nauczanie prowadzone było także w odciętych od ogółu społeczeństwa gettach żydowskich. Poza Generalnym Gubernatorstwem na mniejszą skalę tajne nauczanie było prowadzone w Wielkopolsce, na Śląsku i na Pomorzu.
W wyniku terroru hitlerowskiego w latach 1939–1945 zginęło ok. 9 tys. nauczycieli i ok. 640 profesorów, docentów i asystentów. Zniszczono lub uszkodzono ok. 6840 szkół powszechnych, 203 szkoły średnie, 295 szkół zawodowych. Okupant zagrabił niemal cały majątek szkół wyższych.
Pod rozpoczętą 17 września 1939 okupacją sowiecką upaństwowiono wszystkie szkoły prywatne, w tym kościelne. Szkoły stały się obszarem indoktrynacji komunistycznej. Kontynuował działalność uniwersytet we Lwowie, lecz nadano mu charakter ukraiński i komunistyczny. Po wyparciu w 1941 przez III Rzeszę okupanta sowieckiego ze wschodnich terenów państwa polskiego władze niemieckie dopuściły istnienie szkolnictwa ukraińskiego, z którego korzystała także ludność polska (31% słuchaczy i 70% nauczycieli), z wyjątkiem skazanych na wyniszczenie Żydów.
Okres Polski Ludowej.
Elementem przywracania struktur państwa polskiego po zakończeniu okupacji niemieckiej było uruchamianie placówek oświatowych i szkolnictwa wyższego zgodnie z przepisami ustawodawstwa międzywojennego. Zorganizowany w czerwcu 1945 w Łodzi Ogólnopolski Zjazd Oświatowy, który zgromadził pond 500 delegatów ze środowisk nauczycielskich, administracji państwowej i ugrupowań politycznych, postulował wprowadzenie „powszechności, bezpłatności, publiczności i jednolitości szkolnictwa, decentralizację sieci szkół średnich, obowiązku zakładania i utrzymywania przedszkoli przez państwo i samorząd, wprowadzenie 8-klasowej, obowiązkowej i jednolitej pod względem organizacyjnym i programowym szkoły na wsi i w mieście, rozwijanie szkół zawodowych, opartych na podbudowie szkoły 8-klasowej, wprowadzenie obowiązku kształcenia zawodowego dla młodzieży pracującej i niepracującej do 18 roku życia, rozwijanie instytucji oświaty dorosłych oraz przeznaczanie przez państwo i samorząd odpowiednich sum na internaty i stypendia”.
W roku akademickim 1945/1946 na powrót działały na nowym terytorium państwa wszystkie szkoły wyższe istniejące tam przed wybuchem II wojny światowej. Utworzono też nowe uniwersytety w Łodzi (Uniwersytet Łódzki), Toruniu (Uniwersytet Mikołaja Kopernika) i Lublinie (Uniwersytet Marii Curie-Skłodowskiej). Powstało wiele wyższych szkół pedagogicznych. W szkołach wyższych kształciło się w początkowych latach powojennych 55 tys. studentów, czyli więcej niż w ostatnim pełnym roku akademickim w II Rzeczypospolitej.
Jednym z największych osiągnięć pierwszych lat powojennych były działania mające na celu likwidację analfabetyzmu. W latach 1949 w akcji zwalczania analfabetyzmu wzięło udział ok. 80 tys. nauczycieli. Obowiązkową nauką czytania i pisania objęto ponad 1 mln spośród ok. 1,5 mln analfabetów wieku 14–50 lat. Na skutek tych działań analfabetyzm przestał istnieć w Polsce jako zjawisko masowe.
W pierwszych latach po II wojnie światowej rozwinięto instytucje edukacji permanentnej, w czym zasługi położyły m.in. instytucje społeczne: Ludowy Instytut Oświaty i Kultury, Towarzystwo Uniwersytetów Ludowych Rzeczypospolitej Polskiej, Towarzystwo Uniwersytetu Robotniczego.
Kolejny model oświaty w Polsce wprowadzono na fali stalinizacji życia państwowego, generowanej przez rządzącą monopartię komunistyczną (PZPR) i aparat władzy. Działalność oświatowo-wychowawcza miała odtąd opierać się na ideologii marksistowsko-leninowskiej. W 1949 do szkół wprowadzono obowiązkową naukę języka rosyjskiego. Wszczęto proces likwidacji szkół prywatnych i eliminacji nauki religii ze szkół państwowych. Podstawą systemu szkolnego stały się obowiązkowe szkoły 7-klasowe, na bazie których rozpoczynano naukę w szkołach licealnych (klasy VIII-XI).
W związku z uprzemysłowieniem kraju, powodującym ruch migracyjny ze wsi do miast, rozwinięto szkolnictwo zawodowe, podlegające utworzonemu w 1949 Centralnemu Urzędowi Szkolenia Zawodowego (istniał do 1956). Ustawa z lipca 1958 warunkowała zatrudnienie młodzieży poniżej 18 roku życia dokształcaniem się w szkole ogólnokształcącej lub zawodowej. Jej konsekwencją był rozwój szkół przyzakładowych. Rozbudowa szkolnictwa zawodowego, przy jednoczesnym hamowaniu dalszego rozwoju liceów ogólnokształcących, dokonywała się głównie przez mnożenie szkół przygotowujących do praktycznego wykonywania zawodu (szkoły przysposobienia zawodowego oraz zasadnicze szkoły zawodowe). Szkoły te nie otwierały szans dalszego kształcenia, zaniedbywały wykształcenie ogólne. Ujemną stroną szkół zawodowych była ich nadmierna specjalizacja, rozmijająca się z potrzebami rynku pracy.
W szkołach wyższych w 1947 wprowadzono dwustopniowość studiów (3- lub 4-letnie studia zawodowe i 2-letnie studia magisterskie). Zasada ta nie stosowała się do studiów medycznych. Na przełomie lat 40. i 50. wyłączono z uniwersytetów wydziały medyczne, weterynaryjne, rolnicze i leśne, tworząc z nich odrębne uczelnie (w tym akademie medyczne). W 1954 usunięto z uniwersytetów wydziały teologiczne i utworzono Akademię Teologii Katolickiej w Warszawie i Chrześcijańską Akademię Teologiczną w Warszawie. W związku z przyznaniem ideologii marksistowsko-leninowskiej statusu obowiązującego w szkolnictwie, stanowiska nauczycieli i wykładowców utraciło wiele osób otwarcie sprzeciwiających się temu stanowi rzeczy.
Ustawa z 1951 pozbawiła szkoły wyższe autonomii. Uprawnienia ciał kolegialnych uczelni zostały w pewnym stopniu rozszerzone na podstawie regulacji ustawowej z 1956. W latach 1951–1961 liczba studentów wzrosła od 141 000 do 172 000.
Komunistyczne władze państwa poddały środowisko naukowe ścisłemu nadzorowi. Wyrazem tego było ustanowienie w 1951 Centralnej Komisji Kwalifikacyjnej, organu państwowego zajmującego się nadawaniem tytułów naukowych, po uprzedniej weryfikacji także pozanaukowych cech kandydatów.
Jedynymi osobami, które w okresie PRL (1952–1981) w opozycji do państwowego systemu szkolnictwa prowadziły edukację domową, byli Danuta Boba i Bartłomiej Maria Boba.
Ustawa z 15 lipca 1961 wprowadziła reformę szkolną. Jednym z jej przejawów było ustanowienie 8-klasowej szkoły podstawowej i przedłużenie obowiązku szkolnego do 17. roku życia. Szkołom nadano świecki charakter, usunięto naukę religii ze szkół, co wymusiło powstawanie pozaszkolnych punktów katechetycznych. W latach 1962–1971 wzrosły nakłady na oświatę. Od 1959 do 1965 dla uczczenia 1000-lecia państwa polskiego wzniesiono ponad 1200 nowych „szkół tysiąclecia” (tzw. „tysiąclatek”). Reforma oświatowa poprawiła sytuację nauczycieli. Rozwinięto kształcenie tej grupy zawodowej poprzez rozbudowę 2-letnich studiów nauczycielskich (do 1970 w tym trybie wykształcono 150 tys. nauczycieli).
Uchwalona 31 marca 1965 ustawa o szkolnictwie wyższym umożliwiła m.in. rozwój instytutów wewnątrzuczelnianych, wprowadziła punkty preferencyjne dla kandydatów na studia pochodzenia robotniczego i chłopskiego (tzw. punkty za pochodzenie). W latach 60. dwukrotnie wzrosła liczba studentów (do 330,8 tys. w roku akademickim 1970/1971). Protesty studenckie z 1968 dały władzom PRL pretekst do zaostrzenia nadzoru ministerialnego nad uczelniami.
W latach 70. władze państwowe opracowały koncepcję 10-letniej szkoły ogólnokształcącej (tzw. „10-latki”). Na jej bazie miało opierać się dalsze kształcenie: 2-letnie szkoły kierunkowe dla kandydatów na studia wyższe i 2-letnie szkoły zawodowe dla osób planujących przejście do pracy zawodowej. W 1981 porzucono plany reformy strukturalnej systemu oświatowego.
Okres III Rzeczypospolitej.
Przełom ustrojowy w Polsce zapoczątkowany w 1989 umożliwił uzyskanie przez szkoły państwowe szerokiej autonomii, także programowej. Jednocześnie wprowadzono do nich dobrowolną naukę religii. W latach 1991–1996 przekazano szkoły państwowe gminom jako podstawowym jednostkom samorządu terytorialnego. Nastąpił rozwój szkolnictwa prywatnego, w dużym stopniu za sprawą Społecznego Towarzystwa Oświatowego. Po 1989 dokonał się nienotowany w całym okresie powojennym wzrost liczby szkół mniejszości narodowych.
Wzrosła liczba studentów szkół wyższych: w 1990 było ich ok. 400 tys., zaś w 2000 ok. 1,6 miliona.
Konstytucja RP z 2 kwietnia 1997, uregulowała sprawy oświatowe, w tym wydłużyła obowiązek nauki do 18. roku życia.
W 1999 rozpoczęto wdrażanie reformy systemu oświaty. Dla większości szkół organami prowadzącymi zostały jednostki samorządu terytorialnego. Utworzono 6-letnią szkołę podstawową, 3-letnie gimnazjum oraz szkoły ponadgimnazjalne (3-letnie licea profilowane, 2-letnie szkoły zawodowe i 2-, 3- lub 4-semestralnych policealnych szkół zawodowych). W 2000 wprowadzono system awansu zawodowego nauczycieli, służący podnoszeniu kwalifikacji przez nauczycieli i zróżnicowanie ich statusu pod względem prestiżu i zarobków.
W 2017 zapoczątkowana została kolejna reforma systemu oświaty. Jednym z jej przejawów była likwidacja gimnazjów i przywrócenie 8-klasowej szkoły podstawowej.
Szkoły wyższe w Polsce uzyskały po 1989 prawa autonomii. Ich status regulowała ustawa z dnia 12 września 1990 r. o szkolnictwie wyższym, ustawa z dnia 26 czerwca 1997 r. o wyższych szkołach zawodowych, ustawa z dnia 27 lipca 2005 r. Prawo o szkolnictwie wyższym. 1 października 2018 zaczęła obowiązywać ustawa z dnia 20 lipca 2018 r. Prawo o szkolnictwie wyższym i nauce (tzw. "Konstytucja dla nauki" powstała z inicjatywy ministra nauki i szkolnictwa wyższego Jarosława Gowina).
Proces nadawania stopni naukowych i tytułów naukowych do stycznia 2021 podlegał nadzorowi Centralnej Komisji do Spraw Stopni i Tytułów, a po tej dacie Radzie Doskonałości Naukowej.
Od 1 września 2022 do systemu awansu zawodowego nauczycieli wprowadzono zmiany, m.in. zmieniające liczbę stopni awansu zawodowego i sposób ich uzyskiwania.

</doc>
<doc id="5337559" url="https://pl.wikipedia.org/wiki?curid=5337559" title="158 km (Kazachstan)">
158 km (Kazachstan)

158 km (, ) – przystanek kolejowy w miejscowości Kajnar, w rejonie Ałaköl, w obwodzie żetysuskim, w Kazachstanie. Położony jest na linii Aktogaj - Urumczi, na trasie Nowego Jedwabnego Szlaku.
Przystanek powstał w niepodległym Kazachstanie. 

</doc>
<doc id="5337560" url="https://pl.wikipedia.org/wiki?curid=5337560" title="Kompania łączności 7 Dywizji Piechoty">
Kompania łączności 7 Dywizji Piechoty

Kompania łączności 7 Dywizji Piechoty – pododdział łączności Wojska Polskiego.
Historia kompanii.
Na podstawie rozkazu Ministerstwa Spraw Wojskowych Szefostwo Łączności L. 680/tjn.32/Org. z 7 października 1932 została sformowana z dniem 20 października 1932 kompania telegraficzna 7 Dywizji Piechoty.
Na stanowisko dowódcy kompanii wyznaczony został kapitan Józef I Wilk, a na stanowiska młodszych oficerów kompanii podporucznicy Antoni Ostańkowicz i Józef Żabówka. Dowódca kompanii był odpowiedzialny za jej organizację pod kierownictwem szefa łączności dywizji piechoty.
Oficerowie, podoficerowie i szeregowcy służby czynnej rocznika 1910 byli przydzieleni z baonów telegraficznych i istniejących już kompanii telegraficznych, natomiast rekruci rocznika 1911 zostali powołani bezpośrednio do kompanii w dniach 29-31 października 1932. Kompania otrzymała osiem koni wierzchowych (remontów), osiem koni taborowych, osiem kompletnych rzędów wierzchowych i dwie pary uprzęży taborowych.
Kompania stacjonowała w Częstochowie i była organiczną jednostką łączności 7 Dywizji Piechoty.
Kompania miała prowadzić szkolenie według obowiązującej „Instrukcji wyszkolenia wojsk łączności” sygn. MSWojsk. Szefostwo Łączności L. dz. 900/tjn. Wyszk. 30.
Kompania miała dwa plutony, lecz nie posiadała radia. Pluton radio był mobilizowany w pułku radio w Warszawie i po zakończeniu mobilizacji przydzielony do dywizji. Dywizja nie posiadała wówczas organu zaopatrzenia i naprawy sprzętu łączności, czyli organu służby łączności .
W 1935 w składzie kompanii utworzono pluton radiowy.
Na podstawie rozkazu Dowództwa Łączności MS Wojsk. L. 3000/tjn. I.Org. z 11 października 1937 kompania telegraficzna 7 DP została przeorganizowana i przemianowana na kompanię łączności 7 DP.
Organizacja pokojowa kompanii łączności:
Etat przewidywał 4 oficerów, 14-18 podoficerów (zależnie od typu kompanii), 130-133 szeregowców, 14 koni wierzchowych, 18-20 koni pociągowych, 2 samochody ciężarowe, 2 motocykle, 8 rowerów i 60 gołębi pocztowych.
Organizacja pokojowa była dostosowana do zadań mobilizacyjnych i okazała się dobrą.
1 września 1938 uprawnienia dowódcze względem kompanii otrzymał szef łączności dywizji. Dowódcami (szefami) łączności dywizji byli: kpt. łącz. Franciszek Maksymilian Jaeschke (1 III 1929 – IX 1930), mjr łącz. Stanisław II Kochański (IX 1930 – 1939) i kpt. łącz. Michał Banasiak (IX 1939).
Do zadań kompanii należało szkolenie rezerw podoficerów i szeregowców jedynie na potrzeby własne. Poborowi byli wcielani bezpośrednio do kompanii. Etaty były tak skalkulowane, że dla zaspokojenia zapotrzebowań wojennych musiano powołać pod broń osiem roczników rezerwistów. Kandydaci na podoficerów służby czynnej z kompanii szkolili się w szkołach podoficerskich batalionów telegraficznych i pułku radio.
Wiosną 1939 kompania została podporządkowana pod względem wyszkolenia fachowego dowódcy 1 Grupy Łączności. Ze względu na szybki wybuch wojny dowództwo grupy nie odegrało powierzonej mu roli.
Zgodnie z uzupełnionym planem mobilizacyjnym „W” kompania łączności 7 DP była jednostką mobilizującą. Pod względem mobilizacji materiałowej była przydzielona do 27 pułku piechoty.
Dowódca kompanii był odpowiedzialny za przygotowanie całości mobilizacji jednostek wpisanych na tabelę mob. z wyjątkiem mobilizacji materiałowej, za którą był współodpowiedzialny razem z dowódcą 27 pułku piechoty. 
Dowódca kompanii był ponadto odpowiedzialny za przeprowadzenie mobilizacji:
Wszystkie jednostki były mobilizowane w Częstochowie, w alarmie, w grupie jednostek oznaczonych kolorem niebieskim. 
Po zakończeniu czynności mobilizacyjnych kompania przekazywała: nadwyżki personelu i materiału koleją do Ośrodka Zapasowego Telegraficznego „Kraków”, natomiast nadwyżki koni i środków przewozowych do 27 pp.
Jednostki zmobilizowane przynależały pod względem ewidencyjnym do OZ Telegraficznego „Kraków” z wyjątkiem plutonu radio 7 DP, który przynależał do Ośrodka Zapasowego Radio w Warszawie.
23 sierpnia 1939 została zarządzona mobilizacja jednostek „niebieskich” na terenie Okręgu Korpusu Nr IV. Początek mobilizacji został wyznaczony na godz. 6.00 następnego dnia.
Jednostki łączności 7 DP były formowane według organizacji wojennej L.3124/mob.org., ukompletowane zgodnie z zestawieniem specjalności L.3124/mob.AR oraz uzbrojone i wyposażone zgodnie z wojennymi należnościami materiałowymi L.3124/mob./mat.
Pluton łączności Kwatery Głównej 7 DP przeznaczony był do obsługi dowództwa dywizji, kompania telefoniczna przeznaczona do budowy i obsługi polowej sieci telefonicznej (z kabla polowego), a drużyna parkowa łączności odpowiadała za zaopatrzenie, naprawę i ewakuację sprzętu łączności.
Pluton radio 7 DP był formowany według organizacji wojennej L.3121/mob.org., ukompletowany zgodnie z zestawieniem specjalności L.3121/mob.AR oraz uzbrojony i wyposażony zgodnie z wojennymi należnościami materiałowymi L.3121/mob./mat.
Samodzielna drużyna gołębi pocztowych nr 7 była formowana według organizacji wojennej L.3681/mob.org., ukompletowana zgodnie z zestawieniem specjalności L.3681/mob.AR oraz uzbrojona i wyposażona zgodnie z wojennymi należnościami materiałowymi L.3681/mob./mat.
W czasie kampanii wrześniowej jednostki łączności z plutonem radio walczyły w składzie macierzystej dywizji, natomiast samodzielna drużyna gołębi pocztowych nr 7 została przeznaczona dla Armii „Kraków”.

</doc>
<doc id="5337568" url="https://pl.wikipedia.org/wiki?curid=5337568" title="Besköl (stacja kolejowa)">
Besköl (stacja kolejowa)

Besköl (, ) – stacja kolejowa w miejscowości Besköl, w rejonie Ałaköl, w obwodzie żetysuskim, w Kazachstanie. Położona jest na linii Aktogaj - Urumczi, na trasie Nowego Jedwabnego Szlaku.

</doc>
<doc id="5337572" url="https://pl.wikipedia.org/wiki?curid=5337572" title="Granby Championships 2022">
Granby Championships 2022



</doc>
<doc id="5337579" url="https://pl.wikipedia.org/wiki?curid=5337579" title="Bakhtar Afghan Airlines">
Bakhtar Afghan Airlines

Bakhtar Afghan Airlines – była afgańska linia lotnicza, która oferowała loty krajowe. Linia została założona w 1967 roku jako Bakhtar Airlines, nazwę tę zachowała do 1985 roku, kiedy to rządy Pasztunów przemianowały ją na Bakhtar Afghan Airlines. W tym samym roku firma połączyła się z Ariana Afghan Airlines.
Cele podróży.
Bakhtar Afghan Airlines oferowały regularne loty do następujących miejsc docelowych:
Loty były obsługiwane samolotami Boeing 727, Jak-40 lub De Havilland Canada DHC-6 Twin Otter.

</doc>
<doc id="5337580" url="https://pl.wikipedia.org/wiki?curid=5337580" title="Sajkan (przystanek kolejowy)">
Sajkan (przystanek kolejowy)

Sajkan (, ) – przystanek kolejowy w miejscowości Sajkan, w rejonie Ałaköl, w obwodzie żetysuskim, w Kazachstanie. Położony jest na linii Aktogaj - Urumczi, na trasie Nowego Jedwabnego Szlaku.

</doc>
<doc id="5337582" url="https://pl.wikipedia.org/wiki?curid=5337582" title="Małgorzata Basińska">
Małgorzata Basińska

Małgorzata Anna Basińska – polska psycholog, dr hab. nauk humanistycznych, profesor uczelni i kierownik Katedry Psychologii Klinicznej Wydziału Psychologii Uniwersytetu Kazimierza Wielkiego.
Życiorys.
W 1985 ukończyła studia psychologiczne na Katolickim Uniwersytecie Lubelskim Jana Pawła II, 17 września 2002 obroniła pracę doktorską "Reumatoidalne zapalenie stawów a osobowość. Udział czynników psychologicznych w genezie i przebiegu choroby", 18 października 2010 habilitowała się na podstawie pracy zatytułowanej "Funkcjonowanie psychologiczne pacjentów w wybranych chorobach endokrynologicznych".
Została zatrudniona na stanowisku profesora nadzwyczajnego w Instytucie Pedagogiki na Wydziale Pedagogiki i Psychologii Uniwersytetu Kazimierza Wielkiego, oraz była specjalistą Komitetu Rozwoju Człowieka PAN.
Jest profesorem uczelni i kierownikiem Katedry Psychologii Klinicznej Wydziału Psychologii Uniwersytetu Kazimierza Wielkiego.

</doc>
<doc id="5337583" url="https://pl.wikipedia.org/wiki?curid=5337583" title="Stanisław Osiński (polityk)">
Stanisław Osiński (polityk)

Stanisław Osiński (ur. 14 grudnia 1921 w Warszawie) – polski frezer i polityk, poseł na Sejm PRL II i III kadencji.
Życiorys.
Uzyskał wykształcenie średnie, z zawodu był frezerem. W czasie okupacji niemieckiej był żołnierzem Polskiej Armii Ludowej, walczył w powstaniu warszawskim. 
Po wyzwoleniu brał udział w ruchu młodzieżowym, był przewodniczącym Organizacji Młodzieży Towarzystwa Uniwersytetu Robotniczego we Włochach, jednocześnie pracował w Fabryce Noży Dyfuzyjnych. W 1951 został frezerem w Zakładach Wytwórczych Lamp Elektrycznych im. Róży Luksemburg w Warszawie. Został członkiem Polskiej Zjednoczonej Partii Robotniczej, pełnił funkcję przewodniczącego Stołecznego Komitetu Frontu Jedności Narodu. 
W 1957 i 1961 uzyskiwał mandat posła na Sejm PRL w okręgach Warszawa-Stare Miasto i Warszawa–Wola. Przez dwie kadencji zasiadał w Komisji Planu Gospodarczego, Budżetu i Finansów, nadto w II kadencji w Komisji Pracy i Spraw Socjalnych oraz w Komisji Nadzwyczajnej do rozpatrzenia projektu ustawy o samorządzie robotniczym, z kolei w następnej kadencji w Komisji Mandatowo-Regulaminowej i Komisji Spraw Zagranicznych.

</doc>
<doc id="5337584" url="https://pl.wikipedia.org/wiki?curid=5337584" title="Razjezd № 5 (obwód żetysuski)">
Razjezd № 5 (obwód żetysuski)

Razjezd № 5 (, ) – mijanka i przystanek kolejowy w miejscowości Biesinszi, w rejonie Ałaköl, w obwodzie żetysuskim, w Kazachstanie. Położona jest na linii Aktogaj - Urumczi, na trasie Nowego Jedwabnego Szlaku.

</doc>
<doc id="5337585" url="https://pl.wikipedia.org/wiki?curid=5337585" title="Óscar López (piłkarz nikaraguański)">
Óscar López (piłkarz nikaraguański)



</doc>
<doc id="5337587" url="https://pl.wikipedia.org/wiki?curid=5337587" title="Cmentarz parafialny w Niegowie">
Cmentarz parafialny w Niegowie

Cmentarz parafialny Niegowie, cmentarz w Niegowie, cmentarz niegowsi; właśc. cmentarz parafii Świętej Trójcy w Niegowie – cmentarz rzymskokatolicki znajdujący się we wsi Niegów w powiecie wyszkowskim, w województwie mazowieckim.
Cmentarz powstał w pierwszej połowie XIX wieku.

</doc>
<doc id="5337591" url="https://pl.wikipedia.org/wiki?curid=5337591" title="Al-Ka'ida">
Al-Ka'ida



</doc>
<doc id="5337592" url="https://pl.wikipedia.org/wiki?curid=5337592" title="Reccopolis">
Reccopolis

Reccopolis – miasto założone przez Leowigilda, króla Wizygotów w 578 roku.
Wykopaliska archeologiczne.
Ruiny Reccopolis zostały odkryte w latach 90. XIX wieku, ale prace archeologiczne rozpoczęły się dopiero w połowie XX wieku.

</doc>
<doc id="5337593" url="https://pl.wikipedia.org/wiki?curid=5337593" title="Elżbieta Kasprzak">
Elżbieta Kasprzak

Elżbieta Katarzyna Kasprzak – polska psycholog, dr hab. nauk społecznych, profesor uczelni i kierownik Katedry Psychologii Pracy i Organizacji Wydziału Psychologii Uniwersytetu Kazimierza Wielkiego.
Życiorys.
16 września 2002 obroniła pracę doktorską "Indywidualno-środowiskowe dopasowanie młodych bezrobotnych do rynku pracy", 14 kwietnia 2014 habilitowała się na podstawie pracy zatytułowanej "Poczucie jakości życia pracowników realizujących różne wzory kariery zawodowej". Została zatrudniona na stanowisku adiunkta w Instytucie Psychologii na Wydziale Pedagogiki i Psychologii Uniwersytetu Kazimierza Wielkiego.
Była członkiem Zespołu Nauk Społecznych w zakresie Nauk Społecznych i Prawnych Polskiej Komisji Akredytacyjnej.
Jest profesorem uczelni i kierownikiem Katedry Psychologii i Organizacji Wydziału Psychologii Uniwersytetu Kazimierza Wielkiego.

</doc>
<doc id="5337600" url="https://pl.wikipedia.org/wiki?curid=5337600" title="Puchar Ameryki Południowej w snowboardzie 2022">
Puchar Ameryki Południowej w snowboardzie 2022

Puchar Ameryki Południowej w snowboardzie w sezonie 2022 to kolejna edycja tej imprezy. Cykl rozpoczął się 5 sierpnia 2022 r. w chilijskiej La Parvie zawodami slopestyle'u. Zmagania zakończyły się 21 września tego samego roku w argentyńskim Chapelco, również zawodami slopestyle'u.
Łącznie rozegrano 13 zawodów dla mężczyzn i 5/6 dla kobiet.

</doc>
<doc id="5337605" url="https://pl.wikipedia.org/wiki?curid=5337605" title="Championnats Banque Nationale de Granby">
Championnats Banque Nationale de Granby

Championnats Banque Nationale de Granby – kobiecy turniej tenisowy kategorii WTA 250 zaliczany do cyklu WTA Tour, rozgrywany na kortach twardych w Granby od sezonu 2022.
Zmagania odbywają się na obiekcie Tennis St-Luc.

</doc>
<doc id="5337609" url="https://pl.wikipedia.org/wiki?curid=5337609" title="Ilona Krawczyńska">
Ilona Krawczyńska

Ilona Krawczyńska (ur. 23 września 1992 w Trzemesznie) – polska modelka, prezenterka telewizyjna, blogerka i influencerka.
Życiorys.
Jest absolwentką dziennikarstwa ze specjalizacją public relations w Społecznej Wyższej Szkole Przedsiębiorczości i Zarządzania w Łodzi. W 2014 została Miss Ziemi Łódzkiej i Miss Fitness oraz zakwalifikowała się do finału Miss Polski. W 2015 zakwalifikowała się do międzynarodowego konkursu Miss Bikini Universe w Chinach. 
Wraz z siostrą Mileną prowadzi firmę „Fit and Jump” promującą fitness na trampolinach, a także bloga „Siostry ADiHD” oraz konta na portalach społecznościowych: Instagram (ok. 255 tys. obserwujących w grudniu 2021), Youtube, TikTok i Facebook. Od 2016 prowadziła z nią program "2w1" w 4fun.tv, a w kolejnych latach była prowadzącą imprez organizowanych przez Polsat, m.in. wyborów Miss Polski 2021, Sylwester Szczęścia i Festiwal Weselnych Przebojów w Mrągowie. W roku 2021 została współprowadzącą reality show "Farma", a jesienią 2022 roku wygrała 13. edycję "Dancing with the Stars. Taniec z gwiazdami", tańcząc z Robertem Rowińskim.

</doc>
<doc id="5337610" url="https://pl.wikipedia.org/wiki?curid=5337610" title="Josse Boutmy">
Josse Boutmy

Josse Boutmy, właśc. Charles Joseph Boutmy (ur. 1 lutego 1697 w Gandawie, zm. 27 listopada 1779 w Brukseli) – belgijski kompozytor.
Życiorys.
Jego ojciec był organistą w kościele św. Mikołaja w Gandawie. Osiadł w Brukseli, w 1729 roku uzyskując obywatelstwo tego miasta. Od 1736 roku pozostawał w służbie księcia Thurn und Taxis. W latach 1744–1777 był pierwszym organistą kapeli nadwornej w Brukseli. Z dwóch małżeństw doczekał się 16 dzieci.
Opublikował 3 zbiory suit na klawesyn. Stylistycznie jego twórczość nawiązuje do dorobku François Couperina, wzorował się na niej Carl Philipp Emanuel Bach.

</doc>
<doc id="5337612" url="https://pl.wikipedia.org/wiki?curid=5337612" title="Zmarli w roku 2001">
Zmarli w roku 2001

Lista osób zmarłych w 2001:
grudzień 2001.
data dzienna nieznana

</doc>
<doc id="5337620" url="https://pl.wikipedia.org/wiki?curid=5337620" title="Hirszfeldia szara">
Hirszfeldia szara

Hirszfeldia szara ("Hirschfeldia incana" ) – gatunek roślin z rodziny kapustowatych. Należy do monotypowego rodzaju hirszfeldia ("Hirschfeldia"). Występuje w obszarze śródziemnomorskim, ale został szeroko rozprzestrzeniony na różne kontynenty na obszary pod wpływem klimatu umiarkowanego – do środkowej, północnej i wschodniej Europy, wschodniej Azji (Kraj Nadmorski), do Australii i Nowej Zelandii, do Południowej Afryki, południowej części Ameryki Południowej i zachodniej Ameryki Północnej. W Polsce ma status gatunku przejściowo zawlekanego.
Hirszfeldia należy do nielicznych w świecie roślin bioakumulatorów ołowiu – pierwiastka dla większości gatunków silnie toksycznego.
Nazwa rodzajowa upamiętnia austriackiego botanika i ogrodnika Christiana Hirschfeldta (1742–1792).
Systematyka.
Gatunek z monotypowego rodzaju hirszfeldia "Hirschfeldia" . Reprezentuje plemię "Brassiceae" w obrębie rodziny kapustowatych "Brassicaceae". Pozycja taksonomiczna gatunku jest jednak niejasna, wskazuje się na być może potrzebę włączenia go do rodzaju rukwiślad "Erucastrum".

</doc>
<doc id="5337621" url="https://pl.wikipedia.org/wiki?curid=5337621" title="Hirschfeldia incana">
Hirschfeldia incana



</doc>
<doc id="5337622" url="https://pl.wikipedia.org/wiki?curid=5337622" title="Hirszfeldia">
Hirszfeldia



</doc>
<doc id="5337623" url="https://pl.wikipedia.org/wiki?curid=5337623" title="Hirschfeldia">
Hirschfeldia



</doc>
<doc id="5337626" url="https://pl.wikipedia.org/wiki?curid=5337626" title="Halowe Mistrzostwa Świata w Lekkoatletyce 2023">
Halowe Mistrzostwa Świata w Lekkoatletyce 2023



</doc>
<doc id="5337628" url="https://pl.wikipedia.org/wiki?curid=5337628" title="Andriej Wołkonski">
Andriej Wołkonski

Andriej Michajłowicz Wołkonski (; ur. 14 lutego 1933 w Genewie, zm. 16 września 2008 w Aix-en-Provence) – rosyjski kompozytor i klawesynista.
Życiorys.
Pochodził z rosyjskiej rodziny książęcej. Studiował w Genewie u Johnny’ego Auberta (1944–1945) oraz w Paryżu u Nadii Boulanger i Dinu Lipattiego (1945–1947). W 1947 roku osiadł w ZSRR, gdzie ukończył studia w klasie fortepianu w konserwatorium w Tambowie. W latach 1950–1954 uczył się w Konserwatorium Moskiewskim w klasie Jurija Szaporina, został jednak wydalony z uczelni przed uzyskaniem dyplomu. W 1955 roku wspólnie z Rudolfem Barszajem powołał do życia Moskiewską Orkiestrę Kameralną. Wkrótce zaczął występować jako klawesynista, w 1964 roku założył wykonującą muzykę dawną grupę muzyczną Madrigał, z którą koncertował w ZSRR, Czechosłowacji i NRD. 
Od końca lat 50. związany był z nonkonformistycznymi ruchami artystycznymi. Interesował się potępianymi przez władze radzieckie awangardowymi prądami w muzyce takimi jak dodekafonia. W 1964 roku wykonywanie jego kompozycji zostało zakazane w ZSRR. W 1973 roku emigrował ze Związku Radzieckiego do Szwajcarii. Od 1981 roku założył w Genewie trio Hoc Opus. Od 1987 roku mieszkał w Aix-en-Provence. Występował jako solista i kameralista grając na klawesynie i fortepianie, dokonał nagrania płytowego "Das Wohltemperierte Klavier" J.S. Bacha.
Opublikował pracę "Osnowy tiempieracyi" (Moskwa 1998).
Twórczość.
Początkowo tworzył w stylistyce neoklasycznej. W połowie lat 50. zwrócił się ku nowym prądom w muzyce. Należał do pionierów muzyki współczesnej w ZSRR, jego "Musica stricta" z 1956 roku uważana jest za pierwszy utwór radzieckiego kompozytora napisany w całości z wykorzystaniem techniki serialnej. Przełomowe znaczenie miały także jego występy z zespołem Madrigał, w których po raz pierwszy na gruncie rosyjskim zaprezentowany został autentyzm w wykonawstwie muzyki dawnej.

</doc>
<doc id="5337630" url="https://pl.wikipedia.org/wiki?curid=5337630" title="Język lusi">
Język lusi

Język lusi, także: kaliai, kaliai-kove – język austronezyjski używany przez grupę ludności w prowincji Nowa Brytania Zachodnia w Papui-Nowej Gwinei. Według danych z 1994 roku posługuje się nim 2 tys. osób.
Jego użytkownicy zamieszkują obszar na północno-wschodnim wybrzeżu Nowej Brytanii wraz z terenami w głębi wyspy. Komunikuje się w nim również społeczność używająca języka anêm.
"Lusi" (kaliai) i "kove" to nazwy dwóch dialektów, które bywają rozpatrywane jako odrębne języki. Ethnologue (wyd. 22) i Glottolog (4.6) oddzielnie wyróżniają język kove.
Udokumentowano jego gramatykę. Jest zapisywany alfabetem łacińskim.

</doc>
<doc id="5337633" url="https://pl.wikipedia.org/wiki?curid=5337633" title="Mama Occlo">
Mama Occlo



</doc>
<doc id="5337635" url="https://pl.wikipedia.org/wiki?curid=5337635" title="Język kaliai">
Język kaliai



</doc>
<doc id="5337636" url="https://pl.wikipedia.org/wiki?curid=5337636" title="Język kaliai-kove">
Język kaliai-kove



</doc>
<doc id="5337637" url="https://pl.wikipedia.org/wiki?curid=5337637" title="Rudolf Gehring">
Rudolf Gehring

Rudolf Gehring (ur. 17 sierpnia 1948 w Hollabrunn) – austriacki prawnik, przedsiębiorca i polityk, lider Chrześcijańskiej Partii Austrii, kandydat w wyborach prezydenckich.
Życiorys.
Ukończył studia prawnicze na Uniwersytecie Wiedeńskim. Pracował jako prawnik specjalizujący się w prawie administracyjnym. Zajął się też prowadzeniem własnej działalności gospodarczej w ramach firmy zarządzającej nieruchomościami.
Przez ponad 30 lat należał do Austriackiej Partii Ludowej. W 2008 dołączył do konserwatywnego ugrupowania „Chrześcijanie”, stanął na jego czele, przekształcając je w Chrześcijańską Partię Austrii. W 2010 wystartował w wyborach prezydenckich, zajął w nich 3. (ostatnie) miejsce z wynikiem 5,4% głosów (za Heinzem Fischerem i Barbarą Rosenkranz). W związku z kampanią wyborczą ustąpił z funkcji partyjnej. W 2011 został zatwierdzony na stanowisku przewodniczącego CPÖ, ugrupowaniem tym kierował ostatecznie do 2014. Pełnił następnie funkcję jego sekretarza generalnego.

</doc>
<doc id="5337640" url="https://pl.wikipedia.org/wiki?curid=5337640" title="Rejon babajurtowski">
Rejon babajurtowski

Rejon babajurtowski () – jednostka administracyjna wchodząca w skład Dagestanu w Rosji.
Centrum administracyjnym rejonu jest wieś Babajurt.
Geografia.
Rejon znajduje się w centralnym Dagestanie i rozciąga się od granicy z Czeczenią, do Morza Kaspijskiego. Leży on na Równinie Kumyckiej. Od północy graniczy z rejonem kizlarskim, a od południa z rejonem kumtorkalińskim, rejonem kiziljurckim i rejonem chasawiurckim.
Powierzchnia rejonu wynosi 3255,22 km². Jest to drugi największy rejon Dagestanu.
Przez północną część rejonu przepływa rzeka Terek.
Demografia.
W 2022 roku rejon zamieszkiwało 48 550 osób.
Grypy etniczne i narodowości w 2010:

</doc>
<doc id="5337642" url="https://pl.wikipedia.org/wiki?curid=5337642" title="Języki sepik-rami">
Języki sepik-rami



</doc>
<doc id="5337648" url="https://pl.wikipedia.org/wiki?curid=5337648" title="Lipowszczyzna I">
Lipowszczyzna I

Lipowszczyzna I – dawna kolonia. Tereny, na których leżała, znajdują się obecnie na Białorusi, w obwodzie witebskim, w rejonie głębockim, w sielsowiecie Zalesie.
Historia.
W czasach zaborów w gminie Zalesie, w powiecie dzisieńskim, w guberni wileńskiej Imperium Rosyjskiego.
W latach 1921–1945 kolonia leżała w Polsce, w województwie wileńskim, w powiecie dziśnieńskim, w gminie Zalesie.
Według Powszechnego Spisu Ludności z 1921 roku zamieszkiwało tu 10 osób, 2 były wyznania rzymskokatolickiego a 8 prawosławnego. Jednocześnie 2 mieszkańców zadeklarowało polską a 8 białoruską przynależność narodową. Był tu 1 budynek mieszkalny. W 1931 w 1 domu zamieszkiwało 7 osób.
Wierni należeli do parafii rzymskokatolickiej w Udziale i parafii prawosławnej w Zalesiu. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Zalesiu.

</doc>
<doc id="5337650" url="https://pl.wikipedia.org/wiki?curid=5337650" title="Kamienica przy ulicy Zacisze 1 w Katowicach">
Kamienica przy ulicy Zacisze 1 w Katowicach

Kamienica przy ulicy Zacisze 1 w Katowicach – zabytkowa kamienica, położona przy ulicy Zacisze 1 w Katowicach, w dzielnicy Śródmieście. Powstał ona w 1937 roku w stylu funkcjonalizmu według projektu Stanisława Tabeńskiego.
Historia.
Kamienica została oddana do użytku w 1937 roku. Jej budowa rozpoczęła się we wrześniu 1936, roku, a jej ukończenie nastąpiło 19 października 1937 roku. Została ona wybudowana dla dr. Władysława Kowalskiego, a za jej projekt odpowiadał Stanisław Tabeński.
Kamienica ta powstała z przeznaczeniem na mieszkania – pierwotnie znajdowały się w niej cztery mieszkania czteroizbowe, trzy mieszkania sześcioizbowe, jedno mieszkanie siedmioizbowe, pralnia, kotłownia, piwnice i strych.
W dniu 2 lipca 1992 roku kamienica została wpisana do rejestru zabytków, zaś dwa lata później, w 1994 roku kamienica przeszła modernizację.
We wrześniu 2022 roku w systemie REGON zarejestrowanych było 10 przedsiębiorstw z siedzibą przy ulicy Zacisze 1. Działały tutaj wówczas m.in.: kancelarie prawne, gabinety rehabilitacji i gabinet psychoterapii.
Charakterystyka.
Zabytkowa kamienica położona jest przy ulicy Zacisze 1 w katowickiej dzielnicy Śródmieście. Jest ona zlokalizowana w narożu ulic Zacisze i Wojewódzkiej. 
Jest to budynek o prostej bryle, z regularną i harmonijną kompozycją, wybudowany z cegły i tynkowany. Kamienica ta pokryta jest płaskim dachem. Powierzchnia użytkowa budynku wynosi 1 700 m², zaś powierzchnia zabudowy 493 m². Posiada on pięć kondygnacji nadziemnych oraz podpiwniczenie.
Kamienica zaprojektowana została w stylu funkcjonalizmu, a poszczególne elewacje pozbawione są dekoracji. Na północnej elewacji znajduje się sześcioosiowy ryzalit biegnący przez wszystkie kondygnacje. Od pierwszej do czwartej kondygnacji zaprojektowano tam rzędy okien trójdzielnych, zaś na ostatniej jest sześć dwudzielnych okien. Na elewacji wschodniej charakterystycznym elementem jest profilowany uskokowo ośmioosiowy ryzalit, wypełniający rzędy okien w podobny sposób jak na elewacji od strony ulicy Wojewódzkiej. Na dwóch środkowych osiach, na kondygnacjach od drugiej do czwartej znajdują się balkony z metalowymi balustradami. Narożnik kamienicy jest cofnięty względem pozostałych frontowych elewacji i wypełniają go narożne okna.
Główne wejście do kamienicy znajduje się na drugiej osi. Posiada ono dwuskrzydłowe, drewniane drzwi z nadświetlem, a do nich prowadzą kamienne schody. 
Kamienica jest wpisana do rejestru zabytków pod numerem A/1472/92 – ochroną objęty jest cały budynek. Budynek wpisany jest także do gminnej ewidencji zabytków miasta Katowice, a na podstawie przepisów miejscowego planu zagospodarowania przestrzennego uchwalonego 28 maja 2014 roku wytyczono ponadto strefę ochrony konserwatorskiej obejmującą m.in. tę kamienicę.

</doc>
<doc id="5337652" url="https://pl.wikipedia.org/wiki?curid=5337652" title="Lipowszczyzna II">
Lipowszczyzna II

Lipowszczyzna II – dawna kolonia. Tereny, na których leżała, znajdują się obecnie na Białorusi, w obwodzie witebskim, w rejonie głębockim, w sielsowiecie Zalesie.
Historia.
W czasach zaborów w gminie Zalesie, w powiecie dzisieńskim, w guberni wileńskiej Imperium Rosyjskiego.
W latach 1921–1945 kolonia leżała w Polsce, w województwie wileńskim, w powiecie dziśnieńskim, w gminie Zalesie.
Według Powszechnego Spisu Ludności z 1921 roku zamieszkiwało tu 14 osób, wszystkie były wyznania prawosławnego i zadeklarowały polską przynależność narodową. Były tu 2 budynki mieszkalne. W 1931 w 4 domach zamieszkiwało 20 osób.
Wierni należeli do parafii rzymskokatolickiej w Udziale i parafii prawosławnej w Zalesiu. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Zalesiu.

</doc>
<doc id="5337653" url="https://pl.wikipedia.org/wiki?curid=5337653" title="Biesköl (stacja kolejowa)">
Biesköl (stacja kolejowa)



</doc>
<doc id="5337654" url="https://pl.wikipedia.org/wiki?curid=5337654" title="Błażej Błażejowski">
Błażej Błażejowski

Błażej Adam Błażejowski (ur. 1978 w Sanoku) – polski geolog i paleontolog.
Biografia.
Błażej Adam Błażejowski urodził się w Sanoku w 1978 roku. W 1997 roku został laureatem XIII Ogólnopolskiego Konkursu Wiedzy Geologicznej na temat geologii Sudetów, odbywającego się w Kielcach. Odbył studia magisterskie z geologii w Zakładzie Paleontologii na Wydziale Geologii Uniwersytetu Warszawskiego. W 2002 roku był współorganizatorem i uczestnikiem ekspedycji na Spitsbergen. Studia ukończył obroną pracy magisterskiej "Mikroskamieniałości ryb z najniższego triasu południowego Spitsbergenu", napisanej pod opieką Michała Gintera w 2003 roku.
W latach 2003–2008 badacz odbył studia doktoranckie w Międzynarodowym Studium Doktoranckim Nauk Biologicznych przy Muzeum i Instytucie Zoologii Polskiej Akademii Nauk w Warszawie, ukończone obroną pracy "Otwornice późnego paleozoiku południowego Spitsbergenu", napisanej pod dyrekcją Ewy Jadwigi Olempskiej-Roniewicz. W latach 2011–2014 Błażejowski był członkiem Rady Naukowej Instytutu Paleobiologii PAN. W 2015 roku został członkiem i konsultantem Międzynarodowej Unii Ochrony Przyrody () od spraw ochrony skrzypłoczy. W 2018 roku został delegatem Instytutu Paleobiologii PAN do Rady Polskiego Konsorcjum Polarnego. Habilitował się na podstawie pracy "Fizjologiczne i behawioralne analogie między późnopaleozoicznymi trylobitami a mezozoicznymi ostrogonami", napisanej w Instytucie Paleobiologii PAN. W latach 2019–2022 był zastępcą przewodniczącego Rady Naukowej Muzeum Ziemi PAN.
Naukowiec uczestniczył w wyprawach badawczych, m.in.: na pustynię Gobi, na Spitsbergen, do Irlandii Północnej, Szkocji oraz Hebrydów Zachodnich, na wyspę Devon, na Wyspę Króla Jerzego. W latach 2013–2016 był kierownikiem projektu finansowanego przez Narodowe Centrum Nauki: "Życie w morzu późnojurajskim i na jego wybrzeżu: nowoodkryte okno tafonomiczne typu Solnhofen w Sławnie". Miał udział koncepcyjny w budowie geoparku w Sławnie w powiecie opoczyńskim, ilustrującego rezultaty wykopalisk w kamieniołomie Owadów-Brzezinka.
Błażejowski jest adiunktem Instytutu Paleobiologii im. Romana Kozłowskiego Polskiej Akademii Nauk w Warszawie.
W 2009 roku otrzymał Nagrodę im. Artura Rojszczaka przyznawaną przez Klub Stypendystów Fundacji na Rzecz Nauki Polskiej za działalność popularyzacyjną wśród dzieci.

</doc>
<doc id="5337660" url="https://pl.wikipedia.org/wiki?curid=5337660" title="Łaskie (rejon głębocki)">
Łaskie (rejon głębocki)

Łaskie (; ) – wieś na Białorusi, w obwodzie witebskim, w rejonie głębockim, w sielsowiecie Zalesie.
Historia.
W czasach zaborów w gminie Zaleś w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Zalesie.
Według Powszechnego Spisu Ludności z 1921 roku zamieszkiwały tu 43 osoby, wszystkie były wyznania prawosławnego i zadeklarowały białoruską przynależność narodową. Było tu 5 budynków mieszkalnych. W 1931 w 6 domach zamieszkiwały 44 osoby.
Wierni należeli do parafii prawosławnej w Zalesiu. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Zalesiu.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5337662" url="https://pl.wikipedia.org/wiki?curid=5337662" title="Treaty on Intermediate-range Nuclear Forces">
Treaty on Intermediate-range Nuclear Forces



</doc>
<doc id="5337664" url="https://pl.wikipedia.org/wiki?curid=5337664" title="Krystyna Gay-Kutschenreiter">
Krystyna Gay-Kutschenreiter

Krystyna Gay-Kutschenreiter (ur. 1936 w Łodzi) – polska artystka ceramiczka. 
Życiorys.
Krystyna Gay-Kutschenreiter studiowała na Wydziale Artystycznym Uniwersytetu Mikołaja Kopernika w Toruniu. Dyplom uzyskała w 1961 na Wydziale Ceramiki Akademii Sztuk Pięknych we Wrocławiu w pracowni Rudolfa Krzywca. W 1962 została członkinią Związku Polskich Artystów Plastyków.
W 1964 przeprowadziła się do Bolesławca. Od 1964 do 1998 uczyła w klasie ceramiki w bolesławieckiej Zasadniczej Szkole Zawodowej. W latach 1990–2005 pełniła funkcję komisarz artystycznej Ogólnopolskich Plenerów Ceramiczno-Rzeźbiarskich w Bolesławcu, od 1996 – z jej inicjatywy i pod jej kierunkiem – Międzynarodowych Plenerów Ceramiczno-Rzeźbiarskich. Była kuratorką wystaw w Bolesławieckim Ośrodku Kultury i szeregu miast w Polsce. Przez wiele lat należała do Rady Muzeum Ceramiki w Bolesławcu.
Zajmuje się ceramiką unikatową i rzeźbą ceramiczną. Miała szereg wystaw indywidualnych i zbiorowych, także zagranicznych.
Prace Krystyny Gay-Kutschenreiter znajdują się w zbiorach m.in.: Muzeum Narodowego we Wrocławiu i Muzeum Narodowego w Poznaniu, Muzeum Ceramiki w Bolesławcu, Bolesławieckiego Ośrodka Kultury, Muzeum Górnośląskiego w Bytomiu, BWA w Jeleniej Górze, Galerii Rzeźby Naja w Przesiece Kunstforum Piaristen w Wiedniu.

</doc>
<doc id="5337666" url="https://pl.wikipedia.org/wiki?curid=5337666" title="Łozowiki (sielsowiet Zalesie)">
Łozowiki (sielsowiet Zalesie)

Łozowiki – dawna kolonia. Tereny, na których leżała, znajdują się obecnie na Białorusi, w obwodzie witebskim, w rejonie głębockim, w sielsowiecie Zalesie.
Historia.
W czasach zaborów zaścianek prywatny w gminie Zalesie, w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark a następnie kolonia leżała w Polsce, w województwie wileńskim, w powiecie dziśnieńskim, w gminie Zalesie.
Według Powszechnego Spisu Ludności z 1921 roku zamieszkiwało tu 8 osób, 7 było wyznania rzymskokatolickiego a 1 prawosławnego. Jednocześnie 7 mieszkańców zadeklarowało polską a 1 białoruską przynależność narodową. Był tu 1 budynek mieszkalny. W 1931 w 6 domach zamieszkiwało 27 osób.
Wierni należeli do parafii rzymskokatolickiej w Głębokiem i parafii prawosławnej w Zalesiu. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Zalesiu.

</doc>
<doc id="5337667" url="https://pl.wikipedia.org/wiki?curid=5337667" title="Rajd Śląska 2022">
Rajd Śląska 2022

6. Rajd Śląska – 6. edycja Rajdu Śląska. To rajd samochodowy, który był rozgrywany od 9 do 11 września 2022 roku. Bazą rajdu było miasto Chorzów. Była to siódma runda rajdowych samochodowych mistrzostw Polski w roku 2022. Rajd składał się z dwunastu odcinków specjalnych.
Lista zgłoszeń.
Poniższa lista spośród 38 zgłoszonych zawodników obejmuje tylko zawodników startujących w najwyższej klasie 2, samochodami grupy R5.
Klasyfikacja generalna i mistrzostw Polski.
W klasyfikacji RSMP dodatkowe punkty przyznawane są za odcinek Power Stage.
Klasyfikacja kierowców RSMP 2022 po 6 rundach.
Punkty otrzymuje 15 pierwszych zawodników, którzy ukończą rajd według klucza:
Dodatkowe punkty zawodnicy zdobywają za ostatni odcinek specjalny zwany Power Stage, punktowany: za zwycięstwo – 5, drugie miejsce – 4, trzecie – 3, czwarte – 2 i piąte – 1 punkt.
W tabeli uwzględniono miejsce, które zajął zawodnik w poszczególnym rajdzie, a w indeksie górnym umieszczono miejsce zajęte na ostatnim, dodatkowo punktowanym odcinku specjalnym tzw. Power Stage.

</doc>
<doc id="5337668" url="https://pl.wikipedia.org/wiki?curid=5337668" title="Mohammad Kasim Fahim">
Mohammad Kasim Fahim



</doc>
<doc id="5337669" url="https://pl.wikipedia.org/wiki?curid=5337669" title="Mohammad Qasim Fahim">
Mohammad Qasim Fahim



</doc>
<doc id="5337670" url="https://pl.wikipedia.org/wiki?curid=5337670" title="Łuczajka">
Łuczajka

Łuczajka – nazwa istniejących i dawnych miejscowości oraz rzek na Białorusi.

</doc>
<doc id="5337673" url="https://pl.wikipedia.org/wiki?curid=5337673" title="Język loloda-laba">
Język loloda-laba



</doc>
<doc id="5337674" url="https://pl.wikipedia.org/wiki?curid=5337674" title="Akademia Morska w Szczecinie">
Akademia Morska w Szczecinie



</doc>
<doc id="5337676" url="https://pl.wikipedia.org/wiki?curid=5337676" title="Balkh Airlines">
Balkh Airlines

Balkh Airlines – byłe afgańskie linie lotnicze z siedzibą w Mazar-i-Sharif w Afganistanie. Linia działała w latach 1996–1997. Obsługiwała loty pasażerskie z portu lotniczego Mazar-i Szarif przy użyciu jednego Boeinga 727-100, konkurując m.in. z Ariana Afghan Airlines. Firma została założona przez Abdurraszida Dostuma – uzbeckiego dygnitarza wojskowego rządzącego w tym czasie północą Afganistanu. W 1997 roku zbankrutowała.

</doc>
<doc id="5337677" url="https://pl.wikipedia.org/wiki?curid=5337677" title="Nasi współcześni">
Nasi współcześni

Nasi współcześni – zbiór reportaży wydany częściowo w 1980 przez Młodzieżową Agencję Wydawniczą w wyborze Zygmunta Marcińczaka.
Charakterystyka.
Książka jest pokłosiem cyklu reportażowego publikowanego w latach 1976-1978 na łamach tygodnika "Razem", począwszy od jego pierwszego, próbnego numeru. W zamiarach redakcji cykl miał budować i umacniać więź międzypokoleniową pomiędzy różnymi generacjami Polaków żyjących ówcześnie. Poszczególne reportaże miały trzy płaszczyzny: reporterską, graficzną i fotograficzną. Każdy z nich przedstawiał sylwetkę osoby, która w opinii redakcji zasługiwała na uwagę ze względu na swoją biografię, wykonywany zawód, działalność społeczną, czy różnorodne dokonania. Osoby te charakteryzowały się jakąś pasją, miały "sprecyzowany sens życia", co predestynowało je do "współtworzenia obrazu i charakteru współczesnej Polski". Były to wzory "współczesnych karier społecznych i zawodowych". "Chodziło [...] przede wszystkim o pokazanie, że można żyć ciekawie i twórczo". W serii ukazano portrety ponad stu ludzi, z których w książce znalazły się 24. Były to sylwetki osób pełniących wysokie funkcje w komunistycznym aparacie władzy, także na szczeblu lokalnym, pracowników mediów, uczelni, zakładów pracy, sportowców oraz pisarzy i literatów. Doboru osób, według deklaracji redakcji, dokonywano spontanicznie, ukazując minimum biograficzne, kreśląc cechy osobowości oraz "wartość [...] dzieła" poszczególnych bohaterów. Autorzy pisali w sposób indywidualny.
Treść.
Poszczególne rozdziały dotyczyły następujących osób:

</doc>
<doc id="5337678" url="https://pl.wikipedia.org/wiki?curid=5337678" title="Wydział Inżynieryjno-Ekonomiczny Transportu Akademii Morskiej w Szczecinie">
Wydział Inżynieryjno-Ekonomiczny Transportu Akademii Morskiej w Szczecinie



</doc>
<doc id="5337681" url="https://pl.wikipedia.org/wiki?curid=5337681" title="Łuczajka (rejon głębocki)">
Łuczajka (rejon głębocki)

Łuczajka (; ) – wieś na Białorusi, w obwodzie witebskim, w rejonie głębockim, w sielsowiecie Zalesie.
Dawniej używane nazwy – Łuczajka Mała, Łuczajka Łopacka, Łuczajka Nosyrska
Historia.
W czasach zaborów wieś prywatna w gminie Zaleś w powiecie dzisieńskim, w guberni wileńskiej Imperium Rosyjskiego. W 1866 we wsi zamieszkiwało 98 osób w 8 domach.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Zalesie.
Według Powszechnego Spisu Ludności z 1921 roku zamieszkiwało tu 93 osoby, 24 było wyznania rzymskokatolickiego, 69 prawosławnego. Jednocześnie 44 mieszkańców zadeklarowało polską a 49 białoruską przynależność narodową. Były tu 23 budynki mieszkalne. W 1931 w 23 domach zamieszkiwało 109 osób.
Wierni należeli do parafii rzymskokatolickiej w Łużkach i parafii prawosławnej w Zalesiu. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Zalesiu.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5337682" url="https://pl.wikipedia.org/wiki?curid=5337682" title="Wydział Mechaniczny Akademii Morskiej w Szczecinie">
Wydział Mechaniczny Akademii Morskiej w Szczecinie



</doc>
<doc id="5337683" url="https://pl.wikipedia.org/wiki?curid=5337683" title="Wydział Nawigacyjny Akademii Morskiej w Szczecinie">
Wydział Nawigacyjny Akademii Morskiej w Szczecinie



</doc>
<doc id="5337684" url="https://pl.wikipedia.org/wiki?curid=5337684" title="Cmentarz w Niegowie">
Cmentarz w Niegowie



</doc>
<doc id="5337687" url="https://pl.wikipedia.org/wiki?curid=5337687" title="Cmentarz parafii Świętej Trójcy w Niegowie">
Cmentarz parafii Świętej Trójcy w Niegowie



</doc>
<doc id="5337691" url="https://pl.wikipedia.org/wiki?curid=5337691" title="Road To The Riches">
Road To The Riches

Road to the Riches – debiutancki album duetu hip-hopowego, w skład którego wchodzili raper Kool G Rap oraz DJ i producent muzyczny DJ Polo, wydany 14 marca 1989 roku nakładem znanej w tamtym czasie wytwórni hip-hopowej Cold Chillin’ Records.
Album jest jednym z pierwszych, a przez wielu uważany za pierwszy z gatunku Mafioso rap. W rzeczywistości, jedynie tytułowy utwór „Road To The Riches” jest jakkolwiek związany ze światem mafii i gangów – opowiada o człowieku wepchniętym w narkotykowy półświatek, z którego nie potrafi się wydostać. Cała reszta albumu jest utrzymana w ogólnej konwencji hip-hopu ze Wschodniego Wybrzeża.
Utwór tytułowy znalazł się w ścieżce dźwiękowej do gry w fikcyjnej stacji radiowej Playback FM.
Lista utworów.
Autorami wszystkich tekstów są Nathaniel Wilson i Marlon Williams. Za produkcję wszystkich utworów odpowiada Marley Marl, za scratche odpowiada DJ Polo.
Reedycja z 2006 roku.
Reedycja zawiera kilka dodatkowych utworów i wstawek oraz została podzielna i wydana na dwóch płytach. Podstawowa lista utworów została niezmieniona, z wyjątkiem dodania utworu „Butcher Shop”, który występował wcześniej tylko w wersji na płytach CD wydanych w 1989 roku. Za produkcję wszystkich utworów odpowiada Marley Marl.

</doc>
<doc id="5337696" url="https://pl.wikipedia.org/wiki?curid=5337696" title="East Horizon Airlines">
East Horizon Airlines

East Horizon Airlines – byłe afgańskie regionalne linie lotnicze.
Historia.
Linia lotnicza rozpoczęła działalność w grudniu 2013 r. W maju 2014 r. linia wykonywała regularne loty do dziewięciu portów lotniczych w Afganistanie. Od września 2018 r. linia lotnicza zawiesiła wszystkie operacje.
Kierunki lotów.
East Horizon Airlines wykonywało połączenia do następujących miejscowości:
Flota.
Flota East Horizon Airlines składała się z następujących samolotów (marzec 2018):

</doc>
<doc id="5337699" url="https://pl.wikipedia.org/wiki?curid=5337699" title="Dilshod Oripov">
Dilshod Oripov



</doc>
<doc id="5337705" url="https://pl.wikipedia.org/wiki?curid=5337705" title="Zaurbek Soxiyev">
Zaurbek Soxiyev



</doc>
<doc id="5337707" url="https://pl.wikipedia.org/wiki?curid=5337707" title="Qurbon Qurbonov">
Qurbon Qurbonov



</doc>
<doc id="5337709" url="https://pl.wikipedia.org/wiki?curid=5337709" title="Jacek Perzyk">
Jacek Perzyk

Jacek Perzyk (ur. 10 lutego 1969 w Warszawie) – polski piłkarz występujący na pozycji obrońcy i pomocnika.
Życiorys.
Seniorską karierę rozpoczynał w 1988 roku w RKS Ursus. Na początku 1991 roku przeszedł do Legii Warszawa. W I lidze zadebiutował 6 kwietnia w wygranym 2:0 meczu z Motorem Lublin. Ogółem w Legii wystąpił w 12 meczach w lidze. W styczniu 1992 roku został zawodnikiem Polonii Warszawa, dla której rozegrał łącznie 40 meczów w II lidze, zdobywając dwie bramki. Następnie, do 1999 roku, występował w fińskich klubach: FC Haka, Rovaniemen Palloseura, Vaasan Palloseura, Tampereen Pallo-Veikot i Jyväskylän JK, z krótkimi epizodami w RKS Ursus, Świcie Nowy Dwór Mazowiecki i Dolcanie Ząbki. W latach 1994–1999 rozegrał 78 spotkań w Veikkausliidze, w których zdobył osiem goli. Następnie powrócił do Polski, podpisując kontrakt z Dolcanem Ząbki. W 2000 roku awansował z tym klubem do II ligi, a w sezonie 2000/2001 wystąpił w 23 meczach w lidze. W latach 2002–2004 występował w RKS Ursus, po czym zakończył karierę.

</doc>
<doc id="5337710" url="https://pl.wikipedia.org/wiki?curid=5337710" title="Eldor Hafizov">
Eldor Hafizov



</doc>
<doc id="5337718" url="https://pl.wikipedia.org/wiki?curid=5337718" title="Stadion Poloneza Warszawa">
Stadion Poloneza Warszawa

Stadion Poloneza Warszawa – stadion piłkarsko-lekkoatletyczny znajdujący się przy ulicy Łabiszyńskiej w Warszawie. Na tym obiekcie rozgrywają mecze piłkarze Poloneza Warszawa.
Historia.
Stadion przy ulicy Łabiszyńskiej na Targówku został zbudowany po II wojnie światowej i służył piłkarzom klubu sportowego Stal FSO Warszawa, który w 1979 roku zmienił nazwę na Polonez Warszawa. Stadion wraz z innymi obiektami sportowymi przy ulicy Łabiszyńskiej należał do Fabryki Samochodów Osobowych. W 1994 roku obiekty przeszły pod opiekę Ośrodka Sportu i Rekreacji Targówek. 
W sezonie 1979/1980 Polonez rozgrywał tutaj mecze II ligi. Na inauguracje rozgrywek „Polonezowcy” zagrali ze Starem Starachowice przy frekwencji 3000 kibiców. Rekordowa frekwencja padła podczas derbów z Ursusem Warszawa – 4000 widzów.
W 2006 roku stadion przeszedł gruntowną przebudowę, m.in. położono na boisku sztuczną murawę, sześciotorową (osiem na prostej) bieżnię tartanową, zbudowano nowe trybuny na 1062 miejsca siedzące oraz zainstalowano oświetlenie o mocy 300 lux.

</doc>
<doc id="5337719" url="https://pl.wikipedia.org/wiki?curid=5337719" title="Manewry „Odra–Nysa 69”">
Manewry „Odra–Nysa 69”

Manewry „Odra-Nysa 69" – realizowane na terytorium Polski ćwiczenia z wojskami jednostek Wojska Polskiego, Armii Radzieckiej, Czechosłowackiej Armii Ludowej i Narodowej Armii Ludowej NRD.
Charakterystyka.
Zgodnie z harmonogramem Naczelnego Dowództwa Wojsk Układu Warszawskiego, już jesienią 1968 zaplanowano największe ćwiczenia w Polsce pod kryptonimem Odra-Nysa. Ich realizację wstrzymała inwazja wojsk UW na Czechosłowację. Ostatecznie dwustronne, wieloszczeblowe ćwiczenia wydzielonych wojsk PRL, ZSRR, NRD i CSRS przeprowadzono między 21 i 27 września 1969 na poligonach Ustka, Drawsko Pomorskie, Borne Sulinowo, Biedrusko, Żagań i Świętoszów. Sztab kierownictwa ćwiczenia początkowo stacjonował w Wałczu, a potem w Żarach. Uczestniczyło w nich ponad 65000 żołnierzy, ponad 700 czołgów, niemal 1000 transporterów opancerzonych, przeszło 300 dział artyleryjskich i 200 dział przeciwlotniczych, prawie 50 wyrzutni rakiet, ponad 550 samolotów, niemal 120 śmigłowców i prawie 130 okrętów. Ćwiczyło 5 sztabów szczebla operacyjnego i 9 sztabów związków taktycznych.
Zamiary stron.
Po mobilizacyjnym rozwinięciu sił w rejonie Poznań-Kamień Pomorski-Stralsund-Żagań, o świcie 24 września 1969 Południowi przeszli do działań zaczepnych w kierunku Wałcz-Grudziądz-Białystok. Wykorzystując zmasowany atak lotnictwa, w zadaniu bliższym, zniszczyli środki jądrowe, lotnictwo i zgrupowanie wojsk Północnych, wysadzili desant powietrzno-morski w rejonie Ustki i w 9 dniu operacji wyszli na rubież polskiej granicy wschodniej. W pierwszym rzucie walczyła 10 Armia (ćwicząca) i desantowa grupa operacyjna (ćwicząca). W drugim rzucie Front posiadał 12 Armię (aplikacyjnie).
Północni w pierwszej fazie wojny utracili część swojego terytorium. Po wprowadzeniu do działań pierwszorzutowych związków taktycznych, w bojach spotkaniowych powstrzymali ofensywę Południowych i przeszli do działań zaczepnych w kierunku Chojnice-Słubice-Uelzen. W zadaniu bliższym zniszczyli część środków przenoszenia broni jądrowej, lotnictwo i zgrupowanie wojsk Frontu Poznańskiego, wysadzili desant morski w rejonie Rostocku i w 8 dniu operacji opanowali rubież Stralsund-Uelzen-Magdeburg. Wówczas Południowi wykonali uderzenie jądrowe, co pociągnęło za sobą odwet ze strony Północnych. W ten sposób wojna przekształciła się w konflikt z użyciem broni masowego rażenia. Ugrupowano operacyjnie Północnych w dwa rzuty. W pierwszym rzucie 1 Armia (ćwicząca) i 2 Armia (aplikacyjnie), a w drugim 3 Armia i jednostki wsparcia (aplikacyjnie).
Działania wojsk.
Wojska podzielono na dwie grupy. Dla „Frontu Poznańskiego” tematem szkolenia była organizacja działań zaczepnych i operacji desantowej, a następnie prowadzenie działań obronnych z użyciem broni jądrowej. „Front Gdański” ćwiczył organizację i wykonywanie działań zaczepnych, w tym kombinowaną operację desantową.
Od 21 września prowadzono jedynie ćwiczenia dowódczo-sztabowe, a od 24 września zrealizowano kilkanaście epizodów poligonowych nawiązujących do sytuacji rozgrywanej w sztabie kierownictwa. 24 września na poligonie w Bornem Sulinowie ćwiczono bój spotkaniowy, w którym uczestniczyły pododdziały dwóch sowieckich dywizji pancernych. W kolejnym epizodzie, w Drawsku, zorganizowano pokaz pracy sztabu na polowym stanowisku dowodzenia. Ponadto ćwiczono ogniowe przygotowanie natarcia polskiej 20 Warszawskiej Dywizji Pancernej, atak i rozwinięcie działań w głębi obrony nieprzyjaciela. W rejonie Pieszcza desantowano wzmocniony batalion 6 Pomorskiej Dywizji Powietrznodesantowej. Na lotnisku w Słupsku ćwiczono desant i walkę o lotnisko z udziałem czechosłowackiego batalionu powietrznodesantowego, a potem realizowano lądowanie samolotów transportowych z ciężkim sprzętem polskiej 6 DPDes. Na poligonie Biedrusko dywizja zmechanizowana NAL NRD, we współdziałaniu z desantem śmigłowcowym CzAL forsowała Wartę. W rejonie Krosna Odrzańskiego sowiecka dywizja pancerna pokonała obronę nieprzyjaciela na Odrze. W rejonie Połęcka sforsowała Odrę polska 20 Dywizja Pancerna. Na poligonie w Żaganiu pułk z polskiej 11 Drezdeńskiej Dywizji Pancernej ćwiczył kontratak na skrzydło nieprzyjaciela w warunkach nocnych. Na poligonie w Ustce jednostki z trzech armii ćwiczyły strzelanie do okrętów, następnie wysadzono desanty morski i śmigłowcowy. 27 września w Świętoszowie ćwiczono działanie oddziału wydzielonego dywizji zmechanizowanej NAL.
Praktyczne działania wojsk na jednym z poligonów obserwowali przedstawiciele najwyższych władz partyjnych i państwowych PRL: Władysław Gomułka, Józef Cyrankiewicz, Edward Gierek, Stanisław Kociołek, Władysław Kruczek, Ignacy Loga-Sowiński, Ryszard Strzelecki, Mieczysław Moczar, Czesław Wycech i Zygmunt Moskwa.
Działania propagandowe.
Manewry były także okazją do prowadzenia działań propagandowych. Akcentowano „rozwijanie i umacnianie przyjaźni i braterstwa broni między armiami sojuszniczymi”. W okresie przerw taktycznych i operacyjnych ćwiczący żołnierze składali wizyty w szkołach, zakładach pracy i jednostkach wojskowych. Żołnierze polscy i niemieccy zwiedzali poznańską Fabrykę Łożysk Tocznych i Zakłady Hipolita Cegielskiego. Żołnierze z NRD odwiedzili Wyższą Szkołę Oficerską Wojsk Pancernych w Poznaniu. W koszarach 8 pułku czołgów w Żaganiu zorganizowano „wieczór przyjaźni i braterstwa broni”. Wzięły w nim udział 50-osobowe delegacje z armii wszystkich państw uczestniczących w manewrach. Spotkanie uświetnił zespół estradowy Śląskiego Okręgu Wojskowego. Żołnierze „bratnich armii” zwiedzali Duklę, Zgorzelec i Turoszów i zakłady „Zastal” w Zielonej Górze. W czasie manewrów wydano czterojęzyczną gazetkę polową, okolicznościowy kalendarz i specjalny numer „Żołnierza Polskiego”. Wyprodukowano znaczki metalowe, pocztówki, proporce i inne gadżety. Zwieńczeniem manewrów była defilada wojskowa i zorganizowany z rozmachem wiec na Stadionie Olimpijskim we Wrocławiu. 28 września ulicą Grabiszyńską przemaszerowało około 4500 żołnierzy, przejechało 85 czołgów, 21 wyrzutni rakietowych, 145 transporterów opancerzonych, 62 zestawy artylerii naziemnej i 34 zestawy artylerii przeciwlotniczej, ponad 150 samochodów i ciągników, ponad 30 zestawów sprzętu inżynieryjnego. Nad głowami przeleciało 140 samolotów i 20 śmigłowców.
Podsumowanie ćwiczeń.
Podsumowania manewrów dokonał we Wrocławiu kierownik ćwiczeń – gen. Wojciech Jaruzelski. Obecni byli między innymi ministrowie obrony: ZSRR – marsz. Andriej Grieczko, NRD – gen. Heinz Hoffmann, CSRS – gen. płk , Bułgarii – gen. Dobri Dżurow, Rumunii – gen. , Koreańskiej Republiki Ludowo-Demokratycznej – gen. Choe Hyon, Mongolii – gen. płk , a także I zastępca ministra ON Węgier gen. por. , oraz Lino Carrera Rodríguez, przedstawiciel Rewolucyjnych Sił Zbrojnych Republiki Kuby. Z ramienia KC PZPR obecny byli Ryszard Strzelecki i Mieczysław Moczar.
Pierwsza część wystąpienia Wojciecha Jaruzelskiego miała charakter wybitnie polityczny. Podkreślił „ostry antykomunistyczny kurs czołówki imperializmu”, mówił o zbrojnej agresji Stanów Zjednoczonych w Wietnamie, „knowaniach przeciwko” Korei Północnej i Kubie, „zachłannej” polityce Izraela, a także o rozwijanej „doktrynie elastycznego reagowania”, przypominającej „hitlerowskie blitzkriegi”. Na tym tle przedstawił pokojową politykę krajów socjalistycznych, które w sferze militarnej musiały szukać odpowiedzi na zagrożenie ze strony NATO. W części doktrynalnej zwrócił uwagę na fakt, że w ćwiczeniach wojsk Układu Warszawskiego odchodzi się od planowania działań z użyciem broni jądrowej już w początkowym stadium wojny, a szuka się alternatywnych możliwości rozwoju wydarzeń z wykorzystaniem jedynie broni konwencjonalnej. Eksponował dużą ruchliwość wojsk ważną w walkach o charakterze spotkaniowym, w tym wykorzystywanie czynnika zaskoczenia.
W zakresie praktycznych ćwiczeń z wojskami omawiał wielowariantowe użycie czołgów jako głównego środka przełamującego obronę. Eksponował też szerokie wykorzystanie w czasie ćwiczeń ostrej amunicji. Pododdziały zmechanizowane i pancerne strzelały ze wszystkich posiadanych rodzajów broni, lotnictwo wykonywało ostre bombardowania, używano rakiet powietrze–ziemia i ziemia–powietrze, strzelano z artylerii okrętowej. Uznał, ze prowadzenie działań w różnych warunkach terenowych wzbogacało ćwiczenia. Poligony obfitowały w szerokie przeszkody wodne, ćwiczono całą gamę działań desantowych, od „wariantu spadochronowego i imponującego potokowego lądowania oraz startu dużych samolotów transportowych, poprzez liczne taktyczne desanty śmigłowcowe, aż do dużego kombinowanego desantu powietrzno–morskiego” na plażach Ustki, z wykorzystaniem krążowników i niszczycieli rakietowych, okrętów desantowych, trałowców itd. Do mankamentów zaliczył jednak brak na poligonach elementów infrastruktury zurbanizowanej i brak w ćwiczeniach tematyki walk w mieście.

</doc>
<doc id="5337731" url="https://pl.wikipedia.org/wiki?curid=5337731" title="Waszczanki">
Waszczanki

Waszczanki (; , "Woszczanki", pol. hist. Woszczanka) – wieś na Białorusi, w obwodzie homelskim, w rejonie kormańskim, w sielsowiecie Licwinawiczy.
Historia.
W XIX i w początkach XX w. położona była w Rosji, w guberni mohylewskiej, w powiecie rohaczewskim, w gminie Korma. Następnie w granicach Związku Sowieckiego. Od 1991 w niepodległej Białorusi.

</doc>
<doc id="5337742" url="https://pl.wikipedia.org/wiki?curid=5337742" title="Stadion OSiR Targówek">
Stadion OSiR Targówek



</doc>
<doc id="5337743" url="https://pl.wikipedia.org/wiki?curid=5337743" title="Alexander Shevchenko">
Alexander Shevchenko



</doc>
<doc id="5337747" url="https://pl.wikipedia.org/wiki?curid=5337747" title="Maciej Zworski">
Maciej Zworski

Maciej Zworski (ur. w 1963 r. we Wrocławiu) – polsko-kanadyjski matematyk, od 1998 profesor Uniwersytetu Kalifornijskiego w Berkeley. W pracy naukowej zajmuje się m.in. równaniami różniczkowymi cząstkowymi i analizą mikrolokalną.
Życiorys.
Urodzony w Polsce (Wrocław), studiował w Wielkiej Brytanii (Imperial College London) i USA (Massachusetts Institute of Technology). Stopień doktora uzyskał w 1989 w Massachusetts Institute of Technology, promotorem doktoratu był Richard Burt Melrose.
Na początku kariery pracował na Uniwersytecie Harvarda, Uniwersytecie Johnsa Hopkinsa i University of Toronto, a od 1998 jest profesorem Uniwersytetu Kalifornijskiego w Berkeley.
Swoje prace publikował m.in. w najbardziej prestiżowych czasopismach matematycznych świata: „Annals of Mathematics”, „Journal of the American Mathematical Society”, „Inventiones Mathematicae” i „Acta Mathematica”. Jest lub był redaktorem m.in. „Duke Mathematical Journal”, „American Journal of Mathematics” i „Analysis &amp; PDE”.
W 2002 roku wygłosił wykład sekcyjny na Międzynarodowym Kongresie Matematyków w Pekinie, a w 2019 wykład plenarny na konferencji Dynamics, Equations and Applications (DEA 2019). Członek Royal Society of Canada i American Academy of Arts and Sciences. W 1999 otrzymał nagrodę Coxetera-Jamesa Canadian Mathematical Society, a w 2019 Medal im. Wacława Sierpińskiego.
Wypromował kilkunastu doktorów m.in. Semyona Dyatlova.

</doc>
<doc id="5337753" url="https://pl.wikipedia.org/wiki?curid=5337753" title="Tour de Belgique 1972">
Tour de Belgique 1972

Tour de Belgique 1972 (24. Tour de Belgique 1972) – 24 edycja rajdu samochodowego Tour de Belgique rozgrywanego w Belgii. Rozgrywany był od 10 do 12 listopada 1972 roku. Była to dwudziesta czwarta runda Rajdowych Mistrzostw Europy w roku 1972 oraz szósta runda Rajdowych Mistrzostw Belgii.

</doc>
<doc id="5337760" url="https://pl.wikipedia.org/wiki?curid=5337760" title="Dinidoridae">
Dinidoridae

Dinidoridae – rodzina owadów z rzędu pluskwiaków, podrzędu różnoskrzydłych i nadrodziny traczówek. Obejmuje ponad 115 opisanych gatunków, sklasyfikowanych w 18 rodzajach. Zamieszkują krainy etiopską, madagaskarską, orientalną, australijską, neotropikalną i południowy zachód krainy palearktycznej. Wszystkie są fitofagami ssącymi soki roślin. W zapisie kopalnym znane są od eocenu.
Morfologia.
Pluskwiaki dużych rozmiarów, o ciele długości od 9 do 27 mm, przysadzistej budowy, kształtu jajowatego lub eliptycznego, u Dinidorinae o zarysie opływowym, u Megymeninae zaś często z bocznymi brzegami wyciągniętymi w guzki, ząbki, kolce lub płaty.
Głowa ma na bokach kile, a wzgórki z panewkami czułkowymi osadzone są poniżej nich i wskutek tego niedostrzegalne w widoku grzbietowym. Policzki (bukule) są krótkie, płatowate, wyniesione i z tyłu domknięte. Zbudowana z czterech członów kłujka jest zwykle krótka i sięga najdalej między biodra środkowej i tylnej pary, u Amberiatini dochodzi jednak do czwartego segmentu odwłoka. Czułki zbudowane są z czterech lub pięciu członów, z których przynajmniej dwa przedwierzchołkowe są spłaszczone.
Tułów odznacza się średnich rozmiarów, krótką, sięgającą do około połowy długości odwłoka, niezakrywającą przykrywek półpokryw, trójkątną w zarysie tarczką o wierzchołku stępionym lub zaokrąglonym. Dominują formy długoskrzydłe, krótkoskrzydłe znane są u nielicznych gatunków. Półpokrywy cechują się siatkowatym użyłkowaniem zakrywek. Środkiem przedpiersia i śródpiersia biegnie podłużny rowek. Stopy zbudowane są z dwóch lub trzech członów.
Odwłok u większości Dinidorinae ma przetchlinki drugiego segmentu zasłonięte przez metapleury, a u pozostałych gatunków odsłonięte, odsunięte od tylnych krawędzi metapleur. Niemal u wszystkich gatunków trichobotria rozmieszczone są na sternitach od trzeciego do siódmego w parach na zgrubieniach położonych za każdą z przetchlinek. Genitalia samicy mają uwstecznione gonangulum, a u większości gatunków także zredukowane, słabo zesklerotyzowane i pośrodkowo zrośnięte walwifery. Genitalia samca mają błoniasty edeagus i zaopatrzoną w wyrostki koniunktywę.
Stadia larwalne mają ujścia grzbietowych gruczołów zapachowych odwłoka zlokalizowane pomiędzy tergitami czwartym i piątym oraz piątym i szóstym, natomiast między tergitami trzecim i czwartym występuje zamiast ujść blizna.
Ekologia i występowanie.
Dane o biologii i ekologii tych owadów są skąpe. Wszystkie gatunki są fitofagami ssącymi. Większość związana jest pokarmowo z dyniowatymi, a część z bobowatymi. Poza tym pluskwiaki te podawane są z przedstawicieli arekowatych, astrowatych, herbatowatych, marzanowatych, męczennicowatych, morwowatych, mydleńcowatych, niecierpkowatych, pokrzywowatych, połapkowatych, powojowatych, psiankowatych, rutowatych, szarłatowatych, ślazowatych, toinowatych, wiechlinowatych i wilczomleczowatych, jednak zdecydowana większość tych obserwacji nie dotyczy żerowania, a jedynie bytowania na roślinie. Poza tym obecność jednego gatunku stwierdzono wśród szczątków roślinnych i pod napływkami.
Większość przedstawicieli rodziny zamieszkuje strefy tropikalną i subtropikalną Starego Świata, a więc krainy orientalną, etiopską i madagaskarską. Sześć znanych z krainy orientalnej gatunków stwierdzono również w krainie australijskiej. Wyjątkiem na tle rodziny jest rodzaj "Dinidor" ograniczony do Ameryki Południowej w krainie neotropikalnej. Do krainy palearktycznej dochodzi "Coridius viduatus", podawany z terenów Afryki Północnej, Lewantu i Półwyspu Arabskiego.
Taksonomia i ewolucja.
Do rodziny tej zalicza się ponad 115 opisanych gatunków, sklasyfikowanych w 18 rodzajach, sześciu plemionach i dwóch podrodzinach:
Takson ten wprowadzony został w 1867 roku przez Carla Ståla w randze podrodziny w obrębie tarczówkowatych. Do rangi osobnej rodziny wyniesiony został w 1955 roku przez Dennisa Lestona m.in. na podstawie budowy samczych genitaliów. W 1987 roku P.S.S. Durai dokonała rewizji światowej fauny tej rodziny, dzieląc ją na dwie podrodziny i cztery plemiona wyróżniane do dziś. W 1996 roku Lawrence Hubert Rolston i współpracownicy opublikowali katalog światowej fauny Dinidoridae. Dwa kolejne plemiona w obrębie tej rodziny wprowadzone zostały przez Jerzego Adriana Lisa i Annę Kocorek w 2000 i 2014 roku.
Dinidoridae klasyfikowane są w nadrodzinie tarczówek w obrębie infrarzędu Pentatomomorpha. Tesseratomidae jako ich grupę siostrzaną wskazane zostały przez liczne morfologiczne, molekularne i łączone analizy filogenetyczne, w tym Gapuda z 1991 roku, Xie i innych z 2005 roku, Li i innych z 2005 i 2006 roku, Grazii i innych z 2008 roku, Kmenta i Vilamovej z 2010 roku, Tiana i innych z 2011 roku oraz Lisa i innych z 2012 roku.
Zapis kopalny rodziny ograniczony jest do pojedynczego gatunku, "Dinidorites margiformis", i pochodzi z eocenu.

</doc>
<doc id="5337766" url="https://pl.wikipedia.org/wiki?curid=5337766" title="Jonathan Jones (sprinter)">
Jonathan Jones (sprinter)

Jonathan Jones (ur. 6 lutego 1999 w Bridgetown) – barbadoski lekkoatleta specjalizujący się w biegach sprinterskich.
Początkowo występował w biegach średniodystansowych, ale później jego głównym dystansem stał się bieg na 400 metrów. Zajął w tej konkurencji 5. miejsce na igrzyskach panamerykańskich w 2019 w Limie, zwyciężył na młodzieżowych mistrzostwach NACAC w 2021 w San José, odpadł w półfinale na igrzyskach olimpijskich w 2020 w Tokio, zajął 8. miejsce na mistrzostwach świata w 2022 w Eugene i zdobył brązowy medal na igrzyskach Wspólnoty Narodów w Birmingham.
Rekordy życiowe.
Rekordy życiowe Jonesa:

</doc>
<doc id="5337769" url="https://pl.wikipedia.org/wiki?curid=5337769" title="Charles Pettit">
Charles Pettit

Charles Pettit (; ur. 1736, zm. 4 września 1806) – amerykański prawnik i kupiec z New Jersey i Filadelfii w Pensylwanii. Pełnił funkcję delegata Pensylwanii na Kongresię Konfederacji od 1785 do 1787 roku.
Biografia.
Charles Pettit urodził się w 1736 roku. Jego rodzicami byli Andrew i Dinah (Woolverton) Pettitowie z hrabstwa Hunterdon w stanie New Jersey.
W 1758 poślubił Sarę Reed, przyrodnią siostrę Josepha Reeda. Reed wywarł znaczny wpływ na późniejszą karierę Pettita, wprowadzając go do polityki.
W 1767 roku Pettit przyjął pierwsze z wielu stanowisk w służbie publicznej jako zastępca zastępcy prowincji New Jersey, aby pomóc swojemu szwagra Reedowi, który był sekretarzem. Kiedy Reed zrezygnował w 1769 roku, Pettit został mianowany sekretarzem kolonii.
Po studiach w znanej firmie Pettit został przyjęty do palestry w 1770 roku. W 1773 został wybrany na członka Rady Namiestniczej.
Pettit służył jako osobisty sekretarz gubernatora Williama Franklina w latach 1772-1774 i przeniósł się do South Amboy w New Jersey. W miarę zbliżania się rewolucji zrezygnował ze stanowiska.
Powrócił do niej w 1776 roku, kiedy został mianowany sekretarzem rewolucyjnego gubernatora Williama Livingstona. Od 1776 do 1778 Pettit piastował urząd sekretarza prowincji (tytuł określony w konstytucji stanu New Jersey z 1776 r., później znany jako sekretarz stanu New Jersey).
W 1777 roku jego szwagier Joseph Reed ponownie wpłynął na jego karierę. Reed służył wówczas w Kongresie Kontynentalnym i pracował w komisji, która zaleciła zmianę funkcji kwatermistrza. W 1778 roku Pettit został zastępcą generalnego kwatermistrza, zasadniczo na stanowisku cywilnym. Ale przyszło ze zleceniem pułkownika w Armii Kontynentalnej, co obrażało niektórych oficerów liniowych armii. Pettit prowadził księgowość korpusu od tego czasu aż do swojej rezygnacji w 1781 roku. Przeniósł się również do Filadelfii, aby być bliżej Kongresu, który tymczasowo spotykał się w Nowym Jorku.
Po odbyciu służby wojskowej Pettit wznowił karierę kupiecką, tym razem w Filadelfii. Od 1779 roku był członkiem Amerykańskiego Towarzystwa Filozoficznego z siedzibą w tym mieście. Został wybrany do reprezentowania Filadelfii w stanowej Izbie Reprezentantów w 1784 i 1785 roku. Ustawodawca dwukrotnie wybrał go na delegata na Kongres Kontynentalny, gdzie służył w latach 1785-1787. Został również mianowany powiernikiem Uniwersytetu Stanu Pensylwanii w 1786 roku; kontynuował na stanowisku po połączeniu się, aby stworzyć Universytet Pensylwanii w 1791 roku.
Zmarł w Filadelfii w 1806 roku.

</doc>
<doc id="5337771" url="https://pl.wikipedia.org/wiki?curid=5337771" title="Muzala Samukonga">
Muzala Samukonga

Muzala Samukonga (ur. 9 grudnia 2002) – zambijski lekkoatleta specjalizujący się w biegach sprinterskich.
Zdobył złoty medal w biegu na 400 metrów i srebrny medal w sztafecie 4 × 400 metrów na mistrzostwach Afryki w 2022 w Saint-Pierre. Zwyciężył w biegu na 400 metrów na igrzyskach Wspólnoty Narodów w Birmingham.
Rekordy życiowe.
Rekordy życiowe Samukongi:

</doc>
<doc id="5337774" url="https://pl.wikipedia.org/wiki?curid=5337774" title="HC Frýdek-Místek">
HC Frýdek-Místek

HC Frýdek-Místek – czeski klub hokeja na lodzie z siedzibą we Frydku-Mistku.

</doc>
<doc id="5337779" url="https://pl.wikipedia.org/wiki?curid=5337779" title="Mateusz Łęgowski">
Mateusz Łęgowski

Mateusz Łęgowski (ur. 29 stycznia 2003 w Brodnicy) – polski piłkarz występujący na pozycji pomocnika. Swój debiut w reprezentacji Polski miał w 86' minucie w meczu Polska-Holandia.

</doc>
<doc id="5337781" url="https://pl.wikipedia.org/wiki?curid=5337781" title="Kościół św. Mikołaja w Skwierzynie">
Kościół św. Mikołaja w Skwierzynie



</doc>
<doc id="5337789" url="https://pl.wikipedia.org/wiki?curid=5337789" title="Nil Sorski">
Nil Sorski



</doc>
<doc id="5337795" url="https://pl.wikipedia.org/wiki?curid=5337795" title="Schronisko na Czerenyszczu">
Schronisko na Czerenyszczu

Schronisko PTT na Czerenyszczu zwane również Schronskiem pod Paraszką – nieistniejący obecnie schron turystyczny (w latach 1933-1935 - schronisko turystyczne), położone w Bieszczadach Wschodnich (Beskidy Skolskie). Obiekt znajdował się na wys. ok. 1100 m n.p.m., poniżej szczytu Obrosłego Wierchu (1167 m n.pm.), na południowy wschód od Paraszki (1268 m n.p.m.)
Historia.
W 1932 roku Oddział Polskiego Towarzystwa Tatrzańskiego w Drohobyczu urządził w domku myśliwskim firmy Bracia Groedel niezagospodarowany schron turystyczny. Rok później, latem 1933 roku z inicjatywy Koła PTT w Skolem przekształcono go w zagospodarowane schronisko, posiadające 30 miejsc noclegowych (10 łóżek, 20 sienników). Statut ten obiekt miał do 1935 roku, kiedy zrezygnowano z zagospodarowania. Od tej pory do wybuchu II wojny światowej funkcjonował tu zamykany schron turystyczny, do którego klucze pobierało się w biurze Towarzystwa w Skolem.
Szlaki turystyczne w 1936 r..
Schronisko znajdowało się przy czerwonym szlaku ze Skolego na Paraszkę. Sam szczyt Paraszki stanowił węzeł następujących szlaków turystycznych:

</doc>
<doc id="5337803" url="https://pl.wikipedia.org/wiki?curid=5337803" title="Kościół św. Wawrzyńca w Babimoście">
Kościół św. Wawrzyńca w Babimoście



</doc>
<doc id="5337806" url="https://pl.wikipedia.org/wiki?curid=5337806" title="Zmarli w roku 2000">
Zmarli w roku 2000

Lista osób zmarłych w 2000:

</doc>
<doc id="5337810" url="https://pl.wikipedia.org/wiki?curid=5337810" title="Stara fara ewangelicka w Bydgoszczy">
Stara fara ewangelicka w Bydgoszczy



</doc>
<doc id="5337816" url="https://pl.wikipedia.org/wiki?curid=5337816" title="Krzysztof Ciepliński">
Krzysztof Ciepliński



</doc>
<doc id="5337824" url="https://pl.wikipedia.org/wiki?curid=5337824" title="Tornow (Eberswalde)">
Tornow (Eberswalde)

Neutornow – południowo-wschodnia część niemieckiego miasta Eberswalde położonego w Brandenburgii, w powiecie Barnim.
Obiekty.
We wsi znajduje się gotycki kościół z kamienia polnego z szachulcową wieżą, która została dobudowana w XVIII wieku.

</doc>
<doc id="5337825" url="https://pl.wikipedia.org/wiki?curid=5337825" title="Priyanka Goswami">
Priyanka Goswami

Priyanka Goswami (ur. 10 marca 1996) – indyjska lekkoatletka specjalizująca się w chodzie sportowym, olimpijka.
Zajęła 17. miejsce w chodzie na 20 kilometrów na igrzyskach olimpijskich w 2020 w Tokio i 34. miejsce na tym dystansie na mistrzostwach świata w 2022 w Eugene. 
Zdobyła srebrny medal w chodzie na 10 000 metrów na igrzyskach Wspólnoty Narodów w Birmingham. 
Rekordy życiowe.
Rekordy życiowe Goswami:

</doc>
<doc id="5337827" url="https://pl.wikipedia.org/wiki?curid=5337827" title="Aleksander Zgrzywa">
Aleksander Zgrzywa

Aleksander Józef Zgrzywa (zm. 28 sierpnia 2022) – polski informatyk i cybernetyk, dr hab.
Życiorys.
25 czerwca 1976 obronił pracę doktorską "Modele procesów przepływu informacji w pamięciach dwupoziomowych z wykorzystaniem łańcuchów Markowa", 31 marca 1999 habilitował się na podstawie pracy zatytułowanej "Ocena wydajności systemów informacyjnych metodami kolejkowymi". Został zatrudniony na stanowisku profesora w Zakładzie Systemów Komputerowych i Zastosowań Informatyki na Wydziale Nauk Technicznych i Ekonomicznych Państwowej Wyższej Szkole Zawodowej im. Witelona w Legnicy i w Wyższej Szkole Zarządzania i Finansów we Wrocławiu.
Awansował na stanowisko profesora nadzwyczajnego w Instytucie Informatyki na Wydziale Informatyki i Zarządzania Politechniki Wrocławskiej, oraz w Instytucie Informacji Naukowej i Bibliotekoznawstwa na Wydziale Filologicznym Uniwersytetu Wrocławskiego.
Był profesorem uczelni w Zakładzie Informatyki na Wydziale Nauk Technicznych i Ekonomicznych Collegium Witelona Uczelni Państwowej i Filii w Jeleniej Górze Politechniki Wrocławskiej.

</doc>
<doc id="5337830" url="https://pl.wikipedia.org/wiki?curid=5337830" title="Hanna Turczynowa">
Hanna Turczynowa

Hanna Wołodymyriwna Turczynowa z domu Bełyba (ukr. Ганна Володимирівна Турчинова (Беліба); ur. 1 kwietnia 1970 w Dniepropetrowsku) - ukraińska polityk, żona pełniącego obowiązki prezydenta Ukrainy Ołeksandra Turczynowa. Była Pierwsza Dama Ukrainy, nauczycielka, kandydatka nauk.
Życiorys.
Hanna Wołodymyriwna Bełyba urodziła się w Dniepropetrowsku 1 kwietnia 1970 roku. Ukończyła Dnieprzański Uniwersytet Narodowy im. Ołesia Honczara, oraz studia doktoranckie (aspirantura) na Narodowym Uniwersytecie Lingwistycznym w Kijowie. Od 1995 roku uczy języka angielskiego na Narodowym Uniwersytecie Pedagogicznym im. Michaiła Dragomanowa w Kijowie. Od 2006 roku kieruje katedrą języków obcych na tym uniwersytecie.
Próba zamachu.
W 2016 roku mężczyzna, który przybył do Kijowa z okupowanego przez Rosję obwodu donieckiego, chciał dźgnąć nożem Hannę Turczynową. Sprawca czekał na kobietę przed jej miejscem pracy. Ponieważ mężczyzna sugerował się głównie zdjęciem znalezionym w Internecie, na którym Turczynowa miała krótko ścięte włosy, słabe oświetlenie miejsca ataku skłoniło go do zaatakowania innej nauczycielki o podobnej fryzurze. Złapawszy ją za szyję, przyłożył jej nóż do gardła i zwrócił się do niej per Hanna Wołodymyriwna, radząc jej by się nie opierała. Przerażona kobieta próbowała wyjaśnić, że nie jest Hanną Turczynową. Sprawca, który zorientował się, że się pomylił, chciał pochwycić Turczynową która stała tuż obok i była świadkiem zdarzenia. Ochroniarz wytrącił mu jednak nóż z ręki i natychmiast obezwładnił. Zamachowca skazano później na 8,5 roku więzienia.
Życie prywatne.
Ma syna, Kyryłła.

</doc>
<doc id="5337836" url="https://pl.wikipedia.org/wiki?curid=5337836" title="Elżbieta Kalemba-Kasprzak">
Elżbieta Kalemba-Kasprzak

Elżbieta Maria Kalemba-Kasprzak – polska literaturoznawczyni dr hab. nauk humanistycznych, profesor nadzwyczajny i kierownik Katedry Dramatu, Teatru i Widowisk Wydziału Filologii Polskiej i Klasycznej Uniwersytetu im. Adama Mickiewicza w Poznaniu.
Życiorys.
25 października 1984 obroniła pracę doktorską "Społeczne role recenzji teatralnej. Przełom Październikowy (1955-1957)" (promotor Jerzy Ziomek), 14 czerwca 2000 habilitowała się na podstawie pracy zatytułowanej "Prometeusz z przepiórką. Dramaty Stefana Żeromskiego: od Czarowica do Przełęckiego".
Była zatrudniona na stanowisku profesora nadzwyczajnego i kierownika w Katedrze Dramatu, Teatru i Widowisk na Wydziale Filologii Polskiej i Klasycznej Uniwersytetu im. Adama Mickiewicza w Poznaniu.

</doc>
<doc id="5337837" url="https://pl.wikipedia.org/wiki?curid=5337837" title="Parafia św. Józefa we Wschowie">
Parafia św. Józefa we Wschowie



</doc>
<doc id="5337839" url="https://pl.wikipedia.org/wiki?curid=5337839" title="Slavic Cup w biegach narciarskich 2022/2023">
Slavic Cup w biegach narciarskich 2022/2023

Slavic Cup w biegach narciarskich 2022/2023 – kolejna edycja tego cyklu zawodów. Rywalizacja rozpoczęła się 29 grudnia 2022 r. w Zakopanem, a zakończyła 12 marca 2023 r. w słowackiej Skalce pri Kremnici.
Obrońcami tytułu byli reprezentanci Polski: wśród kobiet Karolina Kukuczka, natomiast wśród mężczyzn Dominik Bury.
Tegorocznymi zdobywcami pucharu zostali: reprezentantka Polski Daria Szkurat oraz reprezentant Ukrainy Dmytro Drahun.

</doc>
<doc id="5337840" url="https://pl.wikipedia.org/wiki?curid=5337840" title="Fundusz Gospodarki Wodnej">
Fundusz Gospodarki Wodnej

Fundusz Gospodarki Wodnej – fundusz celowy istniejący w latach 1976–2001, mający na celu wspieranie przedsięwzięć związanych z gospodarowaniem wodą i ochroną wód.
Powołanie Funduszu.
Na podstawie rozporządzenie Rady Ministrów z 1976 r. w sprawie zasad tworzenia i wykorzystania Funduszu Gospodarki Wodnej ustanowiono Fundusz.
Tworzenie Funduszu.
Fundusz powstał z opłat pobieranych za szczególne korzystanie z wód i z urządzeń wodnych stanowiących własność Państwa. Fundusz dzielił się na terenowy i centralny. Na fundusz terenowy przeznaczano 70% wpływów z opłat za pobór wody i wprowadzania ścieków do wód lub do ziemi. Na fundusz centralny przeznaczono 30% wpływów z opłat oraz wpływy z opłat za korzystanie z urządzeń wodnych, żeglugę i spław a także za wydobywanie materiałów z wód stanowiących własność Państwa.
Dysponowanie środkami Funduszu.
Środkami funduszu terenowego dysponował wojewoda, a środkami funduszu centralnego Minister Rolnictwa w porozumieniu z Ministrem Administracji, Gospodarki Terenowej i Ochrony Środowiska. Minister Rolnictwa, z Ministrem Administracji, Gospodarki Terenowej i Ochrony Środowiska oraz z właściwym wojewodą mógł przeznaczyć niewykorzystane środki funduszu terenowego danego województwa na zwiększenie funduszu terenowego innego województwa.
Przeznaczenie środków Funduszu.
Środkami funduszu przeznaczano na pokrycie kosztów lub dofinansowanie przedsięwzięć zmierzających do kompleksowego rozwiązywania zadań w dziedzinie gospodarki wodnej.
W szczególności środki te przeznaczane były na:
Zniesienie Funduszu.
Na podstawie ustawy z 2001 r. o Prawie wodnym, Fundusz został zlikwidowany.

</doc>
<doc id="5337841" url="https://pl.wikipedia.org/wiki?curid=5337841" title="System Informacji Miejskiej w Gdyni">
System Informacji Miejskiej w Gdyni

System Informacji Miejskiej w Gdyni (System Identyfikacji Miejskiej) – system jednolitego oznakowania ulic, budynków i innych obiektów na terenie miasta Gdyni wprowadzany przez Zarząd Dróg i Zieleni w Gdyni od 2010 roku.
Wdrożono oznakowanie w dzielnicy Śródmieście, za budowę i utrzymanie SIM jest odpowiedzialny Samodzielny Referat Zieleni i Małej Architektury, jednostka Zarządu Dróg i Zieleni w Gdyni.
Elementy systemu.
Na gdyński SIM składają się następujące elementy:
System ma nawiązywać kolorami do powojennego oznakowania ulic – tło białe, czerwone litery, cyfry i symbole. W strefie z zabytkami tablice adresowe są wypukłe. Tabliczki kierunkowe są w dwóch językach: polskim i angielskim. Kartusze dodatkowo mają informacje zapisane alfabetem Braille’a oraz piktogramy. Elementy systemu znajdują się na słupkach, elewacjach budynków oraz wolnostojących tablicach.

</doc>
<doc id="5337852" url="https://pl.wikipedia.org/wiki?curid=5337852" title="Kompania łączności 9 Dywizji Piechoty">
Kompania łączności 9 Dywizji Piechoty

Kompania łączności 9 Dywizji Piechoty – pododdział łączności Wojska Polskiego.
Historia kompanii.
Na podstawie rozkazu Ministerstwa Spraw Wojskowych Szefostwo Łączności L. 680/tjn.32/Org. z 7 października 1932 została sformowana z dniem 20 października 1932 kompania telegraficzna 9 Dywizji Piechoty.
Na stanowisko dowódcy kompanii wyznaczony został por. Kazimierz Edward Żórniak, a na stanowisko młodszego oficera kompanii ppor. Stanisław Czeluściński. Dowódca kompanii był odpowiedzialny za jej organizację pod kierownictwem szefa łączności dywizji piechoty.
Oficerowie, podoficerowie i szeregowcy służby czynnej rocznika 1910 byli przydzieleni z baonów telegraficznych i istniejących już kompanii telegraficznych, natomiast rekruci rocznika 1911 zostali powołani bezpośrednio do kompanii w dniach 29-31 października 1932. Kompania otrzymała osiem koni wierzchowych (remontów), osiem koni taborowych, osiem kompletnych rzędów wierzchowych i dwie pary uprzęży taborowych.
Kompania stacjonowała w garnizonie Brześć i była organiczną jednostką łączności 9 Dywizji Piechoty. W 1940 zamierzano przenieść kompanię do Siedlec.
Kompania miała prowadzić szkolenie według obowiązującej „Instrukcji wyszkolenia wojsk łączności” sygn. MSWojsk. Szefostwo Łączności L. dz. 900/tjn. Wyszk. 30.
Kompania miała dwa plutony, lecz nie posiadała radia. Pluton radio był mobilizowany w pułku radio w Warszawie i po zakończeniu mobilizacji przydzielony do dywizji. Dywizja nie posiadała wówczas organu zaopatrzenia i naprawy sprzętu łączności, czyli organu służby łączności .
Na podstawie rozkazu Dowództwa Łączności MSWojsk. L. 3000/tjn. I.Org. z 11 października 1937 kompania telegraficzna 9 DP została przeorganizowana i przemianowana na kompanię łączności 9 DP. W składzie kompanii został utworzony pluton radio.
Organizacja pokojowa kompanii łączności:
Etat przewidywał 4 oficerów, 14-18 podoficerów (zależnie od typu kompanii), 130-133 szeregowców, 14 koni wierzchowych, 18-20 koni pociągowych, 2 samochody ciężarowe, 2 motocykle i 8 rowerów.
Organizacja pokojowa była dostosowana do zadań mobilizacyjnych i okazała się dobrą.
1 września 1938 uprawnienia dowódcze względem kompanii otrzymał szef łączności dywizji . Dowódcami (szefami) łączności 9 DP byli: kpt. / mjr łącz. Zenon Konarski (1 III 1929 – X 1930), kpt. / mjr łącz. Czesław Wardziński (X 1930 – X 1935) i kpt. łącz. Tadeusz II Rudnicki (do IX 1939). Pomocnikiem dowódcy łączności we wrześniu 1939 był por. łącz. Aleksander Muraszko.
Do zadań kompanii należało szkolenie rezerw podoficerów i szeregowców jedynie na potrzeby własne. Poborowi byli wcielani bezpośrednio do kompanii. Etaty były tak skalkulowane, że dla zaspokojenia zapotrzebowań wojennych musiano powołać pod broń osiem roczników rezerwistów. Kandydaci na podoficerów służby czynnej z kompanii szkolili się w szkołach podoficerskich batalionów telegraficznych i pułku radio.
Zgodnie z planem mobilizacyjnym „W” kompania łączności 9 DP była jednostką mobilizującą. Pod względem mobilizacji materiałowej była przydzielona do 35 pułku piechoty Legionów.
Dowódca kompanii był odpowiedzialny za przygotowanie całości mobilizacji jednostek wpisanych na tabelę mob. z wyjątkiem mobilizacji materiałowej, za którą był współodpowiedzialny razem z dowódcą 35 pułku piechoty. 
Dowódca kompanii był ponadto odpowiedzialny za przeprowadzenie mobilizacji:
Wszystkie jednostki były mobilizowane w Brześciu, w alarmie, w grupie jednostek oznaczonych kolorem czerwonym. 
Po zakończeniu czynności mobilizacyjnych kompania przekazywała: nadwyżki personelu i materiału do Kadry 4 batalionu telegraficznego w Brześciu, natomiast nadwyżki koni i środków przewozowych do 35 pp
Jednostki zmobilizowane przynależały pod względem ewidencyjnym do Ośrodka Zapasowego Telegraficznego „Lublin” z wyjątkiem plutonu radio 9 DP, który przynależał do Ośrodka Zapasowego Radio w Warszawie.
23 marca 1939 została zarządzona mobilizacja jednostek „żółtych” na terenie Okręgu Korpusu Nr IX. W czasie mobilizacji do kompanii wcielono 32 podoficerów i 228 szeregowych rezerwy. Kompania osiągnęła gotowość około 8 godzin po terminie z powodu opóźnionych dostaw wyposażenia i koni z 35 pp. Mobilizacja wykazała pewne usterki zarówno w samym przygotowaniu mob. jak i w wyposażeniu materiałowym oddziałów, które następnie usunięto. 
Jednostki łączności 9 DP były formowane według organizacji wojennej L.3124/mob.org., ukompletowane zgodnie z zestawieniem specjalności L.3124/mob.AR oraz uzbrojone i wyposażone zgodnie z wojennymi należnościami materiałowymi L.3124/mob./mat.
Pluton łączności Kwatery Głównej 9 DP przeznaczony był do obsługi dowództwa dywizji, kompania telefoniczna przeznaczona do budowy i obsługi polowej sieci telefonicznej (z kabla polowego), a drużyna parkowa łączności odpowiadała za zaopatrzenie, naprawę i ewakuację sprzętu łączności.
Pluton radio 9 DP był formowany według organizacji wojennej L.3121/mob.org., ukompletowany zgodnie z zestawieniem specjalności L.3121/mob.AR oraz uzbrojony i wyposażony zgodnie z wojennymi należnościami materiałowymi L.3121/mob./mat.
Wiosną 1939 kompania została podporządkowana pod względem wyszkolenia fachowego dowódcy 2 Grupy Łączności. Ze względu na szybki wybuch wojny dowództwo grupy nie odegrało powierzonej mu roli.
Pod koniec maja, na wniosek dowódcy dywizji, kompania przeniesiona została z rejonu Brześcia w rejon Siedlec. Według dowódcy kompanii została ona zakwaterowana w Siedlcach u gospodarzy przy ulicy Starowiejskiej, około 1 km od centrum miasta. 1 czerwca 1939 stan kompanii liczył 9 oficerów (3 służby stałej i 6 rezerwy), 41 podoficerów (8 zawodowych, 1 nadterminowy i 32 rezerwy) oraz 331 szeregowców (57 starszego rocznika, 46 młodszego rocznika i 228 rezerwy). 5 czerwca kompania wyjechała do Koronowa i zakwaterowana na przedmieściu, z którego dojazd do miasta był nieco utrudniony. W sierpniu do kompanii wcielono nowych żołnierzy rezerwy, których pilnie należało przeszkolić. 30 sierpnia marszem pieszym kompania przeszła do Tucholi z wyjątkiem IV plutonu, który przydzielony do 22 pułku piechoty pozostał w okolicy Koronowa. W nocy z 31 sierpnia na 1 września żołnierze kompanii pakowali sprzęt telefoniczny i telegraficzny Urzędu Pocztowego w Tucholi oraz napełniali butelki benzyną jako broń przeciwpancerna.
W czasie kampanii wrześniowej jednostki łączności z plutonem radio walczyły w składzie macierzystej dywizji.

</doc>
<doc id="5337853" url="https://pl.wikipedia.org/wiki?curid=5337853" title="Lio">
Lio



</doc>
<doc id="5337859" url="https://pl.wikipedia.org/wiki?curid=5337859" title="Lio (grupa etniczna)">
Lio (grupa etniczna)

Lio, także Li’o – indonezyjska grupa etniczna z wyspy Flores w prowincji Małe Wyspy Sundajskie Wschodnie, zamieszkująca tereny kabupatenu Ende. Populacja Lio wynosi 300 tys. osób.
Są potomkami autochtonicznej ludności wyspy Flores. Wyznają przede wszystkim katolicyzm. Posługują się własnym językiem lio (li’o) z wielkiej rodziny austronezyjskiej.
Tradycyjnie zajmują się ręcznym rolnictwem, łowiectwem, prowadzą hodowlę świń i drobiu. Rozwinęli plecionkarstwo i obróbkę łyka. Równolegle z katolicyzmem funkcjonują dawne wierzenia. Obejmują one kult najwyższego stwórcy Ndu’a Ngga’e, kult przodków, kulty agrarne oraz wiarę w duchy.
Pod względem kulturowym są blisko spokrewnieni z ludami Ende, Sika i Ngada, a w dalszej kolejności z ludem Manggarai. Ich język bywa rozpatrywany jako dialekt języka ende.

</doc>
<doc id="5337863" url="https://pl.wikipedia.org/wiki?curid=5337863" title="Josep Comas Solà">
Josep Comas Solà



</doc>
<doc id="5337864" url="https://pl.wikipedia.org/wiki?curid=5337864" title="Li’o">
Li’o



</doc>
<doc id="5337865" url="https://pl.wikipedia.org/wiki?curid=5337865" title="Sarah Mitton">
Sarah Mitton

Sarah Dawn Mitton (ur. 20 czerwca 1996 w Liverpoolu w Nowej Szkocji) – kanadyjska lekkoatletka specjalizująca się w pchnięciu kulą.
Zajęła 6. miejsce w pchnięciu kulą na igrzyskach panamerykańskich w 2019 w Limie. Zwyciężyła w tej konkurencji na uniwersjadzie w 2019 w Neapolu. Odpadła w kwalifikacjach na mistrzostwach świata w 2019 w Dosze i na igrzyskach olimpijskich w 2020 w Tokio.
W 2022 zajęła 7. miejsce w pchnięciu kulą na halowych mistrzostwach świata w Belgradzie i 4. miejsce na mistrzostwach świata w 2022 w Eugene (z tym samym najlepszym rezultatem, co brązowa medalistka Jessica Schilder), a także zwyciężyła na igrzyskach Wspólnoty Narodów w Birmingham i mistrzostwach NACAC we Freeport
Rekordy życiowe.
Rekordy życiowe Mitton:

</doc>
<doc id="5337875" url="https://pl.wikipedia.org/wiki?curid=5337875" title="Gabriel DropOut">
Gabriel DropOut

 – manga autorstwa Ukamiego, publikowana na łamach magazynu „Dengeki Daioh G” wydawnictwa ASCII Media Works od grudnia 2013.
Na podstawie mangi studio Doga Kobo wyprodukowało serial anime, który emitowany był od stycznia do marca 2017.
Fabuła.
Anioły kończące naukę w niebie są wysyłane na Ziemię, gdzie muszą uczyć się o ludziach i prowadzić ich na właściwą ścieżkę, aby stać się prawdziwymi aniołami. Jednak Gabriel White Tenma, najlepsza anielica w swojej klasie, uzależnia się od gier wideo po przybyciu na Ziemię i w rezultacie zamienia się w kompletnego lenia. Historia opowiada o Gabriel, która wraz z innymi aniołami i demonami, zstąpiła na Ziemię i uczęszcza do szkoły średniej.
Manga.
Seria ukazuje się od 27 grudnia 2013 w magazynie „Dengeki Daioh G”, gdzie była publikowana co drugi miesiąc. Począwszy od 28 kwietnia 2014 roku, manga zmieniła tryb wydawniczy na comiesięczny. Następnie wydawnictwo ASCII Media Works rozpoczęło zbieranie rozdziałów do wydań w formacie tankōbon, których pierwszy tom ukazał się 20 grudnia 2014. Według stanu na 27 maja 2022, do tej pory wydano 12 tomów.
Spin-off, zatytułowany , który skupia się na postaci Tapris, ukazuje się w magazynie „Comic Dengeki Daioh” wydawnictwa ASCII Media Works od 2018 roku. Seria jest ilustrowana przez Bafako i według stanu na 26 grudnia 2020, została zebrana trzech tankōbonach.
Anime.
Adaptacja w formie telewizyjnego serialu anime została ogłoszona 27 lipca 2016 na łamach magazynu „Dengeki Daioh” (nr 9/2016). Seria została wyprodukowana przez studio Doga Kobo i wyreżyserowana przez Masahiko Ōtę. Scenariusz napisał Takashi Aoshima, zaś postacie zaprojektował Katsuhiro Kumagai. Serial był emitowany w Japonii między 9 stycznia a 27 marca 2017. Pierwszy odcinek został pokazany przedpremierowo 18 grudnia 2016 w kinie Shinjuku Piccadilly w Tokio. Motywy otwierające i kończące odpowiednio to i , oba wykonane przez Miyu Tomitę, Saori Ōnishi, Naomi Ōzorę i Kanę Hanazawę. Motywem kończącym odcinek 7 jest w wykonaniu Ōnishi. Anime liczy 12 odcinków i zostało wydane w trzech czteroodcinkowych tomach Blu-ray/DVD. Dwa odcinki OVA zostały wydane wraz z pierwszym i trzecim tomem Blu-ray/DVD wydanymi odpowiednio 24 marca i 24 maja 2017.

</doc>
<doc id="5337879" url="https://pl.wikipedia.org/wiki?curid=5337879" title="Zagłębie Sosnowiec (piłka nożna) - sezon 1955">
Zagłębie Sosnowiec (piłka nożna) - sezon 1955



</doc>
<doc id="5337884" url="https://pl.wikipedia.org/wiki?curid=5337884" title="Język dusur">
Język dusur



</doc>
<doc id="5337889" url="https://pl.wikipedia.org/wiki?curid=5337889" title="Balkan Cup w biegach narciarskich 2023">
Balkan Cup w biegach narciarskich 2023

Balkan Cup w biegach narciarskich 2023 – kolejna edycja tego cyklu zawodów. Rywalizacja rozpoczęła się 8 lutego 2023 r. w północnomacedońskim Mawrowie, a zakończyła 24 marca 2023 r. w tureckim Bolu/Gerede.
Obrończynią tytułu wśród kobiet była Serbka Anja Ilić, natomiast wśród mężczyzn Bułgar Daniel Peszkow.

</doc>
<doc id="5337891" url="https://pl.wikipedia.org/wiki?curid=5337891" title="Paweł Iwanow (generał)">
Paweł Iwanow (generał)

Paweł Iwanow (ros. Павел Иванов ; ur. ok. 1850, zm. 1902) – rosyjski generał, administrator pałaców carskich w Spale, prezes Warszawskich Teatrów Rządowych w latach 1898-1901. 
Początkowo pełnił funkcję zarządcy obszaru Księstwa Łowickiego oraz cesarskiego pałacyku myśliwskiego w Spale. W tym okresie uczestniczył w pracach nad kanalizacją w posiadłości. Od 12 stycznia 1898 do 15 lipca 1901, będąc wciąż zarządcą pałaców cesarskich, piastował stanowisko prezesa dyrekcji Warszawskich Teatrów Rządowych. Zasłużył się pozyskaniem subwencji rządowej na potrzeby teatru.

</doc>
<doc id="5337893" url="https://pl.wikipedia.org/wiki?curid=5337893" title="Pyinstall">
Pyinstall



</doc>
<doc id="5337897" url="https://pl.wikipedia.org/wiki?curid=5337897" title="Woszczanka (obwód homelski)">
Woszczanka (obwód homelski)



</doc>
<doc id="5337899" url="https://pl.wikipedia.org/wiki?curid=5337899" title="Dubrawina">
Dubrawina

Dubrawina (; , "Dubrawina"; hist.: pol. Kobylicze; , "Kabyliczy"; , "Kobyliczi") – wieś na Białorusi, w obwodzie homelskim, w rejonie kormańskim, w sielsowiecie Licwinawiczy.
Historia.
W XIX i w początkach XX w. Kobylicze położone były w Rosji, w guberni mohylewskiej, w powiecie bychowskim, w gminie Bycz. Następnie w granicach Związku Sowieckiego. Od 1991 w niepodległej Białorusi.

</doc>
<doc id="5337900" url="https://pl.wikipedia.org/wiki?curid=5337900" title="Kobylicze">
Kobylicze



</doc>
<doc id="5337901" url="https://pl.wikipedia.org/wiki?curid=5337901" title="Załatamino">
Załatamino

Załatamino (; , "Zołotomino") – wieś na Białorusi, w obwodzie homelskim, w rejonie kormańskim, w sielsowiecie Licwinawiczy.

</doc>
<doc id="5337902" url="https://pl.wikipedia.org/wiki?curid=5337902" title="INF Treaty">
INF Treaty



</doc>
<doc id="5337905" url="https://pl.wikipedia.org/wiki?curid=5337905" title="Ziatkawiczy">
Ziatkawiczy

Ziatkawiczy (; , "Ziatkowiczi", pol. hist. Ziatkowicze) – wieś na Białorusi, w obwodzie homelskim, w rejonie kormańskim, w sielsowiecie Licwinawiczy.
Historia.
W XIX i w początkach XX w. położone były w Rosji, w guberni mohylewskiej, w powiecie rohaczewskim, w gminie Korma. Następnie w granicach Związku Sowieckiego. Od 1991 w niepodległej Białorusi.

</doc>
<doc id="5337906" url="https://pl.wikipedia.org/wiki?curid=5337906" title="Ziatkowicze">
Ziatkowicze



</doc>
<doc id="5337909" url="https://pl.wikipedia.org/wiki?curid=5337909" title="Ruda Serokomelska">
Ruda Serokomelska



</doc>
<doc id="5337910" url="https://pl.wikipedia.org/wiki?curid=5337910" title="Zaroślak rdzawobrzuchy">
Zaroślak rdzawobrzuchy

Zaroślak rdzawobrzuchy ("Atlapetes nationi") – gatunek małego ptaka z rodziny pasówek (Passerellidae). Endemit o niewielkim zasięgu występowania tylko na zachodnich stokach Andów w Peru. Jest uznawany za gatunek najmniejszej troski.
Systematyka.
Gatunek po raz pierwszy zgodnie z zasadami nazewnictwa binominalnego opisał Philip Lutley Sclater, nadając mu nazwę "Buarremon nationi". Opis ukazał się w 1881 roku w czasopiśmie „Ibis”. Jako miejsce typowe autor wskazał zachodnie Andy, powyżej Limy w Peru. Wyróżnia się dwa podgatunki:
Morfologia.
Nieduży ptak ze średniej wielkości, grubym u nasady, czarniawym dziobem. Szczęka i żuchwa są lekko zakrzywione. Tęczówki w kolorze ciemnym czerwonobrązowym. Nogi od szarych do ciemnobrązowych. Czoło i twarz czarne, na głowie oliwkowobrązowa czapeczka, na której u części osobników występują w sposób losowy rozmieszczone białe pióra. Podbródek czarny, przechodzący w krótki pasek policzkowy, gardło i wąsy białe. Górna część głowy i policzki ołowianoszare, podobnie jak kark i górna część ciała. Skrzydła i ogon nieco ciemniejsze od karku. Pierś i boki ciała szare, brzuch i kuper cynamonowo-żółty. Podgatunek "A. n. brunneiceps" ma bledsze ubarwienie, białe plamki nad oczami. Młode osobniki podobne do dorosłych, jednak mają górne części ciała bladobrązowe. Brak dymorfizmu płciowego. Długość ciała z ogonem 17 cm; masa ciała 40,5–43,4 g.
Zasięg występowania.
Zaroślak rdzawobrzuchy występuje w:
Jest gatunkiem osiadłym. Jego zasięg występowania według szacunków organizacji BirdLife International obejmuje 67,2 tys. km².
Ekologia.
Zaroślak rdzawobrzuchy jest gatunkiem endemicznym. Jego głównym habitatem są niewielkie zalesione i zakrzewione suche stoki zachodnich części Andów. Występuje na wysokościach od 2000 do 4000 m n.p.m. Jest najprawdopodobniej gatunkiem wszystkożernym. Żeruje na ziemi lub tuż nad jej powierzchnią w parach lub niewielkich stadach.
Rozmnażanie.
Brak informacji o rozmnażaniu, wiadomo tylko, że młode osobniki są spotykane w okolicach Limy w czerwcu.
Status.
W Czerwonej księdze gatunków zagrożonych IUCN zaroślak rdzawobrzuchy klasyfikowany jest jako gatunek najmniejszej troski (LC – "Least Concern"). Liczebność populacji nie została oszacowana, ale jej trend oceniany jest jako stabilny ze względu na brak dowodów na spadki liczebności bądź istotne zagrożenia dla gatunku. Ptak ten opisywany jest jako dość pospolity.

</doc>
<doc id="5337912" url="https://pl.wikipedia.org/wiki?curid=5337912" title="Instytut Medycyny Pracy im. prof. Jerzego Nofera">
Instytut Medycyny Pracy im. prof. Jerzego Nofera



</doc>
<doc id="5337918" url="https://pl.wikipedia.org/wiki?curid=5337918" title="Instytut Teologiczny">
Instytut Teologiczny



</doc>
<doc id="5337923" url="https://pl.wikipedia.org/wiki?curid=5337923" title="Ahmed Chagou">
Ahmed Chagou

Ahmed Chagou (arab. أحمد شاكو, ur. 27 listopada 1987) – marokański piłkarz, grający jako środkowy obrońca w Ittihad Khémisset.
Klub.
Początki.
Zaczynał karierę w Rachad Bernoussi, gdzie grał jako junior i jako senior do 2009 roku.
Difaâ El Jadida.
1 lipca 2009 roku dołączył do Difaâ El Jadida.
W sezonie 2011/2012 (pierwszym dostępnym na stronie Transfermarkt) zagrał zagrał 16 spotkań, strzelił jedną bramkę i miał jedną asystę.
W kolejnym sezonie wystąpił w 26 spotkaniach, strzelił dwa gole i miał jedną asystę. Zdobył puchar Maroka.
W swoim ostatnim sezonie w barwach tego zespołu zagrał 25 meczów i strzelił 5 bramek.
Raja Casablanca.
1 lipca 2014 roku przeszedł do Raja Casablanca. W tym zespole zadebiutował 27 sierpnia 2014 roku w meczu przeciwko Difaâ El Jadida (3:0 dla byłego klubu Chagou). Zagrał cały mecz. Łącznie wystąpił w 13 spotkaniach.
Kawkab Marrakesz.
3 lipca 2015 roku został zawodnikiem Kawkabu Marrakesz. W tym klubie debiut zaliczył 6 września 2015 roku w meczu przeciwko Mouloudia Wadżda (2:0 dla Kawkabu). W debiucie strzelił gola – do siatki trafił w 88. minucie. Łącznie zagrał 51 meczów, w których strzelił 6 bramek.
Racing Casablanca.
26 grudnia 2017 roku dołączył do Racingu Casablanca. W tym klubie debiut zaliczył 25 lutego 2017 roku w meczu przeciwko Hassanii Agadir (2:1 dla rywali Racingu). Zagrał cały mecz. Pierwszą bramkę strzelił 8 kwietnia 2017 roku w meczu przeciwko Difaâ El Jadida (1:1). Do siatki trafił w 30. minucie. Łącznie zagrał 10 meczów i strzelił dwa gole.
Ittihad Khémisset.
1 sierpnia 2019 roku dołączył do Ittihadu Khémisset.
Reprezentacja.
Na Mistrzostwach Narodów Afryki 2014 siedział na ławce podczas wszystkich meczów grupowych i ćwierćfinału.

</doc>
<doc id="5337924" url="https://pl.wikipedia.org/wiki?curid=5337924" title="Grand Prix Holandii 2022">
Grand Prix Holandii 2022

Grand Prix Holandii 2022, oficjalnie Formula 1 Heineken Dutch Grand Prix 2022 – pietnasta runda Mistrzostw Świata Formuły 1 w sezonie 2022. Grand Prix odbyło się w dniach 2–4 września 2022 na torze Circuit Zandvoort w Zandvoort. Wyścig wygrał po starcie z pole position Max Verstappen (Red Bull), a na podium kolejno stanęli George Russell (Mercedes) oraz Charles Leclerc (Ferrari).
Klasyfikacja po wyścigu.
Kierowcy.
Źródło: FIA
Konstruktorzy.
Źródło: FIA

</doc>
<doc id="5337929" url="https://pl.wikipedia.org/wiki?curid=5337929" title="Josef Starzer">
Josef Starzer

Josef Johann Michael Starzer (ochrzczony 5 stycznia 1728 w Wiedniu, zm. 22 kwietnia 1787 tamże) – austriacki kompozytor i skrzypek.
Życiorys.
Był synem waltornisty Thomasa Starzera. Kształcił się w Wiedniu, gdzie jego nauczycielami byli Giuseppe Bonno i Giuseppe Trani. Od 1752 roku był skrzypkiem w wiedeńskim Burgtheater. Na przełomie 1758 i 1759 roku wyjechał do Rosji, gdzie przebywał do około 1770 roku, występując na dworze carskim w Petersburgu i Moskwie jako koncertmistrz i kompozytor muzyki baletowej. Po powrocie do Wiednia nadal działał jako skrzypek i kompozytor baletów;; nawiązał też współpracę z Florianem Leopoldem Gassmannem, będąc współzałożycielem Tonkünstler-Sozietät (1771). Po 1779 roku z powodu problemów zdrowotnych ograniczył działalność publiczną.
Twórczość.
Komponował muzykę do baletów najwybitniejszych choreografów XVIII wieku, wielkich reformatorów teatru baletowego: Franza Antona Hilverdinga, Jeana-Georges’a Noverre’a i Gaspra Angioliniego. Swoją twórczością położył podwaliny pod reformę muzyki baletowej, wzorowaną na reformie operowej Christopha Willibalda Glucka. Tworzył zarówno krótkie utwory baletowe wykorzystywane jako wstawki do oper i przedstawień teatralnych, jak i dzieła rozbudowane kompozycyjnie z recytatywami instrumentalnymi i odcinkami nawiązującymi do formy sonatowej. Komponując muzykę do librett choreografów, dla których pracował, inspirował się tematyką antyczną, egzotyczną i orientalną, a także scenami z życia codziennego, takimi jak polowania, obrazki miejskie, pobyt w karczmie. Jego opracowania muzyczne baletów Noverre’a i Angioliniego były wykorzystywane w wielu europejskich teatrach; także w Warszawie w przedstawieniach baletowych realizowanych przez baletmistrza Daniela Curza. W muzyce kameralnej Starzera widoczne są nawiązania do twórczości Josepha Haydna.

</doc>
<doc id="5337930" url="https://pl.wikipedia.org/wiki?curid=5337930" title="Wołodymyr Tataryncew">
Wołodymyr Tataryncew



</doc>
<doc id="5337932" url="https://pl.wikipedia.org/wiki?curid=5337932" title="Platinum Vision">
Platinum Vision

 – japońskie studio animacji z siedzibą w Mitace, założone 30 marca 2016.

</doc>
<doc id="5337936" url="https://pl.wikipedia.org/wiki?curid=5337936" title="Lidia Nowikowa">
Lidia Nowikowa



</doc>
<doc id="5337938" url="https://pl.wikipedia.org/wiki?curid=5337938" title="Ugis Krastins">
Ugis Krastins



</doc>
<doc id="5337943" url="https://pl.wikipedia.org/wiki?curid=5337943" title="Jarosław Śliwiński">
Jarosław Śliwiński

Jarosław Śliwiński (ur. 28 lutego 1939 w Mirocinie) – polski polityk i działacz związkowy, opozycjonista w okresie PRL.
Życiorys.
Syn Piotra i Józefy. Ukończył Zasadniczą Szkołę Zawodową w Ścinawie (1956) i Technikum Mechaniczne w Jeleniej Górze (1966). W latach 1959–1961 odbył zasadniczą służbę wojskową, pracował jako tokarz oraz kierownik magazynu w Kopalni Węgla Brunatnego „Turów”. Po 1978 powrócił do miejsca urodzenia i rozpoczął prowadzenie rodzinnego gospodarstwa rolnego pod Przeworskiem. W styczniu i lutym 1981 uczestniczył w strajku ustrzycko-rzeszowskim, współorganizował też protesty związane z rejestracją związku rolniczego. W marcu 1981 uczestniczył w tzw. zjeździe zjednoczeniowym wiejskich środowisk solidarnościowych w Poznaniu. Został szefem NSZZ Rolników Indywidualnych „Solidarność” w Mirocinie, wchodził też w skład władz gminnych oraz kierował wojewódzką komisją rewizyjną. Po wprowadzeniu stanu wojennego zajmował się kolportażem podziemnej prasy, wielokrotnie poddawany zatrzymaniom i przesłuchaniom, a także inwigilowany przez Służbę Bezpieczeństwa. Od 1984 do 1989 prowadził jako ajent stację benzynową. W 1988 współorganizował zbiórki żywności dla strajkujących górników i hutników, uczestniczył także w lokalnym duszpasterstwie rolników.
Po 1989 uczestniczył w reaktywacji Polskiego Stronnictwa Ludowego (Mikołajczykowskiego), objął funkcję prezesa partii w województwie przemyskim. Był przeciwnikiem reaktywacji NSZZ Rolników Indywidualnych „Solidarność”. W wyborach parlamentarnych w 1991 kandydował do Sejmu z listy PSL-PL. W wyborach w 1993 otwierał przemyską listę okręgową Bezpartyjnego Bloku Wspierania Reform. Kandydował również do Sejmu w 2001 z listy LPR i w 2005 jako lider krośnieńskiej listy Domu Ojczystego. W wyborach samorządowych w 2002, jako kandydat z listy LPR, został wybrany na radnego sejmiku województwa podkarpackiego. W 2004 przeszedł na emeryturę. W 2018 kandydował do sejmiku podkarpackiego z listy Wolnych i Solidarnych.
Odznaczenia.
Odznaczony Krzyżem Kawalerskim Orderu Odrodzenia Polski (2009) oraz Krzyżem Wolności i Solidarności (2016).

</doc>
<doc id="5337948" url="https://pl.wikipedia.org/wiki?curid=5337948" title="Euroinżynier">
Euroinżynier



</doc>
<doc id="5337954" url="https://pl.wikipedia.org/wiki?curid=5337954" title="Krzysztof Krukowski">
Krzysztof Krukowski

Krzysztof Krukowski (ur. 16 stycznia 1972 w Szczebrzeszynie) – polski ekonomista i teoretyk zarządzania, doktor habilitowany nauk ekonomicznych w dyscyplinie nauki o zarządzaniu i jakości, profesor uczelni na Uniwersytecie Warmińsko-Mazurskim.
Życiorys.
W latach 1992–1997 odbył studia z zarządzania i marketingu na Uniwersytecie Mikołaja Kopernika w Toruniu. W 2002 uzyskał stopień doktora nauk ekonomicznych na Uniwersytecie Warmińsko-Mazurskim na podstawie napisanej pod kierunkiem Eugeniusza Niedzielskiego pracy pt. "Uwarunkowania strategii rozwoju gmin wiejskich". W 2017 habilitował się na UMK po obronie rozprawy pt. "Kulturowe uwarunkowania dojrzałości procesowej urzędów miast". W pracy naukowej specjalizował się w zakresie zarządzania publicznego. W 1996 został wykładowcą Wydziału Nauk Ekonomicznych Uniwersytetu Warmińsko-Mazurskiego, gdzie doszedł do stanowiska profesora uczelni, w ramach wydziału kierował Katedrą Organizacji i Zarządzania oraz Instytutem Nauk o Zarządzaniu i Jakości. Nauczał ponadto w Wyższej Szkole Informatyki i Zarządzania im. Prof. Tadeusza Kotarbińskiego w Olsztynie oraz Wszechnicy Warmińskiej w Lidzbarku Warmińskim. Został członkiem Komitetu Nauk Organizacji i Zarządzania Polskiej Akademii Nauk. Wielokrotnie wyróżniany nagrodami rektora UWM za nauczanie.
Pracował krótko w Urzędzie Celnym w Olsztynie. Podjął działalność jako kierownik i ekspert przy projektach państwowych i unijnych dotyczących rozwoju społecznego i regionalnego. Wchodził także w skład rad nadzorczych różnych jednostek, m.in. Warmińsko-Mazurskiej Agencji Rozwoju Regionalnego (przewodniczący) i Miejskiego Przedsiębiorstwa Komunikacyjnego w Olsztynie, został też wiceprezesem Akademickiej Spółdzielni Mieszkaniowej w Olsztynie.
W 2009 kandydował w przedterminowych wyborach prezydenta Olsztyna z poparciem Platformy Obywatelskiej. W pierwszej turze zajął drugie miejsce z poparciem 28,33% głosów. W drugiej turze przegrał z Piotrem Grzymowiczem, zdobywając poparcie 39,84%.
Życie prywatne.
Żonaty, ma dwoje dzieci.

</doc>
<doc id="5337962" url="https://pl.wikipedia.org/wiki?curid=5337962" title="Jordan Mathews">
Jordan Mathews

Jordan Mathews (ur. 22 czerwca 1994 w Los Angeles) – amerykański koszykarz, występujący na pozycji rzucającego obrońcy, obecnie zawodnik PGE Spójni Stargard.
W 2017 reprezentował New Orleans Pelicans oraz Phoenix Suns podczas rozgrywek letniej ligi NBA w Las Vegas. Rozegrał też jedno spotkanie przedsezonowe w barwach Atlanty Hawks. Rok później był w Las Vegas zawodnikiem Los Angeles Clippers.
3 sierpnia 2022 zawarł umowę z PGE Spójnią Stargard.
Jego młodszy brat Jonah występował w Anwilu Włocławek (2021/2022), natomiast ojciec Phil jest trenerem akademickiej drużyny Riverside City College. 

</doc>
<doc id="5337965" url="https://pl.wikipedia.org/wiki?curid=5337965" title="Chemioterapeutyk">
Chemioterapeutyk



</doc>
<doc id="5337978" url="https://pl.wikipedia.org/wiki?curid=5337978" title="LHK Jestřábi Prostějov">
LHK Jestřábi Prostějov

LHK Jestřábi Prostějov – czeski klub hokeja na lodzie z siedzibą we Prościejowie.

</doc>
<doc id="5337984" url="https://pl.wikipedia.org/wiki?curid=5337984" title="Kazimierz Putek (piłkarz)">
Kazimierz Putek (piłkarz)

Kazimierz Putek (ur. 1 lutego 1961 w Krakowie) – polski piłkarz występujący na pozycji pomocnika.
Życiorys.
W 1972 roku wstąpił do juniorów Hutnika Kraków. W 1978 roku został włączony do pierwszej drużyny. W 1983 roku otrzymał powołanie do wojska i został piłkarzem Legii Warszawa. W I lidze zadebiutował 6 sierpnia w zremisowanym 1:1 spotkaniu z ŁKS Łódź. Ogółem w Legii rozegrał 48 spotkań w I lidze, zdobywając w nich 9 goli. W 1985 roku powrócił na rok do Hutnika Kraków, następnie przeszedł do Widzewa Łódź. W barwach tego klubu rozegrał 100 meczów ligowych, a w sezonie 1986/1987 wystąpił w czterech meczach Pucharu UEFA. W 1990 roku przy pomocy Mirosława Sajewicza przeszedł do fińskiego PPT Pori. Wówczas awansował z tym klubem do Futisliigi, w której w sezonie 1991 rozegrał 31 spotkań. W 1992 roku został zawodnikiem Cracovii. Rok później z powodu kontuzji zakończył karierę.
Po zakończeniu kariery pracował m.in. w handlu, a także w Poczcie Polskiej.

</doc>
<doc id="5337987" url="https://pl.wikipedia.org/wiki?curid=5337987" title="Partia Islamska">
Partia Islamska



</doc>
<doc id="5337988" url="https://pl.wikipedia.org/wiki?curid=5337988" title="Partia Islamska (frakcja Hekmatjara)">
Partia Islamska (frakcja Hekmatjara)

Partia Islamska (pers حزب اسلامی, "Hezb-e Islami") - kierowana przez Gulbuddina Hekmatjara frakcja kontynuująca działalność podzielonej w 1979 roku Partii Islamskiej. Ugrupowanie dąży do naśladowania Bractwa Muzułmańskiego i praktykuje panislamizm.
Partia była podjerzewana o współpracę z Koreą Północną oraz z Państwem Islamskim. Potwierdzone były jednak powiązania z Bin Ladenem, z tego powodu Partia Islamska została uznana za organizację terrorystyczną w Kanadzie, Stanach Zjednoczonych i Wielkiej Brytanii. Działacze Partii Islamskiej byli zaangażowani w uprawę opium i produkcję heroiny.
Historia.
1979-1992.
Podczas radzieckiej interwencji w Afganistanie, Partia Islamska była finansowana za pośrednictwem pakistańskiego wywiadu, wsparcie finansowe było otrzymywane również od Stanów Zjednoczonych, Arabii Saudyjskiej i od powiązanej z zachodnioniemiecką partią CSU Fundacji im. Hannsa Seidela. Partia nawiązała również kontakty z brytyjskim wywiadem MI6, która zapewniała działaczom partyjnym szkolenia wojskowe i uzbrojenie.
W latach 1979-1981 Partia Islamska była uważana za jedną z ważniejszych grup mudżahedinów. Ugrupowanie było silnie popierane w prowincjach Kunar, Laghman, Nangarhar i Paktika; do 1994 roku partia utrzymywała bliskie relacje z Pakistanem.
W 1986 roku Gulbuddin Hekmatjar spotkał się z Margaret Thatcher na Downing Street.
W 1990 roku partia poparła władzę prezydenta Iraku Saddama Husseina, co skutkowało utratą poparcia ze strony Arabii Saudyjskiej. Na początku lat 90. Hekmatjar prowadził kilka obozów szkoleniowych i był zaangażowany w wysyłanie przeszkolonych najemników do innych krajów muzułmańskich. W 1996 roku udzielił również schronu Bin Ladenowi, który wówczas uciekł z Sudanu.
1992-2001.
W 1993 roku na mocy umowy między Gulbuddinem Hekmatjarem a azerskim rządem, Partia Islamska zaangażowała się w Wojnę o Górski Karabach opowiadając się po stronie azerskiej; Fazal Hak Mudżahid zwerbował od 1500 do 2500 weteranów wojny afgańsko-radzieckiej do walki przeciwko siłom armeńskim i karabaskim.
We wrześniu 1996 roku po przejęciu władzy przez reprezentującego Talibów Mohammada Omara, Partia Islamska została odsunięta od afgańskiego życia politycznego na około dekadę; część ważnych polityków partii przyłączyła się jednak do Talibów z powodu podobieństw w poglądach politycznych.
Podczas toczącej się w latach 1992-1996 wojny domowej w Afganistanie działacze partyjni byli odpowiedzialni za bombardowania Kabulu w 1994 roku, w wyniku których zginęło ponad 25 tys. cywili.
Od 2001.
Gulbuddin Hekmatjar sprzeciwiał się amerykańskiej interwencji w Afganistanie; wraz ze swoją partią sprzymierzył się z Talibami i Al-Ka'idą w celu walki przeciwko władzy nowego prezydenta Afganistanu, Hamida Karzaja. Mimo to, w latach 2001-2006 jego partia nie była uznawana przez Departament Stanu Stanów Zjednoczonych za organizację terrorystyczną.
Pojawiły się doniesienia o starciach między politykami Partii Islamskiej a Talibami oraz o przejściu polityków partii na stronę afgańskiego rządu; najważniejsi działacze partyjni spotkali się w maju 2004 z prezydentem Afganistanu Hamidem Karzajem oraz odrzucili współpracę partii z Al-Ka'idą i Talibami. Według ówczesnego przewodniczącego parlamentu, Sardara Rahmanoglu, w 2004 roku 150 działaczy partii Partii Islamskiej zadeklarowało poparcie dla Hamida Karzaja w wyborach prezydenckich; politycy tej partii piastowali wówczas 30-40% urzędów państwowych, uwzględniając również ministerstwa.
W 2006 roku Radio Wolna Europa poinformowało, że Gulbuddin Hekmatjar miał oświadczyć w arabskojęzycznej telewizji Al Jazeera, że chce, by jego siły walczyły u boku Al-Kaidy. Następnego roku miały być one aktywne w okolicach miast Dżalalabad i Mazar-i Szarif. Według Międzynarodowych Sił Wsparcia Bezpieczeństwa, siły Hekmatjara w 2008 roku liczyły około 1000 osób.
Główny rzecznik Partii Islamskiej Harun Zarghun spotkał się w marcu 2010 roku w Kabulu z afgańskimi władzami; delegacja przedstawiła władzom 15-punktowy plan wzywający do wycofania się obcych wojsk z Afganistanu do lipca 2010. Jednym z postulatów było również utworzenie w grudniu 2010 roku rządu tymczasowego, który miałby w następnym roku przeprowadzić wybory krajowe; Zarghun zaproponował opublikowanie nowej konstytucji. Tego roku wiceprezydent Afganistanu Mohammad Kasim Fahim podczas obchodów nowruzu zaprosił zbrojnych działaczy Partii Islamskiej do wzięcia udziału w zaplanowanej na koniec kwietnia lub początek maja 2010 roku konferencji Loja Dżirga; spotkanie miało poruszać tematykę pokoju w Afganistanie.
W 2010 bojówki partii były odpowiedzialne za dokonanie strzelanin w prowincji Badachszan, w wyniku których zginęło 10 osób, z czego tylko 2 Afgańczyków.
18 września 2012 roku Partia Islamska przyznała się do zamachu w Kabulu, w którym zginęło 9 osób, w tym sprawczyni; partia oświadczyła, że zamach był dokonany w odwecie za produkcję filmu "Niewinność muzułmanów".
16 maja 2013 roku miał miejsce kolejny zamach w Kabulu; w wyniku eksplozji wyładowanej materiałami wybuchowymi Toyoty Corolli zginęło co najmniej 16 osób, w tym kilku Amerykanów. Sprawcą był 24-latek z południa Afganistanu, który był powiązany z Partią Islamską.
W wyborach prezydenckich w Afganistanie w 2014 partia poparła kandydaturę Kutbuddina Hilala na to stanowisko, jednak sam do wyborów przystąpił jako niezależny kandydat.
W lipcu 2015 Gulbuddin Hekmatjar miał wezwać zwolenników swojej partii do wsparcia Państwa Islamskiego w walce przeciwko Talibom, co zostało zaprzeczone przez rzecznika partii, Haruna Zarghuna.
W 2014 roku Partia Islamska rozpoczęła negocjacje z władzami Afganistanu. Ostatecznie dnia 22 września 2016 roku partia porozumiała się z afgańskim rządem; Partia Islamska zgodziła się na zaprzestanie działań wojennych i zerwanie powiązań z ekstremistycznymi organizacjami w zamian za poparcie dla zniesienia międzynarodowych sankcji na Hekmatjara, uznanie partii i wysokie stanowisko w rządzie. Porozumienie weszło w życie 29 września. W grudniu władze Afganistanu oficjalnie zwróciły się do ONZ z prośbą o zniesienie sankcji wobec Hekmatjara, które zostały oficjalnie zniesione dnia 4 lutego następnego roku. Prośba o zniesienie sankcji została również poparta przez Rosję.
14 czerwca 2018 roku 180 osób powiązanych z Partią Islamską zostało zwolnionych z więzień.
Dnia 17 sierpnia 2021 roku Hekmatjar wraz z byłym już prezydentem Afganistanu Hamidem Karzajem i byłym premierem Abdullahem Abdullahem spotkali się w Dosze z delegacją Talibów; prezydent Aszraf Ghani, który opuścił Afganistan, poparł negocjacje z nowymi afgańskimi władzami.

</doc>
<doc id="5337991" url="https://pl.wikipedia.org/wiki?curid=5337991" title="Osiflanie">
Osiflanie

Osiflanie, josiflanie (), także zachłanni (ros./cs. стяжатели - "stiażatieli") – prąd kościelno-polityczny w Rosji, nazwany na cześć jego przywódcy Józefa Wołockiego. Głośny spór między „osiflanami” pod wodzą Wołockiego i niezachłannymi na czele z Niłem Sorskim i Wassianem Patrikiejewem przypada na wiek XV i początek XVI.
Jako ideolodzy Rosyjskiego Kościoła Prawosławnego, Józef Wołocki i jego zwolennicy władzę duchowną stawiali początkowo nad władzą świecką, twierdząc, że tylko silny, rozporządzający dużymi bogactwami Kościół jest w stanie wypełnić boskie posłannictwo. Występowali oni przeciw sekularyzacji ziem klasztornych, bronili prawa klasztorów do posiadania dużych posiadłości ziemskich. Jednakże później (w latach 1507–1515) Józef Wołocki opowiedział się za silną władzą książęcą, dowodząc wyższości władzy świeckiej (książecej) nad duchowną oraz konieczności podporządkowania udzielnych książąt wielkiemu księciu moskiewskiemu Wasylowi III. Utrzymywał przy tym, że władza carska pochodzi od Boga. W walce „osiflan” z „niestiażatielami” ("niezachłannymi") ci ostatni ponieśli klęskę, oficjalny Kościół uznał ich za heretyków i poddał prześladowaniam. Chociaż konflikt rozwiązano przy wsparciu władzy świeckiej na korzyść zwolenników posiadania majątków, antagonizm powrócił ze zdwojoną siłą, gdy Piotr I Wielki rozpoczął sekularyzowanie ziem cerkiewnych, zakończone przez Katarzynę II.

</doc>
<doc id="5337995" url="https://pl.wikipedia.org/wiki?curid=5337995" title="Friedrich August Kummer">
Friedrich August Kummer

Friedrich August Kummer (ur. 5 sierpnia 1797 w Meiningen, zm. 22 sierpnia 1879 w Dreźnie) – niemiecki kompozytor, wiolonczelista i oboista.
Życiorys.
Był synem Friedricha Augusta Kummera, oboisty i członka kapeli dworskiej w Meiningen i Dreźnie. Uczył się gry na wiolonczeli u Friedricha Dotzauera, pobierał też naukę gry na oboju i trąbce. W 1814 roku został oboistą w kapeli dworskiej w Dreźnie, od 1817 roku był także wiolonczelistą. W latach 1852–1864 był jej pierwszym wiolonczelistą. Wykładał też w konserwatorium drezdeńskim.
Występował jako solista i kameralista, koncertował wspólnie z Ferencem Lisztem i Karolem Lipińskim. Odbywał podróże koncertowe po Niemczech i Włoszech. Skomponował około 200 utworów, w tym m.in. etiudy, utwory dydaktyczne, opracowania arii operowych i utworów ludowych. Dużą popularnością cieszył się jego "Koncert wiolonczelowy". Opublikował podręcznik "Violoncello-Schule" (wyd. Lipsk 1839).
W 1864 roku został przez saskiego króla odznaczony krzyżem kawalerskim Orderu Alberta.

</doc>
<doc id="5337996" url="https://pl.wikipedia.org/wiki?curid=5337996" title="Perwomajśke (hromada Oczeretyne)">
Perwomajśke (hromada Oczeretyne)

Perwomajśke () – wieś na Ukrainie, w obwodzie donieckim, w rejonie pokrowskim. W 2001 liczyła 2208 mieszkańców, spośród których 738 posługiwało się językiem ukraińskim, 1453 rosyjskim, 1 bułgarskim, 1 białoruskim, 7 ormiańskim, a 8 innym.

</doc>
<doc id="5338245" url="https://pl.wikipedia.org/wiki?curid=5338245" title="Kościół w Neutornowie">
Kościół w Neutornowie

Kościół w Neutornowie (niem. "Dorfkirche Neutornow") – protestancki kościół zlokalizowany w Neutornowie, północno-wschodniej części niemieckiego miasta Bad Freienwalde położonego w Brandenburgii, w powiecie Märkisch-Oderland.
Historia i architektura.
Obiekt stojący w centrum wsi, na terasie odrzańskiej, nad główną drogą wiejską, wzniesiono w 1770, jako kościół dla kolonistów zagospodarowujących królewskie ziemie w dolinie Odry (tzw. "Oderbruch"). Projektantem był Isaak Jacob von Petri. Rozbudowa wieży nastąpiła w 1877. Świątynia została uszkodzona przez pożar w 1929 i została odbudowana do 1930 według planów Emila Rüstera, profesora Uniwersytetu Technicznego w Berlinie.
Kościół jest ceglany, otynkowany, wzniesiony na planie kwadratu i przykryty dachem namiotowym.
Na terenie po południowej stronie kościoła znajduje się grób aptekarza, Louisa Henriego Fontanego, ojca pisarza i poety, Theodora Fontanego. Rozciąga się stąd rozległy widok na dolinę Odry. Oprócz nabożeństw w kościele odbywa się rokrocznie cykl imprez "Zur schönen Kirche" (koncerty chóralne, odczyty i przedstawienia teatralne).

</doc>
<doc id="5338246" url="https://pl.wikipedia.org/wiki?curid=5338246" title="Carlos Mejía (ur. 2000)">
Carlos Mejía (ur. 2000)

Carlos Adonys Mejía Estrada (ur. 19 lutego 2000 w La Ceiba) – honduraski piłkarz występujący na pozycji lewego skrzydłowego, od 2021 roku zawodnik Motagui.

</doc>
<doc id="5338247" url="https://pl.wikipedia.org/wiki?curid=5338247" title="Kalendarium inwazji Rosji na Ukrainę – wrzesień 2022">
Kalendarium inwazji Rosji na Ukrainę – wrzesień 2022

Wrzesień 2022.
1 września.
Sztab Generalny Ukrainy podał, że odparto rosyjskie ataki na czterech odcinkach w Donbasie. Rosjanie atakowali w rejonie Dołyny na kierunku słowiańskim oraz w okolicach Bachmutu w kierunku Wesełoj Dołyny, Sołedaru, Bachmuckego i Zajcewego. Rosjanie przeprowadzili również nieudane ataki w rejonie Awdijiwki i na północny zachód od Doniecka w kierunku miejscowości Wodiane. Siły rosyjskie nadal koncentrowały się na zajęciu całego obwodu donieckiego oraz utrzymaniu zajętych terenów w obwodach charkowskim, ługańskim, chersońskim, zaporoskim i mikołajowskim. Później SG poinformował, że walki toczyły się głównie w obwodzie donieckim, a ataki rosyjskie koncentrowały się w pobliżu Bachmutu i Awdijiwki. We wsi Potiomkyne powstrzymano rosyjską ofensywę. Siły rosyjskie ostrzeliwały obiekty wojskowe i cywilne m.in. w obwodzie czernihowskim, sumskim i charkowskim. Z kolei siły ukraińskie w osadzie Nowosiniwka w obwodzie charkowskim zniszczyły magazyn paliwa, a w Tawrijśku zniszczono 20 sztuk sprzętu wojskowego. W ciągu ostatnich 24h ostrzelano 9 rosyjskich punktów dowodzenia oraz zniszczono pięć składów amunicji, w tym jeden w Melitopolu. Na południu i wschodzie kraju ukraińskie lotnictwo przeprowadziło 18 ataków na rosyjskie punkty dowodzenia, magazyny z amunicją i paliwem oraz zgrupowania wojsk. Według wojskowych sytuacja w regionie była trudna, jednak inicjatywa pozostawała po stronie ukraińskiej. Rosjanie koncentrowali się na utrzymaniu swoich pozycji, ostrzale artyleryjskim i atakach powietrznych. Z kolei ukraińska artyleria ostrzelała 9 rosyjskich punktów dowodzenia, 2 przeprawy promowe, dwa stanowiska operatorów dronów i baterie obrony przeciwlotniczej. Zniszczono 6 rosyjskich czołgów, haubicę, wyrzutnię BM-21 Grad, samobieżny moździerz i 8 BWP.
Zarówno strona ukraińska, jak i rosyjska poinformowały o walkach w mieście Enerhodar, sąsiadującym z Zaporoską Elektrownią Jądrowa. Tego samego dnia zespół inspektorów z MAEA dotarł do elektrowni na co najmniej kilkudniowy pobyt. Rosyjscy okupanci elektrowni pozwolili tylko wybranym rosyjskim dziennikarzom na publikowanie relacji na temat inspekcji elektrowni jądrowej.
Według ISW prezydent Władimir Putin nakazał zajęcie obwodu donieckiego do 15 września 2022 roku, jednak w tym wydłużonym czasie Rosjanie prawdopodobnie nie będą w stanie tego osiągnąć. Zastępca szefa głównego zarządu operacyjnego SG Ukrainy Ołeksij Hromow stwierdził, że Rosjanie przegrupowywali wojska w obwodach ługańskim i donieckim, aby zwiększyć swoją obecność na zachód od Doniecka. Według niego planowali wznowienie ofensywy w obwodzie donieckim. Z kolei z nagrań Radia Swoboda wynikało, że siły rosyjskie zareagowały na ukraińską kontrofensywę w obwodzie chersońskim, kierując konwoje na południe Ukrainy poprzez most nad Cieśniną Kerczeńską. Tymczasem Ukraińcy atakowali rosyjskie węzły logistyczne i kluczowe pozycje w obwodzie chersońskim, wspierając trwającą kontrofensywę na południu. Z kolei siły rosyjskie przeprowadziły ataki na północny zachód od Słowiańska, na południe i północny wschód od Bachmutu oraz na północny i południowy zachód od Doniecka. Dodatkowo Rosjanie nie poczynili postępów w podejściu do Siewierska ani do drogi Słowiańsk–Bachmut od czasu zdobycia Lisiczańska w lipcu br. Na początku sierpnia osiągnęli niewielkie postępy wokół Awdijiwki, jednak później utknęli na zachód od Doniecka. Ponadto władze rosyjskie w coraz większym stopniu zdawały sobie sprawę, że nie będą w stanie przeprowadzić referendów na zajętych obszarach z powodu niepowodzeń wojskowych Rosji i ciągłego oporu ukraińskiego. Z kolei OSW podał, że główne walki toczyły się w Donbasie. Ukraińcy powstrzymali atak na Bachmut oraz miejscowości na południowy wschód od niego oraz na północ od Gorłówki. Trwały walki o kontrolę nad Kodemą. Niepowodzeniem zakończyły się rosyjskie ataki na północ i zachód od Doniecka. Na południowy zachód od miasta Rosjanie przecięły drogę Pawliwka–Marjinka, zostali jednak powstrzymani na północny wschód od Wuhłedaru. Odparto także natarcie na zachód od Słowiańska. Siły rosyjskie kontynuowały też próby przełamania pozycji ukraińskich na północ od Słowiańska. Walki toczyły się także na granicy obwodów chersońskiego i dniepropetrowskiego, gdzie odparto rosyjski atak. Rosyjska artyleria kontynuowała ostrzał pozycji ukraińskich wzdłuż linii frontu; poza rejonami walk celem był Charków, Mikołajów, Słowiańsk i Kramatorsk, rejony krzyworoski i nikopolski oraz miejscowości w okolicy Zaporoża. Aktywność artylerii i lotnictwa ukraińskiego skupiała się na obwodzie chersońskim, gdzie głównym celem było zaplecze logistyczne Rosjan.
2 września.
Według SG Ukrainy stwierdził, że dokonano ostrzału w rejonie Enerhodaru i Chersonia na południu kraju, niszcząc trzy systemy artyleryjskie Rosjan. Później Sztab podał, że odparto rosyjskie ataki w okolicy Bachmutskego, Kodemy, Zajcewego, Awdijiwki, Marjinki i Wremiwki w obwodzie donieckim. Odparto ataki w obwodzie chersońskim w rejonie Wysokopilli i Potiomkyne. Rosjanie w ciągu ostatnich 24h przeprowadzili sześć ataków rakietowych i 20 lotniczych, atakując cele wojskowe i cywilne oraz kontynuowali ataki wzdłuż całej linii frontu. Z kolei lotnictwo ukraińskie przeprowadziło ok. 40 lotów dla wsparcia sił lądowych, niszcząc m.in. kilka punktów dowodzenia i magazyn z amunicją. Na południu kraju trwały walki pozycyjne. Według Ukrinform w ciągu ostatniej doby Ukraińcy atakowali tam rosyjskie szlaki logistyczne, w tym most pontonowy na Dnieprze oraz zabili 106 żołnierzy i zniszczyli ok. 60 sztuk sprzętu, w tym w tym 14 czołgów T-72 i T-62, haubicę Msta, dwie wyrzutnie BM-27 Uragan, trzy haubice 152 mm, system moździerzowy, dwa drony i 35 transporterów opancerzonych. Siły ukraińskie zaatakowały także punkt dowodzenia i obserwacji rosyjskiej 205. Samodzielnej Brygady Zmechanizowanej w Snihuriwce, przeprawę pontonową koło Kozackiego, trzy składy amunicji oraz dwa punkty zaopatrzenia. Ukraińskie armia poinformowała, że zniszczono pięć rosyjskich składów amunicji w obwodzie chersońskim i jeden w Melitopolu.
Brytyjskie Ministerstwo Obrony podało, że od 29 sierpnia 2022 roku SZ Ukrainy prowadziły ofensywę na południu kraju, atakując na szerokim froncie na zachód od Dniepru i koncentrując się na trzech osiach w obrębie zajętego przez Rosjan obwodu chersońskiego. Operacja miała ograniczone cele, jednakże Ukraińcy osiągnęli pewien stopień zaskoczenia taktycznego, wykorzystując słabą logistykę, administrację i dowodzenie w armii rosyjskiej. Z kolei ISW poinformowało, że niezależne sondaże przeprowadzone przez Centrum Lewady wykazały, że większość Rosjan nadal popierało rosyjską inwazję na Ukrainie (76% popierało rosyjskie działania). Ukraińscy urzędnicy podali, że w południowym i centralnym obwodzie chersońskim trwały walki pozycyjne, a siły ukraińskie nadal atakowały rosyjskie węzły logistyczne i linie komunikacyjne, z kolei siły rosyjskie próbowały jak najszybciej wzmocnić pozycje na południowym froncie, przekierowując wojska z rosyjskich tyłów w Donbasie i na Krymie. Rosjanie przeprowadziły także ataki na południe i północny wschód od Bachmutu oraz wzdłuż zachodnich i północnych przedmieść Doniecka.
3 września.
Sztab Ukrainy podał, że siły rosyjskie w dalszym ciągu koncentrowały na zajęciu całego obwodu donieckiego i utrzymanie okupowanych terenów na południu kraju. W obwodzie donieckim trwały działania ofensywne na kierunku Słowiańska i Bachmuta. W obwodach zaporoskim i chersońskim zajętych przez siły rosyjskie „wzmocnili reżim administracyjny i policyjny w miejscowościach na brzegu Dniepru i ochronę linii brzegowej”. Z kolei lotnictwo ukraińskie w ciągu ostatniej doby zabiło dużą ilość żołnierzy rosyjskich oraz zniszczyło sprzęt bojowy i środki obrony przeciwlotniczej „na kierunku Doniecka i Bugu”. Ponadto według źródeł ukraińskich firmy państwowe w Rosji otrzymały zalecenia dotyczące naboru ochotników na wojnę; m.in. koleje państwowe miały znaleźć wśród swych pracowników cywilnych do 10 tys. ochotników na krótkoterminowe kontrakty.
Według brytyjskiego MON Rosjanie nadal mieli problemy z morale i dyscypliną. Żołnierze prócz zmęczenia i wysokich strat zmagali się również z problemami z żołdem, który w przypadku wojny na Ukrainie był prawdopodobnie niewypłacany. Zdaniem Ministerstwa przyczyniły się do tego niewydolna biurokracja, nietypowy status prawny wojny na Ukrainie i korupcja wśród dowódców. Ponadto rosyjska armia nie zapewniała podstawowych należności żołnierzom na Ukrainie, w tym umundurowania, broni, żywności i wynagrodzenia, co przekładało się na słabe morale wśród oddziałów. W opinii ISW ukraińska armia nie robiła zdecydowanych postępów podczas trwającej kontrofensywy, ponieważ ich celem było metodyczne wykrwawienie rosyjskich sił i logistyki na południu kraju, a nie natychmiastowe odzyskanie dużych obszarów zajętego terytorium. Ołeksij Arestowycz stwierdził, że celem sił ukraińskich na południu było „systemowe mielenie armii Putina”, w wyniku czego Ukraińcy systematycznie odsłaniali i niszczyli systemy zaopatrzenia i logistykę Rosjan za pomocą artylerii i uderzeń precyzyjnych. Armia ukraińska ma ograniczoną liczbę doświadczonych żołnierzy i nie chce ich tracić w walkach ulicznych i bezpośrednim starciu. Tymczasem ukraińscy urzędnicy podali, że armia kontynuowała bitwy pozycyjne wzdłuż linii Chersoń–Mikołajów i koncentruje się na atakowaniu linii komunikacyjnych, miejsc koncentracji sprzętu i żołnierzy oraz węzłów logistycznych na południu. Rosyjscy miblogerzy twierdzili, że Ukraińcy walczyli w zachodnim obwodzie chersońskim, wzdłuż rzeki Ingulec oraz w północnym Chersoniu na południe od granicy obwodu dniepropetrowskiego. Z kolei siły rosyjskie przeprowadziły ograniczone ataki na północny wschód i południe od Bachmutu oraz na północ i południowy zachód od Doniecka.
4 września.
Ukraiński Sztab Generalny donosił o zniszczeniu bazy rosyjskiej jednostki specjalnej w Chersoniu. Następnie wojska ukraińskie odbiły miasto Wysokopilla, które od marca znajdowało się w rękach rosyjskich. Odbito także miasto Ozerne. Rosyjskie Ministerstwo Obrony zaprzeczyło tym doniesieniom. W ciągu ostatniej doby Rosja przeprowadziła 24 naloty na cele wojskowe i cywilne, natomiast siły ukraińskie odparły rosyjskie ataki w Donbasie, w pobliżu Bachmutu i pobliskiej osady Pokrowśke. Dowództwo Operacyjne "Południe" poinformowało o buncie rosyjskich żołnierzy ze 127 Pułku 1 Korpusu Armii, którzy zbiorowo odmówili udziału w działaniach wojennych. Według ustaleń wywiadu „żołnierze na wysuniętych pozycjach byli pozbawieni nie tylko jedzenia, ale nawet wody”. Według armii ukraińskiej w walkach na południu kraju zginęło 104 rosyjskich żołnierzy oraz zniszczono sześć czołgów i 26 wozów bojowych. Według oceny ukraińskiego rządu, Rosja coraz częściej używała nieprecyzyjnych pocisków systemu S-300. Od końca lutego 2022 roku wystrzelono na terytorium Ukrainy ponad 500 rakiet tego typu.
Zaporoska Elektrownia Jądrowa została odcięta od głównej linii energetycznej, działała tylko linia rezerwowa, która dostarcza energię do sieci. Tylko jeden z sześciu reaktorów pozostawał sprawny. 
Według Ministerstwa Obrony Wielkiej Brytanii mimo ofensywy ukraińskiej na południu głównym celem Rosji pozostawała operacja w Donbasie; jej główne osie natarcia nadal znajdowały się w Awdijiwce koło Doniecka i 60 km na północ, w okolicach Bachmutu. Siły rosyjskie posuwały się w kierunku Bachmutu ok. 1 km tygodniowo. Władimir Putin wyznaczył zdobycie całego obwodu do 15 września 2022 roku, jednak prawdopodobnie siły rosyjskie nie osiągną tego celu, co dodatkowo skomplikuje plany Rosji dot. przeprowadzenia referendów ws. przyłączenia zajętych terenów do FR. Natomiast ISW podało, że kontrofensywa ukraińska na południu i wschodzie kraju osiągała postępy; Ukraińcy podążali naprzód w kilku kierunkach w obwodzie chersońskim i zdobyły obszar za rzeką Doniec w obwodzie donieckim. Zdaniem Instytutu dwie z trzech wyzwolonych miejscowości, o których mówił prezydent Wołodymyr Zełenski w swoim oświadczeniu, to Wysokopilla w obwodzie chersońskim i Ozerne w obwodzie donieckim. Tymczasem siły ukraińskie atakowały rosyjskie lądowe linie komunikacyjne, składy amunicji i kluczowe pozycje, aby wyczerpać siły rosyjskie i ograniczyć ich siłę bojową. Z kolei Rosjanie przeprowadzili ograniczone ataki na północny wschód od Bachmuta i na zachód od Doniecka oraz przenoszą zasoby wojskowe na obszary położone wzdłuż głównych naziemnych linii komunikacyjnych na tyłach obwodu zaporoskiego.
5 września.
SG Ukrainy podał, że wyparto siły rosyjskie z pozycji na kierunku kramatorskim oraz odparto ataki w 9 miejscowościach w Donbasie. W wyniku udanego ataku w rejonie Kupiańska w obwodzie charkowskim siły rosyjskie straciły ponad 100 żołnierzy i dwa wozy bojowe. W ciągu 24h Rosjanie przeprowadzili ponad 40 ostrzałów rakietowych i ok. 25 ataków lotniczych na cele wojskowe i cywilne. Na południu Ukrainy koncentrowali się na obronie zajętych pozycji, kontynuując ostrzały. W Chersoniu wojsko rosyjskie straciło ponad 30 żołnierzy, trzy czołgi, wyrzutnię rakietową i inny sprzęt w okolicy mostu Antonowskiego. Ponadto Rosjanie „odłączyli Kachowską Elektrownię Wodną, co pozbawiło prądu część obwodów chersońskiego i zaporoskiego”. W późniejszym czasie Ukrinform poinformował, że ukraińskie SZ przeprowadziły ataki na rosyjskie pozycje, punkty dowodzenia, węzły logistyczne i mosty pontonowe na południu kraju. Lotnictwo przeprowadziło 18 uderzeń, a artyleria atakowała zgrupowania Rosjan, systemy walki elektronicznej i mosty pontonowe na Dnieprze. W ciągu ostatniej doby w tym regionie zabito 86 rosyjskich żołnierzy i zniszczono cztery czołgi, 12 transporterów, dwie haubice Msta, trzy armatohaubice 2S5 Hiacynt, stację łączności oraz cztery magazyny amunicji.
Według ukraińskiego dziennikarza Romana Cymbaluka zdymisjonowano czterech rosyjskich generałów w związku z niezadowalającymi rezultatami podczas wojny na Ukrainie; wśród nich znaleźli się: generał pułkownik Andriej Syczewoj (dowódca Zachodniego Okręgu Wojskowego), generał pułkownik Władysław Jerszow (dowódca 6 Armii Ogólnowojskowej), generał porucznik Wiaczesław Gurow (dowódca 1. Armii Pancernej Zachodniego Okręgu Wojskowego) i generał porucznik Jakow Riezancew (dowódca 49 Armii Ogólnowojskowej).
W opinii ISW kontrofensywa ukraińska na południu osłabiła zdolności Rosjan do administrowania zajętymi obszarami, w wyniku czego wstrzymano plany przeprowadzenia referendów. Według ukraińskich urzędników armia starała się wyczerpywać rosyjską logistykę poprzez ataki precyzyjne na punkty koncentracji, ośrodki dowodzenia i węzły logistyczne, tym samym wywierając wpływ na władze okupacyjne. Władze ukraińskie podały, że zniszczono rosyjskie linie komunikacyjne w centralnym obwodzie chersońskim, a w obwodzie zaporoskim siły specjalne przeprowadziły operację przeciwko bazie FSB w pobliżu Enerhodaru. Tymczasem siły rosyjskie przeprowadziły ataki na wschód od Siewerska, północny wschód i południe od Bachmutu oraz wzdłuż północno-zachodnich przedmieść Doniecka. Władze Rosji nadal poszukiwały niekonwencjonalnych źródeł siły bojowej i próbowały wcielać do wojska osoby chore i uważane za niezdolne do służby. Ponadto w celu ułatwienia integracji gospodarczej okupowanego Zaporoża z FR władze okupacyjne ustaliły w obwodzie zaporoskim kurs 1,25 rubla/1 hrywna. Według OSW sytuacja militarna nie uległa większej zmianie. Walki toczyły się głównie w Donbasie, a Rosjanie bezskutecznie atakowali pozycje ukraińskie w okolicy Bachmutu, Awdijiwki, na zachód od Doniecka, w Marjince i Nowobachmutiwce. Ukraińcy odparli ataki na kierunku Słowiańska, na łączeniu obwodów donieckiego, zaporoskiego i dniepropetrowskiego oraz chersońskiego i dniepropetrowskiego. Rosyjskie artyleria i lotnictwo kontynuowały ataki na pozycje ukraińskie na całej linii frontu. Celem ataków był Charków, Mikołajów, Nikopol i miejscowości na południe od Krzywego Rogu i Zaporoża; rakiety spadły na Dniepr, Słowiańsk, Kramatorsk oraz Wozniesieńsk i Oczaków. Z kolei Ukraińcy ostrzeliwali pozycje rosyjskie w obwodzie chersońskim. Po raz kolejny zaatakowano most Antonowski i przeprawy w rejonie miejscowości Lwowe koło Nowej Kachowki i Berysławia. Stałym celem ataków ukraińskich były obiekty sił okupacyjnych w Chersoniu. Ponadto zniszczono składy amunicji w rejonie lotniska w Melitopolu i w obwodzie charkowskim.
6 września.
Sztab Ukrainy poinformował, że Rosjanie przeprowadzili sześć ataków rakietowych i 10 lotniczych na cele wojskowe i cywilne oraz kontynuowali ostrzał z artylerii wzdłuż linii frontu, atakując obiekty wojskowe i cywilne. Ukraińcy powstrzymali ataki w rejonie Dołyny, Sołedaru, Nowobachmutiwki, Kodemy, Zajcewego, Awdijiwki, Marjinki i Lubomiyriwki. Artyleria ukraińska zaatakowała sześć rosyjskich punktów dowodzenia i zniszczyła trzy miejsca koncentracji żołnierzy. Ostrzelano również dziewięć systemów przeciwlotniczych i zniszczono sprzęt rozpoznania radioelektronicznego, stacje łączności, przeprawę pontonową i promową oraz osiem magazynów amunicji. Ponadto walczące na Ukrainie oddziały rosyjskich prywatnych firm wojskowych były zmuszone do przyjmowania w swoje szeregi więźniów z zajętych terenów w Donbasie, oferując im amnestię, obywatelstwo rosyjskie i pieniądze. Później SG oświadczył, że Rosjanie prowadzili ciężki ostrzał wzdłuż całej linii frontu i skupiali się na utrzymaniu kontroli nad zajętymi obszarami Ukrainy. W ciągu ostatnich 24h rosyjskie pociski trafiły w kilkadziesiąt celów wojskowych i cywilnych. Z kolei Reuters, powołując się prorosyjskiego urzędnika DRL, podał, że Ukraińcy zaatakowali okupowane miasto Bałaklija w obwodzie charkowskim. Podkreślił także, że jeśli miasto zostanie utracone, zagrożone zostanie Izium, gdzie znajduje się węzeł kolejowy, za pomocą którego Rosja zaopatruje swoje oddziały. Ukraińskie samoloty przeprowadziły 27 uderzeń, niszcząc m.in. trzy składy amunicji. Według strony ukraińskiej w ciągu ostatniej doby Rosjanie stracili 83 żołnierzy, pięć czołgów, 12 haubic, trzy pojazdy opancerzone i jeden samolot bojowy.
Według amerykańskiego wywiadu Rosja zamówiła ok. miliona pocisków artyleryjskich z Korei Północnej; świadczyło to o tym, że rosyjska gospodarka nie była w stanie wystarczająco szybko wyprodukować nowej amunicji.
Według brytyjskiego Ministerstwa Obrony w ciągu ostatnich 24h toczyły się ciężkie walki na trzech frontach: w okolicach Charkowa, w Donbasie i w obwodzie chersońskim. Zdaniem Ministerstwa głównym celem Rosjan był Bachmut, jednak rosyjscy dowódcy stanęli przed dylematem, czy wysłać rezerwy na ten odcinek frontu czy przeciwstawić się dalszym postępom sił ukraińskich na południu. W opinii ISW prezydent Putin może próbować wykorzystać obawy dotyczące zagrożeń, związanych z rosyjskimi działaniami w Zaporoskiej Elektrowni Jądrowej, aby doprowadzić do de facto uznania rosyjskiej kontroli nad obiektem, a także okupacji na południu Ukrainy. Ponadto opublikowany raport MAEA opisał rosyjskie działania, które zwiększały prawdopodobieństwo wypadku jądrowego w elektrowni, jednocześnie zmniejszając zdolność tamtejszego personelu do skutecznego reagowania na taką awarię. Instytut odnotował również, że Ukraińcy przeprowadzili kontrofensywę w południowym obwodzie charkowskim w rejonie miejscowości Bałaklija, odbijając przy tym kilka miejscowości; atak prawdopodobnie zmusił siły rosyjskie do wycofania się na lewy brzeg Dońca. Tymczasem siły ukraińskie kontynuowały ataki na rosyjskie węzły logistyczne, aktywa transportowe, miejsca koncentracji żołnierzy i sprzętu oraz punkty kontrolne w obwodzie chersońskim. Z kolei Rosjanie stopniowo robili postępy na południe od Bachmutu oraz kontynuowali ataki na północ oraz północny i południowy zachód od Doniecka.
7 września.
Według SG Ukrainy sytuacja militarna na południowym froncie była „dość dynamiczna, ale pod kontrolą”. Nie zaszły zmiany w rozmieszczeniu wojsk rosyjskich, które skupiały się na utrzymaniu zajętych obszarów i ostrzałach artyleryjskich oraz atakach z powietrza. Rosjanie przeprowadzili sześć ataków na ukraińskie pozycje na południu kraju. Z kolei ukraińskie lotnictwo przeprowadziło 30 ataków na wrogie pozycje, obiekty logistyczne i punkty dowodzenia. Ponadto Ukraińcy wyzwolili kilka miejscowości na południu i odnieśli sukcesy w obwodzie charkowskim. Rosjanie bezskutecznie atakowali także w okolicach Bachmutu oraz w kierunku Słowiańska i na zachód od Doniecka, jednak wszystkie ataki zostały odparte. Według strony ukraińskiej w ciągu 24h Rosja straciła łącznie 640 żołnierzy, 15 czołgów, 37 pojazdów opancerzonych, 32 systemy artyleryjskie, dwa samoloty, dwa śmigłowce i 24 szt. innego sprzętu; z czego na południowym froncie zginęło 108 żołnierzy oraz zostało zniszczonych pięć czołgów, trzy BM-21 Grad, 15 pojazdów opancerzonych, 10 haubic i ciężkich dział, dwie wyrzutnie S-400, radar naprowadzający S-300 i dwa magazyny amunicji w obwodzie mikołajowskim. Brytyjski MON przekazał, że ukraińskie brygady w obwodzie chersońskim kontynuowały kontrofensywę. Prawdopodobnie został zniszczony most pontonowy w Dariwce, który Rosjanie zbudowali w wyniku uszkodzenia pobliskiego mostu drogowego; przeprawa w Dariwce była jedną z głównych dróg pomiędzy północnym a południowym sektorem rosyjskiej obecności wzdłuż Dniepru.
Stany Zjednoczone ogłosiły, że chcą podwoić produkcję pocisków kal. 155 mm ze względu na konieczność uzupełnienia amerykańskich zapasów oraz zaspokojenia potrzeb Ukrainy. Pentagon chce zwiększyć liczbę budowanych M142 HIMARS do 12 każdego miesiąca.
W ocenie ISW "siły ukraińskie wykorzystały najpewniej taktyczne zaskoczenie wroga i posunęły się co najmniej 20 km w głąb kontrolowanego przez Rosję terytorium w południowo-wschodnim obwodzie charkowskim, odbierając najeźdźcom około 400 km² terenu". Prowadzone przez Ukrainę operacje w obwodzie chersońskim skupiły uwagę sił rosyjskich, co pozwoliło Ukraińcom przeprowadzić lokalne, skuteczne kontrataki w okolicach Iziumu w celu odzyskania terytoriów i zagrozić rosyjskim węzłom komunikacyjnym na tym obszarze. Tymczasem na południu siły ukraińskie kontynuowały ataki na rosyjskie węzły logistyczne, miejsca koncentracji sił i sprzętu, sieć transportową oraz punkty kontroli i dowodzenia w obwodzie chersońskim. Z kolei Rosjanie przeprowadzili ataki lądowe na północ od Charkowa, na północny zachód od Słowiańska, na północny wschód od Siewierska, na południe i północny wschód od Bachmutu oraz na północny zachód od Doniecka. Ponadto władze rosyjskie na zajętych terenach wskazały 4 listopada br. jako możliwą datę referendów, które mają służyć włączeniu tych obszarów do Rosji. Z kolei według OSW sytuacja militarna była względnie stabilna. Główne walki toczyły się w Donbasie, w którym Ukraińcy systematycznie odpierali ataki na Bachmut, na północ od Doniecka oraz w rejonie Marjinki i Siewierska. Rosjanie przeprowadzili także nieudany atak w kierunku Słowiańska oraz podjęli nieudaną próbę wyjścia na tyły wojsk ukraińskich na łączeniu obwodów mikołajowskiego i chersońskiego w rejonie Snihuriwki. Według doniesień ukraińskich zajęto kolejne dwie miejscowości w obwodzie chersońskim, a także przeprowadzono udane ataki w rejonie Bałakliji. Rosyjskie artyleria i lotnictwo kontynuowały ataki na pozycje ukraińskie wzdłuż linii frontu. Ostrzeliwany i bombardowany był Charków, Nikopol, Słowiańsk i Kramatorsk oraz miejscowości na południe od Krzywego Rogu i Zaporoża. Z kolei celem ataków rakietowych były m.in. Winnica oraz baza paliwowa w Krzywym Rogu. Artyleria i lotnictwo Ukraińców atakowały głównie pozycje i zaplecze Rosjan w obwodzie chersońskim.
8 września.
Sztab Generalny oświadczył, że siły ukraińskie przeprowadziły „udane kontrnatarcie na kierunku charkowskim. Dzięki umiejętnym i zgranym działaniom SZ Ukrainy, przy wsparciu lokalnych mieszkańców, przesunęły się w ciągu trzech dni o prawie 50 km”, wyzwalając ponad 20 miejscowości; na kierunku słowiańskim i kramatorskim w obwodzie donieckim Ukraińcy przesunęli się po kilka km. W wyniku tego Rosjanie ponieśli duże straty oraz próbowali ewakuować rannych i uszkodzony sprzęt w okolice Wilchuwatki i Borodojarśkego. Siły rosyjskie koncentrowały się przejęciu kontroli nad obwodem donieckim i utrzymaniu zajętych obszarów obwodu chersońskiego, charkowskiego, zaporoskiego i mikołajowskiego. W ciągu ostatniej doby Rosjanie przeprowadzili 45 ataków lotniczych i pięć rakietowych, ostrzeliwując cele ukraińskie wzdłuż linii frontu. Według strony rosyjskiej Ukraińcy podjęli próbę desantu żołnierzy w Enerhodarze, która została udaremniona w godzinach nocnych. Z kolei siły ukraińskie odparły w obwodzie chersońskim siedem ataków. Sztab podał również, że w ciągu 24h Rosjanie stracili 650 żołnierzy, z czego największe straty ponieśli na kierunku donieckim i charkowskim ze względu na zintensyfikowane walk w tych regionach. Ponadto zastępca szefa głównego zarządu operacyjnego SG generał Ołeksij Hromow podał, że Ukraińcy odbili z rąk rosyjskich ponad 700 km² terytorium w obwodzie charkowskim oraz na południu kraju na kierunku rzeki Boh. Ponadto prezydent Wołodymyr Zełenski potwierdził oficjalnie, że siły ukraińskie odzyskały miasto Bałaklija, będące w rękach rosyjskich przez sześć miesięcy. Dodał również, że od 1 września odbito obszar o powierzchni ponad 1000 km².
Przewodniczący Kolegium Połączonych Szefów Sztabów generał Mark Milley stwierdził, że rosyjskie linie komunikacyjne i węzły logistyczne zostały mocno obciążone, a kontrola nad rosyjską kwaterą główną została zakłócona. Według Millley'a Rosja miała trudności ze zwiększaniem swoich sił oraz uzupełnianiem strat.
Według ISW siły ukraińskie w trakcie trwającej kontrofensywy w obwodzie charkowskim zdołały podejść na odległość ok. 20 km do Kupiańska, będącego kluczowym węzłem logistycznym Rosjan. Stwierdzono również, że Ukraińcy „prawdopodobnie w ciągu 72 godzin odbiją Kupiańsk, poważnie osłabiając, jednak nie przerywając całkowicie rosyjskich linii komunikacyjnych do Iziumu”. Władze ukraińskie oświadczyły również, że w wyniku trwającego od kilku dni natarcia w rejonie Bałakliji, wojska ukraińskie przesunęły się ok. 50 km w głąb rosyjskich pozycji na północ od Iziumu. Tymczasem siły ukraińskie nadal atakowały rosyjskie linie komunikacyjne, punkty dowodzenia i kontroli oraz składy amunicji w obwodzie chersońskim, z kolei Rosjanie przeprowadzili ograniczone ataki lądowe na całym froncie wschodnim. Pojawiły się również doniesienia o odwrocie wojsk rosyjskich na północną stronę Dońca, a w niektórych miejscach Rosjanie wysadzili mosty, aby zapobiec postępowi sił ukraińskich. Zdaniem Instytutu rosyjskie Ministerstwo Obrony, polegające na strategii przedstawiania inwazji jako „łatwej i bezbłędnej operacji”, nie było przygotowane do reagowania na niespodziewane operacje wojsk ukraińskich. Ponadto władze rosyjskie okupacyjne w dalszym ciągu intensyfikowały represje i środki filtracyjne, aby powstrzymać ukraińskich partyzantów i proukraińskich dywersantów.
9 września.
Ukraina w wyniku trwającej kontrofensywy odzyskała część terytoriów w obwodzie charkowskim, z kolei front rosyjski zaczął się rozpadać. Rosyjskie źródła donosiły, że wojska rosyjskie „ewakuowały” ukraińską ludność cywilną z miast Izium, Kupiańsk i Wełykyj Burłuk w związku ze zbliżającą się ofensywą armii ukraińskiej. Ponadto siły rosyjskie miały wycofać z Iziumu, a do centrum Kupiańska mieli wkroczyć Ukraińcy. Według SG Ukrainy rosyjskie zgrupowanie w obwodzie chersońskim zostało wzmocnione oddziałami „kadyrowców” z Czeczenii, liczącymi 1300 osób. W ciągu ostatniej doby Rosjanie przeprowadzili 13 ataków rakietowych i 23 lotnicze oraz prowadzili ostrzał obiektów wojskowych i cywilnych wzdłuż całej linii frontu (obwody charkowski, doniecki, zaporoski i chersoński). Siły ukraińskie odparły ataki w pobliżu miejscowości Zajcewe, Weseła Dołyna, Sołedar, Bachmut i Perwomajske. Ukraińskie lotnictwo kontynuowało ataki na pozycje rosyjskie, punkty dowodzenia i magazyny amunicji. Sztab i prezydent Wołodymyr Zełenski potwierdzili również, że „na niektórych kierunkach jednostki weszły w obronę przeciwnika na głębokość do 50 km. Ponad 30 miejscowości czasowo zajętych przez rosyjskich okupantów w obwodzie charkowskim zostało wyzwolonych lub wziętych pod kontrolę”. Podczas walk zniszczono 18 punktów kontrolnych Rosjan i ponad 20 składów z amunicją i paliwem. Niezależny rosyjski serwis "The Moscow Times" podał, że w związku z sukcesami Ukraińców w obwodzie charkowskim prezydent Rosji Władimir Putin zwołał w trybie pilnym posiedzenie Rady Bezpieczeństwa FR, w której udział wzięli Siergiej Ławrow, Dmitrij Miedwiediew, Nikołaj Patruszew i 12 innych urzędników.
Doradca prezydenta Ołeksij Arestowycz stwierdził, że siły ukraińskie na południu wepchnęły Rosjan w pułapkę, w wyniku czego 25 batalionów zostało otoczonych, którym do utrzymania zdolności bojowej potrzeba 4–5 tys. ton zaopatrzenia, a otrzymywali 1,3–1,4 tys. Powiedział, że „wytrzymają jeszcze przez 2-3 tygodnie, a potem rozpocznie się kaskadowy upadek, jeśli nie rozwiążą problemu logistycznego”.
Brytyjskie Ministerstwo Obrony podało, że rozpoczęta 6 września 2022 roku ukraińska kontrofensywa na południu obwodu charkowskiego prawdopodobnie zaskoczyła siły rosyjskie. Część jednostek posunęła się na wąskim froncie do 50 km na terytorium będącym do tej pory pod kontrolą Rosjan. Region ten był słabo broniony, w wyniku czego Ukraińcy zdobyli lub otoczyli kilka miejscowości. Rosjanie znajdujący się w okolicach Iziumu zostali w większości otoczeni. Jednostki ukraińskie zagrażały także miejscowości Kupiańsk, której zdobycie byłoby dużym ciosem dla Rosji, ponieważ znajduje się na szlakach zaopatrzeniowych frontu w Donbasie. W opinii ISW siły ukraińskie zajęły ok. 2,5 tys. km² w obwodzie charkowskim w trakcie trwającej kontrofensywy. Ponadto mieli szansę zamknięcia w kotle znaczne siły rosyjskie w rejonie Iziumu, jeśli zostałyby odcięte szlaki zaopatrzeniowe na północ i na południe od miasta. Rosja wysłała oddziały na linię Charków–Izium, aby zatrzymać postępy wojsk ukraińskich. Tymczasem Ukraińcy dotarli do przedmieść Kupiańska i posuwali się na Izium z północnego zachodu, północy, północnego i południowego wschodu i prawdopodobnie w najbliższych dniach przerwą rosyjskie linie komunikacyjne do tego miasta. Siły ukraińskie kontynuowały także kontrofensywę na południu Ukrainy, przechwytując rosyjskie linie komunikacyjne. Z kolei Rosjanie przeprowadzili ataki lądowe na północ od Charkowa i wzdłuż frontu wschodniego. Ponadto ONZ opublikowało raport szczegółowo opisujący złe traktowanie przez Rosjan ukraińskich jeńców wojennych i zatrzymanych cywilów.
Według OSW armia ukraińska poinformowała o przełamaniu pozycji rosyjskich w obwodzie charkowskim, wdarciu się w ciągu trzech dni na zajęty obszar na głębokość do 50 km i wyzwoleniu ponad 20 miejscowości. Jednostki ukraińskie odparły Rosjan na kierunkach słowiańskim i kramatorskim. Do przełamania obrony doszło na południe i północ od Bałakliji, następnie Ukraińcy kierowali się wzdłuż drogi na Szewczenkowe lub na południe od tej miejscowości, kierując się na wschód w stronę Kupiańska. Na innych kierunkach sytuacja nie uległa zmianom. W rejonie Bachmutu Rosjanie zaatakowali miasto od południa. Siły ukraińskie odpierały ataki na Bachmut od wschodu, a także na miejscowości Sołedar i Zajcewe. Niepowodzeniem zakończyły się rosyjskie ataki na północ i zachód od Doniecka oraz w pozostałych rejonach obwodu donieckiego. W obwodzie charkowskim Ukraińcy odpierali ataki w kierunku Barwinkowego i na północ od Charkowa. Rosyjska artyleria kontynuowała ataki na pozycje ukraińskie wzdłuż całej linii frontu. Głównymi celami, poza rejonami walk, był Charków, Nikopol i Słowiańsk, rejony basztański i mikołajowski oraz miejscowości na południe od Krzywego Rogu i Zaporoża. Z kolei siły ukraińskie ostrzelały Chersoń, Hoła Prystań, Nowa Kachowka oraz most pontonowy w Darjiwce.
10 września.
W ramach kontrofensywy w obwodzie charkowskim siły ukraińskie zajęły Kupiańsk i Izium. Rzecznik rosyjskiego Ministerstwa Obrony Igor Konaszenkow stwierdził, że siły rosyjskie w rejonie Bałakliji i Iziumu „przegrupowywały się” w rejonie Doniecka „w celu osiągnięcia wyznaczonych celów specjalnej operacji wojskowej wyzwolenia Donbasu”. Późnym popołudniem gubernator obwodu ługańskiego Serhij Hajdaj stwierdził, że wojska ukraińskie dotarły do Lisiczańska, który w lipcu 2022 roku był ostatnim dużym miastem obwodu ługańskiego zajętym przez Rosjan.
Sztab Ukrainy podał, że kontynuowano odbijanie z rąk rosyjskich miejscowości w obwodzie charkowskim i na kierunku rzeki Boh na południu. Siły rosyjskie koncentrowały się zdobyciu pełnej kontroli nad obwodem donieckim, utrzymaniu zajętych terenów i przeszkodzeniu w ofensywie siłom ukraińskim. W ciągu 24h Rosjanie przeprowadzili 9 ataków rakietowych i 10 lotniczych na cele wojskowe i cywilne. Zdaniem strony ukraińskiej „w związku ze zbliżaniem się sił ukraińskich w obwodzie chersońskim, dowództwo wojsk rosyjskich próbowało wzmocnić Chersoń, przesuwając rezerwy. Na obszarze miasta odnotowano nowe jednostki, których żołnierze byli słabo zorientowani w terenie”. Rosjanie próbowali także przywrócić do ruchu przez most Kachowski, który znajdował się pod kontrolą ogniową Ukraińców. W Nowej Kachowce i Enerhodarze siły rosyjskie zintensyfikowały działania filtracyjne z udziałem FSB, sprawdzając urządzania mobilne i szukając osób pomagających SZ Ukrainy. Późniiej Sztab poinformował, że wyzwolono z rąk rosyjskich miejscowości w okolicach Kupiańska i Iziumu, twierdząc: „Trwa deokupacja Ukrainy. Łącznie w ostatnich dniach spod rosyjskiej okupacji wyzwolono ok. 2 tys. km² ukraińskiego terytorium. Nasze siły weszły do Kupiańska, trwało wyzwalanie miejscowości rejonu kupiańskiego i iziumskiego obwodu charkowskiego”. Rosjanie w odpowiedzi na działania ukraińskie w zajętych miejscowościach obwodu charkowskiego i chersońskiego wzmocnili „reżim administracyjno-policyjny” (zakaz wjazdu i wyjazdu oraz godzina policyjna). Rosyjskie wojsko przeprowadziło 16 ataków rakietowych i 34 lotnicze na obiekty wojskowe i cywilne. Z kolei dowództwo operacyjne Południe podało, że siły ukraińskie uszkodziły rosyjską przeprawę promową na Dnieprze w okolicy Nowej Kachowki, wyłączając ją z użytku. W ciągu doby Ukraińcy atakowali zgrupowania Rosjan na południu. Łącznie Rosja straciła 80 żołnierzy, osiem czołgów, 17 transporterów opancerzonych, haubicę Msta i trzy składy amunicji.
Według brytyjskiego MON w ciągu ostatnich 24h siły ukraińskie kontynuowały znaczące postępy w rejonie Charkowa. Rosja wycofała jednostki z tego obszaru, jednak walki trwały wokół strategicznie ważnych miast, Kupiańska i Iziumu. Z kolei w ocenie ISW ukraińska kontrofensywa w obwodzie charkowskim załamała oś sił rosyjskich na północy Donbasu. W ciągu pięciu dni walk Ukraińcy wyzwolili więcej terenu, niż Rosja zajęła od kwietnia br. ISW stwierdził, że Ukraińcy „przebili się w niektórych miejscach nawet na 70 km w głąb rosyjskich linii i przejęły ponad 3 tys. km² terytorium w ciągu ostatnich pięciu dni od 6 września”. Zdobycze sił ukraińskich nie ograniczały się do Iziumu i jego okolic, lecz pojawiły się również doniesienia o przejęciu kontroli nad Wełykyj Burłuk. Ponadto Rosjanie nie wykonywali kontrolowanego odwrotu, lecz pospiesznie uciekali z obwodu charkowskiego, starając się uniknąć okrążenia w okolicach Iziumu. Tymczasem siły ukraińskie osiągnęły pozycje w odległości 15–25 km od granicy rosyjsko-ukraińskiej w północno-wschodnim obwodzie charkowskim oraz południowych i południowo-zachodnich obrzeżach Łymana i zdobyły zachodnią część Kupiańska. Z kolei Rosjanie wzmacniali swoje pozycje w obwodzie chersońskim, podczas gdy Ukraińcy prowadzili bitwy pozycyjne i kontynuowali przechwytywanie rosyjskich linii logistycznych. Siły rosyjskie przeprowadziły także ograniczone ataki na północ od Charkowa, na południe od Bachmutu i na zachód od miasta Doniecka.
11 września.
Rosyjskie Ministerstwo Obrony opublikowało mapę, która potwierdziła, że siły rosyjskie w rejonie Charkowa wycofały się na wschodni brzeg rzeki Oskoł. Potwierdzono również, że miejscowości Kozacza Łopań, Wołczańsk i Łypci znalazły się pod kontrolą sił ukraińskich. Późnym popołudniem Ministerstwo Obrony Rosji ogłosiło formalne wycofanie wojsk z prawie całego obwodu charkowskiego, stwierdzając, że „operacja ograniczenia i przeniesienia wojsk” była w toku. Z kolei szef władz obwodu charkowskiego Ołeh Syniehubow powiedział, że liczba wyzwolonych miejscowości przekroczyła ponad 40, stwierdzając, że jest ich więcej, jednak nie może podać ich liczby ze względu na cele operacji SZ Ukrainy. Na północy i kierunku północno-wschodnim Ukraińcy utrzymywali swoje pozycje, a Rosjanie starali się je atakować przy użyciu wszystkich rodzajów broni.
Według SG Ukrainy „w wyniku udanej kontrofensywy siły rosyjskie szaleńczo opuszczały swoje pozycje i uciekały ze swoimi łupami na wciąż okupowane terytoria lub do Rosji; zostali również zmuszeni do wycofania się ze swoich pozycji w kilku miastach i wsiach w obwodzie chersońskim”. Opublikowano także nagrania, na których żołnierze ukraińscy znajdowali się przy przejściach granicznych w obwodzie charkowskim, m.in. Hoptiwka-Niechotiejewka. Później Sztab podał, że siły ukraińskie wyparły Rosjan z ponad 20 miejscowości w ciągu ostatniej doby i trwało przejmowanie całkowitej kontroli nad obszarami w obwodach charkowskim i donieckim. Z kolei w obwodzie ługańskim siły rosyjskie opuściły miasto Swatowe. Na kierunku chersońskim w wyniku walk Rosjanie ponieśli znaczne straty wśród żołnierzy; według doniesień 810 Samodzielna Gwardyjska Brygada Piechoty Morskiej straciła 85% personelu. Ponadto w ciągu 24h ponad 30 miejscowości było celem rosyjskich ataków rakietowych i lotniczych skierowanych na obiekty wojskowe i cywilne. W odpowiedzi na ukraińską kontrofensywę Rosja po godz. 18:00 czasu lokalnego przeprowadziła ataki rakietami manewrującymi Kalibr na obiekty infrastruktury krytycznej, w tym Charkowską Elektrociepłownię-5, w wyniku czego obwody połtawski, sumski, charkowski, dniepropietrowski, doniecki (częściowo odeski i zaporoski) zostały pozbawione prądu i częściowo odcięte od wody. Władze obwodu dniepropietrowskiego informowały również o ostrzałach ważnych obiektów infrastruktury i wywołanych tym awariach prądu w kilku miastach.
Ministerstwo Obrony Wielkiej Brytanii podało, że Rosja nakazała wycofanie swoich wojsk z całego obwodu charkowskiego na zachód od rzeki Oskił; w tym regionie pozostały tylko pojedyncze skupiska oporu. W czasie kontrofensywy „Ukraina odzyskała terytorium co najmniej dwa razy większe od Wielkiego Londynu”. W okolicach Chersonia, Rosja miała problemy z przerzuceniem wystarczających rezerw na linię frontu przez rzekę Dniepr, z kolei most pontonowy, który Rosjanie zaczęli budować dwa tygodnie wcześniej, pozostawał niekompletny. Natomiast ukraińska artyleria dalekiego zasięgu atakowała przeprawy na Dnieprze tak często, że Rosja nie miała możliwości przeprowadzenia napraw uszkodzonych mostów. Według ISW Ukraińcy odnieśli ważne zwycięstwo operacyjne, odbijając prawie cały obwód charkowski. Stwierdzono, że ukraińska kampania była dobrze zaplanowana i umiejętnie przeprowadzona. Starano się w pełni wykorzystać skuteczność uzbrojenia przekazanego przez Zachód i jednocześnie odwrócono uwagę Rosji informacjami o kontrofensywie na południu. Z kolei wyzwolenie Iziumu pogrzebało plany Rosję dot. zajęcia całego Donbasu. Siły rosyjskie utknęły w małych miejscowościach w pobliżu Bachmutu, a po stracie Iziumu nawet zajęcie tego miasta nie będzie stanowić podstawy dla żadnej znaczącej ofensywy. Jednakże kontrofensywa nie zakończy wojny i prawdopodobnie osiągnie swoją kulminację, pozwalając Rosjanom na utworzenie nowych linii obronnych i na ograniczone ataki. Ukraina będzie potrzebowała kolejnych kontrofensyw w celu wyzwolenia reszty kraju, a wojna prawdopodobnie przedłuży się do 2023 roku. Zdaniem Instytutu nie ma także podstaw, aby sądzić, że ogłoszona przez Ukrainę kontrofensywa na południu kraju była tylko manewrem zmylającym, ponieważ atakowano pozycje rosyjskie i osiągnięto postępy w kilku ważnych miejscach po zachodniej stronie Dniepru; odcięto także rosyjskie linie zaopatrzenia, niszcząc mosty oraz atakując rosyjskie przeprawy pontonowe i promowe. Tymczasem siły ukraińskie dotarły do Wołczańska i Wełykyj Burłuk, na południe od granicy oraz toczyły bitwy pozycyjne i przeprowadzały ataki na rosyjskie zasoby wojskowe, logistyczne i transportowe wzdłuż osi południowej. Z kolei Rosjanie przeprowadzili ograniczone ataki w rejonach Awdijiwki i Bachmutu.
12 września.
Według doniesień na froncie południowym siły rosyjskie wycofały się z Kyseliwki, miejscowości położonej 15 km od Chersonia. Ukraińska armia podała również, że linia frontu w obwodzie chersońskim przesunęła się o 12 km i odzyskano 500 km², w tym 13 miejscowości. Następnie gubernator obwodu ługańskiego Serhij Hajdaj oświadczył, że Rosjanie opuścili Kreminnę trzy dni wcześniej; ukraińską flagę podnieśli miejscowi mieszkańcy, gdy siły ukraińskie nie wkroczyły jeszcze do miasta. Powiedział również, że siły rosyjskie uciekły ze Starobielska, dodając, że miasto było „praktycznie puste”. Po południu armia ukraińska poinformowała, że odbite zostało małe miasteczko Świętogórsk (Swiatohirśk) w północnym obwodzie donieckim, które Rosja zajęła na początku czerwca. Wieczorem prezydent Wołodymyr Zełenski stwierdził, że „od początku września do dzisiaj ukraińscy żołnierze wyzwolili ponad 6 tys. km² terytorium Ukrainy na południu i na wschodzie. Postępy naszych wojsk są kontynuowane”.
Sztab Ukrainy poinformował o wyzwoleniu kolejnych miejscowości w obwodzie chersońskim, m.in. Wyskopilii, Nowowozneskiego, Biłohirki, Myrolubiwki i Suchyj Stavok. Rosjanie koncentrowali wojsko w okolicach Chersonia, spodziewając się ataku na miasto. Następnie siły rosyjskie dokonały ataków rakietowych na infrastrukturę krytyczną w ukraińskich miastach; celem były obiekty energetyczne i wodociągowe, zakłady i budynki mieszkalne w Charkowie, Zaporożu, Kostiantyniwce, Słowiańsku i Kramatorsku. Rosjanie przeprowadzili ok. pięciu ataków rakietowych i ponad 10 lotniczych. Ponadto kontynuowano ostrzały wzdłuż linii frontu. Ukraińcy odparli ataki w rejonie miejscowości Majorsk, Mikołajiwka Druha, Bachmut, Krasnohoriwka, Marjinka i Nowomychajliwka. Według strony ukraińskiej Rosja wstrzymała wysyłanie na Ukrainę nowych, sformowanych oddziałów. Przyczyną tego miała być duża liczba odmów ze strony ochotników, wynikająca z sytuacji na froncie, braku zaufania do dowództwa, duże straty i złe traktowanie rannych. Sztab Generalny podał również, że w miejscowościach będących pod okupacją rosyjską i tych wyzwalanych przez Ukraińców codziennie odnotowywano do 200 zbrodni wojennych oraz dowodów na łamanie międzynarodowego prawa humanitarnego i praw prowadzenia wojny. Ponadto występowało „duże zagrożenie minami w wyzwalanych miastach i wsiach; ponad 70 tys. km² w dziesięciu obwodach było zaminowanych amunicją i substancjami wybuchowymi”.
Według dziennikarza "Forbesa" Davida Axe'a w wyniku ukraińskiej kontrofensywy Rosja traciła codziennie sprzęt i żołnierzy o sile batalionu. Jego zdaniem w ciągu niespełna dwóch tygodni zniszczono, uszkodzono lub przejęto 1200 rosyjskich czołgów, wozów bojowych, ciężarówek, śmigłowców i samolotów oraz zabito tysiące żołnierzy i wielu wzięto do niewoli.
Brytyjskie Ministerstwo Obrony podało, że 1 Gwardyjska Armia Pancerna, jedna z najbardziej doborowych rosyjskich armii, wycofała się z obwodu charkowskiego, a jej zdolności bojowe zostały mocno zdegradowane. Z kolei Ukraińcy donosili o odbijaniu z rąk rosyjskich kolejnych miejscowości na wschodzie kraju. W opinii ISW siły ukraińskie odnosiły sukcesy również na południu kraju, osiągając znaczące postępy w obwodzie chersońskim i systematycznie obniżając zdolności bojowe Rosjan na tym obszarze; atakowali również rosyjskie zasoby wojskowe i pozycje. Ponadto Rosjanie wycofali się ze wsi Kyseliwka 15 km na północny zachód od Chersonia; według zdjęć satelitarnych zniknęły prawie wszystkie rosyjskie pojazdy wojskowe z tamtejszych pozycji. Z kolei rzeczniczka dowództwa operacyjnego Południe Natalia Humeniuk podała także, że Rosjanie na prawym brzegu Dniepru próbowali negocjować poddanie się na mocy prawa międzynarodowego. Siłom rosyjskim nie udało się także wzmacnić obrony na nowej linii frontu po ukraińskiej kontrofensywie w obwodzie charkowskim. Rosyjskie wojska uciekały z tego obszaru lub były przesuwane na inne kierunki. Ponadto odbicie Iziumu przez Ukrainę prawdopodobnie obniżyło zdolność sił rosyjskich do prowadzenia ataków artyleryjskich wzdłuż autostrady Izium–Słowiańsk.
13 września.
Według SG Ukrainy Rosjanie przeprowadzili dwa ataki rakietowe, osiem lotniczych i 13 ostrzałów na cele w Ukrainie. Z artylerii, czołgów i moździerzy ostrzelano infrastrukturę wojskową i cywilną wzdłuż linii frontu. Siły ukraińskie odparły ataki rosyjskie w rejonie miejscowości Zajcewe, Odradiwka, Bachmut, Bachmutske, Weseła Dołyna, Awdijiwka, Bezimenne i Nowohryhoriwka. Wojska rosyjskie nadal dopuszczały się grabieży na terenie Ukrainy, m.in. na trasie Starobielsk–Ługańsk znajdowało się ok. 300 samochodów wypełnionych skradzionymi rzeczami. Później podano, że siły rosyjskie bezskutecznie atakowali w okolicach Bachmutu, m.in. we wsi Spirne oraz na obrzeżach Doniecka. Rosjanie na całej linii frontu atakowali za pomocą lotnictwa, rakiet i artylerii. Z kolei ukraińska artyleria niszczyła składy amunicji i punkty dowodzenia. Prezydent Wołodymyr Zełenski stwierdził, że Ukraińcy przejęli pełną kontrolę nad 4 tys. km² terenu odbitego z rąk rosyjskich oraz stabilizowali sytuację na takim samym obszarze, wykrywając pozostałych Rosjan i grupy sabotażowe oraz zatrzymując kolaborantów. 
Siły rosyjskie w dalszym ciągu odczuwały braki kadrowe. Według Sztabu Ukrainy Rosjanie doznali w ostatnim czasie poważnych strat w składzie osobowym podczas walk na froncie; agencja UNIAN, powołując się na dziennik „Die Welt”, podała, że liczba żołnierzy, którzy trafili do niewoli, jest szacowana w tysiącach. Wśród nich byli oficerowie wysokiej rangi. W związku z tym, aby zrekompensować straty Rosjanie prowadzili przymusową mobilizacją na zajętych terytoriach w Donbasie, m.in. w Gorłówce wyłapywani byli mężczyźni. Z kolei na terenie Rosji do szeregów rosyjskiej armii wcielani byli np. więźniowie. Ponadto Rosja podejmowała działania mające na celu uzupełnienie korpusu młodszych oficerów.
Według ukraińskiego wywiadu Rosja próbowała kupić w Tadżykistanie sprzęt i pociski do artylerii wyprodukowanej w czasach ZSRR. Stronę rosyjską interesowały m.in. pociski do BM-27 Uragan i 2S7 Pion oraz silniki do bojowych wozów piechoty BMP-1 i BMP-2. Brytyjskie Ministerstwo Obrony podało, że
w wyniku kończących się zapasów uzbrojenia Rosja sprowadzała coraz więcej uzbrojenia z innych krajów obłożonych sankcjami, takich jak Iran i Korea Północna. Ukraińska armia poinformowała, że po raz pierwszy zestrzelono irańskiego drona bojowego Shahed-136 w okolicach Kupiańska. Według Ministerstwa strata drona w pobliżu linii frontu sugerowała, iż Rosja próbowała używać ich do prowadzenia uderzeń taktycznych, a nie ataków na cele strategiczne w głębi ukraińskiego terytorium. W opinii ISW ukraińska kontrofensywa w obwodzie charkowskim wywołała panikę wśród rosyjskich cywilów i żołnierzy na zajętych terenach. Władze Rosji po raz pierwszy od początku wojny przyznały się do porażki, jednak propagandyści próbowali zrzucić odpowiedzialność z Putina, obwiniając o to „źle poinformowanych doradców wojskowych z otoczenia prezydenta”. Kreml prawdopodobnie starał się wykorzystać porażkę w obwodzie charkowskim do ułatwienia wysiłków na rzecz mobilizacji, intensyfikując retorykę patriotyczną i dyskusje nt. pełniejszej mobilizacji, jednocześnie rewidując ustawę Dumy Państwowej zezwalającą wojsku na wysyłanie pocztą wezwania do regularnego co pół roku poboru. Tymczasem siły ukraińskie kontynuowały ataki lądowe wzdłuż linii Łyman–Jampil–Biłohoriwka w północnym obwodzie donieckim i przeprowadzały ograniczone ataki przez rzekę Oskił w obwodzie charkowskim. Źródła ukraińskie i rosyjskie donosiły, że Ukraińcy kontynuowali ataki w trzech kierunkach obwodu chersońskiego w ramach południowej kontrofensywy. Z kolei Rosjanie odnotowali pewne zdobycze na południe od Bachmutu i kontynuowali ataki w całym obwodzie donieckim.
14 września.
Sztab Ukrainy podał, że siły rosyjskie skupiały się na próbie całkowitego zajęcia obwodu donieckiego, utrzymania zajętych obszaró i powstrzymania ofensywy armii ukraińskiej. Siły ukraińskie odparły ataki w pobliżu ośmiu miejscowości w obwodzie donieckim. W rejonie charkowskim intensywność ostrzałów została znacznie zmniejszona. W ciągu ostatnich 24h Rosjanie przeprowadzili osiem uderzeń rakietowych, cztery naloty i 15 ataków rakietowych, uszkadzając infrastrukturę 15 w miejscowościach. Z kolei ukraińskie lotnictwo przeprowadziło 11 ataków, w wyniku których trafiono sześć pozycji Rosjan i trzy stanowiska przeciwlotnicze. Później podano, że Rosja „starała się wzmocnić pierwszą linię obrony w obwodach donieckim i zaporoskim poprzez przerzucenie tam rezerwowych jednostek z 3. Korpusu Armijnego”, a także przerzucała pozostałe siły z obwodu charkowskiego na inne fronty, "aby utrzymać tymczasowo zajęte terytorium". Ponadto jednostki rosyjskie działające wzdłuż linii frontu miały „problemy z dostępem do określonych rodzajów amunicji dla artylerii i wojsk rakietowych”. Rosjanie przeprowadzili w ciągu doby łącznie osiem uderzeń rakietowych, 19 nalotów i 86 ataków rakietowych na cele wojskowe i cywilne. Natomiast ukraińska obrona przeciwlotnicza strąciła cztery rosyjskie samoloty, trzy Su-25 i bombowiec Su-24M. Siły rosyjskie wystrzeliły osiem pocisków manewrujących na tamę na zbiorniku Karaczunowskim, powodując rozległe powodzie w Krzywym Rogu i wzrost poziomu wody o 2,5 m w rzece Ingulec.
Według brytyjskiego MON Ukraińcy konsolidowali swoją kontrolę nad wyzwolonymi terenami w obwodzie charkowskim, natomiast siły rosyjskie w większości wycofały się już z obszaru na zachód od rzeki Oskoł. Zdaniem Ministerstwa wycofywanie się Rosjan przed ukraińską kontrofensywą tydzień wcześniej było różnorodne; część jednostek zrobiła to w sposób kontrolowany, zaś inne uciekły w panice, porzucając wartościowy sprzęt, m.in. radar rozpoznania artyleryjskiego Zoopark-1 czy pojazd dowodzenia i kontroli artylerii 1V14. W ocenie ISW Rosjanie wyłączyli mobilny internet w obwodzie ługańskim w celu utrzymać kontroli informacyjnej, podczas gdy wojskowi, urzędnicy i kolaboranci uciekali z zajętego przez Ukraińców obwodu charkowskiego. Kontrofensywa w obwodzie charkowskim w dalszym ciągu osłabiała siły rosyjskie, zagrażając artylerii i obronie przeciwlotniczej. Źródła ukraińskie i rosyjskie informowały również o atakach ukraińskich na północy obwodu chersońskiego, jednak nie było doniesień o dużych zdobyczach terytorialnych w tym regionie. Z kolei Rosjanie zaatakowali infrastrukturę hydrotechniczną w obwodzie dniepropetrowskim w celu zakłócenia zdolności Ukraińców do działań wokół rzeki Ingulec oraz kontynuowali ataki wokół Bachmutu oraz na północny i południowy zachód od Doniecka. Szef rosyjskiej firmy najemniczej Grupy Wagnera, Jewgienij Prigożyn, osobiście werbował więźniów na wojnę na Ukrainie. 
Z kolei OSW podał, że Ukraińcy kontynuowali przejmowanie kontroli nad okupowaną częścią obwodu charkowskiego. Według strony ukraińskiej kontrofensywa trwała dalej, a jej celem było pełne wyparcie Rosjan z obwodu charkowskiego. Armia ukraińska wkroczyła do Świętogórska (Swiatohirśka) i kontynuowała wypieranie Rosjan od strony obwodu donieckiego. Nie udało się przełamać rosyjskiej obrony w okolicy Łymanu. Siły rosyjskie atakowały pozycje ukraińskie w Donbasie i poczyniły niewielkie postępy dzięki atakom w kierunku Bachmutu, lecz zostały powstrzymywane w pobliżu Odradiwki. Ukraińcy odpierali natarcia na Bachmut od wschodu oraz na północny i południowy wschód od miasta. Niepowodzeniem zakończyły się ataki na Awdijiwkę oraz w rejonie Siewierska i Gorłówki. Próby ataków w obwodach mikołajowskim i chersońskim także zostały odparte. Rosyjska artyleria kontynuowała ostrzał pozycji ukraińskich wzdłuż linii frontu. Zintensyfikowano ostrzał Mikołajowa i Nikopola. Atakowano także Charków, Łozową, Słowiańsk, Kramatorsk, Konstantynówkę, Zaporoże i okoliczne miejscowości, rejony basztański, mikołajowski. krzyworoski i nikopolski. Z kolei Ukraińcy atakowali obwód chersoński, m.in. przeprawy pontonowe na Dnieprze oraz mosty Antonowski i Kachowski.
15 września.
Według SG Ukrainy Rosjanie koncentrowali się na próbach przerwania działań Ukraińców na poszczególnych odcinkach frontu. Przeprowadzili w ciągu doby 11 ataków rakietowych, 15 nalotów i 96 ostrzałów na cele ukraińskie. W wyniku ataków na dzielnice mieszkalne i obiekty cywilne, zostały uszkodzone budynki w ponad 30 miejscowościach. Ponadto Rosjanie ostrzeliwali pozycje ukraińskie wzdłuż linii frontu. Z kolei armia ukraińska odparła ataki w rejonie miejscowości Odradiwki, Zajcewego, Bachmutu, Wesełej Dołyny, Awdijiwki i Nowomychajliwki. Rosjanie ponieśli duże straty podczas ataków na miejsca koncentracji żołnierzy w rejonie Chersonia, Wasyliwki, Perewalśka i innych. Ukraińskie lotnictwo przeprowadziło 18 nalotów na rosyjskie wojska i sprzęt; potwierdzono 13 trafień w pozycje przeciwnika, miejsca koncentracji żołnierzy i sprzętu oraz pięć w stanowiska obrony powietrznej. Według ukraińskiej policji, w Izium znaleziono groby z ponad 440 ciałami cywilów i żołnierzy ukraińskich.
Stany Zjednoczone ogłosiły 21. pakiet pomocy dla Ukrainy o wartości 600 milionów dolarów, w tym dodatkową amunicję HIMARS, 36 tys. pocisków artyleryjskich 105 mm, tysiąc pocisków 155 mm, systemy przeciwdronowe, sprzęt zimowy i noktowizory.
Ministerstwo Obrony Wielkiej Brytanii podało, że wśród rosyjskich więźniów ruszyła kampania rekrutacyjna do wojska, którym proponowano złagodzenie wyroków i gratyfikację finansową w zamian za służbę w oddziałach Grupy Wagnera. Z kolei szkoły wojskowe skracały okres szkolenia, aby wysłać kadetów na front. Według Ministerstwa największe braki w personelu były wśród dowódców niższego szczebla i w piechocie. Z kolei w opinii ISW władze rosyjskie zareagowały na porażkę w obwodzie charkowskim, zwiększając wysiłki na rzecz nieoficjalnej mobilizacji; po raz pierwszy ogłoszono ogólnokrajową kampanię werbunkową. Z kolei Ukraińcy kontynuowali kontrofensywę na wschodzie kraju, coraz bardziej naciskając na rosyjskie pozycje i linie logistyczne we wschodnim Charkowie, północnym Ługańsku i wschodnim obwodzie donieckim. Kontynuowali również ataki na południowy zachód od Iziumu, w pobliżu Łymanu i na wschodnim brzegu rzeki Oskoł, zmuszając rosyjskie wojska do wycofania się z niektórych obszarów na wschodzie kraju i wzmocnienia innych kierunków. Źródła rosyjskie i ukraińskie donosiły też o ukraińskich atakach na północny zachód od Chersonia, w pobliżu ukraińskiego przyczółka nad rzeką Ingulec i na południe od granicy obwodu chersońsko–dniepropetrowski. Z kolei Rosjanie przeprowadzili ograniczone ataki i wzmacniali swoje pozycje na osi wschodniej.
16 września.
Sztab Ukrainy poinformował, że Rosjanie przeprowadzili ataki na kierunku bachmuckim, jednak nie odnieśli sukcesu i wycofali się. Na kierunku awdijiwskim siły rosyjskie prowadziły natarcie, jednak zostały odparte. Na kierunkach nowopawłowskim i zaporoskim siły ukraińskie również powstrzymali ataki. Na kierunku południowobużańskim Rosjanie próbowali przeprowadzić ofensywę, jednak również bez skutku, ostatecznie wycofali się. Na pozostałych kierunkach Rosja prowadziła ostrzały artyleryjskie i rakietowe. Według brytyjskiego Ministerstwa Obrony siły ukraińskie kontynuowały ataki w obwodzie charkowskim, gdzie rosyjska obrona oparła się pomiędzy rzeką Oskoł a miejscowością Swatowe. Był to ważny obszar dla Rosji ze względu na jedną z nielicznych pozostałych linii zaopatrzenia z obwodu biełgorodzkiego; przebiegała wzdłuż granicy obwodu ługańskiego, części Donbasu. W opinii Ministerstwa 
„utrata terytorium w obwodzie ługańskim ewidentnie podważyłaby rosyjską strategię. Rosja będzie prawdopodobnie prowadziła w tym regionie upartą obronę”.
ISW podał, że władze rosyjskich regionów poszły za apelem Ramzana Kadyrowa i zintensyfikowały działania, mające na celu zgromadzenie dodatkowych sił do walki na Ukrainie, które nadal pochodziły z nieoficjalnej lub „ukrytej” mobilizacji. Tworzenie nowych batalionów poparły m.in. władze w Kirowie, na Krymie, w Magadanie, Woroneżu, Czuwaszji, Baszkirii czy Kemerowie. Z kolei władze ukraińskie odkryły miejsce zbiorowego pochówku ofiar pod Iziumem. Ukraina oceniła, że „liczba zbrodni wojennych w Iziumie może być większa niż w Buczy”, natomiast policja podała, że w obwodzie charkowskim odkryto 10 rosyjskich katowni, w Wołczańsku, Kupiańsku, Bałakliji i Iziumie. Prezydent Władimir Putin zagroził rosyjskimi atakami na cywilną infrastrukturę, jeśli Ukraina będzie kontynuować ataki na obiekty wojskowe w Rosji. Tymczasem siły ukraińskie zdobyły całe miasto Kupiańsk, kontynuując operacje na wschód od rzeki Oskoł. Ukraińcy zaatakowali również rosyjską kwaterę główną w Chersoniu, prawdopodobnie przy użyciu M142 HIMARS, i kontynuowali ataki na trzech obszarach obwodu chersońskiego w ramach południowej kontrofensywy. Z kolei OSW stwierdził, że Ukraińcy wkroczyli do kolejnych miejscowości na wyzwolonych terenach, Wełyki Prochody i Mali Prochody na północ od Charkowa. Trwały walki w obwodzie donieckim, w którym odparto ataki na Bachmut, w rejonie Doniecka i na południowy wschód od Siewierska. Po wielotygodniowych starciach siły ukraińskie wycofały się z Majorśka. Niepowodzeniem zakończyły się rosyjskie ataki na Iwaniwkę na północy obwodu chersońskiego i ukraińskie dążenia do zajęcia Kyseliwki. Rosjanie kontynuowali ostrzały i bombardowania pozycji ukraińskich wzdłuż linii frontu. Celem ataków był Charków, Wołczańsk, Zołocziw, Krzywy Róg, Nikopol oraz miejscowości w obwodzie dniepropetrowskim oraz w okolicach Mikołajowa i Zaporoża. Z kolei Ukraińcy atakowali głównie pozycje rosyjskie w obwodzie chersońskim, m.in. przeprawę promową w Chersoniu.
17 września.
Armia ukraińska podała, że wsie Dibrowa, Ozerne i Szczurowe na północy obwodu donieckiego zostały odbite. SG Ukrainy podał, że w związku z działaniami Ukraińców na południu kraju Rosjanie przygotowywali nowe trasy w celu umożliwienia sobie drogi odwrotu w kierunku Chersonia. W wyniku tego w okolicach Kachowki zatopiono dziewięć wagonów, aby wybudować kolejną przeprawy przez Dniepr. Potwierdzono również, że 10 września br. na południu zginęło ok. 180 rosyjskich żołnierzy w wyniku „ataku na budynek przedsiębiorstwa Alcoresurs LLC, gdzie znajdował się personel i sprzęt wojskowy wroga”. Później poinformowano, że podczas odwrotu z obwodu charkowskiego siły rosyjskie poniosły duże straty; oddziały 11 Korpusu Armii (część Floty Czarnomorskiej) straciły ponad 50% żołnierzy i ponad 200 szt. sprzętu, a 64 Samodzielna Brygada Zmechanizowana miała stracić 90% żołnierzy, zabitych, rannych i dezerterów. Rosjanie ponieśli też duże straty na kierunku awdijiwskim, tracąc dziennie ok. 30 żołnierzy. Siły rosyjskie nadal koncentrowały na uzyskaniu pełnej kontroli nad obwodem donieckim, organizacji obrony i utrzymania zajętych terenów. W ciągu 24h Rosjanie przeprowadzili sześć ataków rakietowych, 28 nalotów i ponad 90 ostrzałów wzdłuż linii frontu. Z kolei Ukraińcy odparli ataki w rejonie miejscowości Mychajliwka Druha, Weseła Dołyna, Odradiwka, Marjinka, Nowomychajliwka i Prawdyne, natomiast lotnictwo i artyleria atakowały rosyjskie pozycje, punkty dowodzenia oraz magazyny amunicji i paliwa.
Brytyjski MON stwierdził, że od 24 lutego 2022 roku Rosja przeprowadziła „kilka tys. ostrzałów pociskami dalekiego zasięgu”, natomiast w ciągu ostatniego tygodnia coraz częściej atakowała infrastrukturę cywilną. Zdaniem Ministerstwa ma to na celu „osłabienie morale narodu i rządu Ukrainy”. Według ISW Rosjanie w dalszym ciągu traktowali priorytetowo operacje ofensywne wokół Doniecka i Bachmutu, zamiast skupić się na obronie przeciwko postępującej ukraińskiej kontrofensywie. W opinii Instytutu sukcesy terytorialne wokół tych miast mogą nie być wystarczające, aby zaszkodziły kontrofensywie. Tymczasem Ukraińcy rozbudowywali swoje pozycje na wschód od rzeki Oskił i na północ od Dońca, a ich dalsze postępy mogą spowodować, że Rosjanie nie będą w stanie utrzymać się wokół Łymanu, co otworzyłoby armii ukraińskiej drogę na Lisiczańsk i Siewierodonieck. Ponadto wyzwolono miejscowość na południowy zachód od Łymanu i kontynuowano rozbudowę pozycji w tym rejonie. Z kolei oddziały rosyjskie w Łymanie w znacznym stopniu tworzyły siły rezerwowe i pozostałości jednostek z obwodu charkowskiego. Rosjanie kontynuowali również ataki wokół Bachmutu i Awdijiwki. Źródła ukraińskie donosiły również o atakach partyzanckich na rosyjskie zasoby wojskowe i logistykę w obwodzie zaporoskim.
18 września.
Sztab Generalny Ukrainy poinformował, że siły rosyjskie "skupiały swoje wysiłki na utrzymaniu okupacji obwodu donieckiego". W ciągu ostatniej doby Rosjanie przeprowadzili ponad 20 nalotów i kilkadziesiąt ostrzałów artyleryjskich. Celem ataków była infrastruktura cywilna w ponad 30 miastach i wsiach; ostrzelano m.in. Mikołajów, Zaporoże i Sołedar. Według strony ukraińskiej Rosja nadal miała problemy z niedoborami ludzkimi i materiałowymi, w związku z tym na Ukrainę wysłano oddział, składający się z 400 przestępców z rosyjskiego Tambowa. Gubernatorzy obwodów charkowskiego, mikołajowskiego i dniepropietrowskiego poinformowali, że kilka miast (m.in. Izium, Czuhujew, Mikołajów i Nikopol) zostało ostrzelanych przez siły rosyjskie, w wyniku czego trafiono w budynki mieszkalne i handlowe, szpitale, stacje benzynowe i zakłady produkcyjne.
Według ISW prezydent Władimir Putin w coraz większym stopniu polegał na nieregularnych, słabo wyszkolonych jednostkach ochotniczych i zastępczych tworzonych doraźnie, zamiast próbować odbudować konwencjonalne jednostki sił lądowych. W opinii Instytutu „formowanie takich jednostek doprowadzi do dalszych napięć, nierówności i ogólnego braku spójności pomiędzy oddziałami”. Tymczasem siły ukraińskie nadal konsolidowały swoje pozycje na wschodnim brzegu rzeki Oskił w obwodzie charkowskim, pomimo rosyjskich starań o ich powstrzymanie. Z kolei Rosjanie w obwodzie chersońskim na południu Ukrainy „prawdopodobnie próbowali prowadzić bardziej przemyślany i kontrolowany odwrót”, aby uniknąć chaotycznej ucieczki, jaka miała miejsce wcześniej w obwodzie charkowskim. Jednakże ukraińska kontrofensywa w obwodzie chersońskim poczyniła pewne postępy, a oddziały rosyjskie próbowały raczej ją spowolnić niż odwrócić. Siły rosyjskie próbowały również atakować w obwodzie donieckim. Ponadto ISW podał, że Rosjanie ponieśli ogromne straty w sile roboczej i sprzęcie podczas walk na wschodniej Ukrainie, głównie podczas ukraińskiej kontrofensywy w obwodzie charkowskim. Według szacunków wiele rosyjskich jednostek pancernych i zmechanizowanych zostało prawdopodobnie skutecznie zniszczonych.
19 września.
Ukraińska armia odbiła wieś Biłohoriwka w obwodzie ługańskim podczas natarcia na Lisiczańsk. SG Ukrainy poinformował, że Rosjanie skupiali się na utrzymaniu kontroli nad obwodem donieckim i organizacji obrony. Na okupowanych obszarach Donbasu była prowadzona akcja mobilizacyjna, z kolei na Syberii formowano cztery bataliony ochotnicze, w których korpus oficerski składał się z wykładowców Dalekowschodniej Wyższej Ogólnowojskowej Szkoły Oficerskiej. W ciągu 24h siły rosyjskie przeprowadziły 10 ataków rakietowych, 15 nalotów i 56 ostrzałów, atakując głównie infrastrukturę cywilną w ponad 33 miejscowościach, m.in. Kramatorsku, Bachmucie, Majorsku, Sołedarze, Zaporożu, Mikołajowie czy Odessie). Rosjanie kontynuowali ostrzały z artylerii, czołgów i moździerzy wzdłuż linii frontu. Z kolei Ukraińcy odparli ataki w okolicy Majorska, Wesełego, Kurdiumiwki i Nowomychajliwki. W ciągu doby ukraińskie lotnictwo zaatakowało 24 miejsca koncentracji żołnierzy i sprzętu, cztery pozycje przeciwlotnicze i jeden magazyn amunicji, z kolei artyleria i wojska rakietowe ostrzelały sześć zgrupowań żołnierzy, sprzętu i broni, siedem miejsc nagromadzenia artylerii i trzy składy amunicji.
Rosyjski pocisk uderzył w okolicy Południowoukraińskiej Elektrowni Jądrowej w obwodzie mikołajowskim, uszkadzając budynki i sąsiednią elektrownię wodną. Reaktory jądrowe nie zostały uszkodzone. Według firmy Energoatom do wybuchu doszło ok. 300 m od reaktorów.
Według ISW wezwania do natychmiastowej aneksji samozwańczych republik w Donbasie, świadczyły o tym, że ukraińska kontrofensywa wywołała panikę wśród prorosyjskich separatystów. Instytut uważał, że aneksja zajętych terenów w sytuacji, gdy Rosja nie opanowała całych obwodów ługańskiego i donieckiego, „postawiłaby Kreml w dziwnej sytuacji żądania od sił ukraińskich deokupacji "rosyjskiego" terytorium i upokarzającej niemożności realizacji tych żądań”. Tymczasem Ukraińcy kontynuowali ograniczone lokalne ataki przez rzekę Oskił (przy granicy obwodu charkowskiego z ługańskim) i wzdłuż linii Łyman–Jampil–Biłohoriwka. Z kolei siły rosyjskie kontynuowały ataki na południe od Bachmutu. Siły ukraińskie w dalszym ciągu atakowały rosyjskie zasoby wojskowe, transportowe i logistyczne w obwodzie chersońskim. Natomiast OSW podał, że główne walki toczyły się w Donbasie. Ukraińcy odpierli ataki w rejonie Bachmutu i na południowy zachód od Doniecka. Walki trwały także na łączeniu obwodów chersońskiego i mikołajowskiego. Siły ukraińskie odpierały ataki na zachód od drogi Chersoń–Mikołajów i przy granicy z obwodem dniepropetrowskim. Ukraińcom nie udało się poszerzyć wyłomu na wschodnim brzegu rzeki Ingulec. Rosyjskie artyleria i lotnictwo kontynuowały ataki na pozycje ukraińskie wzdłuż linii frontu i obszary obwodów czernihowskiego i sumskiego. Pod ciężkim ostrzałem znalazły się rejony charkowski i czuhujewski oraz Awdijiwka i Bachmut. Atakowano również Charków, Mikołajów, Nikopol, Słowiańsk i Kramatorsk oraz miejscowości na południe od Krzywego Rogu i Zaporoża. Rosyjska rakieta trafiła w strefę przemysłową Południowoukraińskiej Elektrowni Jądrowej w Jużnoukrajinśku. Z kolei ukraińskie artyleria i lotnictwo atakowały głównie w obwodzie chersońskim, uderzono także w Swatowe, Donieck i Gorłówkę.
20 września.
Sztab Ukrainy podał, że Rosja zamierzała przerzucić jednostki 217 pułku spadochronowo-desantowego z Syrii na Ukrainę w związku z problemami ze zmobilizowaniem nowych sił do walki. Posiłki miały trafić do obwodu donieckiego, gdzie Rosjanie ponosili znaczne straty. Wojska ukraińskie kontynuowały ataki na północy obwodu donieckiego, powoli nacierając na obszarach wokół Łymanu. Następnie ukraińskie Ministerstwo Obrony potwierdziło, że odbito miejscowość Jarowa. Z kolei na granicy Krymu i obwodu chersońskiego Rosjanie budowali fortyfikacje oraz szykowali się do obrony na terenach okupowanych.
Rosyjska Duma Państwowa zatwierdziła ustawę zakazującą dobrowolnego poddawania się i grabieży oraz zwiększyła kary m.in. za dezercję (niezgłoszenie się do służby wojskowej lub opuszczenie jej bez pozwolenia) czy zniszczenie własności wojskowej. Nielegalna stała się również odmowa podporządkowania się rozkazowi przełożonego lub udział w akcji zbrojnej.
Kierownictwo i administracja Donieckiej i Ługańskiej Republiki Ludowej ogłosiły, że przeprowadzą pseudoreferenda ws. przystąpienia do Rosji w dniach 23–27 września 2022 roku. Zastępca szefa Rady Bezpieczeństwa FR Dmitrij Miedwiediew oświadczył, że jego kraj może użyć „wszelkich środków samoobrony” po przystąpieniu tych terytoriów do Rosji. Wyznaczony przez Rosję gubernator obwodu chersońskiego, częściowo okupowanego przez wojska rosyjskie, również zadeklarował, że chce przeprowadzić referendum dot. przyłączenia do Rosji. Z kolei rosyjska administracja w obwodzie zaporoskim (w 75% okupowanym przez Rosjan) stwierdziła, że także chce przeprowadzić w krótkim czasie głosowanie ws. włączenia go do FR. Według rosyjskiego urzędnika w głosowaniu nie weźmie udziału 700 tys. mieszkańców Zaporoża. Według brytyjskiego Ministerstwa Obrony pilna potrzeba przeprowadzenia referendów w obwodach donieckim, ługańskim, chersońskim i zaporoskim była spowodowana obawą przed nieuchronnym atakiem ukraińskim i oczekiwaniem większego bezpieczeństwa po formalnym przyłączeniu ich do Rosji.
W opinii ISW plany aneksyjne były skierowane głównie do obywateli Rosji, aby zwiększyć możliwości tworzenia ochotniczych oddziałów poprzez używanie argumentu o „obronie” nowych ziem. Aneksja była widziana jako możliwość powstrzymywania ukraińskiej kontrofensywy, w wyniku czego „ukraińskie próby wyzwolenia okupowanych terytoriów będą przedstawiane jako ataki na Rosję”. Ponadto Putin i jego współpracownicy uświadomili sobie, że wojska, którymi dysponowała Rosja, były niewystarczające do zdobycia Ukrainy, natomiast próby pozyskiwania nowych sił przez dobrowolną mobilizację nie dały wystarczających rezultatów. Tymczasem siły ukraińskie zakłócały rosyjskie wysiłki na rzecz przywrócenia lądowych linii komunikacyjnych przez rzekę Dniepr w obwodzie chersońskim. Z kolei Rosjanie atakowali ukraińską infrastrukturę hydrotechniczną w obwodach charkowskim i ługańskim, aby zagrozić pozycjom ukraińskim wzdłuż rzeki Doniec. Ponadto przeprowadzili ataki w obwodzie donieckim i kontynuowali ostrzały artyleryjskie w całym obwodzie zaporoskim.
21 września.
Według SG Ukrainy Rosjanie skupiali się na pełnym zajęciu obwodu donieckiego, organizowaniu obrony i zakłócaniu działań Ukraińców na poszczególnych obszarach. W ciągu 24h siły rosyjskie przeprowadziły osiem ataków rakietowych, 16 nalotów i 115 ostrzałów na cele wojskowe i cywilne. Uszkodzeniu uległa infrastruktura ponad 40 miejscowości. Z kolei ukraińskie lotnictwo w ciągu minionej doby przeprowadziło 41 nalotów na pozycje rosyjskie, w wyniku czego zniszczono 21 miejsc koncentracji żołnierzy i sprzętu oraz 15 stanowisk przeciwlotniczych, natomiast artyleria ostrzelała 24 obiekty, niszcząc m.in. cztery punkty kontrolne i siedem magazynów amunicji. Rosjanie w dalszym ciągu prowadzili ostrzał infrastruktury krytycznej, głównie elektrowni. Ostrzelano m.in. Zaporoską Elektrownię Jądrową, uszkadzając transformatory; nastąpiło awaryjne uruchomienie generatorów do zasilania systemów bezpieczeństwa.
W nagranym wcześniej telewizyjnym wystąpieniu Władimir Putin oficjalnie ogłosił natychmiastową częściową mobilizację. Mimo że w przemówieniu Putin stwierdził, że będą powoływani tylko rezerwiści, głównie ci posiadający doświadczenie wojskowe, oficjalny dekret zezwalał na wcielenie do wojska każdego obywatela FR z wyjątkami dotyczącymi wieku, choroby i statusu pozbawienia wolności. Bojownicy Ługańskiej i Donieckiej Republiki Ludowej mieli być w przyszłości uważani za żołnierzy Federacji Rosyjskiej, a jednostki wojskowe ŁRL i DPR zostaną przegrupowane według rosyjskich standardów. Ponadto Putin groził atakiem jądrowym, mówiąc, że „Rosja użyje wszystkich dostępnych jej instrumentów, aby przeciwdziałać zagrożeniu jej integralności terytorialnej – to nie jest blef”. Minister obrony Siergiej Szojgu stwierdził, że zostanie zmobilizowanych 300 tys. rezerwistów z pominięciem studentów i osób, którzy wcześniej służyli jako poborowi. Przed wysłaniem na front mieli przejść dodatkowe przeszkolenie „z uwzględnieniem doświadczenia specjalnej operacji wojskowej”. Z powodu częściowej mobilizacji, 25 milionów rezerwistów zostało prawnie zobowiązanych do nieopuszczania swojego miejsca zamieszkania. Według informacji organizacji praw obywatelskich OVD-Info, ludzie demonstrowali przeciwko mobilizacji w co najmniej 38 rosyjskich miastach, w wyniku czego ponad 1300 osób zostało aresztowanych; pojawiły się także doniesienia, że protestujących przeciwko wojnie, których aresztowano, również wcielono do wojska.
Brytyjskie MON podało, że Rosjanie będą zmagać się z logistycznymi i administracyjnymi wyzwaniami związanymi z zebraniem 300 tys. rezerwistów do walki na Ukrainie. Prawdopodobnie Rosja będzie próbowała utworzyć nowe formacje, które prawdopodobnie nie będą skuteczne w walce przez wiele miesięcy. Zdaniem Ministerstwa ograniczona mobilizacja będzie bardzo niepopularna wśród rosyjskiego społeczeństwa. Według ISW „ogłoszenie częściowej mobilizacji przez prezydenta Władimira Putina było odzwierciedleniem licznych problemów, z którymi zmagała się Rosja w słabnącej inwazji na Ukrainę”. W opinii Instytutu mobilizacja nie zmieni przebiegu wojny do końca roku i nie wiadomo jak wpłynie na nią w 2023 roku, ponieważ „nie pozwoli na stworzenie istotnych zasobów do walki w ciągu miesięcy”. Tymczasem siły ukraińskie kontynuowały operacje wokół Łymanu oraz przeprowadziły ataki na północ i wschód od Chersonia w ramach kampanii przeciwko rosyjskim zasobom logistycznym, wojskowym i transportowym w obwodzie chersońskim. Z kolei wyznaczone przez Rosjan władze okupacyjne zwiększały środki egzekwowania prawa i filtrowania na zajętych obszarach Ukrainy w ramach przygotowań do pseudoreferendów aneksyjnych. Z kolei OSW poinformował, że główne walki toczyły się w Donbasie. Siły ukraińskie odpierały ataki rosyjskie na Bachmut od południa, południowego i północnego wschodu oraz na miejscowości na zachód od Doniecka. Niepowodzeniem zakończyła próba uderzenia na Biłohirkę wzdłuż rzeki Ingulec. Według doniesień oddziały ukraińskie wkroczyły do miejscowości Jarowa w obwodzie donieckim, a także do Biłohoriwki w obwodzie ługańskim. Rosyjskie artyleria i lotnictwo kontynuowały ataki na pozycje ukraińskie wzdłuż linii frontu oraz w rejony obwodów sumskiego i czernihowskiego. Głównymi celami był Charków, Mikołajów, Nikopol, Słowiańsk oraz okoliczne miejscowości; wzrosła liczba ataków na Krzywy Róg, Oczaków i Zaporoże. Rosjanie przeprowadzili również nieudany atak na tamę Zbiornika Peczeniskiego na Dońcu. Z kolei Ukraińcy ostrzeliwali i bombardowali Nową Kachowkę i Swatowe.
Ministerstwo Spraw Zagranicznych Arabii Saudyjskiej oświadczyło, że Rosja uwolniła 10 zagranicznych jeńców wojennych w wyniku mediacji Muhammada ibn Salmana. Według brytyjskiego ministra zdrowia Roberta Jenricka, wśród uwolnionych więźniów był Shaun Pinner, Aiden Aslin i Saadoun Brahim, którzy zostali skazani na śmierć w DRL. Rekordowa liczba 215 ukraińskich żołnierzy (w tym 108 członków i dowódców pułku „Azow” biorących udział w obronie Azowstalu w Mariupolu) została zwolniona w ramach wymiany więźniów z Rosją po mediacjach tureckiego prezydenta Recepa Tayyipa Erdoğana. Według Zełenskiego, pięciu uwolnionych jeńców pozostanie w Turcji „w całkowitym bezpieczeństwie i w dobrych warunkach” aż do zakończenia wojny. W ramach umowy został zwolniony również Wiktor Medwedczuk, aresztowany przez SBU na początku kwietnia oraz 55 rosyjskich żołnierzy i separatystów.
22 września.
Sztab Ukrainy przekazał, że siły rosyjskie atakowały m.in. w pobliżu niedawno wyzwolonego Kupiańska, jednak ataki zostały odparte, podobnie jak te na zachód i południowy zachód od Doniecka. Ukraińska artyleria ostrzelała trzy rosyjskie składy amunicji, trzy stanowiska artyleryjskie i sześć punktów dowodzenia. W wyniku jednego z ostrzałów w okolicach miejscowości Swatowe został ranny dowódca 144 Dywizji Strzelców Zmotoryzowanych, generał Ołeg Cokow. Ponadto według doniesień trwała także ofensywa ukraińska na Łyman, gdzie Ukraińcy mieli przełamać rosyjską obronę w miejscowościach, znajdujących się 20 km na północ od miasta.
Według brytyjskiego Ministerstwa Obrony w ciągu trzech dni Ukraińcy zabezpieczyli przyczółki na wschodnim brzegu rzeki Oskoł w obwodzie charkowskim. Z kolei w obwodzie donieckim trwały walki, ponieważ wojska ukraińskie atakowały miasto Łyman, które Rosja zajęła w maju tegoż roku. W ocenie ISW władze Rosji jawnie nie przestrzegały kryteriów "częściowej mobilizacji", które sami narzucili, i prawdopodobnie zmuszały lokalne władze do werbowania kogokolwiek (również studentów i poborowych), byleby osiągnąć wyznaczoną liczbę żołnierzy. Wobec takiego podejścia Kreml prawdopodobnie osiągnie założoną liczbę zmobilizowanych, jednak w efekcie będą to żołnierze o wątpliwej skuteczności w walce. Dodatkowo wywoła to znaczne niezadowolenie w rosyjskim społeczeństwie. Według Instytutu na skutek podejścia władz bardzo często mobilizowane były osoby niebędący etnicznymi Rosjanami oraz mężczyźni ze wspólnot imigranckich; według doniesień niezależnych mediów w Buriacji w 5-tysięcznej miejscowości Kurumkan wezwano do wojska ok. 700 mężczyzn, czyli 25% męskiej populacji. Tymczasem Ukraińcy kontynuowali ograniczoną kontrofensywę wzdłuż granicy obwodu charkowsko–ługańskiego i kontynuowali ataki na Łyman. Z kolei siły rosyjskie przeprowadziły ograniczone ataki wzdłuż linii frontu w obwodzie donieckim i kontynuowały ataki w całym zachodnim obwodzie zaporoskim.
23 września.
Ukraińskie Siły Zbrojne przejęły kontrolę nad miejscowością Jaćkiwka (obwód doniecki), znajdującą się na wschód od rzeki Oskił, która stanowiła dużą część linii frontu wschodniego. Według ukraińskiego SG w ciągu ostatniej doby Rosjanie zaatakowali ponad 60 miejscowości, atakując przy pomocy artylerii, czołgów i moździerzy w pobliżu Siewierska, Słobożańska, Kramatorska, Bachmutu, Awdijiwki, Nowopawliwki i Zaporoża. Ostrzelali również Odessę (dwie osoby zginęły, a dwie zostały ranne) i Mikołajów. Z kolei ukraińska artyleria lufowa i rakietowa atakowała siły rosyjskie m.in. w okolicach Spirnego, Sołedaru, Bahmutu i Awdijiwki oraz ostrzelała sześć punktów dowodzenia, 20 miejsc koncentracji żołnierzy i sprzętu oraz trzy stanowiska przeciwlotnicze. Z kolei okupowane przez Rosję regiony ukraińskie przeprowadziły referenda ws. przyłączenia się do FR. Prezydent USA Joe Biden i kanclerz Niemiec Olaf Scholz nazwali je „fikcją”. Zdaniem SG Ukrainy ze względu na niski poziom frekwencji pracownicy komisji wraz z żołnierzami rosyjskimi próbowali zmusić obywateli do głosowania bezpośrednio w ich miejscach zamieszkania.
W Iziumie zakończono ekshumację zabitych przez Rosjan osób z masowych grobów. Łącznie ekshumowano 436 ciał, z czego większość z nich nosiła ślady gwałtownej śmierci, a 30 miała ślady tortur. Z ziemi wydobyto 427 ciał, z których 202 to kobiety, a pięć należało do dzieci.
Brytyjskie Ministerstwo Obrony podało, że 21/22 września 2022 roku Rosjanie atakowali tamę peczeniską na Dońcu przy użyciu rakiet krótkiego zasięgu lub podobnej broni. W związku z niepokojem rosyjskich dowódców o swoje niepowodzenia operacyjne, prawdopodobnie próbowali atakować zaporę w celu zalania ukraińskich przejść wojskowych, jednak była mała szansa, aby te ataki w znaczący sposób zakłóciły działania ukraińskie. Według ISW rozbieżności pomiędzy treścią dekretu a wypowiedziami Władimira Putina i Siergieja Szojgu, zaostrzały napięcia społeczne. W opinii Instytutu Kreml zamierzał zmobilizować 1,2 mln, a nie 300 tys. mężczyzn do 10 listopada. Mobilizacja już w pierwszych dniach borykała się z systemowymi problemami, budząc powszechne niezadowolenie i stwarzając warunki do wytworzenia sił niezdolnych do realizacji zadań postawionych przez prezydenta Rosji. W ciągu pierwszych 48h od ogłoszenia mobilizacji dochodziło do masowych podpaleń komisji wojskowych, ucieczek, protestów i aktów wandalizmu. Ponadto według doniesień mobilizowane były osoby niespełniające kryteriów, postawionych przez władze; m.in. wezwania otrzymywali starsi, studenci, cywile bez doświadczenia, pracownicy przemysłu zbrojeniowego i lotnisk oraz osoby z chorobami przewlekłymi. Tymczasem siły ukraińskie kontynuowały posuwanie się na północ i północny zachód od Łymanu, z kolei Rosjanie kontynuowali nieudane ataki w pobliżu Bachmutu i na północny zachód od Doniecka. OSW poinformował, że walki w Donbasie miały miejsce na kilku kierunkach: Bachmutu, Siewierska, Marjinki i Łymanu. Rosjanie przeprowadzili także nieudane ataki w rejonie Kupiańska. Siły rosyjskie w dalszym ciągu prowadziły ostrzał i bombardowania pozycji sił ukraińskich wzdłuż linii frontu. Rosjanie atakowali Charków, Słowiańsk, Kramatorsk, Zaporoże, Nikopol, Mikołajów i Oczaków oraz mniejsze okoliczne miejscowości. Z kolei ukraińska artyleria i lotnictwo atakowały pozycje Rosjan w obwodzie chersońskim (m.in. most Kachowski) i ługańskim.
24 września.
Niezależny rosyjski serwis Meduza stwierdził, że ukraińska kontrofensywa na wschodnim froncie nadal trwała oraz prawdopodobnie „armia ukraińska znalazła słaby punkt i przebiła się przez rosyjskie umocnienia na styku obwodów charkowskiego, donieckiego i ługańskiego”. Z przyczółków w Świętogórsku (Swiatohirśku) i w pobliżu rzeki Oskoł Ukraińcy rozpoczęli kolejny atak, zajmując miejscowość Jaćkiwka i posuwając się 20 km na wschód, do wsi Ridkodub. Według Meduzy w tym rejonie znajdowały się duże siły ukraińskie, które zdołały przenieść ciężki sprzęt i artylerię na wschodni brzeg rzek Doniec i Oskoł. "The New York Times", powołując się na ocenę dokonaną przez służby amerykańskie, podał, że rosyjscy dowódcy wojskowi w Chersoniu poprosili o uporządkowany odwrót przez Dniepr, jednak prezydent Putin nie wyraził zgody. Z kolei rosyjski wiceminister obrony generał Dmitrij Bułgakow został usunięty ze stanowiska i zastąpiony przez generała pułkownika Michaiła Mizincewa; będzie odpowiadał głównie za logistykę wojsk lądowych.
Według ISW minister obrony Szojgu twierdził, że mobilizacja jest częściowa, natomiast Władimir Putin naciskał, aby została przeprowadzona szybko, w wyniku czego nie było wiadomo kto został powołany. Według doniesień Ministerstwo Obrony udzieliło komisarzom wojskowym reprymendy w związku z powoływaniem osób, które miały być zwolnione z mobilizacji. Zdaniem Instytutu odpowiedzialność za mobilizację była podzielona i skomplikowana, co dodatkowo zwiększało zamieszanie i dezorganizację. Ponadto Rosja mogła przygotowywać się do przymusowej mobilizacji ukraińskich jeńców wojennych, co byłoby naruszeniem Konwencji Genewskiej. Tymczasem na froncie siły ukraińskie w dalszym ciągu osiągali postępy wzdłuż granicy obwodów charkowskiego i ługańskiego oraz na północny zachód od Łymanu. Ukraińscy urzędnicy informowali także, że działania wojsk na południu wciąż obniżały rosyjskie zdolności bojowe w regionie. Źródła rosyjskie podały trzy miejsca, w których Ukraińcy prowadzili ataki lądowe w obwodzie chersońskim: na północny obwodu, na zachodzie w pobliżu rzeki Ingulec i na północnym zachodzie Chersonia. Z kolei siły rosyjskie przeprowadziły ataki w okolicach Bachmutu, Doniecka i w zachodniej części obwodu donieckiego. Ponadto władze rosyjskie na zajętych terenach wciąż zmuszały mieszkańców do udziału w pseudoreferendach.
25 września.
Brytyjskie MON podało, że pierwsze transze powołanych Rosjan zaczęły napływać do baz wojskowych. Armia rosyjska zapewniała żołnierzom jedynie wstępne i podstawowe szkolenie w ramach wyznaczonych jednostek operacyjnych, a nie w ośrodkach szkoleniowych. Zazwyczaj jeden batalion w każdej rosyjskiej brygadzie pozostawał w garnizonie w celu zapewnienia kadry instruktorów do szkolenia nowych rekrutów i uzupełnień. Jednakże podczas inwazji Rosja wysłała wiele z tych batalionów na front, w wyniku czego wielu ze zmobilizowanych żołnierzy nie będzie miało żadnego doświadczenia wojskowego. Brak instruktorów oraz pośpiech, z jakim rozpoczęto mobilizację, sugerował, że wiele ze zmobilizowanych oddziałów wyruszyło do walki z minimalnym przygotowaniem, co mogło skutkować wysokim wskaźnikiem strat. W opinii ISW zarządzona w Rosji mobilizacja nie wpłynie na przebieg wojny na Ukrainie w 2022 roku i prawdopodobnie nie będzie miała dużego wpływu na rosyjskie zdolności militarne w 2023, twierdząc również, że „Rosja zmobilizuje na ten konflikt rezerwistów. Ten proces będzie brzydki, jakość rezerwistów niska, a ich motywacja do walki jeszcze gorsza”. Według analityków rosyjskie SZ nie były przygotowane do skutecznej mobilizacji na dużą skalę co najmniej od 2008 roku oraz nie budowały sił potrzebnych do szybkiego poboru i osiągnięcia skutku na polu bitwy. W ciągu ostatniego roku Putin przeprowadził co najmniej cztery próby mobilizacji, które wyczerpały pulę dostępnych i gotowych do walki rezerwistów, z kolei "częściowa mobilizacja” dotyczyła Rosjan, którzy nie chcieli walczyć i nie zaciągnęli się na ochotnika. Tymczasem siły ukraińskie wyzwoliły miasto Szewczenko w obwodzie donieckim i prawdopodobnie kontrolowały Malijiwkę w obwodzie charkowskim. Ukraińcy przeprowadzili również ataki na rosyjskie pozycje wokół Karpiwki, Nove, Ridkodubu i Nowoserhijwki w obwodzie donieckim. Źródła rosyjskie podały, że Rosjanie zaatakowali kwaterę główną ukraińskiego Dowództwa Operacyjnego Południe w Odessie za pomocą dronów Shahed-136. Dowództwo potwierdziło atak dronów, jednak zaprzeczyli atakom na kwaterę.
26 września.
W ramach wschodniej kontrofensywy siły ukraińskie kontynuowały budowę przyczółków w kilku miejscach na wschód od rzeki Oskoł, a Rosjanie zostali odepchnięci, zwłaszcza w północno-zachodniej części Łymanu, który był okupowany. Według ukraińskiego rządu w odbitym mieście Izium znaleziono dwa kolejne masowe groby z setkami zabitych. SG Ukrainy podał, że w ciągu ostatnich 24h Rosjanie przeprowadzili 9 ataków rakietowych, 22 naloty i 90 ostrzałów, w związku z czym ok. 50 miejscowości ucierpiało w wyniku pożaru, m.in. Słowiańsk, Kramatorsk, Krzywy Róg, Nikopol i Mikołajów. Na kierunku wołyńskim, poleskim i siewierskim sytuacja pozostała bez zmian. Na innych kierunkach siły rosyjskie kontynuowały ostrzał z artylerii, czołgów i moździerzy. Z kolei siły ukraińskie przeprowadziły ataki na południu kraju, m.in. w Chersoniu i w okolicy Czernihówki zniszczono 12 sztuk sprzętu, a 50 żołnierzy rosyjskich zostało rannych. Szef administracji wojskowej Dniepru Walentyn Rezniczenko poinformował, że Rosjanie zniszczyli lotnisko w Krzywym Rogu oraz przeprowadzili 30 nalotów. Ostrzelali również infrastrukturę cywilną w Nikopolu, Margańcu i Czerwonohryhorówce. Podano również, że Kupiańsk (oraz kilka mniejszych miejscowości) został całkowicie wyzwolony.
Według ISW władze rosyjskie ogłoszą włączenie zajętych terenów do FR ok. 1 października 2022 roku, a w wyniku tego Rosjanie będą mogli przymusowo wcielić ukraińskich cywilów do wojska. Z kolei władze rosyjskie na Krymie ogłosiły, że zmobilizowano 2 tys. mężczyzn. W Rosji w dalszym ciągu dochodziło do protestów przeciwko mobilizacji, które były tłumione przez policję. Dochodziło również do incydentów związanych z mobilizacją, w tym prób samookaleczeń, samospaleń czy postrzelenia komisarza lokalnej komisji wojskowej. Tymczasem według doniesień Ukraińcy zniszczyli rosyjski punkt dowodzenia i szkolenia na Mierzei Kinburnskiej, z którego prowadzono ataki irańskimi dronami; w wyniku ataku zginęło ok. 40 Rosjan i ok. 20 Irańczyków, szkolących rosyjskich żołnierzy w obsłudze dronów. Siły ukraińskie kontynuowały również postępy na północ od Łymanu i na wschodnim brzegu rzeki Oskił oraz atakowały rosyjskie lądowe linie komunikacyjne w ramach południowej kontrofensywy. Z kolei Rosjanie prowadzili ataki wokół Bachmutu i na zachód od Doniecka. Natomiast władze okupacyjne zaczęły ogłaszać wyniki pseudoreferendów aneksyjnych, powołując się na rażąco zafałszowane liczby frekwencji. Z kolei OSW podał, że główne walki toczyły się w Donbasie. Rosjanie zbliżyli się do Bachmutu od północnego wschodu, jednak byli odpierani na jego obrzeżach. Niepowodzeniem zakończyły się próby ataków na miasto od wschodu i południe od niego. Trwały walki o miejscowości na północny wschód od Bachmutu, na południe i południowy wschód od Siewierska oraz na północ od Gorłówki. Siły rosyjskie wznowiły także atak w zachodniej części obwodu donieckiego. Ukraińcy odparli ataki na północ i zachód od Doniecka i kontynuowali ataki w rejonie Łymanu. Niepowodzeniem zakończyło się rosyjski atak na wschodni Kupiańska. Rosyjska artyleria kontynuowała ostrzał pozycji sił ukraińskich wzdłuż linii frontu. Atakowany był Charków i wyzwolone obszary obwodu charkowskiego, Mikołajów, Oczaków i Zaporoże wraz z miejscowościami na południowy wschód. Głównym celem artylerii i lotnictwa ukraińskiego były pozycje i zaplecze rosyjskie w obwodzie chersońskim, m.in. most Kachowski i przeprawy w pobliżu Nowej Kachowki. Z kolei ukraińscy partyzanci przeprowadzili ataki w okolicach Mariupola, Berdiańska i Melitopola.
27 września.
Ukraińskie SZ wyzwoliły wsie Kupjanśk-Wuzłowyj i Pisky-Rad´kiwśki w obwodzie charkowskim; ok. 6% obwodu pozostawało pod okupacją rosyjską. Według SG Ukrainy Rosjanie w dalszym ciągu koncentrowali się na utrzymaniu pozycji w obwodzie donieckim i przeciwdziałaniu ukraińskiej kontrofensywie. W kilku miejscach próbowali odzyskać utracone pozycje. Przeprowadzili ataki artyleryjskie i rakietowe na ponad 40 miejscowości poza linią frontu; w ciągu ostatniej doby zaatakowali Charków, Słowiańsk, Kramatorsk, Mikołajów i Awdijiwkę. Z kolei siły ukraińskie przeprowadziły 17 nalotów i 12 ostrzałów artyleryjskich na pozycje rosyjskie. Sztab podał także, że jednostki rosyjskie rozpoczęły przyjmowanie niedawno zmobilizowanych rekrutów, którzy bez przeszkolenia uzupełniali stan liczebny oddziałów na froncie, w tym dywizji pancernych i jednostek piechoty. Strona ukraińska podała, że rosyjski ostrzał w Perwomajskim zabił osiem osób, a ostrzały Kramatorska, Słowiańska i Torećka zabiły trzy osoby i raniły 14.
Ogłoszono wyniki referendów (powszechnie uznawanych za fałszywe) na terytoriach okupowanych, które opowiadały się za aneksją do Rosji, przy czym obwód doniecki na 99,23%, ługański 98,42%, chersoński 87,05% i zaporoski 93,11%. Zaplanowano także głosowania w obwodach mikołajowskim i charkowskim, jednak nie przeprowadzono ich z powodu ograniczonej kontroli terytorium.
Prawie 200 tys. obywateli Rosji, głównie mężczyzn i ich rodzin, opuściło Rosję w ramach tzw. „masowego exodusu”, po ogłoszeniu mobilizacji 300 tys. obywateli do udziału w wojnie na Ukrainie. Wiele osób wyjechało do Kazachstanu, Serbii, Gruzji i Finlandii. Według Frontexu od 21 września do UE wjechało prawie 66 tys. Rosjan, z kolei kazachskie władze migracyjne poinformowały o wjeździe ok. 98 tys. obywateli rosyjskich.
Brytyjskie Ministerstwo Obrony podało, że Ukraińcy w ostatnich dniach wzmogli ataki na wschodzie kraju, dokonując powolnych postępów na dwóch osiach na wschód od rzek Oskoł i Doniec, natomiast Rosjanie bardziej zdecydowanie się bronili, prawdopodobnie ze względu na to, że ukraiński atak zagrażał części obwodu ługańskiego. Ponadto ciężkie walki toczyły się w rejonie Chersonia. Siły rosyjskie kontynuowały także próby posuwania się w kierunku Bachmutu. W ocenie ISW Rosja może ogłosić 30 września br. aneksję zajętych terytoriów oraz podjąć próbę przeformułowania inwazji na "operację antyterrorystyczną". Według mediów rosyjskich okupowane obszary wejdą w skład tzw. "Krymskiego Okręgu Federalnego", na którego czele stanie Dmitrij Rogozin. Instytut stwierdził także, że mężczyźni zmobilizowani w Zachodnim Okręgu Wojskowym byli wysyłani na front w obwodach charkowskim i chersońskim po przejściu jedno- czy dwudniowych szkoleń. Tymczasem Ukraińcy konsolidowali swoje pozycje na wschodnim brzegu rzeki Oskoł i osiągnęli dalsze postępy na obrzeżach łymanu oraz atakowali rosyjskie linie komunikacyjne na południu kraju, głównie zakłócając próby budowania przepraw barkowych. Z kolei Rosjanie kontynuowali nieudane ataki wokół Bachmutu i na zachód od Doniecka oraz zniszczyli ukraińskie lotnisko w Krzywym Rogu i kontynuowali ataki powietrzne/rakietowe na całą południową Ukrainę. Ponadto rosyjscy urzędnicy przygotowywali się do przymusowej mobilizacji ukraińskich cywilów na terenach okupowanej Ukrainy.
28 września.
Stany Zjednoczone ogłosiły pakiet pomocy dla Ukrainy w wysokości 1,1 miliarda dolarów, w skład którego weszło: 18 systemów artyleryjskich M142 HIMARS wraz z amunicją, 150 pojazdów opancerzonych HMMWV, 150 pojazdów taktycznych do holowania broni, 40 ciężarówek i 80 przyczep, 22 radary i systemy przeciwdronowe oraz sprzęt łączności.
Ukraińska policja odnotowała co najmniej 582 zbrodnie wojenne popełnione przez Rosję na okupowanych obszarach obwodu charkowskiego.
Według brytyjskiego MON w ciągu ostatniego tygodnia od ogłoszenia „częściowej mobilizacji” miał miejsce eksodus Rosjan chcących uniknąć powołania, głównie osób dobrze sytuowanych, wykształconych i rezerwistów. Ilość wyjeżdżających prawdopodobnie przekroczyła „wielkość całkowitych sił inwazyjnych, jakie Rosja wystawiła w lutym 2022 roku”. Zdaniem ISW rosyjskie dowództwo nie było gotowe na porażkę swoich wojsk pod Łymanem, pomimo rosnących obaw blogerów wojskowych, dot. otoczenia sił rosyjskich przez Ukraińców. Siły ukraińskie posuwały się na północ, zachód i północny wschód od Łymanu oraz zmierzały do otoczenia Rosjan w rejonie miasta i wzdłuż Dońca. Ponadto Rosja kontynuowała wysyłanie świeżo zmobilizowanych i niewyszkolonych rekrutów w celu uzupełnienia przetrzebionych oddziałów. Tymczasem Ukraińcy dokonali znaczących postępów wokół Łymana, posuwając się od północy wzdłuż łuku Zelena Dolina–Kołodiazi i od południowego wschodu wokół Jampilu. Ukraińcy urzędnicy zachowali również ciszę operacyjną dot. działań ukraińskich w obwodzie chersońskim, podając jedynie, że siły ukraińskie kontynuowały ataki w nieokreślonych lokalizacjach, aby skonsolidować i poprawić swoje pozycje na froncie południowym. Z kolei Rosjanie kontynuowali nieudane ataki lądowe w obwodzie donieckim. Ponadto władze rosyjskie zaczęły ograniczać przemieszczanie się obywateli rosyjskich do regionów przygranicznych, aby poradzić sobie z setkami tys. mężczyzn próbujących uciec z kraju.
Z kolei OSW poinformował, że sytuacja militarna nie zmieniła się. Rosjanie kontynuowali ataki na pozycje ukraińskie na wschodnich obrzeżach Bachmutu oraz na północny i południowy wschód oraz na południe od miasta. Walki toczyły się też na południe i południowy wschód od Siewierska, na północ i zachód od Gorłówki oraz na północ i zachód do Doniecka. Armia próbowała przełamać pozycje rosyjskie w okolicach Łymanu. Siły rosyjskie podjęły próbę natarcia na pozycje ukraińskie na łączeniu obwodów chersońskiego i mikołajowskiego. Rosyjskie artyleria i lotnictwo atakowały pozycje ukraińskie wzdłuż linii frontu i przygraniczne rejony obwodów czernihowskiego i sumskiego. W wyniku ostrzału wyzwolonych rejonów obwodu charkowskiego Ukraina zintensyfikowała ewakuację ludności. Głównym celem ataków był m.in. Charków, Mikołajów, Nikopol, Zaporoże Słowiańsk i Kramatorsk. Siły ukraińskie ostrzeliwały i bombardowały pozycje i zaplecze rosyjskie w obwodzie chersońskim.
29 września.
Według SG Ukrainy w ciągu ostatnich 24h Rosjanie przeprowadzili pięć ataków rakietowych, 11 nalotów i 100 ostrzałów artyleryjskich na cele wojskowe i cywilne w prawie 50 miastach i wsiach na Ukrainie, m.in. Bachmucie, Słowiańsku, Krzywym Rogu i Mikołajowie. Z kolei ukraińskie lotnictwo przeprowadziło 29 ataków powietrznych na pozycje rosyjskie. Rzecznik Sztabu Ołeksandr Sztupun stwierdził, że siły rosyjskie koncentrowały się na zajęciu całego obwodu donieckiego i utrzymaniu okupacji zajętych terenów. Dodał również, że w ciągu ostatnich dni zginęło ok. 190 rosyjskich żołnierzy, zniszczono pewną liczbę sprzętu wojskowego, w tym system rakietowy S-300. Ponadto mieszkańcy zajętych obszarów byli zmuszani do przyjmowania obywatelstwa i paszportów FR. 
Rosyjski rząd ogłosił, że ukraińskie regiony, w których wcześniej odbywały się pozorowane referenda, zostaną „włączone” do terytorium Rosji. Według rzecznika rządu Dmitrija Pieskowa, prezydent Władimir Putin podpisze 30 września porozumienie o włączeniu regionów do Federacji Rosyjskiej. Wieczorem rosyjskie Biuro Prezydenta ogłosiło, że Putin podpisał dekrety uznające suwerenność i niezależność obwodu chersońskiego i zaporoskiego. Prezydent Wołodymyr Zełenski wezwał ludność rosyjską, zwłaszcza Rosjan powołanych do służby wojskowej, do oporu wobec rządu rosyjskiego.
W opinii ISW Białoruś miała pomóc Rosji w szkoleniu jednostek tworzonych w ramach mobilizacji, jednak wciąż było mało prawdopodobne, aby sama bezpośrednio włączyła się do wojny; według wywiadu ukraińskiego Białoruś przygotowywała kwaterunek dla 20 tys. rosyjskich poborowych. Sztab generalny Ukrainy podał także, że nie było dowodów, aby Rosja tworzyła na Białorusi formację mającą zaatakować północ Ukrainy. Tymczasem Ukraińcy prawdopodobnie zakończyli okrążanie rosyjskiego zgrupowania w pobliżu Łymanu i przerywanie rosyjskich linii komunikacyjnych na obszarze Drobyszewe–Łyman. W obwodzie chersońskim siły ukraińskie nadal atakowały rosyjskie zasoby logistyczne, transportowe i wojskowe. Z kolei ukraińscy urzędnicy stwierdzili, że siły rosyjskie rozmieszczały nowo zmobilizowane oddziały w celu wzmocnienia linii frontu w obwodzie chersońskim. Rosjanie kontynuowali także ataki lądowe w obwodzie donieckim i zwiększyli użycie irańskich dronów Shahed-136 na południu kraju.
30 września.
Według doniesień ukraińskich i rosyjskich Ukraińcy robili postępy na froncie charkowskim. W południe armia ukraińska podała, że ​​miasteczko Jampil, o które toczyły się walki od ok. miesiąca, zostało odbite. Na froncie w Donbasie po kilkudniowej operacji siły ukraińskie kończyły okrążanie rosyjskiego zgrupowania (ok. 3–5 tys. żołnierzy) w mieście Łyman. Rzecznik Wschodniego Zgrupowania armii ukraińskiej Serhij Czerewatyj stwierdził, że „operacja wojsk ukraińskich pod Łymanem była bliska ukończenia. Pod kontrolą ogniową sił zbrojnych Ukrainy były faktycznie wszystkie podejścia i trasy logistyczne przeciwnika, którymi dostarczał amunicję i ludzi, walki jeszcze trwały”. SG Ukrainy podał, że w ciągu doby Rosjanie przeprowadzili cztery ataki rakietowe, 15 nalotów i ok. 85 ostrzałów ostrzałów, atakując ponad 50 miejscowości. Wzdłuż linii frontu siły rosyjskie prowadziły ostrzał z artylerii, czołgów i moździerzy. Z kolei Ukraińcy odparli w ciągu 24h ataki w okolicy Nju-Jorka, Zajcewego i Sołedaru. Lotnictwo ukraińskie przeprowadziło 11 ataków na rosyjskie pozycje. Ponadto wojska rakietowe i artyleria atakowały rosyjskie punkty dowodzenia, magazyny amunicji, stanowiska rakietowe, przeprawy wodne i stacje walki radioelektronicznej.
Na obrzeżach Zaporoża siły rosyjskie ostrzelały pociskami S-300 konwój cywilnych samochodów, w wyniku czego zginęło 31 osób, a 88 zostało rannych; strona rosyjska podała, że za ​​atakiem stali Ukraińcy. W ciągu ostatniej doby w obwodzie donieckim zginęło ośmiu cywilów, a 17 zostało rannych.
Podczas uroczystego spotkania Władimir Putin podpisał traktaty anektujące do Rosji obwody chersoński, zaporoski, ługański i doniecki. W przemówieniu ogłosił, że są to teraz „cztery nowe regiony” FR. Kilka godzin wcześniej rzecznik rządu Dmitrij Pieskow oświadczył, że nadal istniała potrzeba wyjaśnień ws. granicy obwodów chersońskiego i zaporoskiego. Według Pieskowa „Republiki Ludowe” Doniecka i Ługańska zostałyby uznane za terytoria rosyjskie „w granicach z 2014 roku”. W Radzie Bezpieczeństwa ONZ Rosja, jako stały członek Rady, zawetowała rezolucję potępiającą aneksję jako naruszenie prawa międzynarodowego. Następnie kilka godzin po aneksji ukraiński prezydent Zełenski wystąpił o przyspieszone członkostwo Ukrainy w NATO.
Według ISW prezydent Putin ogłosił nielegalną aneksję czterech regionów Ukrainy, lecz nie określił dokładnych granic tych terenów. Zdaniem ekspertów „rosyjscy urzędnicy mogli określić granice i przydziały administracyjne, jednak mierzyli się z problemem sił ukraińskich wciąż kontrolujących duże obszary obwodów donieckiego i zaporoskiego oraz niektóre obwodów ługańskiego i chersońskiego. To rzeczywistość wojskowa, która raczej nie zmieni się w nadchodzących miesiącach”. Putin ogłosił także, że jesienny pobór do wojska rozpocznie się 1 listopada br. Tymczasem w opinii ISW w ciągu 72h siły ukraińskie prawdopodobnie odbiją lub otoczą zajęty przez siły rosyjskie Łyman, spod którego Rosjanie zaczęli się wycofywać, opuszczając tamtejsze pozycje. Zdaniem rosyjskich źródeł Rosjanom została jedna droga ucieczki, w kierunku Torśkego, jednak ona również była blokowana przez artylerię ukraińską. Ukraińscy urzędnicy nadal zachowywali ciszę operacyjną dot. ataków w obwodzie chersońskim, jednak stwierdzili, że siły rosyjskie były zmuszone do obrony swoich pozycji. Z kolei Rosjanie kontynuowali ataki lądowe w obwodzie donieckim. Ponadto władze rosyjskie nadal wysyłały zmobilizowanych żołnierzy na Ukrainę bez odpowiedniego przeszkolenia i sprzętu.

</doc>
<doc id="5338249" url="https://pl.wikipedia.org/wiki?curid=5338249" title="Patrioci (rewolucjoniści w Ameryce Południowej)">
Patrioci (rewolucjoniści w Ameryce Południowej)

Patrioci – () termin stosowany w stosunku do zwolenników wyzwolenia państw spod jarzma hiszpańskiego na terenach Ameryki.
Wielki wpływ na poglądy Patriotów miała epoka oświecenia, oraz rewolucje we Francji oraz USA. Jednak głównym powodem wystąpienia Patriotów przeciwko Hiszpanom, było uwięzienie króla Hiszpanii Ferdynanda VIII przez Napoleona w 1808 roku. Upadek władzy centralnej oraz strach przed atakiem Napoleona na kolonie hiszpańskie, spowodował, że miasteczka oraz regiony były wręcz zmuszone do objęcia samodzielnej władzy na danych terenach. 
Siły Patriotów składały się z ludności rdzennej, Kreole, Hiszpanów oraz ochotników z Europy. Najbardziej znanym oddziałem ochotników z Europy był Legion Brytyjski.

</doc>
<doc id="5338250" url="https://pl.wikipedia.org/wiki?curid=5338250" title="Wojtek Krakowiak">
Wojtek Krakowiak

Wojtek Krakowiak, właśc. Wojciech Krakowiak (ur. 6 sierpnia 1976 w Kielcach) – amerykański piłkarz polskiego pochodzenia, występujący na pozycji pomocnika i napastnika.
Życiorys.
Wychowanek Błękitnych Kielce. W 1992 roku został włączony do pierwszej drużyny, w której w sezonie 1992/1993 rozegrał pięć spotkań w II lidze. W 1993 roku wyemigrował do Clifton w stanie New Jersey w Stanach Zjednoczonych. W 1996 roku został członkiem uniwersyteckiej drużyny St. John's Red Storm. Pod koniec 1997 roku przeszedł do drużyny Clemson Tigers. W 1998 roku zdobył takie nagrody NCAA, jak All-American First Team, ACC All-Conference First Team, Hermann Trophy, ACC Player of the Year i Soccer America Player of the Year.
W lutym 1999 roku został wybrany w drafcie przez San Jose Earthquakes, natomiast w sierpniu podpisał kontrakt z Charleston Battery. W barwach tego klubu rozegrał trzy spotkania w A-League. W lutym 2000 roku przeszedł do San Jose Earthquakes. W MLS zadebiutował 25 marca 2000 roku w przegranym 1:2 spotkaniu z Columbus Crew. Pierwszego gola zdobył natomiast 17 czerwca w meczu przeciwko Miami Fusion. W sezonie 2000 rozegrał 24 mecze w MLS, zdobywając pięć goli. Po zakończeniu sezonu został wypożyczony do Lecha Poznań, dla którego rozegrał pięć spotkań w II lidze. W styczniu 2001 roku powrócił do San Jose Earthquakes. Dla tego klubu rozegrał jeszcze jeden mecz w lidze, po czym pod koniec czerwca na zasadzie wolnego transferu przeszedł do Tampa Bay Mutiny, w barwach którego wystąpił w czterech meczach w MLS. 20 lipca został zwolniony, aby Tampa Bay Mutiny mógł zrobić miejsce w składzie dla Danny'ego Peny. W 2003 roku został zawodnikiem New Jersey Stallions. W barwach tego klubu zdobył siedem goli w 16 meczach USL Second Division. W 2004 roku rozegrał jeszcze dwa spotkania dla Jersey Falcons.
Po zakończeniu kariery zawodniczej, w 2007 roku został trenerem żeńskiej drużyny Rutgers University–Newark. W 2011 roku został szkoleniowcem kobiecej drużyny Montana State Billings Yellowjackets. W 2016 roku zrezygnował z tej funkcji.

</doc>
<doc id="5338253" url="https://pl.wikipedia.org/wiki?curid=5338253" title="Wojciech Krakowiak">
Wojciech Krakowiak



</doc>
<doc id="5338256" url="https://pl.wikipedia.org/wiki?curid=5338256" title="1806 w sztukach plastycznych">
1806 w sztukach plastycznych



</doc>
<doc id="5338260" url="https://pl.wikipedia.org/wiki?curid=5338260" title="Rozpłucie-Grabów">
Rozpłucie-Grabów



</doc>
<doc id="5338261" url="https://pl.wikipedia.org/wiki?curid=5338261" title="Wielomiany Bernoulliego">
Wielomiany Bernoulliego

Wielomiany Bernoulliego, nazwane na cześć Jakoba Bernoulliego, łączą w sobie liczby Bernoulliego i symbol Newtona. Są używane przy rozszerzaniu funkcji w nieskończone szeregi, a także we wzorze Eulera-Maclaurina.
Te wielomiany występują w badaniach wielu funkcji specjalnych, a szczególnie w rozważaniach nad funkcją dzeta Riemanna oraz funkcją dzeta Hurwitza. Wielomiany te stanowią ciąg Appella (np. ciąg Sheffera dla zwykłego operatora pochodnej). Liczba przecięć wielomianów Bernoulliego z osią odciętych w przedziale jednostkowym jest niezmienna niezależnie od stopnia wielomianu. Dla wysokich stopni wielomianów Bernoulliego granica jest zbliżona w przybliżeniu do funkcji sinus i cosinus.
Podobnym zbiorem wielomianów są wielomiany Eulera.
Postaci.
Wielomiany Bernoulliego formula_1 mogą zostać zdefiniowane za pomocą funkcji tworzącej. Mają również znaczną ilość innych postaci.
Funkcje tworzące.
Funkcja tworząca dla wielomianów Bernoulliego prezentuje się następująco:
Odpowiednikiem tego wzoru dla wielomianów Eulera jest
Postać jawna.
dla formula_6 gdzie formula_7 są liczbami Bernoulliego, a formula_8 – liczbami Eulera.
Postać oparta na operatorze pochodnej.
Wielomiany Bernoulliego mogą zostać opisane wzorem:
gdzie formula_10 jest operatorem pochodnej po formula_11 Powyższy ułamek może zostać rozszerzony do szeregu potęg formalnych. Wynika z tego, że
Używając operatora pochodnej, można również zapisać wielomiany Eulera w podobny sposób.
Postać oparta na operatorze całkowym.
Wielomiany Bernoulliego są również unikalnym zbiorem wielomianów determinowanym równaniem
Używając transformacji całkowej zdefiniowanej jako
na wielomianach formula_16 można stwierdzić, że
Postać jawna dana za pomocą funkcji dzeta Hurwitza.
Wiedząc, że wielomiany Bernoulliego w postaci jawnej dane są jako
można zauważyć podobieństwo tego wzoru do funkcji dzeta Hurwitza, a co za tym idzie, zapisać powyższy wzór za jej pomocą.
Powyższy zapis rozszerza pojęcie wielomianów Bernoulliego o niecałkowite wartości liczby formula_20
Postać jawna w rachunku różnicowym.
Wiedząc, że wielomiany Bernoulliego w postaci jawnej dane są jako
Używając rachunku różnicowego, można zapisać jedną z sum w sposób następujący:
Wiedząc, że formula_23 gdzie formula_24 używając szeregu Merkatora, można zapisać:

</doc>
<doc id="5338262" url="https://pl.wikipedia.org/wiki?curid=5338262" title="Narodowy Kościół Katolicki">
Narodowy Kościół Katolicki



</doc>
<doc id="5338263" url="https://pl.wikipedia.org/wiki?curid=5338263" title="Zezulin Dalszy">
Zezulin Dalszy



</doc>
<doc id="5338264" url="https://pl.wikipedia.org/wiki?curid=5338264" title="Dworek Mieroszewskich w Katowicach">
Dworek Mieroszewskich w Katowicach

Dworek Mieroszewskich w Katowicach-Janowie – dawny dworek myśliwski znajdujący się w Katowicach przy ulicy Nad Stawem 3a, w dzielnicy Janów-Nikiszowiec, istniejący od około 1830 roku (za panowania Aleksandra Mieroszewskiego) w miejscu wyburzonego XVII-wiecznego drewnianego budynku, do 21 października 2021 roku. Był to budynek piętrowy zbudowany z kamienia i kryty papą.
Historia.
Janów od 1617 roku należał do rodziny Mieroszewskich, którzy byli właścicielami ziemi mysłowickiej do 1839 roku. Ziemię wówczas sprzedano Marii Winckler z zachowaniem przez Mieroszewskich tytułu do ordynacji. Pierwszym ordynatem mysłowickiego majoratu był Jan Krzysztof Mieroszewski. W czasie jego 61-letniego majoratu (1694–1755) przyczynił się do powstania nowej osady nad Boliną. Pierwszym budynkiem późniejszego Janowa był dworek myśliwski wybudowany z drewna w miejsce późniejszego murowanego, a jego początki sięgają XVII wieku. Na początku XVIII wieku w pobliżu dworku, na prawym brzegu Boliny powstał folwark zwany "Janowcem".
Za czasów Aleksandra Mieroszewskiego, w okresie powstania listopadowego pomiędzy dworkiem a Boliną urządzono park w stylu angielskim z promenadą i sztucznym stawem, po którym pływały gondole, a park ten nazywano "Plantami". W 1835 roku postawiono na janowskich plantach rzeźbę ogrodową – pomnik z napisaną po polsku inskrypcją. Pomnik ten przetrwał czasy II wojny światowej i od 2014 roku znajduje się przy skwerze E. i G. Zillmannów na zabytkowym osiedlu Nikiszowiec.
Około 1830 roku w miejsce drewnianego budynku wybudowano murowany dworek. Z niego urządzano w sąsiednich lasach polowania, a w okresie przed i w czasie powstania listopadowego w dworku organizowano spotkania konspiracyjne. Spotykali się tutaj polscy spiskowcy z Królestwa Polskiego.
W 1853 roku w zameczku uwłaszczono Pawła Dudka – półzagrodnika z Janowa, pozostałych zaś janowskich chłopów w tym samym miejscu uwłaszczono w czerwcu 1857 roku. Po przeprowadzeniu akcji uwłaszczeniowej dworek, folwark i planty były nie tylko punktem wyjścia dla tworzącej się janowskiej gminy, ale także przez długi czas stanowiły centrum osady, w którym koncentrowało się życie Janowa. Tutaj mieszkał naczelnik gminy i obszaru dworskiego, a także mieściła się tu pierwsza gospoda. W parku zaś koncentrowało się także życie religijne. Wiele uroczystości religijnych odbywało się pod krzyżem wzniesionym tutaj w 1818 roku przez Rupalę i Pachę z Janowa. Wraz z uprzemysłowieniem Janowa punkt ciężkości osady przesuwał się na zachód z rejonu pałacyku, ku zakładom przemysłowym.
W 1959 roku właścicielem dawnego dworku była kopalnia „Wieczorek”, od około 2019 roku zaś dworek był własnością prywatną.
Mieszkańcy Janowa w lipcu 2020 roku planowali zorganizować plenerowy festyn w rejonie historycznego dworka z okazji 300-lecia osady. Z uwagi na znajdujące się na elewacji dworku graffiti z wulgarnym napisem organizatorzy zainterweniowali w tej sprawie, a festyn odbył się w Parku Bolina.
26 czerwca 2021 roku pod przewodnictwem Grupy Janowskiej zorganizowano plener malarski przy historycznym dworku celem jego uwiecznienia w sztuce malarskiej. Powstałe wówczas obrazy zostały pod koniec marca 2022 roku wystawione na licytację na rzecz Polskiej Misji Medycznej.
Opuszczony dworek, pełniący przed opróżnieniem funkcję mieszkalną, z biegiem czasu popadł w ruinę. Został on ostatecznie rozebrany 21 października 2021 roku.
Charakterystyka.
Dawny dworek Mieroszewskich znajdował się przy ulicy Nad Stawem 3a w Katowicach, w granicach dzielnicy Janów-Nikiszowiec. W skład kompleksu zabudowy kompleksu wchodziły: dawny dworek myśliwski, stajnie i starodrzew. Przy samym zaś dworku znajdowały się także budynki gospodarcze w formie przybudówek.
Dworek Mieroszewskich był budynkiem o wymiarach 18,8 × 13,2 m, powstałym z kamienia i pokrytym dachem z papy. W 1959 roku miał on 10 pomieszczeń mieszkalnych, strych i 4 piwnice. Powierzchnia użytkowa dworku wynosiła 393 m², powierzchnia zabudowy zaś 254,16 m². Miał on jedną kondygnację nadziemną i jedną podziemną. Przybudówka była parterowa, a jej powierzchnia zabudowy wynosiła 46,64 m².
Dworek wraz z przybudówką wpisany był do gminnej ewidencji zabytków miasta Katowice.

</doc>
<doc id="5338265" url="https://pl.wikipedia.org/wiki?curid=5338265" title="Marcin Pasierb">
Marcin Pasierb

Marcin Pasierb (ur. 2 listopada 1896 w Sokołowie, zm. 26 sierpnia 1942 w KL Auschwitz) – major piechoty Wojska Polskiego, działacz niepodległościowy.
Życiorys.
Urodził się 2 listopada 1896 w Sokołowie, w ówczesnym powiecie kolbuszowskim Królestwa Galicji i Lodomerii, w rodzinie Andrzeja i Marii z domu Smotryś. Po ukończeniu szkoły powszechnej kontynuował naukę w seminarium nauczycielskim w Rzeszowie. Po wybuchu I wojny światowej wraz z oddziałem strzelecki Jakuba Darochy przyłączył się do Legionów. Służył w IV batalionie 1 pułku piechoty.
W 1919 przyjęty do Wojska Polskiego. Od 10 października 1919 do 31 marca 1920 był uczniem klasy 22. Szkoły Podchorążych. Po ukończeniu nauki pozostał w szkole jako oficer kompanii, a następnie instruktor i dowódca oddziału klasy 35. 14 października 1920 został mianowany z dniem 1 sierpnia 1920 podporucznikiem w piechocie. W 1921 pełnił służbę na stanowisku oficera kompanii, w latach 1922–1923 oficera broni, a w 1924 oficera do spraw materiałowych szkoły. W roku szkolnym 1927/28 ponownie na stanowisku oficera broni szkoły.
Na stopień majora został awansowany ze starszeństwem z 19 marca 1937 i 119. lokatą w korpusie oficerów piechoty. 19 sierpnia 1937 został przeniesiony do 17 pułku piechoty w Rzeszowie na stanowisko kwatermistrza. W następnym roku zajmowane przez niego stanowisko otrzymało nazwę „II zastępca dowódcy pułku”. 31 sierpnia 1939, w czasie mobilizacji, został przesunięty na stanowisko dowódcy III batalionu. Na czele tego pododdziału walczył w kampanii wrześniowej. Po zakończeniu walk wrócił do Sokołowa, gdzie ukrywał się do grudnia 1939. W rodzinnym mieście zamieszkiwał przy ul. 3 Maja 20.
6 grudnia 1939 wraz ze swoim kuzynem, kpt. Stanisławem Pasierbem (oficer KOP) w zorganizowanej grupie podjął próbę przedostania się przez granicę jako kurier organizacji Komenda Obrońców Polski. Zatrzymany przez patrol niemiecki w pobliżu granicy, a następnie z Komańczy przywieziony do Sanoka i 9 grudnia 1939 wraz ze Stanisławem osadzony w tamtejszym więzieniu. Stamąd został on i Stanisław wywiezieni 9 sierpnia 1940. Potem był więziony w Wiśniczu Nowym. 30 sierpnia 1940 przybył do obozu koncentracyjnego Auschwitz, gdzie otrzymał numer więźniarski: 3471, a 26 sierpnia 1942 poniósł tam śmierć (według dokumentacji SS zmarł 6 września 1942).
6 sierpnia 1922 ożenił się z Jadwigą Jakubowską, z którą miał dwie córki: Danutę i Elżbietę.
W kościele parafialnym św. Jana Chrzciciela w Sokołowie ustanowiono tablicę upamiętniające związane z miastem ofiary II wojny światowej, na które umieszczono nazwiska Marcina i Stanisława Pasierbów.

</doc>
<doc id="5338266" url="https://pl.wikipedia.org/wiki?curid=5338266" title="Jan Kumider">
Jan Kumider

Jan Kumider (ur. 10 października 1930 w Zabłociu, zm. 7 stycznia 2013 w Poznaniu) – polski towaroznawca, profesor nauk ekonomicznych, doktor habilitowany nauk chemicznych. Nauczyciel akademicki Akademii Ekonomicznej w Poznaniu.
Życiorys.
W 1952 roku zdał maturę w Liceum Handlowym w Kole. W 1958 roku ukończył studia na Wydziale Towaroznawstwa Wyższej Szkoły Ekonomicznej w Poznaniu. Stopień doktora nauk chemicznych uzyskał na Uniwersytecie im. Adama Mickiewicza w Poznaniu, gdzie habilitował się w 1979 roku. W 1963 roku był stypendystą Akademii Nauk ZSRR, w 1973 roku Fińskiej Akademii Nauk oraz Politechniki w Helsinkach. W 1997 roku nadano mu tytuł profesora nauk ekonomicznych. 
Pracował na stanowisku dyrektora w Instytucie Fermentacyjnym i Mleczarskim w Warszawie, a od 1987 roku był nauczycielem akademickim Akademii Ekonomicznej w Poznaniu, gdzie pełnił m.in. funkcję kierownika katedry oraz prodziekana Wydziału Towaroznawstwa. Pełnił także funkcję wicedyrektora Instytutu Towaroznawstwa.
Był członkiem Stowarzyszenia Naukowo–Technicznego Inżynierów i Techników Przemysłu Spożywczego, Polskiego Towarzystwo Towaroznawczego, Polskiego Komitetu Normalizacyjnego oraz Rady Programowej czasopisma „Przemysł Fermentacyjny i Owocowo–Warzywny”. Był honorowym członkiem Polskiego Towarzystwa Towaroznawczego.
Był autorem 41 prac naukowych i zdobywcą 11 patentów.

</doc>
<doc id="5338269" url="https://pl.wikipedia.org/wiki?curid=5338269" title="Kościół Najświętszego Serca Jezusa w Dobrym Lesie">
Kościół Najświętszego Serca Jezusa w Dobrym Lesie

Kościół pw. Najświętszego Serca Jezusa w Dobrym Lesie – rzymskokatolicki kościół parafialny należący do dekanatu Łomża – św. Brunona, diecezji łomżyńskiej, metropolii białostockiej.
Legenda.
Miejscowi opowiadają, że w połowie XIX wieku gospodarze z Dobrego Lasu zauważyli niezwykłą poświatę wokół drewnianej figury św. Jana Nepomucena, stojącej nad Pisą. Kiedy przybiegli na miejsce, jasność zniknęła. Ktoś krzyknął, że światło pochodziło od pieniędzy, które widocznie zakopano pod figurą. Dawniej rzeczywiście przy kapliczkach i figurach przydrożnych chowano skarby. Niektórzy chciwi mężczyźni zaczęli kopać ziemię pod figurą, ale nie znaleźli złota. Na rydlach zauważono krew. Postanowiono zbudować kapliczkę i przenieść do niej figurę św. Jana Nepomucena. Na belce wycięto datę 1851, by upamiętnić wydarzenie. Mężczyźni, którzy rzucili się do szukania skarbu, a także ich potomkowie, wyłysieli. We wsi wierzono, że dopóki żyły osoby z najbardziej chciwych rodów w Dobrym Lesie, nie może tu powstać kościół. Kapliczka św. Jana Nepomucena przetrwała do dziś.
Historia.
W marcu 1919 w prywatnym domu w Dobrym Lesie wierni zorganizowali kaplicę. Od 30 marca 1919 zamieszkał tu kapłan. W maju 1919 gospodarze z Dobrego Lasu wydzielili plac pod kościół na Górce Kulasowizna. W maju 1919 miejsce wizytował biskup łomżyński Romuald Jałbrzykowski. Kościół drewniany budowano od lipca 1919 staraniem ks. Wacława Budrewicza.
Projektantem kościoła w Dobrym Lesie mógł być Rudolf Macura, który nieco później zaplanował świątynię w Kuziach. W Kuziach nie zrealizowano w pełni projektu Macury. Zmieniono plany, wzorując się na kościele w Dobrym Lesie.
Kościół uległ zniszczeniu w czasie II wojny światowej. W latach 40. XX wieku wyremontowano go staraniem ks. Boguckiego. W latach 70. XX wieku wymieniono podmurówkę kościoła, zastępując kamień betonem. W kolejnej dekadzie remontowano wnętrza. Wnętrze kościoła z inicjatywy ks. proboszcza Tadeusza Podbielskiego poddano renowacji w latach 1995–1999.
Świątynia jest wpisana do rejestru zabytków (nr rej. A-513 z 14 grudnia 1993).
Architektura i wyposażenie.
Kościół stoi w centrum wsi. Jest drewniany, na fundamencie betonowo-kamiennym. Ściany z belek sosnowych postawiono w konstrukcji wieńcowej wzmocnionej z obu stron lisicami. Lisice są cięte w drewnie i dekoracyjne. Kościół jest oszalowany pionowymi deskami. Szalowanie wieńczy okapówka. Więźba dachowa jest krokwiowo-belkowa. Kościół kryty jest dwuspadowym dachem z blachy, trójpołaciowym od południa, z ażurową sygnaturką na planie czworoboku nad prezbiterium. Świątynia została zbudowana na planie prostokąta, ma 23 m długości i 11 m szerokości.
Fasada kościoła jest jednoosiowa, o osi wyznaczonej przez dwuskrzydłowe płycinowe drzwi. Fasadę wieńczy trójkątny trójosiowy szczyt: w osi środkowej ma rozetę, w osiach bocznych dwa prostokątne okna zakończone półkoliście i ujęte w obramienie zdobione snycersko. Elewacje boczne są dzielone lisicami, między którymi umieszczono po trzy prostokątne wielokwaterowe okna zakończone łukiem odcinkowym. Zdobią je obramienia snycerskie. W zachodniej elewacji znajdują się prostokątne drzwi do kruchty ze zdobionym nadprożem. W prezbiterium umieszczono po dwa okna z każdej strony (jedno jest takie jak w nawie, drugie węższe).
Drzwi i okna w nawie są prostokątne, w prezbiterium kończą się półkoliście. Sklepienie kościoła jest beczkowe. Kościół jest nieorientowany. Ma trzy nawy. Nawy boczne oddzielone są od głównej trzema parami drewnianych filarów. Nawy boczne są lekko obniżone w stosunku do nawy głównej i prezbiterium. Prezbiterium jest zamknięte trójbocznie. Po obu jego stronach znajdują się kruchta i zakrystia. Nad nawami bocznymi znajdują się empory. We wschodniej zamontowano ambonę. Chór muzyczny wydzielono od północy. Podobny układ wnętrza ma kościół w Kuziach.
Podłogi w kościele są drewniane. Wnętrze pokrywa boazeria. W 1/3 wysokości słupy są obite płytą. Wzdłuż górnych partii ścian poprowadzono dekoracyjne listwy. W kościele stoją trzy neobarokowe ołtarze: główny i dwa boczne. Ołtarze oraz chrzcielnica i ławki pochodzą z okresu budowy świątyni. Ołtarz główny utrzymany jest w kolorystyce niebiesko-złotej. Wisi w nim obraz Matki Bożej Częstochowskiej flankowany dwiema figurami świętych Piotra i Pawła. Dawniej w ołtarzu głównym był obraz św. Józefa z Jezusem. Po obu stronach obrazu w ołtarzu głównym wiszą wota. W nastawie ołtarza umieszczono obraz Świętej Rodziny flankowany figurami aniołów. W prawym bocznym ołtarzu znajduje się obraz Najświętszego Serca Jezusa. Obok niego wisi obraz Miłosierdzia Bożego i wizerunek św. Faustyny Kowalskiej. W lewym bocznym ołtarzu umieszczono obraz świętych Piotra i Pawła. Obok stoi figura Matki Bożej Fatimskiej, przy niej wisi portret Jana Pawła II. Na ścianach kościoła wiszą stacje drogi krzyżowej.

</doc>
<doc id="5338270" url="https://pl.wikipedia.org/wiki?curid=5338270" title="Christoph Chorherr">
Christoph Chorherr

Christoph Chorherr (ur. 9 grudnia 1960 w Wiedniu) – austriacki polityk, nauczyciel akademicki, przedsiębiorca i samorządowiec, poseł do wiedeńskiego landtagu, w latach 1996–1997 lider Zielonych – Zielonej Alternatywy.
Życiorys.
Syn dziennikarza Thomasa Chorherra, który był m.in. redaktorem naczelnym „Die Presse”. Ukończył studia z zakresu ekonomii środowiska na Uniwersytecie Ekonomicznym w Wiedniu. W 1987 podjął pracę jako nauczyciel akademicki na macierzystej uczelni, wykładał też na Uniwersytecie Wiedeńskim i na Uniwersytecie Technicznym w Wiedniu. W latach 90. zajmował się też prowadzeniem działalności gospodarczej w ramach przedsiębiorstwa projektowego.
Zaangażował się w działalność polityczną w ramach austriackich Zielonych, w latach 1986–1991 był konsultantem partyjnej frakcji do spraw polityki gospodarczej, transportowej i energetycznej. W latach 1991–1996 był niewykonawczym członkiem zarządu miejskiego Wiednia. W 1996 został rzecznikiem federalnym Zielonych – Zielonej Alternatywy, stając się tym samym liderem swojego ugrupowania. Stanowisko to zajmował do 1997. Również w 1996 po raz pierwszy uzyskał mandat radnego miejskiego Wiednia i jednocześnie posła do stołecznego landtagu. Z powodzeniem ubiegał się o reelekcję w kolejnych wyborach. W latach 1997–2004 przewodniczył klubowi poselskiemu Zielonych. W 2018 powrócił do działalności biznesowej w ramach prywatnej firmy piekarniczej, w 2019 zrezygnował z mandatu poselskiego.

</doc>
<doc id="5338271" url="https://pl.wikipedia.org/wiki?curid=5338271" title="OVH">
OVH



</doc>
<doc id="5338273" url="https://pl.wikipedia.org/wiki?curid=5338273" title="Jęczmieniec zwyczajny">
Jęczmieniec zwyczajny

Jęczmieniec zwyczajny, wydmuchrzyca zwyczajna ("Hordelymus europaeus" ) – gatunek rośliny z rodziny wiechlinowatych. Reprezentuje monotypowy rodzaj jęczmieniec "Hordelymus". Występuje w Europie, z wyjątkiem jej północnych i wschodnich krańców, oraz w północno-zachodniej Afryce, w Azji Mniejszej i na Kaukazie. W Polsce częściej spotykany jest tylko na południu w niższych położeniach górskich, poza tym ma bardzo rozproszone stanowiska.
Biologia i ekologia.
Bylina. Kwitnie od czerwca do sierpnia. Występuje w cienistych lasach liściastych i mieszanych, na glebach żyznych lub średnio żyznych, umiarkowanie wilgotnych. Dobrze rośnie w miejscach cienistych, preferuje glebę o pH od 7,0 do 7,5. Liczba chromosomów 2n = 28. Jest gatunkiem charakterystycznym dla związku zespołów "Fagion" i dla zespołu buczyny sudeckiej "Dentario enneaphylli-Fagetum".
Systematyka.
Gatunek z monotypowego rodzaju jęczmieniec "Hordelymus" . Rodzaj należy do rodziny wiechlinowatych ("Poaceae"), a w jej obrębie do podrodziny wiechlinowych ("Pooideae"), plemienia "Triticeae". W niektórych ujęciach bywa włączany do rodzaju wydmuchrzyca "Leymus".

</doc>
<doc id="5338274" url="https://pl.wikipedia.org/wiki?curid=5338274" title="Wydmuchrzyca zwyczajna">
Wydmuchrzyca zwyczajna



</doc>
<doc id="5338275" url="https://pl.wikipedia.org/wiki?curid=5338275" title="Hordelymus europaeus">
Hordelymus europaeus



</doc>
<doc id="5338278" url="https://pl.wikipedia.org/wiki?curid=5338278" title="Jęczmieniec">
Jęczmieniec



</doc>
<doc id="5338281" url="https://pl.wikipedia.org/wiki?curid=5338281" title="Hana Kordová Marvanová">
Hana Kordová Marvanová

Hana Kordová Marvanová (ur. 26 listopada 1962 w Rýmařovie) – czeska polityk i prawniczka, działaczka opozycji w okresie komunistycznym, parlamentarzystka, w latach 2000–2001 przewodnicząca Unii Wolności – Unii Demokratycznej.
Życiorys.
Z wykształcenia prawniczka, studiowała na Uniwersytecie Karola w Pradze. Działała w opozycji antykomunistycznej, była związana z prasą podziemną, należała do organizatorów stowarzyszenia „Nezávislé mírové sdružení”. W 1988 aresztowana z powodów politycznych (w tym za udział w demonstracji z okazji dwudziestej rocznicy interwencji wojsk Układu Warszawskiego w Czechosłowacji). W 1989 skazano ją na karę 10 miesięcy pozbawienia wolności, została zwolniona ją po 6,5 miesiącach. W trakcie aksamitnej rewolucji z 1989 współtworzyła Forum Obywatelskie. Od 1991 działała w Obywatelskiej Partii Demokratycznej. W latach 1990–1992 sprawowała mandat posłanki do Czeskiej Rady Narodowej, następnie do 1998 była deputowaną do Izby Poselskiej. Później wchodziła w składy rady stołecznej dzielnicy Praga 2.
W 1998 podjęła praktykę prawniczą w zawodzie adwokata, zaangażowała się także w inicjatywy obywatelskie na rzecz zwalczania korupcji. Również w 1998 przeszła do Unii Wolności (działającej następnie jako Unia Wolności – Unia Demokratyczna). W latach 2001–2002 pełniła funkcję przewodniczącej tej formacji. W latach 2002–2003 ponownie zasiadała w Izbie Poselskiej, w 2002 krótko sprawowała urząd jej wiceprzewodniczącej. Później wycofała się na pewien czas z aktywności politycznej.
W 2014 przez kilka miesięcy była wiceministrem sprawiedliwości, ustąpiła ze stanowiska na skutek sporów z minister Heleną Válkovą. W 2018 została wybrana do rady miejskiej Pragi z rekomendacji Burmistrzów i Niezależnych. W tym samym roku weszła w skład zarządu miasta kierowanego przez Zdenka Hřiba, odpowiadając w nim m.in. za kulturę i turystykę.
W 2022, będąc bezpartyjną kandydatką rekomendowaną przez ODS, została wybrana do Senatu.

</doc>
<doc id="5338282" url="https://pl.wikipedia.org/wiki?curid=5338282" title="Scribble">
Scribble

Scribble – utwór zespołu Underworld, wydany 13 maja 2010 roku jako singiel promujący album "Barking". 
Utwór.
Wydania.
Utwór „Scribble” został wydany 13 maja 2010 roku jako singiel (digital download), promujący album "Barking". Został zaprezentowany przez Zane’a Lowe’a w BBC Radio 1. Zespół udostępnił go również do pobrania za darmo ze swojej strony (przez tydzień). Również przez tydzień dostępna była w dłuższa (płatna) wersja utworu. Utwór był dostępny w wersji promo, wydanej również w maju przez Cooking Vinyl (jako CDr), na której znalazła się wersja albumowa i instrumentalna utworu. 27 czerwca ukazała się wersja singlowa, albumowa i remiks. Dwa dni później ta sama wersja została wydana nakładem Om Records w Stanach Zjednoczonych. 
Lista utworów.
Wersja radiowa.
Lista według Discogs:
Wersja promo.
Lista według Discogs:
Wersja z 27 czerwca 2010.
Lista według Discogs:
Odbiór.
Opinie krytyków.
„Jeśli większość tych starych, przesiąkniętych paranoją utworów Underworld była dźwiękowym odpowiednikiem nieskończonego światła księżyca, to ich najnowszy singiel [Scribble] jest czystą, spowitą słońcem chwałą.” – ocenia Larry Fitzmaurice z magazynu Pitchfork.
„Utwór, który nosi tytuł 'Scripple' i jest pierwszym nowym utworem muzycznym zespołu od dwóch i pół roku, opisywany jest jako 'połączenie genów Yellow Magic Orchestra i Grooverider, rozbrzmiewające na parkiecie w Fabric w piątkową noc'. Walijski drum and bassowy DJ Lincoln Barrett, znany lepiej pod scenicznym pseudonimem High Contrast, wyprodukował ten utwór” – stwierdza Alex Young z Consequence of Sound dodając na koniec: „Na pierwszy rzut ucha, muzyka ta naprawdę nie brzmi jak garść bazgrołów”.
„'Scribble' to pop drum &amp; bass, i to pop drum &amp; bass zrobiony dobrze. Ale od Ricka Smitha i Karla Hyde'a oczekujemy czegoś więcej niż kolaboracyjnego singla typu 'featuring', który brzmi bardziej jak osoba, z którą współpracują niż jak oni sami. 'Scribble' nie jest złe, jest po prostu zupełnie niepotrzebne” – uważa Sam Louis z magazynu Resident Advisor.

</doc>
<doc id="5338283" url="https://pl.wikipedia.org/wiki?curid=5338283" title="Seishun buta yarō">
Seishun buta yarō

 – seria light novel napisana przez Hajime Kamoshidę i ilustrowana przez Kējiego Mizoguchiego, publikowana nakładem wydawnictwa ASCII Media Works pod imprintem Dengeki Bunko od kwietnia 2014. 
Adaptacja w formie mangi z ilustracjami autorstwa Tsugumi Nanamiyi ukazuje się na łamach magazynu „Dengeki G’s Comic” wydawnictwa ASCII Media Works od grudnia 2015. 
Na podstawie pierwszych pięciu tomów powieści studio CloverWorks wyprodukowało serial anime, który emitowany był od października do grudnia 2018.
Fabuła.
Życie Sakuty Azusagawy przybiera nieoczekiwany obrót, gdy spotyka on nastoletnią aktorkę Mai Sakurajimę, która chodzi po bibliotece ubrana w strój króliczka i niezauważana przez nikogo innego. Mai jest zaintrygowana tym, że Sakuta jest jedyną osobą, która ją widzi, ponieważ inni ludzie nie są w stanie jej dostrzec, nawet gdy ubiera się normalnie lub stara się trzymać z dala od życia celebrytki. Nazywając to zjawisko „syndromem dorastania”, Sakuta postanawia rozwiązać tę zagadkę, jednocześnie zbliżając się do Mai i poznając inne dziewczyny, które również cierpią na ten syndrom.
Light novel.
Seria ukazuje się nakładem wydawnictwa ASCII Media Works pod imprintem Dengeki Bunko od 10 kwietnia 2014. Według stanu na 10 grudnia 2020, do tej pory wydano 11 tomów.
Manga.
Adaptacja w formie mangi autorstwa Tsugumi Nanamiyi ukazuje się w magazynie „Dengeki G’s Comic” wydawnictwa ASCII Media Works od 1 grudnia 2015.
Anime.
Adaptacja w formie telewizyjnego serialu anime była emitowana od 4 października do 27 grudnia 2018 na antenie ABC i innych stacjach. 12-odcinkowa seria została zanimowana przez studio CloverWorks i wyreżyserowana przez Sōichiego Masuia, wraz Kazuyą Iwatą jako asystentem reżysera. Scenariusz napisał Masahiro Yokotani, postacie zaprojektowała Satomi Tamura, zaś muzykę skomponował zespół Fox Capture Plan. Satomi Tamura pełniła również rolę głównego reżysera animacji wraz z Akirą Takatą. Anime adaptuje od pierwszego do piątego tomu powieści. Motywem otwierającym jest autorstwa The Peggies, zaś końcowym w wykonaniu Asami Seto, Yuriki Kubo, Nao Tōyamy, Atsumi Tanezaki, Maayi Uchidy i Inori Minase.
Film anime, zatytułowany , miał premierę 15 czerwca 2019. Film adaptuje szósty oraz siódmy tom powieści.
Podczas wydarzenia Aniplex Online Fest we wrześniu 2022 ogłoszono, że trwają prace na sequelem adaptującym 8 i 9 tom powieści.

</doc>
<doc id="5338284" url="https://pl.wikipedia.org/wiki?curid=5338284" title="Razjezd № 2 (obwód żetysuski)">
Razjezd № 2 (obwód żetysuski)

Razjezd № 2 (, ) – mijanka i przystanek kolejowy w rejonie Ałaköl, w obwodzie żetysuskim, w Kazachstanie. Położona jest na linii Aktogaj - Urumczi, na trasie Nowego Jedwabnego Szlaku.

</doc>
<doc id="5338286" url="https://pl.wikipedia.org/wiki?curid=5338286" title="Osyflanie">
Osyflanie



</doc>
<doc id="5338290" url="https://pl.wikipedia.org/wiki?curid=5338290" title="Evan Dimas">
Evan Dimas

Evan Dimas Darmono (ur. 13 marca 1995 w Surabaji) – indonezyjski piłkarz grający na pozycji pomocnika w klubie Arema FC oraz reprezentacji Indonezji.
Kariera.
Pierwszym klubem w seniorskiej karierze Evana Dimasa była Bhayangkara. W 2017 zdobył z drużyną Indonesia Super League. W 2018 reprezentował barwy malezyjskiego Selangor FC. W 2019 przeniósł się do PS Barito Putera. Następnie grał w klubie Persija Dżakarta, po czym powrócił do Bhayangkary. Od 2022 jest zawodnikiem Arema FC. Z drużyną wygrał Indonesia President's Cup.
Zanim Dimas zaczął grać w dorosłej drużynie narodowej, występował w kadrach U-16, U-19 i U-23. W seniorskiej reprezentacji Indonezji zadebiutował 11 listopada 2014 w starciu z Timorem Wschodnim. W tym samym meczu zdobył pierwszą bramkę dla kadry. W 2016 i 2020 roku zdobył z drużyną srebrny medal Mistrzostw ASEAN.

</doc>
<doc id="5338292" url="https://pl.wikipedia.org/wiki?curid=5338292" title="Dolina Pięciu Jezior">
Dolina Pięciu Jezior



</doc>
<doc id="5338293" url="https://pl.wikipedia.org/wiki?curid=5338293" title="Prieduzłowaja">
Prieduzłowaja

Prieduzłowaja () – węzłowa stacja kolejowa w pobliżu miejscowości Aktogaj, w rejonie Ajagöz, w obwodzie abajskim, w Kazachstanie. Węzeł linii Mojynty – Aktogaj z Koleją Turkiestańsko-Syberyjską (Turksibem) i z linią do Urumczi. Położona jest na trasie Nowego Jedwabnego Szlaku.

</doc>
<doc id="5338302" url="https://pl.wikipedia.org/wiki?curid=5338302" title="Język klabra">
Język klabra



</doc>
<doc id="5338303" url="https://pl.wikipedia.org/wiki?curid=5338303" title="Tivoli Villa d’Este">
Tivoli Villa d’Este

Tivoli Villa d’Este – obraz – akwarela o wymiarach 101 × 68 cm polskiego malarza Stanisława Masłowskiego (1853–1926) z 1922 roku, znajdująca się (2022) w zbiorach Muzeum Narodowego w Warszawie - nr inw. ryspol520., opatrzona u dołu z lewej strony sygnaturą: "TIVOLI. VILLA D’ESTE. S.MASŁOWSKI. 1922.". 
Opis.
Obraz, o wymiarach 101 × 68 cm, malowany techniką akwarelową jest pracą artysty przywiezioną z podróży do Włoch w 1922 roku - podróży obfitującej w wartościowe prace akwarelowe. Jest to dzieło 69-letniego malarza z jego późnego, schyłkowego okresu twórczości. Jednak - jak to sformułował Tadeusz Dobrowolski: W tych późnych latach, "mimo pewnego spadku sił twórczych"[...], Masłowski zachował "poczucie dobrego malarstwa"[...] Obraz przedstawia fragment architektury w wielobarwnym ogrodowym otoczeniu. Na pierwszym planie na kamiennej dekoracyjnej podstawie, o piaskowym zabarwieniu, usytuowany jest basen wodny. W głębi, spoza gęstwiny kwitnących krzewów wznosi się szara budowla, zwieńczona u szczytu ozdobnym gzymsem - renesansowa architektura, zza której widoczne jest bezchmurne niebo. 
Dane uzupełniające.
Wilhelm Mitarski - w artykule "Z wystaw warszawskich, salony prywatne", w związku z wystawą akwarel włoskich Masłowskiego wystawionych w "Świetlicy Artystycznej", w Warszawie (ul.Bracka 20), w listopadzie 1922 r. pisał: "W tej serii prac jego spotyka się rzeczy z kapitalnie rozwiązanymi po malarsku założeniami, dźwięczne w efekcie barwnym, opracowane b. serio i 'dociągnięte'. Czuje się w nich 'pazur doskonałego rasowego malarza'." Potwierdzają to czynione ex post (1957) następujące uwagi syna artysty – historyka sztuki o ojcu: "Jego podróż włoska z 1922 roku daje cały szereg akwarel o dobrym poziomie. Spalona później 'Willa nad morzem', plon jego ostatniego wojażu, była malowana czystą plamą; płyty chodnika, dachówki, ściany, balkony, gzymsy, rośliny tworzyły różnobarwną mozaikę.[...] Do takich należą: jeden widok z kaskadą w Villi d’Este, widok na morze z tarasu jakiejś willi i wnętrze bazyliki w Tivoli. 
Okoliczności powstania opisywanego obrazu charakteryzuje korespondencja artysty kierowana w maju 1922 roku z Tivoli do żony i syna.
14 maja 1922 pisał: [...] "Nareszcie jestem na miejscu. Tivoli cudne kaskady, wody i kwiaty. Po dniach udręki i męki idą dni radości. W drodze było za wiele rewizji, zmian pieniędzy, kontroli paszportów.[...] Dzisiaj zacząłem pierwszy obraz w Villi d’Este, poczciwy ogrodnik dał mi osobny klucz od ogródka, gdzie maluję. Róże cudne[...]
Zrobiłem wczoraj wycieczkę pieszą do Villi Adriana[...] Mury, mury i mury. Kwiatów nic. Może ciekawe dla archeologa, ale nie dla mnie[...] 
Wstaję o 6 rano, choć dzisiaj spóźniłem się trochę. Pierwsze śniadanie, czarna kawa i mały kawałek bułki. Tak do południa[...] Pokój mam pyszny, słoneczny, bez okna, lecz z dużym balkonem. Gospodyni samotna kobiecina, gotuje mi jeść, co zechcę, usłużna, dobra, nie naciągaczka. Za pokój na miesiąc płacę 200 lirów - wedle ich waluty niezbyt wiele[...] 
Maluję w Villi d’Este od rana do 1. Dzisiaj napisałem list do administratora tej willi o pozwolenie bezpłatnego wstępu, bo 2 liry płacić co dzień, to trochę dużo; mam nadzieję, że mi je z Rzymu przyśle. Najważniejsze, że mam z Wiednia dobry papier i obrazy pójdą, jak po maśle.[...]
Cudzoziemców jeszcze tu niewielu. Spotykam w Villi d’Este młodą Angielkę, z którą czasami prowadzę rozmowy o sztuce i o Ruskinie. Ona też maluje akwarelą"[...]
26 maja 1922, w liście do żony pisał: [...]"Do 13 czerwca mam tu zapłacony pokój, więc do tego dnia siedzę tu, potem jadę do Taorminy na Sycylię, skąd dostałem już wiadomości o cenie pensjonatu. Tam znajdę pomarańcze i cytryny na drzewach, których tu ani śladu."

</doc>
<doc id="5338308" url="https://pl.wikipedia.org/wiki?curid=5338308" title="Mistrzostwa Australii i Oceanii w lekkoatletyce">
Mistrzostwa Australii i Oceanii w lekkoatletyce



</doc>
<doc id="5338310" url="https://pl.wikipedia.org/wiki?curid=5338310" title="Rekordy mistrzostw Australii i Oceanii w lekkoatletyce">
Rekordy mistrzostw Australii i Oceanii w lekkoatletyce



</doc>
<doc id="5338312" url="https://pl.wikipedia.org/wiki?curid=5338312" title="Mistrzostwa Australii i Oceanii w Lekkoatletyce 2010">
Mistrzostwa Australii i Oceanii w Lekkoatletyce 2010



</doc>
<doc id="5338321" url="https://pl.wikipedia.org/wiki?curid=5338321" title="Angelika Baranowska-Łączkowska">
Angelika Baranowska-Łączkowska

Angelika Sabina Baranowska-Łączkowska – polska chemiczka, dr hab. nauk chemicznych, profesor uczelni i dyrektor Instytutu Fizyki Uniwersytetu Kazimierza Wielkiego.
Życiorys.
4 czerwca 2008 obroniła pracę doktorską "Problemy metod obliczeniowych w teorii elektromagnetycznych własności molekuł", 17 stycznia 2018 habilitowała się na podstawie pracy zatytułowanej "Bazy funkcyjne zaprojektowane do obliczeń właściwości elektrycznych i optycznych cząsteczek i kompleksów". Została zatrudniona na stanowisku adiunkta w Instytucie Fizyki na Wydziale Matematyki, Fizyki i Techniki Uniwersytetu Kazimierza Wielkiego.
Jest profesorem uczelni i dyrektorem w Instytucie Fizyki Uniwersytetu Kazimierza Wielkiego.

</doc>
<doc id="5338323" url="https://pl.wikipedia.org/wiki?curid=5338323" title="Yuriy Zorenko">
Yuriy Zorenko

Yuriy Zorenko ( – kazachski fizyk, dr hab. nauk fizycznych, profesor Instytutu Fizyki Uniwersytetu Kazimierza Wielkiego.
Życiorys.
24 czerwca 2008 habilitował się na podstawie pracy zatytułowanej "Luminescencja samoistna i domieszkowa fosforów w postaci monokrystalicznych warstw i monokryształów związków tlenków i bromków". 4 marca 2015 uzyskał tytuł profesora nauk fizycznych. Jest profesorem w Instytucie Fizyki Uniwersytetu Kazimierza Wielkiego.

</doc>
<doc id="5338324" url="https://pl.wikipedia.org/wiki?curid=5338324" title="BL 10-inch-gun Mk I – IV">
BL 10-inch-gun Mk I – IV



</doc>
<doc id="5338325" url="https://pl.wikipedia.org/wiki?curid=5338325" title="Tomasz Weselak">
Tomasz Weselak

Tomasz Weselak – polski fizyk, dr hab. nauk fizycznych, profesor uczelni Instytutu Fizyki Uniwersytetu Kazimierza Wielkiego.
Życiorys.
W 1997 ukończył studia astronomiczne na Uniwersytecie Mikołaja Kopernika w Toruniu, 12 czerwca 2002 obronił pracę doktorską "Poszukiwania widm nośników rozmytych linii międzygwiazdowych", 16 września 2015 habilitował się na podstawie pracy zatytułowanej "Cząsteczki dwuatomowe w ośrodku międzygwiazdowym". Pracował na Wydziale Fizyki, Astronomii i Informatyki Stosowanej Uniwersytetu Mikołaja Kopernika w Toruniu.
Został zatrudniony na stanowisku adiunkta w Instytucie Informatyki Stosowanej na Wydziale Technologicznym Wyższej Szkole Gospodarki w Bydgoszczy i w Instytucie Fizyki na Wydziale Matematyki, Fizyki i Techniki Uniwersytetu Kazimierza Wielkiego.
Jest profesorem uczelni w Instytucie Fizyki Uniwersytetu Kazimierza Wielkiego.

</doc>
<doc id="5338326" url="https://pl.wikipedia.org/wiki?curid=5338326" title="Bullo">
Bullo

Osoby:
Zobacz też:

</doc>
<doc id="5338327" url="https://pl.wikipedia.org/wiki?curid=5338327" title="Paweł Szroeder">
Paweł Szroeder

Paweł Stanisław Szroeder – polski fizyk, dr hab. nauk fizycznych, profesor uczelni Instytutu Fizyki Uniwersytetu Kazimierza Wielkiego.
Życiorys.
W latach 1992-1999 ukończył studia fizyczne i filozoficzne na Uniwersytecie Mikołaja Kopernika w Toruniu, 10 marca 2004 obronił pracę doktorską "Własności elektronowe nanorurek węglowych", 19 listopada 2014 habilitował się na podstawie pracy zatytułowanej "Fizyka powierzchni międzyfazowej węgli niskowymiarowych i roztworów jonowych". Został zatrudniony na stanowisku adiunkta w Instytucie Fizyki na Wydziale Fizyki, Astronomii i Informatyki Stosowanej Uniwersytetu Mikołaja Kopernika w Toruniu.
Był profesorem nadzwyczajnym w Instytucie Fizyki na Wydziale Matematyki, Fizyki i Techniki Uniwersytetu Kazimierza Wielkiego.
Jest profesorem uczelni w Instytucie Fizyki Uniwersytetu Kazimierza Wielkiego.

</doc>
<doc id="5338329" url="https://pl.wikipedia.org/wiki?curid=5338329" title="Mała Grań (Piaseczno)">
Mała Grań (Piaseczno)

Mała Grań – dwie skały znajdujące się w lesie przy drodze ze Skarżyc do Piaseczna na Wyżynie Częstochowskiej. Znajdują się po lewej stronie drogi, w odległości około 50 m od niej i tuż przy czerwonym szlaku turystycznym, w granicach wsi Piaseczno, w województwie śląskim, w powiecie zawierciańskim, w gminie Kroczyce. Zbudowane z wapienia skały mają wysokość 10 m i uprawiana jest na nich wspinaczka skalna.
Drogi wspinaczkowe.
Skały mają ściany połogie i pionowe z filarem i kominem. Jest na nich 6 dróg wspinaczkowych o trudności od III do VI.5 w skali Kurtyki. Na trzech z nich zamontowano ringi (r) i stanowiska zjazdowe (st).
W odległości około 100 m na północny zachód, na skraju lasu, przy tym samym czerwonym szlaku turystycznym jest Skała z Krzyżem.
Obok Małej Grani i Skały z Krzyżem biegnie Szlak Orlich Gniazd – odcinek z Żerkowic do Zamku w Morsku.

</doc>
<doc id="5338330" url="https://pl.wikipedia.org/wiki?curid=5338330" title="Daud Pasza">
Daud Pasza



</doc>
<doc id="5338332" url="https://pl.wikipedia.org/wiki?curid=5338332" title="Botterens">
Botterens

Botterens (frp. "Botèrin", hist. "Botteringen") – gmina (fr. "commune"; niem. "Gemeinde") w Szwajcarii, w kantonie Fryburg, w okręgu Gruyère. Leży nad jeziorem Lac de la Gruyère.
Demografia.
W Botterens mieszka 670 osób. W 2020 roku 15,5% populacji gminy stanowiły osoby urodzone poza Szwajcarią.
Transport.
Przez teren gminy przebiega droga główna nr 180. 

</doc>
<doc id="5338333" url="https://pl.wikipedia.org/wiki?curid=5338333" title="Botèrin">
Botèrin



</doc>
<doc id="5338334" url="https://pl.wikipedia.org/wiki?curid=5338334" title="Botteringen">
Botteringen



</doc>
<doc id="5338338" url="https://pl.wikipedia.org/wiki?curid=5338338" title="Jamnicze">
Jamnicze

Jamnicze, Jamnicze Skały – skały znajdujące się w lesie we wsi Piaseczno, w województwie śląskim, w powiecie zawierciańskim, w gminie Kroczyce. Zbudowane z wapienia skały znajdują się w odległości około 100 m na północ od skały Cydzownik. Obydwie te skały znajdują się przy czerwono znakowanym Szlaku Orlich Gniazd. Cydzownik znajduje się na polanie tuż przy szlaku i jest z niego dobrze widoczny, Jamnicze znajdują się w lesie, w odległości kilkadziesiąt metrów na wschód od szlaku i mogą być z niego niewidoczne. Od drogi Skarżyce – Piaseczno dzieli je odległość około 900 m.
Drogi wspinaczkowe.
Skały mają ściany o wysokości 10–17 m, połogie i pionowe z filarem, kominem i zacięciem. Jest na nich 12 dróg wspinaczkowych o trudności od V do VI.2 w skali Kurtyki. Na kilku zamontowano ringi (r) i stanowiska zjazdowe (st) lub ringi zjazdowe (rz), na większości dróg wspinaczka tradycyjna. Długość dróg wspinaczkowych do 18 m. Popularność Jamniczych skał wśród wspinaczy jest niewielka.

</doc>
<doc id="5338341" url="https://pl.wikipedia.org/wiki?curid=5338341" title="Kenneth Meyer Setton">
Kenneth Meyer Setton



</doc>
<doc id="5338345" url="https://pl.wikipedia.org/wiki?curid=5338345" title="Ulica Ignacego Daszyńskiego w Sanoku">
Ulica Ignacego Daszyńskiego w Sanoku

Ulica Ignacego Daszyńskiego w Sanoku – ulica w dzielnicy Śródmieście miasta Sanoka.
Historia.
Na początku XX wieku ulica nosiła nazwę Floriańska. W 1937 nazwa została przemianowana na ulicę Michała Słuszkiewicza (zmarłego w poprzednim roku sanockiego mieszczanina i burmistrza miasta). W książce telefonicznej z 1939 nadal podano nazwę ul. Floriańskiej. Ulica pod nazwą Michała Słuszkiewicza pozostawała podczas II wojny światowej w trakcie okupacji niemieckiej. Po zakończeniu wojny i nastaniu Polski Ludowej ulicę przemianowano przyjmując patronat Ignacego Daszyńskiego.
Na początku swojego biegu ulica ma charakter stromego zjazdu.
Zabudowa.
W przeszłości w początkowym odcinku ulicy istniały drewniane domy rodzinne. Pod koniec XX wieku (lata 70.) przy ulicy Daszyńskiego powstało osiedle bloków mieszkalnych, którego realizację prowadziło Sanockie Przedsiębiorstwo Budowlane.
Mieszkańcy.
Przy ul. Floriańskiej zamieszkiwali: Jan Okołowicz, rodzina Łagodziców, rodzina Vetulanich (m.in. ojciec Roman i synowie Kazimierz Vetulani, Zygmunt, Tadeusz, Adam), Stanisław Iwanowicz. Przy ul. Floriańskiej i następnie przy przemianowanej ul. M. Słuszkiewicza mieszkał Józef Rec. Przy ul. Floriańskiej i I. Daszyńskiego mieszkał Ludwik Jasiński. Przy ul. I. Daszyńskiego mieszkali: Stanisław Augustyński, Maria Kril, Józef Penar, Adam Puzoń, Józef Stachowicz.
Mieszkańcy zameldowani przy ulicy przynależą do rzymskokatolickiej parafii Przemienienia Pańskiego w Sanoku.

</doc>
<doc id="5338346" url="https://pl.wikipedia.org/wiki?curid=5338346" title="Oblężenie Krui (1478)">
Oblężenie Krui (1478)

Oblężenie Krui - czwarte i ostatnie oblężenie miasta Kruja, które miało miejsce w 1478 roku.
Przebieg.
W obronie Krui wzięło udział łącznie do 5 tysięcy sił albańskich i weneckich. Osmański sułtan Mehmed II Zdobywca postawił obrońcom ultimatum; obiecał pozostawienie obrońców przy życiu w zamian za kapitulację. Obrońcy Krui zgodzili się na ultimatum, jednak zostali straceni.

</doc>
<doc id="5338347" url="https://pl.wikipedia.org/wiki?curid=5338347" title="IV oblężenie Krui">
IV oblężenie Krui



</doc>
<doc id="5338348" url="https://pl.wikipedia.org/wiki?curid=5338348" title="Czwarte oblężenie Krui">
Czwarte oblężenie Krui



</doc>
<doc id="5338349" url="https://pl.wikipedia.org/wiki?curid=5338349" title="Upadek Krui">
Upadek Krui



</doc>
<doc id="5338350" url="https://pl.wikipedia.org/wiki?curid=5338350" title="Oblężenie twierdzy Kruja">
Oblężenie twierdzy Kruja



</doc>
<doc id="5338353" url="https://pl.wikipedia.org/wiki?curid=5338353" title="II oblężenie Krui">
II oblężenie Krui



</doc>
<doc id="5338354" url="https://pl.wikipedia.org/wiki?curid=5338354" title="Drugie oblężenie Krui">
Drugie oblężenie Krui



</doc>
<doc id="5338358" url="https://pl.wikipedia.org/wiki?curid=5338358" title="Babajurt">
Babajurt

Babajurt (ros. Бабаюрт) – wieś w Dagestanie. Centrum administracyjne rejonu babajurtowskiego. W 2022 roku liczyła 16 099 mieszkańców.
Geografia.
Babajurt jest położony w Dagestanie, w Rosji, na Równinie Kumyckiej. Leży on na trasie Astrachań – Machaczkała.
Demografia.
W 2022 roku wieś zamieszkiwało 16 099 osób.
Grupy etniczne i narodowości w 2010:
• Kumycy – 9 926 (65,19%)
• Awarowie – 2 217 (14,56%)
• Nogajowie – 1 655 (10,87%)
• Czeczeni – 513 (3,37%)
• Dargijczycy – 293 (1,92%)
• Rosjanie – 175 (1,15%)
• Lakowie – 165 (1,08%)
• inny – 283 (1,86%)
Urodzeni w Babajurcie.
• Giennadij Nikołajewicz Szpigun (ur. 1947, zm. 2000) – rosyjski generał; przedstawiciel Ministerstwa Spraw Wewnętrznych Federacji Rosyjskiej w Czeczenii.

</doc>
<doc id="5338360" url="https://pl.wikipedia.org/wiki?curid=5338360" title="Teresa Piórkowska-Ciepierska">
Teresa Piórkowska-Ciepierska

Teresa Piórkowska-Ciepierska (ur. 27 lipca 1952 we Wrocławiu) – polska nauczycielka, artystka malarka, ilustratorka, kulturoznawczyni.
Życiorys.
Córka Jana z Surowego i Stanisławy z d. Popiel, pochodzącej z Zagórza Kąkolnickiego pod Lwowem. Uczęszczała do SP nr 2 (1959-67) i do I Liceum Ogólnokształcącego im. gen. J. Bema w Ostrołęce (1967–1971). W roku 1985 ukończyła plastykę w Studium Pedagogicznym w Rembertowie, a w 1999 pedagogikę w zakresie animacji społeczno-kulturalnej w Wyższej Szkole Humanistycznej w Pułtusku, pracę dyplomową napisała pod kierunkiem prof. Krystyny Pankowskiej.
Uczyła w Szkole Podstawowej w Charcibałdzie (różne przedmioty, 1971–1972), później pracowała w Urzędzie Gminy w Czarni (1973–1975), następnie w Ostrołęce: w Polskim Komitecie Pomocy Społecznej (1975–1977), w PKS (1978–1984), w SP nr 2 (plastyka i technika, 1984–2007). Działalność artystyczną rozpoczęła w 1978 roku – głównie malarstwo olejne, pastel, akwarele i rysunek. Jej ulubione tematy to: portrety dzieci, polne kwiaty, kurpiowskie krajobrazy, mała architektura sakralna. Od lat 90. utrwala w swojej twórczości kurpiowskie kapliczki. Jedna z nich znajduje się w zbiorach Watykanu. Uczestniczyła w wielu ogólnopolskich i lokalnych plenerach malarskich, w tym Kurpiowskich Plenerach Malarsko-Literackich im. Stanisława Skolimowskiego. Jej prace prezentowane były na ponad 50 wystawach zbiorowych i 22 indywidualnych w Polsce i za granicą. Opracowała zeszyt ćwiczeń do edukacji regionalnej w kl. I–III: "Kurpie Zielone – moja mała Ojczyzna" (2003). Artykuły popularyzujące kulturę ludową ukazywały się w „Kurpiach”, „Rozmaitościach”, „Parnasiku”.
Należała do ZNP, Towarzystwa Kurpiowskiego „Strzelec” w Czarni, „Bractwa w sztuce” przy Galerii w Ostrołęce. Należy do Związku Kurpiów i Towarzystwa Przyjaciół Ostrołęki. Ma dwoje dzieci: Monikę i Marcina
Nagrody i odznaczenia.
Źródło: Słownik biograficzny Kurpiowszczyzny XX wieku.
Publikacje.
Ilustracje (wybór):

</doc>
<doc id="5338364" url="https://pl.wikipedia.org/wiki?curid=5338364" title="Formuła 2 – Spa-Francorchamps 2022">
Formuła 2 – Spa-Francorchamps 2022

Runda Formuły 2 na torze Circuit de Spa-Francorchamps – jedenasta runda mistrzostw Formuły 2 w sezonie 2022.
Wyniki.
Kwalifikacje.
W sprincie kolejność pierwszej dziesiątki została odwrócona.
Źródło: FIA
Sprint.
Wyścig.
Źródło: FIA
Wyścig główny.
Wyścig.
Źródło: FIA
Klasyfikacja po zakończeniu rundy.
Kierowcy.
Źródło: FIA
Zespoły.
Źródło: FIA

</doc>
<doc id="5338369" url="https://pl.wikipedia.org/wiki?curid=5338369" title="Getto w Grodzisku Mazowieckim">
Getto w Grodzisku Mazowieckim

Getto w Grodzisku Mazowieckim, getto grodziskie – getto żydowskie, które istniało w Grodzisku Mazowieckim w latach 1940–1941, na terenie ograniczonym ulicami: Joselewicza, 11 Listopada, Piłsudskiego, Legionów i Limanowskiego.
Historia.
Getto w Grodzisku Mazowieckim utworzone zostało wraz z dniem 1 grudnia 1940 roku. 25 stycznia 1941 roku Judenrat z Grodziska otrzymał polecenie przyjęcia uchodźców z okolicznych miejscowości w tym: Brwinowa, Milanówka, Nadarzyna i Podkowy Leśnej (około 1200 osób), do grodziskiego getta zwieziono też wysiedleńców z terytorium Wielkopolski. Szacuje się, że przed likwidacją grodziskiego getta mogło w nim przebywać nawet 6 tysięcy osób. 
Grodziskie getto zlikwidowano oficjalnie w dniach 10–14 lutego 1941 roku. Mieszkańcy getta zostali wywiezieni z Grodziska Mazowieckiego do Warszawy, skąd trafili do obozów zagłady, m.in. tego w Treblince. W getcie grodziskim pozostawiono jeszcze niewielką ilość żydowskich rzemieślników, których z czasem też przesiedlono do getta warszawskiego.
Judenrat.
Niemcy powierzyli administrowanie gettem Radzie Żydowskiej (Judenrat), w skład której weszli:
Warunki życia w getcie.
Warunki życia w getcie były trudne. Żydzi zmuszani byli do pracy przymusowej na rzecz okupanta, ponadto w getcie panował ścisk, rozprzestrzeniały się choroby, panował głód i brakowało żywności. Dzięki staraniom administracji getta, udało się uruchomić jadłodajnię oraz izbę starców i chorych.
Upamiętnienie.
W 2013 roku, w 72 rocznicę likwidacji grodziskiego getta, odbyła się uroczystość pod tytułem „Wspomnienie o grodziskich Żydach”. W 2016 roku w 75 rocznicę likwidacji getta odsłonięto pomnik ku pamięci żydowskiej społeczności miasta.

</doc>
<doc id="5338378" url="https://pl.wikipedia.org/wiki?curid=5338378" title="Elżbieta Ziółkowska">
Elżbieta Ziółkowska

Elżbieta Ziółkowska (ur. 30 lipca 1939 w Częstochowie, zm. 8 stycznia 2019 w Stuttgarcie) – polska piosenkarka, solistka Zespołu Śląskiej Estrady Wojskowej.
Życiorys.
Po ukończeniu średniej szkoły muzycznej debiutowała w 1957 roku jako wokalistka w Zespole Śląskiej Estrady Wojskowej z Wrocławia. W 1963 otrzymała wyróżnienie za interpretacje piosenki "Niełatwe rozstania" na I Krajowym Festiwalu Piosenki Polskiej w Opolu. Rok później Zespół Śląskiej Estrady Wojskowej, którego była solistką otrzymał wyróżnienie na II Krajowym Festiwalu Piosenki Polskiej w Opolu. W 1965 roku natomiast Ziółkowska otrzymała na III Krajowym Festiwalu Piosenki Polskiej w Opolu, III nagrodę za piosenkę "Piosenka z całusem" wykonywaną ze Zdzisławem Półtorakiem, a także nagrodę specjalną za wykonanie piosenki "A gdzie to jest" oraz Nagrodę Ministra Obrony Narodowej za wykonanie piosenki "Ojczyzna". W sierpniu tego samego roku wystąpiła na Międzynarodowym Festiwalu Piosenki w Sopocie podczas koncertu pt. „Na płytach całego świata”, w trakcie którego wykonała piosenkę "A gdzie to jest". W 1974 została wyróżniona na Festiwalu Piosenki Żołnierskiej w Kołobrzegu za piosenkę pt. "Na imię mi niczyja".
Wraz z Zespołem Śląskiej Estrady Wojskowej występowała zarówno w Polsce, jak i za granicą dając koncerty między innymi w Czechosłowacji i NRD, zaś w 1978 odbyła wraz z zespołem tournée po Wietnamie i Laosie. Elżbieta Ziółkowska dokonała nagrań dla Polskiego Radia i Telewizji, a jej nagrania w okresie PRL ukazały się także na płytach składankowych; "Polską drogą" (Polskie Nagrania Muza, 1964; N0315), "Opole 65" (Polskie Nagrania Muza, 1965; N0357), "Piosenki Wojskowe" (Polskie Nagrania Muza; ZL411), "Piosenki Wojskowe" (Polskie Nagrania Muza; ZL431), "Kołobrzeg ‘74 Premiery" (Polskie Nagrania Muza, 1974; SXL 1109) oraz singlu; "Elżbieta Ziółkowska Piosenki Wojskowe" (Polskie Nagrania Muza; N 0364).

</doc>
<doc id="5338379" url="https://pl.wikipedia.org/wiki?curid=5338379" title="Laura (Petrarca)">
Laura (Petrarca)

Laura de Noves (1310–1348) – muza Francesca Petrarki, pokochana od pierwszego spojrzenia w awiniońskim kościele w Wielki Piątek 1327 roku.
Charakterystyka postaci.
Laura była głównym motywem poezji Petrarki. Realność Laury nie została nigdy potwierdzona i do dziś nie ma pewności, czy istniała naprawdę, czy była jedynie wyobrażeniem Petrarki. Giovanni Boccaccio, przyjaciel Petrarki, przekonywał, że ta kobieta istniała wyłącznie w poezji. Dowodził, że imię bohaterki tak pięknych utworów „trzeba tłumaczyć alegorycznie”, a mianowicie „jako wieniec laurowy, który Petrarka później zdobył”. Odrodzenie wprowadziło do historii imiona Laury i Beatrycze dlatego, że miłość stała się jednym z głównych środków prowadzających do uwolnienia jednostki od statycznej harmonii średniowiecza.

</doc>
<doc id="5338381" url="https://pl.wikipedia.org/wiki?curid=5338381" title="Laura de Noves">
Laura de Noves



</doc>
<doc id="5338382" url="https://pl.wikipedia.org/wiki?curid=5338382" title="Wojskowy Korpus Służby Bezpieczeństwa">
Wojskowy Korpus Służby Bezpieczeństwa

Wojskowy Korpus Służby Bezpieczeństwa (WKSB) – polska organizacja konspiracyjna podczas II wojny światowej.
Opis.
W trakcie okupacji niemieckiej pierwotnie od października 1940 organizowaniem Wojskowej Administracji Ziem Nowych i Wojskowego Korpusu Służby Bezpieczeństwa zajmował się przedwojenny ppor. Ludwik Muzyczka ps. „Benedykt”, „Sułkowski”, który pełniąc funkcję szefa Biur Wojskowych powołał WKSB na przełomie 1941/1942. Formalnie WKSB był podporządkowany dowództwu Administracji Zmilitaryzowanej AK (Szefostwu Biur Wojskowych). Według różnych wersji Wojskowy Korpus Służby Bezpieczeństwa istniał od 1942 lub został utworzony w czerwcu 1943.
Celem WKSB było „objęcie służb porządkowych na Ziemiach Powracających”. Tym samym był to organ wykonawczy Administracji Ziem Odzyskanych. Zgodnie ze swoim charakterem WKSB przypominał policję wojskową wzgl. żandarmerię polową, Wojskową Służbę Ochrony Powstania. Do WKSB włączono Korpus Bezpieczeństwa Armii Krajowej. WKSB był też oparty na członkach Organizacji Wojskowej. WKSB współpracował z Państwowym Korpusem Bezpieczeństwa. Do organizacji planowano rekrutować wojskowych i osoby cywilne. Członkowie WKSB uczestniczyli w powstaniu warszawskim latem 1944.
Struktura.
Pierwotnie planowano utworzyć trzy dywizje WKSB. Ostatecznie w strukturze tej organizacji sformowano pięć dywizji:
W ramach organizacji funkcjonowała Szkoła Podchorążych WKSB.

</doc>
<doc id="5338383" url="https://pl.wikipedia.org/wiki?curid=5338383" title="Selumetynib">
Selumetynib

Selumetynib lub selumetinib (nazwa handlowa "Koselugo") – organiczny związek chemiczny, który jest inhibitorem kinaz aktywowanych mitogenami MEK1 i MEK2. Jest stosowany w leczeniu określonych nowotworów złośliwych.
Przeprowadzono badania kliniczne selumetynibu w: 
W kwietniu 2020 amerykańska agencja ds. leków, FDA zatwierdziła do stosowania selumetynib. Lek jest wykorzystywany u dzieci powyżej 2 roku życia.

</doc>
<doc id="5338387" url="https://pl.wikipedia.org/wiki?curid=5338387" title="Selumetinib">
Selumetinib



</doc>
<doc id="5338392" url="https://pl.wikipedia.org/wiki?curid=5338392" title="Północnoamerykański Układ Wolnego Handlu">
Północnoamerykański Układ Wolnego Handlu



</doc>
<doc id="5338398" url="https://pl.wikipedia.org/wiki?curid=5338398" title="Andrzej Książek (filozof)">
Andrzej Książek (filozof)

Andrzej Książek (ur. 1953 w Ząbkach) – poeta, artysta, filozof, doktor habilitowany w dziedzinie nauk humanistycznych.
Wykształcenie.
W 1971 roku ukończył Zasadniczą Szkołę Samochodową przy Miejskich Zakładach Komunikacyjnych w Warszawie. W latach 1971–1974 uczeń Technikum Samochodowego w Warszawie. W latach 1975–1978 studiował filozofię na Akademii Teologii Katolickiej, a w latach 1978–1982 w Instytucie Filozofii Uniwersytetu Warszawskiego. Jednocześnie uczęszczał na seminaria na Wydziale Psychologii i Historii Sztuki UW. W 1987 r. obronił doktorat w Instytucie Filozofii Uniwersytetu Warszawskiego "Poglądy Władysława Tatarkiewicza na dzieło sztuki". W 2004 r. uzyskał stopień doktora habilitowanego w Instytucie Sztuki Polskiej Akademii Nauk, na podstawie książki "Sztuka przeciw Sztuce. Z teorii awangardy XX wieku". W latach 1987–1989 studiował socjologię w Podyplomowym Studium z Socjologii w Instytucie Socjologii Uniwersytetu Warszawskiego.
Praca zawodowa i społeczna.
W 1974 r. technolog w Spółdzielni Elektromechaniki Samochodowej w Warszawie. W 1975 r. mechanik samochodowy oraz kierowca w II Oddziale Transportu Budowlanego „Transbud” w Warszawie. W latach 1982–1984 asystent w Instytucie Filozofii Uniwersytetu Śląskiego w Katowicach. W latach 1984–2018 wykładowca w Instytucie Filozofii Uniwersytetu Warszawskiego. Jednocześnie w latach 1990–1997 wykładowca w Wyższej Szkole Pedagogiki Specjalnej. W latach 1999–2000 wykładowca w Wyższej Szkole Humanistycznej w Pułtusku. W latach 1997–1999 w Polskim Biurze Podróży „POLTURIST”, jako współwłaściciel firmy. W latach 1988–1990 przewodniczący Komisji Wydziałowej NSZZ „Solidarność” na Uniwersytecie Warszawskim. W latach 1983–19890 kierownik literacki galerii „Brama” w Warszawie. W latach 1984–1986 redaktor czasopisma "Edukacja Filozoficzna".
Jest członkiem Stowarzyszenia Pisarzy Polskich i Polskiego Towarzystwa Filozoficznego.
Twórczość poetycka.
Debiutował w 1976 r. w numerze 9 w miesięczniku "Poezja". Swoje wiersze drukował w takich czasopismach, jak "Twórczość", "Poezja", "Więź", "Miesięcznik Literacki", "Okolice", "Magazyn Kulturalny", "Pismo Artystyczno-Literackie", "Przegląd Filozoficzno–Literacki", "Nowy Wyraz", "Życie Literackie", "Integracje", "Kwartalnik Społeczno-Literacki Regiony", "Kultura", "Tygodnik Kulturalny", "Tu i Teraz", "Tygodnik Pracy Twórczej Radar", "Literatura", "Tak i Nie", "Gazeta Kulturalna", "Kwartalnik Literacki Podgląd".
Wydał tomy poezji:
Jego utwory znalazły się też w wydaniach zbiorowych:
Twórczość artystyczna.
Wziął udział w Ogólnopolskiej Wystawie Młoda Plastyka Arsenał 88. Swoje prace konceptualne, lingwistyczne, konkretne (poezja wizualna) zamieścił w katalogu Ogólnopolskiej Wystawy Młoda Plastyka Arsenał 88 oraz w katalogu warszawskiej galerii „Brama” (1984). W latach 1975–1984 uprawiał sztukę konceptualną, poezję wizualną, sztukę performance, sztukę instalacji. W latach 70. i 80. XX wieku współpracował z warszawskimi galeriami Repasasage i Brama, realizując m.in. performance "Organiczne ograniczenia" (1979), "Wieczerza mam nadzieję, że nie ostatnia" (1984), instalacje: "Odzłudzenia", galeria Brama (1985), "Domniemania", galeria Brama (1985). Dokumentacja niektórych prac znajduje się w katalogu galerii Brama (1984) oraz w pracy autora "Dylematy sztuki" (2011). W latach 1978–1986 pisał manifesty, w których zawarł swoje poglądy na sztukę, poezję, literaturę i filozofię, m.in. "Manifest Sztuki Totalnej" (Tygodnik Pracy Twórczej Radar, 1985, nr 25), "Manifest Nie-Poetycki", "Teoretyczny Tekst Artystyczno-Filozoficzny" (w: "Poezje i inne utwory zebrane", Warszawa 2004), "Manifest Sztuki Krytycznej" (2001), "Manifest Poezji Krytycznej" (Kwartalnik Oddziału Warszawskiego Stowarzyszenia Pisarzy Polskich Podgląd nr 4, 2019).
Twórczość filozoficzna.
Autor kilkudziesięciu artykułów naukowych, popularnonaukowych i esejów. Drukował je w czasopismach: "Przegląd Filozoficzny", "Kwartalnik Filozoficzny", "Edukacja Filozoficzna", "Studia Filozoficzne", "Ruch Filozoficzny", "Przegląd Humanistyczny", "Przegląd Socjologiczny", "Kultura i Społeczeństwo", "Kultura Współczesna", "Twórczość", "Biuletyn Polskiego Towarzystwa Estetycznego", "Biuletyn Polskiego Towarzystwa Historyków Sztuki". Wydał następujące książki naukowe:
Udział w pracach zbiorowych:

</doc>
<doc id="5338415" url="https://pl.wikipedia.org/wiki?curid=5338415" title="Kasper Geshaw">
Kasper Geshaw



</doc>
<doc id="5338417" url="https://pl.wikipedia.org/wiki?curid=5338417" title="Oblężenie Krui">
Oblężenie Krui

W XV wieku albańskie miasto Kruja zostało czterokrotnie oblegane przez wojska Imperium Osmańskiego.

</doc>
<doc id="5338421" url="https://pl.wikipedia.org/wiki?curid=5338421" title="Alashankou (stacja kolejowa)">
Alashankou (stacja kolejowa)

Alashankou (, ) – stacja kolejowa i terminal przeładunkowy w miejscowości Alashankou, w prefekturze autonomicznej Bortala, w regionie autonomicznym Sinciang, w Chińskiej Republice Ludowej. Położona jest na linii Aktogaj - Urumczi, na trasie Nowego Jedwabnego Szlaku.
Jest to jedna z dwóch i największa chińska stacja graniczna na granicy z Kazachstanem. Stacją graniczną po stronie kazachskiej jest Dostyk. Ze względu na różnice rozstawu szyn pomiędzy obydwoma państwami, do stacji doprowadzone są tory w obu rozstawach. Alashankou wraz z stacją Khorgos obsługują największy ruch towarowy spośród chińskich przejść kolejowych. W 2021 na stacji odprawiano 16 pociągów na dobę, co było ilością niewystarczającą w stosunku do popytu. Obecnie trwa rozbudowa przejścia.
W 2021 na terminalu w Alashankou wprowadzono możliwość odprawy towarów z kodami celnymi dla e-commerce.
Historia.
Linia kolejowa do Związku Sowieckiego z przejściem Alashankou powstała w 1990, na podstawie podpisanej jeszcze w 1954 umowy pomiędzy ZSRR a ChRL, której realizacja była opóźniona ze względów politycznych (rozłam radziecko-chiński). Po uzyskaniu niepodległości przez Kazachstan w 1991, do 2009 pozostawało jedynym kazachsko-chińskim kolejowym przejściem granicznym
Stacja powstała na niezamieszkałych terenach Bramy Dżungarskiej. W kolejnych latach wokół stacji rozwinęło się miasto o tej samej nazwie.
Nowy Jedwabny Szlak.
W marcu 2011 przez przejście przejechał pierwszy pociąg kontenerowy łączący Chiny z Europą. Wkrótce stacja stała ważnym punktem na mapie transportu towarów z Chin do Europy, Rosji i Azji Środkowej. Szybki wzrost liczby przewożonych kontenerów i niedostosowana do niego infrastruktura powodują opóźnienia w odprawie składów.

</doc>
<doc id="5338422" url="https://pl.wikipedia.org/wiki?curid=5338422" title="Drzewo herbaciane">
Drzewo herbaciane



</doc>
<doc id="5338425" url="https://pl.wikipedia.org/wiki?curid=5338425" title="RStudio">
RStudio

RStudio – otwartoźródłowe zintegrowane środowisko programistyczne dla języka R, dedykowanego obliczeniom statystycznym oraz wizualizacji ich wyników. Oprogramowanie jest dostępne w trzech odmianach: "RStudio Desktop" jako klasyczny program komputerowy na systemy operacyjne z rodzin Microsoft Windows, Linux i macOS oraz "RStudio Server" i "RStudio Workbench", pozwalające uruchomić zdalny serwer dostępny za pośrednictwem przeglądarki internetowej.

</doc>
<doc id="5338428" url="https://pl.wikipedia.org/wiki?curid=5338428" title="Władysław Strzelecki (działacz)">
Władysław Strzelecki (działacz)

Władysław Strzelecki, ps. "Witold" (ur. 18 sierpnia 1888 w Tomaszowie Mazowieckim, zm. 12 grudnia 1935 w Warszawie) – aktuariusz, działacz socjalistyczny.
Życiorys.
Strzelecki zamieszkał w 1899 w Łodzi wraz z rodzicami i tu uczęszczał do gimnazjum rządowego. W 1905 był współorganizatorem strajku szkolnego, po którym został wydalony ze szkoły. Następnie kontynuował naukę w Zurychu. W lipcu 1905 powrócił do Łodzi, gdzie wstąpił do PPS, w którym był członkiem Okręgowego Komitetu Robotniczego w okręgu Prawe Śródmieście. Ze względu na poszukiwania go przez policję wyjechał w listopadzie 1906 do Krakowa, gdzie zdał eksternistycznie maturę. W tym samym okresie wstąpił do PPS-Lewicy. W 1907 podjął studia na Wydziale Matematycznym Uniwersytetu Wiedeńskiego, gdzie studiował pod kierunkiem m.in. E. Blaschkego i Alfreda Taubera. Był specjalistą w matematyce ubezpieczeniowej. W Wiedniu został prezesem Stowarzyszenia Polskiej Młodzieży Postępowej „Spójnia”. W lipcu 1909 uczestniczył w zjeździe PPS-Lewicy w Zakopanem. W 1913 obronił pracę dyplomową na Uniwersytecie Wiedeńskim, pt. "Zakłady pensyjne i emerytalne – ich plan techniczny". W 1914 Strzelecki powrócił do Łodzi, gdzie udzielał prywatnych lekcji, a wakacje spędzał na wspinaczkach w Tatrach.
Po wybuchu I wojny światowej przeniósł się do Sosnowca, gdzie działał z bratem Janem w OKR PPS-Lewicy. We wrześniu 1914 przedostał się do Łodzi, gdzie działał również w OKR, a po zajęciu miasta przez Niemców został członkiem Komisji Międzyzwiązkowej, grupującej działaczy SDKPiL, Bundu i PPS-Lewicy, w ramach której Działał w Komisji na rzecz wolnych wyborów do rady miejskiej. 15 marca 1915 został aresztowany ze względów politycznych i osadzony w obozach w Havelbergu, a następnie w Rheinsbergu. Po uwolnieniu powrócił do Łodzi, gdzie od grudnia 1915 kierował Biurem Pośrednictwa Pracy i współpracował z Robotniczym Stowarzyszeniem Oświatowym „Światło”. W lutym 1916 został prezesem Robotniczego Stowarzyszenia Spożywczego „Związkowiec” i został taksatorem w Ubezpieczeniach Wzajemnych Budowli od Ognia. W grudniu 1916 został członkiem powołanego przez PPS-Lewicę Robotniczego Komitetu Wyborczego Polskiej Lewicy Socjalistycznej.
Po połączeniu PPS-Lewicy i SDKPiL i stworzeniu Komunistycznej Partii Robotniczej Polski w 1918, Strzelecki zaniechał działalności politycznej. Został sekretarzem generalnym dyrekcji Ubezpieczeń Wzajemnych Budowli od Ognia w Warszawie, gdzie organizował Wydział Ubezpieczeń na Życie. W celu zapoznania się z działalnością ubezpieczeniową w innych organizacjach przez rok podróżował po Europie podpatrując rozwiązania ubezpieczeniowe w Wielkiej Brytanii, Szwajcarii, Francji i Czechosłowacji. Od 1919 pracował w Departamencie Ubezpieczeń Społecznych Ministerstwa Pracy i Opieki Społecznej. Od 1921 wykładał matematykę finansową i analizę matematyczną w Wyższej Szkole Handlowej w Warszawie (od 1933 SGH) oraz był prezesem Polskiego Instytutu Aktuariuszy. Jako zwolennik obowiązkowych ubezpieczeń przygotowywał w Ministerstwie Pracy i Opieki Społecznej projekty ustaw ubezpieczeniowych.
Od 1932 był wiceprezesem Polskiego Instytutu Aktuariuszy i redaktorem „Wiadomości Aktuarialnych”. Należał do Rady Nadzorczej Polskiego Banku Komunalnego, Państwowej Rady Ubezpieczeniowej, Stałego Komitetu Międzynarodowych Kongresów Aktuariuszy oraz był jego korespondentem na Polskę. Był także prezesem Rady Nadzorczej Towarzystwa Reasekuracyjnego „Warta”.
Życie prywatne.
Żoną Strzeleckiego była Janina Strzelecka z d. Panasewicz, działaczka kobieca i dyrektorka teatru. Para rozwiodła się w 1930. Małżeństwo miało córkę Anielę (1912–1944) i 2 synów: Jana Strzeleckiego (1918–1988) – socjologa i eseisty oraz Jerzego Strzeleckiego (1917–2004) – nawigatora Royal Air Force w Wielkiej Brytanii.
Władysław Strzelecki został pochowany na cmentarzu ewangelicko-reformowanym przy ul. Żytniej w Warszawie (kwatera W-1-9).
Upamiętnienie.
W 1933 przystąpiono do trwającej kilka lat rozbudowy schroniska na Hali Pysznej, finansowanej przez Powszechny Zakład Ubezpieczeń Wzajemnych (PZUW), a kierowanego przez Władysława Strzeleckiego, sympatyka Polskiego Towarzystwa Tatrzańskiego. Schronisko po rozbudowie uroczyście otwarto 13 września 1936, nadając mu imię zmarłego w 1935 roku Władysława Strzeleckiego. W uroczystości udział wzięli przedstawiciele Zarządu Głównego, Oddziału Zakopiańskiego i Sekcji Narciarskiej PTT oraz zaproszeni goście, wśród nich reprezentanci PZUW. Obiekt spłonął podczas II wojny światowej.

</doc>
<doc id="5338437" url="https://pl.wikipedia.org/wiki?curid=5338437" title="Dawid Hilchen">
Dawid Hilchen

Dawid Hilchen herbu Jelita (ur. w 1561 roku – zm. w 1610 roku) – pisarz ziemski wendeński w latach 1596-1610, sekretarz inflancki w latach 1597-1598, sekretarz Stefana Batorego.
Studiował w kraju i za granicą.

</doc>
<doc id="5338441" url="https://pl.wikipedia.org/wiki?curid=5338441" title="Kościół Narodzenia NMP w Jednorożcu">
Kościół Narodzenia NMP w Jednorożcu

Kościół Narodzenia NMP – rzymskokatolicki kościół, który znajdował się we wsi Jednorożec, w latach 1917–1984 kościół parafialny parafii pw. św. Floriana w Jednorożcu. Rozebrany w 1989 roku.
Historia.
W 1915, w wyniku działań wojennych, kościół pw. Narodzenia NMP w Jednorożcu, zbudowany w 1862, spłonął. Latem kolejnego roku, kiedy do nowo utworzonej parafii Jednorożec skierowano ks. Konstantego Lewandowskiego, rozpoczęto przygotowania do budowy nowej świątyni. Ksiądz wystarał się o przydział drewna z lasów rządowych, które kontrolował okupant niemiecki. Kościół zbudowali miejscowi gospodarze kierowani przez majstra Walentego Ferenca (1889–1957) z Jednorożca, który został projektantem i głównym budowniczym. W tartaku w Stegnie Żyd Maurycy Rychert (Rajchert) obrobił drewno, obniżając cenę za usługę. Parafianie przekazywali na budowę kościoła datki pieniężne, ale te spływały też z zewnątrz, np. za pomocą prasy diecezjalnej.
Kościół był gotowy w czerwcu 1917. Prawdopodobnie w 1918 poświęcił go dziekan przasnyski ks. Józef Piekut. Świątynia uzyskała wezwanie Narodzenia NMP, podobnie jak poprzedni kościół, ale też jak miejska cerkiew w Przasnyszu, z której sprowadzono ikonostas i przerobiono na ołtarze ustawione w jednorożeckiej świątyni.
W czasie II wojny światowej Niemcy uszkodzili dach kościoła i wybili wszystkie okna. Między 1942 a 16 stycznia 1945 r. kościół wyłączono z użytku kultowego i przeznaczono na magazyn zboża, magazyn wojskowy i czasowo kuźnię. Do jesieni 1953 kościół wyremontowano.
W 1961 kościół pokryto polichromią, którą wykonał artysta Józef Murgrabia z Warszawy. Już wcześniej kościół był dekorowany, ponieważ wierni wspominają kurpiowskie motywy na ścianach i niebieski sufit imitujący niebo z gwiazdami. W roku 1962 odnowiono ołtarze główny i boczne, ambonę i chrzcielnicę, co upamiętniały inskrypcje z tyłu ołtarza. Prace wykonali Jerzy i Apolonia Spinek z pomocą Stanisława Sztyka i Zygmunta Koziołka. W 1962 pokryty polichromią kościół poświęcił biskup Jan Wosiński.
Po II soborze watykańskim w kościele umieszczono ołtarz soborowy.
W 1971 do rejestru zabytków wpisano ołtarz główny z kościoła w Jednorożcu (określany jako klasycystyczny z wieku XIX) i ludowy krucyfiks z I połowy XIX wieku.
W latach 1983–1986 w Jednorożcu wystawiono nowy murowany kościół pw. Wniebowzięcia NMP. Budowano go na tyle blisko drewnianej świątyni, by można było użyć argumentu o konieczności jej rozbiórki. W latach 1984–1989 stary drewniany kościół nie był użytkowany na cele kultowe, mieścił stolarnię i magazyn materiałów budowlanych.
3 kwietnia 1985 drewniany kościół pw. Narodzenia NMP w Jednorożcu został wpisany do rejestru zabytków z powodu wartości kulturowych i wieku.
W 1986 mieszkańcy Bud Rządowych i Nakła chcieli przenieść do Bud Rządowych zabytkowy kościół z Jednorożca. Powodem były trudności w dotarciu do kościoła w Jednorożcu. Nie uzyskano zgody Wydziału ds. Wyznań Urzędu Wojewódzkiego w Ostrołęce. Wierni zrezygnowali z pomysłu, ponieważ utrzymanie kościoła w Budach Rządowych byłoby kosztowne, nie uzyskali od ziomków z innych wsi deklaracji pomocy przy przeniesieniu budowli, co więcej, zaangażowali się finansowo w budowę nowego kościoła, który wówczas ukończono. Nie zrealizowano pomysłu przeniesienia kościoła do Skansenu Kurpiowskiego w Nowogrodzie z powodu kosztów i braku miejsca w muzeum.
Wiosną 1989 r. kościół pw. Narodzenia NMP, decyzją ks. Mariana Mecha i niezgodnie z zaleceniami Wojewódzkiego Konserwatora Zabytków w Ostrołęce Bernarda Kielaka, został rozebrany. Kościół skreślono z listy zabytków w roku 1989 decyzją podsekretarza stanu w Ministerstwie Kultury i Sztuki w Warszawie.
Część wyposażenia spalono. W roku 1988 ołtarz boczny z obrazem Chrystusa w Getsemani przeniesiono do kaplicy pw. św. Piotra i Pawła w Rudnie Jeziorowym. W 2011 ołtarz główny ze starego kościoła razem z elementami jego wyposażenia (obrazy, tabernakulum) i drewnianym ludowym krzyżem przekazano do Muzeum Diecezjalnego w Łomży. Stolarka okienna, ambona, chrzcielnica i dwa konfesjonały przechowywane są w dzwonnicy w Jednorożcu, inne drobniejsze przedmioty, jak stacje drogi krzyżowej – w pomieszczeniu przy chórze muzycznym. Niektóre obrazy i inne elementy z drewnianego kościoła (wieczna lampka, żyrandole) stanowią wyposażenie nowego kościoła.
Architektura.
Kościół zbudowano z drewna sosnowego, ustawiono na kamiennej podmurówce na zaprawie cementowej. Ściany wykonano w konstrukcji słupowo-ryglowej, z obu stron były szalowane deskami. Świątynia miała krokwiowo-jętkową więźbę dachową, dach był dwuspadowy. Kościół stanął na planie prostokąta. Miał 23 m długości, 9,5 m szerokości i 14 m wysokości. Wysokość dachu w kalenicy to 10 m, a wysokość wieży wynosiła 15 m. Kościół nie był orientowany. Powierzchnia użytkowa kościoła to 225 m², a kubatura 1462,5 m³.
Kościół był trójnawowy, nawa główna była wyższa niż boczne, a prezbiterium węższe i niższe od korpusu kościoła, zamknięte trójbocznie. Po obu stronach prezbiterium zaplanowano zbliżone do kwadratów pomieszczenia: zakrystię na wschodzie i składzik na zachodzie. Prezbiterium od nawy głównej oddzielała balustrada tralkowa. Na dachu umieszczono ośmioboczną sygnaturkę z baniastym daszkiem zwieńczonym krzyżem.
Nawa główna przykryta była stropem z fasetą, w zakrystii i składziku strop był płaski. Nawę główną od bocznych rozdzielały trzy pary słupów. Chór muzyczny stał na czterech słupach. Okna w nawie były prostokątne dwudzielne, 8-kwaterowe (w ścianie południowej cztery, w ścianie północnej trzy). W prezbiterium zamontowano dwa okna ośmioboczne. W ścianach bocznych były również świetliki. Prostokątne okno umieszczono też nad drzwiami frontowymi. Wyżej, w połowie szczytu, umieszczono kolejne okno. Okienka w szczycie były dwudzielne i trzypoziomowe. W zakrystii i składziku okna były prostokątne, dwudzielne, 6-kwaterowe. Do kościoła wchodziło się przez dwuskrzydłowe drewniane drzwi, potem przez kruchtę. Stało w niej kamienne aspersorium. Wisiał tu ludowy krucyfiks z II połowy XIX wieku.
W 1961 wnętrze kościoła pokryto polichromią. Na stropie, na osi słupów, namalowano dekoracyjne pasy z wicią roślinną i kiściami winnego grona. Pomiędzy wiciami umieszczono symbole chrześcijańskie: ryby, pawie, kielich z hostią, gołębicę, Oko Opatrzności, krzyż, altówkę. Nad przęsłami skrajnymi nawy wymalowano feniksa (lub orła) oraz słońce w aureoli, a z drugiej strony węża ułożonego w koło oraz rybę. Na fasetach w nawie głównej wymalowano popiersia ewangelistów: na stronie lekcji św. Mateusza i św. Łukasza, na stronie ewangelii św. Marka i św. Jana. Pod każdą z postaci umieszczono jej symbol, odpowiednio: anioł, wół, uskrzydlony lew, orzeł. W nawie na stronie lekcji wymalowano patrona parafii św. Floriana, na stronie ewangelii – Michała Archanioła. Na stropie prezbiterium umieszczono Chrystusa Zmartwychwstałego. W zwieńczeniu ścian prezbiterium fasety udekorowano wizerunkami aniołów. Poniżej tych malowideł umieszczono obrazy: na stronie ewangelii Zwiastowanie NMP, na stronie lekcji nawiedzenie św. Elżbiety przez Maryję. Okna udekorowano fryzem z uskrzydlonymi główkami aniołków oraz wicią roślinną. Na parapecie chóru muzycznego wymalowano: po prawej króla Dawida z harfą, po lewej św. Cecylię grającą na organach, między nimi zaś aniołów w przyklęku grających na gitarze i altówce.
Wyposażenie.
Na styku prezbiterium i nawy, przy łuku tęczowym, nadwieszono ambonę z drewna sosnowego, zbudowaną przez Mikołaja Wilgę (ok. 1855–1931) ze Stegny i jego syna Antoniego (1903–1985). Po stronie lekcji umieszczono drewnianą chrzcielnicę. Na ścianach zawieszono stacje drogi krzyżowej w formie obrazów malowanych na płótnie.
Ławki i konfesjonały pojawiły się między 1924 a 1929, za probostwa ks. Wacława Woźniaka. Wszystkie meble zostały zniszczone w czasie II wojny światowej. Przed 1953 zakupiono 12 ławek, wymienionych na nowe w drugiej połowie lat 70. XX wieku. Część ławek stała w składziku (zwanym zakrystią bracką), gdzie przechowywano m.in. paramenty do procesji eucharystycznej.
Do 1922 w kościele zamontowano ołtarze główny i boczne, które przerobiono z ikonostasu z rozebranej w 1918 cerkwi pw. Narodzenia NMP w Przasnyszu. Ołtarze, określane jako secesyjne, zbudował Mikołaj Wilga ze Stegny. W centrum ołtarza umieszczono przedstawienie Wniebowzięcia NMP wzorowane na dziele Murilla. W prawym polu ołtarza znajdował się obraz ofiarowania Jezusa w świątyni, a po lewej przedstawienie Świętej Rodziny w czasie ucieczki do Egiptu. W nastawie znalazło się przedstawienie Ostatniej Wieczerzy na podstawie dzieła Leonarda da Vinci. W szczycie znajdował się kielich z hostią, a poniżej Oko Opatrzności. Szczyt wieńczył krzyż. Przy tabernakulum stały figury adorujących aniołów, gipsowa rzeźba Niepokalanej datowana na II ćwierć XX wieku oraz metalowy krucyfiks z przełomu XIX i XX wieku, jeden z niewielu elementów wyposażenia pierwszego kościoła w Jednorożcu, który przetrwał I wojnę światową.
W ołtarzach bocznych zamieszczono neobarokowe obrazy: na stronie lekcji św. Floriana i na stronie ewangelii Chrystusa na Górze Oliwnej. Od 1967 w górnej części prawego ołtarza bocznego wisiał obraz Matki Bożej Nieustającej Pomocy, dar Bronisławy Zasadzkiej z Biłków (1905–1993) z Jednorożca przywieziony z Częstochowy. Po zbudowaniu murowanego kościoła pw. Wniebowzięcia NMP obraz przeniesiono do nowej świątyni. Jest do niego przypisany odpust zupełny. Nad obrazem w lewym ołtarzu bocznym zawieszono wizerunek Najświętszego Serca Jezusa.
Przed 1924 sprawiono fisharmonię. Została uszkodzona w czasie II wojny światowej. Po 1945 sprowadzono inny instrument i przez jakiś czas na chórze stały oba. W 1967 zakupiono nowe sześciogłosowe organy z jednym manuałem i pedałem. Środki pochodziły m.in. z ofiar jednorożeckich emigrantów w USA. Organy zbudował Fabian Jarzymowski.

</doc>
<doc id="5338447" url="https://pl.wikipedia.org/wiki?curid=5338447" title="Rejon wałujski">
Rejon wałujski

Rejon wałujski () – jeden z dwudziestu-jeden rejonów obwodu biełgorodzkiego w Rosji. Według danych z 2021 roku rejon zamieszkiwały 65953 osoby. Siedzibą administracyjną rejonu są Wałujki.

</doc>
<doc id="5338448" url="https://pl.wikipedia.org/wiki?curid=5338448" title="Denis Karjagin">
Denis Karjagin

Denis Karjagin, bułg. Денис Карягин (ur. 28 września 2002 w Burgasie) – bułgarski siatkarz, grający na pozycji przyjmującego, reprezentant kraju.
3 września 2022 roku został ogłoszony zawodnikiem polskiego klubu Grupy Azoty ZAKSY Kędzierzyn-Koźle.
Bułgar przeszedł do ZAKSY na zasadzie wypożyczenia na sezon 2022/2023 z włoskiego klubu Vero Volley Monza. 10 stycznia 2023 roku klub poinformował o rozwiązaniu kontraktu z Karjaginem za porozumieniem stron. Karjagin sezon dokończył w barwach francuskiego Spacer’s de Toulouse.
Sukcesy klubowe.
Mistrzostwo Bułgarii:
Puchar Bułgarii:
Superpuchar Bułgarii:
Puchar CEV:

</doc>
<doc id="5338450" url="https://pl.wikipedia.org/wiki?curid=5338450" title="Rada Gospodarcza i Społeczna ONZ">
Rada Gospodarcza i Społeczna ONZ



</doc>
<doc id="5338453" url="https://pl.wikipedia.org/wiki?curid=5338453" title="Android TV">
Android TV

Android TV – system operacyjny stworzony przez firmę Google, przeznaczony dla telewizorów typu Smart TV, a także dla urządzeń klienckich do strumieniowania, przystawki STB czy soundbary. System jest następcą Google TV.
Historia.
Pierwsza zapowiedź systemu operacyjnego pojawiła się w czerwcu 2014 na konferencji Google I/O jako następca kiepsko przyjętego i ówcześnie działającego systemu Google TV. Redakcja serwisu "The Verge" dostrzegła zalety nowego systemu operacyjnego: lepsza kompatybilność z innymi platformami cyfrowych odtwarzaczy multimedialnych, obsługa urządzeń Chromecast, większy nacisk na wykorzystanie wyszukiwania, kompatybilność z ekosystemem systemu Android, natywne wsparcie dla gier wideo, gamepadów wykorzystujących technologię Bluetooth oraz platformy Google Play Games za pośrednictwem zestawu narzędzi programowania.
Pierwszym zaprezentowanym urządzeniem z systemem Android TV był Asus Nexus Player w październiku 2014.
Funkcjonalność.
Stworzenie Android TV ma na celu dostosowanie systemu Android oraz jego ekosystemu do działania i współpracy m.in. z przystawkami STB oraz urządzeniami typu Smart TV. Widok ekranu głównego przedstawia obszary w postaci przewijanych wertykalnie wierszy, m.in. w kategoriach proponowanych treści oraz materiałów dostępnych do obejrzenia z zainstalowanych w systemie aplikacji (np. Apple TV+ czy Prime Video).
System ma wsparcie rozpoznawania mowy dla wydawanych urządzeniu poleceń głosowo oraz wyszukiwania głosowego (włącznie z obsługą Asystenta Google na wybranych urządzeniach).
Istnieje możliwość instalacji w systemie kompatybilnych zewnętrznych aplikacji i gier za pośrednictwem pakietów APK, udostępnianych w repozytorium Google Play.

</doc>
<doc id="5338454" url="https://pl.wikipedia.org/wiki?curid=5338454" title="Adil Karrouchy">
Adil Karrouchy

Adil Karrouchy (arab. عادل كروشي, ur. 17 maja 1982 w Al-Muhammadijji) – marokański piłkarz, grający na pozycji lewego obrońcy. W latach 2010–2015 reprezentant kraju.
Klub.
Difaâ El Jadida.
Zaczynał karierę w Difaâ El Jadida. W sezonie 2011/2012 (pierwszym dostępnym na stronie Transfermarkt) zagrał 10 spotkań i miał jedną asystę.
Raja Casablanca.
1 lipca 2012 roku dołączył do Raja Casablanca za 225 tysięcy euro. W tym zespole zadebiutował 16 września 2012 roku w meczu przeciwko FUS Rabat (3:0 dla Raja). Zagrał całe spotkanie. Pierwszą asystę zaliczył 29 września w meczu przeciwko KAC Kénitra (4:2 dla zespoły Karrouchego). Asystował przy golu Mohsine Moutaouali w 44. minucie. Pierwszego gola strzelił 16 kwietnia 2013 roku w meczu przeciwko Olympique Khouribga (1:3 dla Raja). Do bramki rywali trafił w 87. minucie. W swoim pierwszym sezonie zagrał 27 meczów, strzelił dwa gole i miał trzy asysty. Zdobył też tytuł mistrza kraju.
W sezonie 2013/2014 zagrał 27 meczów, strzelił dwa gole i miał 6 asyst. Występował też na Klubowych Mistrzostwach Świata.
W sezonie 2014/2015 wystąpił w 20 meczach, strzelił 3 gole i miał 4 asysty.
W sezonie 2015/2016 zagrał 11 meczów, strzelił dwa gole.
W kolejnym sezonie zagrał 17 meczów i strzelił jedną bramkę. Zdobył też puchar Maroka.
W swoim ostatnim sezonie (2017/2018) zagrał 6 meczów.
Łącznie w lidze zagrał 108 meczów, strzelił 10 goli i miał 14 asyst.
Reprezentacja.
W reprezentacji Maroka zagrał 7 spotkań. Pierwszy występ zaliczył 11 sierpnia 2010 roku w meczu przeciwko Gwinei Równikowej (2:1 dla Maroka). Wszedł na boisko w 84. minucie, zastępując Hichama Mahdoufiego. 
Rodzina.
Jest kuzynem Ballgiha Karrouchego, niemiecko-marokańskiego trenera piłkarskiego.

</doc>
<doc id="5338455" url="https://pl.wikipedia.org/wiki?curid=5338455" title="Freedom (gra komputerowa)">
Freedom (gra komputerowa)

Freedom: Les Guerriers de l’ombre – gra komputerowa z 1988 roku, wyprodukowana i wydana przez francuską wytwórnię Coktel Vision. Zaprojektowana przez Muriel Tramis według scenariusza Patricka Chamoiseau, jest drugą grą tandemu poświęconą spuściźnie niewolnictwa na Karaibach.
Rozgrywka.
"Freedom" jest wielogatunkową grą komputerową, która łączy w sobie elementy mechaniki gier przygodowych, strategicznych i zręcznościowych. Gra symuluje bunt zniewolonych Afrokaraibów, skierowany przeciwko białemu właścicielowi plantacji cukru na Karaibach. Rozgrywka rozpoczyna się od wyboru poziomu trudności oraz jednego z czworga przywódców powstania. Celem gry jest zebranie odpowiedniej liczby powstańców, pokonanie poszczególnych stronników pana kolonialnego oraz przypuszczenie ataku na jego siedzibę.
Na początku rozgrywki gracz dysponuje figurką przywódcy rewolty, którą należy sterować po mapie plantacji, widocznej z lotu ptaka. Zebrawszy odpowiednią liczbę powstańców, gracz może przypuścić atak na kolejne budynki okupowane przez stronników właściciela plantacji. Walka ze stronnikami przybiera formę symbolicznego pojedynku, o mechanice typowej dla gatunku „bijatyk”. Pokonani wrogowie mogą zostać pojmani lub zabici, co wpływa na potencjalną eskalację buntu. Zwycięstwo nad panem kolonialnym zależy od spełnienia celów postawionych na początku rozgrywki, na przykład podpalenia co najmniej połowy obiektów należących do wroga lub zwerbowania odpowiedniej liczby zniewolonych Afrokaraibów w celu przypuszczenia szturmu na siedzibę plantacji.
Produkcja.
"Freedom" powstała we francuskim studiu Coktel Vision, jako druga wspólna gra martynikańskiej projektantki Muriel Tramis oraz scenarzysty i pisarza Patricka Chamoiseau, lidera literackiego nurtu "créolité". O ile poprzednia gra tandemu, "Méwilo", została wydana tylko w dwóch wersjach językowych (francuskiej i niemieckiej), o tyle w przypadku "Freedom" Coktel Vision dofinansowała produkcję gry w czterech wersjach językowych. Gra została wydana na czterech platformach sprzętowych: Amstradzie CPC, Atari ST, Amidze i MS-DOS.
Odbiór.
"Freedom" została pozytywnie przyjęta we Francji, dosłużywszy się między innymi miana „"Małego Wielkiego Człowieka" gier komputerowych”, którą to opinię wyraził Éric Cabéria na łamach branżowego pisma „Tilt”. Szybko uległa jednak zapomnieniu, a po jej wydaniu Tramis nawiązała jeszcze raz do niewolnictwa na Karaibach jedynie w grze "Lost in Time" (1993). Od 2010 roku, kiedy brytyjski historyk Tristan Donovan przypomniał wkład Tramis w książce "Replay: The History of Video Games", "Freedom" stopniowo była odkrywana na nowo jako jedna z pierwszych gier postkolonialnych. Eseje dotyczące gry pisano w języku angielskim, francuskim, polskim.

</doc>
<doc id="5338463" url="https://pl.wikipedia.org/wiki?curid=5338463" title="Jaskinia Narożna">
Jaskinia Narożna

Jaskinia Narożna, Schronisko w Trzebniowie II, Jaskinia w Trzebniowie II – jaskinia na Wyżynie Częstochowskiej w obrębie Wyżyny Krakowsko-Częstochowskiej. Administracyjnie należy do wsi Trzebniów w województwie śląskim, w powiecie myszkowskim, w gminie Niegowa.
Opis obiektu.
Znajduje się w skale na wzniesieniu Góra. Przez wspinaczy skalnych skała ta nazwana została Mechatą. Ma kształt prostokątnej litery C, a znajdujący się w jej środku cyrk to tzw. Sala bez Stropu – komora jaskiniowa, w której zawalił się strop i obecnie jest ona od góry otwarta. Otwarte od góry wejście do Sali bez Stropu znajduje się w jej południowej części. Ponadto z sali tej wychodzi kilka innych otworów jaskini.
Jaskinia Narożna ma 10 otworów. Największy, północno-wschodni, ma kształt nieregularnego trójkąta o wymiarach 3,3 × 2 m. Ciągnie się za nim 4,5-metrowej długości myty korytarz, który przebija skałę na wylot i południowo-zachodnim otworem uchodzi do Sali bez Stropu. Zaraz obok niego jest drugi otwór oddzielony filarkiem. Prowadzi od niego drugi korytarz, który również przebija skałę na wylot i zakończony jest otworem północnym. Pomiędzy tymi korytarzami istnieje połączenie. Spąg obydwu korytarzy aż do filarka jest skalisty, w pobliżu otworów próchniczny.
Oprócz dwu wyżej opisanych otworów z Sali bez Stropu wychodzą jeszcze trzy inne. W kierunku południowo-wschodnim na pionowej szczelinie, na wysokości 2 m nad dnem jaskini jest szczelinowy otwór korytarza w kształcie wydłużonego trójkąta o wysokości 2 m i szerokości u podstawy 1 m. Kontynuuje się on szczeliną ku górnej powierzchni skały. Na jego dnie jest próchniczne namulisko.
W południowej części sali jest ładnie myty, o gotyckim profilu otwór o wysokości 2,5 m wysokości i szerokości 1,3 m. Ciągnie się za nim korytarz o gruszkowatym kształcie, wysokości 1–2 m i szerokości 0,5–1 m przy dnie. Po zawaleniu się stropu Sali bez Stropu jest on odrębną jaskinią, przyjęto jednak, że jest on nadal częścią Jaskini Narożnej. Po około 10 m korytarz rozwidla się: na wprost, za skrajnie trudnym zaciskiem biegnie ciasny korytarzyk o długości 5 m, szerokości 0,3–0,4 m i wysokości 0,5–0,8 m, zakończony szczeliną zbyt ciasną dla człowieka. Natomiast w prawo biegnie meandrujący korytarzyk. Zaraz za rozwidleniem w stropie jest dwumetrowej wysokości 2 m wysokości kominek doprowadzający do korytarzyka, który po 2,5 m wypada z powrotem do meandra, poprzez 1,7-metrowy próg. Coraz ciaśniejszy meander biegnie jeszcze przez dalsze 7 m, kończąc się niewielkim rozszerzeniem zalanym polewą kalcytową. W stropie odchodzi od niego do góry jeszcze jeden ciasny kominek o wysokości 3 m. W początkowej części meandra namulisko jest próchnicze, dalej gliniasto-piaszczyste i gliniaste.
Z Sali bez Stropu w kierunku zachodnim wychodzi jeszcze jeden, ciasny, trójkątny otwór o wysokości 1,3 m i szerokości 0,5 przy spągu. Za nim jest 3,5-metrowy korytarzyk, utworzony na pęknięciu, które uległo nieznacznemu krasowemu rozmyciu.
Jaskinia Narożna ma jeszcze górne piętro. Wlot do niego znajduje się w północnej części Sali bez Stropu powyżej największych otworów. Prowadzą do niego dwa otwory: jeden znajduje się na pionowej ścianie Sali bez Stropu na wysokości 2,5 m, drugi znajduje się 1 m za wejściem do korytarza, 3 m nad jego spągiem. Piętro to tworzy silnie opadająca rura o długości 3 m i średnicy 0,5 m oraz niedostępna szczelina, która łączy się z 3-metrowej długości kolistym meandrem o średnicy 0,3–0,7 m. Meander ten uchodzi na wysokości 2 m do korytarza w pobliżu północno-wschodniego otworu jaskini. Namuliska w pięterku brak.
Jaskinia powstała w późnojurajskich wapieniach skalistych w wyniku procesów krasowych. Płynęła nią pod ciśnieniem woda odwadniająca taras pomiędzy Mechatą a skałą ze Schroniskiem w Ostańczyku. Sala bez Stropu i korytarz na jej przedłużeniu powstały wskutek pęknięcia skał. Później jaskinia modelowana była wodami strefy wadycznej. W jaskini są tylko nieliczne nacieki w postaci zwietrzałych grzybków naciekowych.
Południowa część jaskini ma własny, typowo jaskiniowy mikroklimat. Część północna jest sucha widna i przewiewna. Wewnątrz występują nieliczne pająki sieciarze jaskiniowe "Meta menardi", bezskorupowe ślimaki i pomrowy. Okolice otworów porastają glony.
Po raz pierwszy jaskinię zinwentaryzował Kazimierz Kowalski w 1951 r. jako „Schronisko w Trzebniowie II”. Plan i dokumentację opracował M. Czepiel w kwietniu 2001 r.
W tej samej skale Mechata jest jeszcze druga, dużo mniejsza jaskinia – Schronisko przy Jaskini Narożnej.

</doc>
<doc id="5338464" url="https://pl.wikipedia.org/wiki?curid=5338464" title="Wystrzał na Chwaliszewie">
Wystrzał na Chwaliszewie

Wystrzał na Chwaliszewie – epizod związany z wizytą cara rosyjskiego Mikołaja I Romanowa w Poznaniu w 1843, który wywołał poważne reperkusję polityczne, angażując liczne służby dyplomatyczne z Prus i Rosji, jak również znaczne siły policyjno-administracyjne Wielkiego Księstwa Poznańskiego oraz Królestwa Polskiego.
Geneza.
15 września 1843 zmarł w Poznaniu dowódca V Korpusu Pruskiego, Karl von Grolman. Jego pogrzeb przewidziano na 19 września 1843, przy czym kondukt pogrzebowy przejść miał z okolicy hotelu Bazar, czyli z Alei Marcinkowskiego (wówczas Alei Wilhelmowskiej), na stoki Cytadeli, gdzie znajdował się ówczesny cmentarz winiarski. Na kilka godzin przed pogrzebem przybyła do Poznania grupa urzędników kancelarii carskiej, która zatrzymała się w hotelu Bawarskim przy Alejach Marcinkowskiego. Na godzinę przed wyruszeniem konduktu pogrzebowego, do miasta przybył car Mikołaj I, co spowodowało, że uroczystości pogrzebowe postanowiono przesunąć w czasie. Zmieniono też miejsce wymiany koni rosyjskiego zaprzęgu. Pierwotnie miało to nastąpić w standardowym miejscu – w domu pocztowym u zbiegu Alei Marcinkowskiego i ulicy 23 Lutego (wówczas Fryderykowskiej). Z uwagi na zgromadzone tam tłumy wybrano nowe miejsce – plac za ogrodem rejencyjnym (dawniej jezuickim) przy ulicy Zielonej (wówczas "Grünestrasse") na Rybakach.
Przebieg.
Car Mikołaj I znany był z antypatii do Poznania i jego mieszkańców, co motywowane było chętnym i licznym przyjmowaniem tu uchodźców politycznych z zaboru rosyjskiego oraz udziałem mieszkańców Poznania i Wielkopolski w powstaniu listopadowym. Niechęć tę pogłębił wcześniejszy incydent z podróży do Berlina, kiedy to na narożniku ulic Kramarskiej i Wronieckiej carski powóz zahaczył o narożnik kamienicy Mielżyńskich. Kiedy zdenerwowany sytuacją kozak zaczął bić pocztyliona, doszło do poruszenia obecnych gapiów. Obecni na ulicy zaczęli protestować i wznosić okrzyki: "Tu bić nie wolno! Tu nie Rosja!". Mimo przybycia na Rybaki prezesa Wielkiego Księstwa Poznańskiego, Karla Moritza von Beuermanna, który miał z honorami powitać rosyjskiego władcę, car nie opuścił nawet powozu podczas wymiany koni. Po opuszczeniu przez niego miasta, pogrzeb Grolmana odbył się bez incydentów.
W godzinach wieczornych 19 września 1843, już po pogrzebie, po szybkiej zmianie koni powóz kancelarii carskiej ze znaczną prędkością opuścił Rybaki i przez Aleje Marcinkowskiego podążył ku Garbarom i Mostowi Chwaliszewskiemu, którym biegł trakt warszawski. W wyniku szybkiej jazdy, po minięciu wylotu ulicy Wenecjańskiej (wówczas "Venetianerstrasse") na Chwaliszewie, powóz wjechał w głęboki rynsztok, stoczył się na bok ulicy i mocno przechylił na bok. Spadającemu z pojazdu żołnierzowi kozackiemu przy upadku o ziemię przypadkowo wypaliła strzelba, ale nikogo nie raniła. Po podniesieniu powozu Rosjanie pojechali dalej. Przy pierwszym spotkaniu z carem zrelacjonowali mu przebieg nieszczęśliwych wydarzeń. 
Po dojechaniu do Warszawy Mikołaj I spotkał się z namiestnikiem Królestwa Kongresowego, Iwanem Paskiewiczem, przedstawiając incydent, jako niegodne potraktowanie przedstawicieli rosyjskich w Poznaniu. Wynikiem tego była depesza protestacyjna wysłana przez Paskiewicza do władz pruskich w Berlinie, której kopię otrzymał też Karl Moritz von Beuermann. W depeszy Mikołaj I zawarł własny opis wydarzeń: "Już na przeprzęgu traktowano mnie z pogardą, nikt nie zdjął czapki, a ktoś bezkarnie uderzył kijem siedzącego na koźle służącego mego. Gdy powóz mojej kancelaryi jechał przez Chwaliszewo, tam przy ulicy poprzecznej koło pompy stały osoby podejrzane. Z ich strony padł strzał na powóz, a kula przeszyła na wylot puklat i jednemu urzędnikowi płaszcz w powozie przedziurawiła. Urzędnicy moi bali się stanąć na miejscu i w ogóle w mieście i zatrzymali się dopiero za miastem na drodze warszawskiej".
Konsewencje.
Niezwłocznie po otrzymaniu depeszy Beuermann powołał komisję dochodzeniową. Król Fryderyk Wilhelm IV również bez żadnej zwłoki wysłał do Poznania z Berlina rządowy zespół śledczy, co świadczy o wielkim autorytecie, jakim cieszył się car w kręgach pruskich. Zespołowi rządowemu przewodniczył prezes Rady Stanu, generał Karl von Müffling. Towarzyszył mu prezes berlińskiej policji, Duncker. W Poznaniu do komisji dołączyło kilku urzędników miejskich, w tym m.in. szef wydziału spraw wewnętrznych, nadradca l'Estoq, jak również radca prezydialny oraz tłumacz, Noah. Fryderyk Wilhelm IV polecił, by niezwłocznie po ustaleniu winnych, udać się do Petersburga i powiadomić cara o wynikach śledztwa.
Komisja śledcza działała na pierwszym piętrze kolegium jezuickiego (obecny Urząd Miasta). Przesłuchano licznych świadków, jednak nie udało się ustalić jakichkolwiek faktów w sprawie. Urzędnicy pruskiej służby granicznej pod przysięgą oświadczyli wprost, że urzędnicy carscy nie nosili śladów żadnych obrażeń. W obliczu fiaska śledztwa Beuermann wyznaczył nagrodę w wysokości tysiąca dukatów dla osoby, która wskaże sprawców zdarzenia. Niedługo później zgłosił się na policję chwliszewski rzeźnik, Karkuszewski, który złożył pod przysięgą zeznanie: "Owego dnia, kiedy pogrzeb generała Grolmana odbywał się w Poznaniu, powracałem z zakupionymi skopami do domu. Już było około 9 wieczorem, jak stanąłem w domu i poszedłem do pompy przy uliczce poprzecznej na Chwaliszewie stojącej. Ruch był na ulicy znaczny, ale szczególnie zwrócił na siebie uwagę powóz tętniący, który z hukiem spieszył końmi pocztowymi od miasta. Patrzyłem na niego pilnie i widziałem, jak do mnie dojechał i z łoskotem wpadł w rynsztok tak nagle, że słudze za powozem na tłomoku siedzącemu flinta puściła i wystrzeliła. Nadbiegło parę ludzi na odgłos wystrzału". Na pytanie śledczych, co sam sądzi o tej sprawie, odpowiedział: "Wej ślachta, ciesząc się golnęła wina i z ukontentowaniem dąży do domu". Zeznania Karkuszewskiego były zasadniczo zgodne ze złożonymi przez innych świadków zdarzenia. Wobec tego dokonano wizji lokalnej, która potwierdziła, że na skrzyżowaniu Chwaliszewa i Wenecjańskiej wóz istotnie mógł wpaść do głębokiego w tym miejscu rynsztoka i ulec uszkodzeniu bądź wywróceniu, jak również, że w wyniku takiego biegu rzeczy strzelba mogła wypalić samoistnie. 
Brak satysfakcjonującego dla cara przebiegu śledztwa zaowocował wysłaniem misji do Berlina po radę i do Warszawy, celem wybadania nastrojów rosyjskich. Radca Noah został w Warszawie przyjęty wręcz niegrzecznie. Na prośbę o obejrzenie powozu, Paskiewicz zareagował następująco: "A po co? Powóz zaraz został porąbany, płaszcz zniszczony, a urzędnicy pojechali do Petersburga!" Jako drugi do Warszawy pojechał Duncker, ale Paskiewicz nie dopuścił go do jakiejkolwiek rozmowy, oświadczając, że jedzie do Skierniewic na polowanie, na które zaprosił również Dunckera. Na polowaniu Paskiewicz unikał prusaka, a trzeciego dnia zrobił mu awanturę, krzycząc: "Co? Jak? Strzał padł w Poznaniu, a wy chcecie śledztwo prowadzić w Warszawie? A ja wiem! Wiem nawet, jak nazywa się ten, co strzelił!" W notatniku napisał jego nazwisko: Korzeniewski, a kartkę przekazał Dunckerowi, który z pokorą opuścił Warszawę. 
Niezwłocznie po zdobyciu informacji przed komisję śledczą doprowadzono Korzeniewskiego, introligatora trudniącego się oprawianiem akt władz poznańskich. Korzeniewski oświadczył, że nigdy nie miał styczności z bronią i nie umie jej używać, a także, iż z uwagi na natłok pracy od długiego czasu nie przebywał na Chwaliszewie. Ponadto złożył oświadczenie o treści: "Wielmożny panie dyrektorze policji, tu zaszła jakaś pomyłka, bowiem poszukujecie jakiegoś Korzeniewskiego, gdy ja – o czym powinniście wiedzieć – zowię się Korzeniowski". W wyniku tego, po kolejnych czynnościach śledczych, przed komisją postawiono kucharza Korzeniewskiego, osobę starszą, który, jak ustalono w trakcie dalszych czynności, od 25 lat nie był na Chwaliszewie. Ostatnią osobą podejrzaną o zamach na cara był nieznany z personaliów L.J., który z uwagi na przestępstwa kieszonkowe uciekł z Poznania do Kalisza, gdzie go aresztowano przed wrześniem 1843 z uwagi na brak dokumentów. Miał przy sobie list, w którym nieznany interlokutor radził zjechać do "wiadomego miasta", przez które przejeżdżał będzie "C.R.M." i gdzie ma dokonać "wielkiego dzieła". L.J., nie wiedząc o śledztwie wrócił do Poznania, gdzie ponownie został aresztowany. Wypuszczono go jednak, po oświadczeniu Franciszka Skąpskiego, który stwierdził, że list był autorstwa Witkowskiego, który za przyczyną L.J. został osadzony w więzieniu. 
Z chwilą ustalenia tego faktu śledztwo "w sprawie spisku i zamachu na cara Mikołaja I" zamknięto. Nie znaleziono żadnych dowodów na istnienie spisku na cara, ani celowego użycia broni. Sprawa ukazała jednak stosunek Rosji do Prus, pozornie poprawny, ale w istocie nie liczący się zbytnio z Królestwem Prus, wręcz lekceważący. 

</doc>
<doc id="5338465" url="https://pl.wikipedia.org/wiki?curid=5338465" title="Liga Młodzieżowa UEFA (2022/2023)">
Liga Młodzieżowa UEFA (2022/2023)

Liga Młodzieżowa UEFA (2022/2023) – 9. sezon Ligi Młodzieżowej UEFA, rozgrywek piłkarskich dla ekip składających się z zawodników poniżej 19. roku życia. Obrońcą tytułu jest SL Benfica.
Ograniczenia drużynowe.
Zawodnicy mogą wziąć udział w turnieju, jeśli urodzili się 1 stycznia 2004 lub później. Kluby mają możliwość powołania także maksymalnie pięciu graczy urodzonych między 1 stycznia, a 31 grudnia 2003 roku. Z czego tylko trzech z nich mogą wystawić w meczu.
Uczestnicy.
W rozgrywkach biorą udział 64 drużyny z 40 z 55 stowarzyszeń członkowskich UEFA. Są one podzielone na dwie grupy, każda po 32 zespoły.
W przypadku, gdyby pojawiło się wolne miejsce (stowarzyszenie bez krajowych rozgrywek młodzieżowych lub młodzieżowy mistrz krajowy już uwzględniony w Ścieżce Ligi Mistrzów UEFA), zajmował je młodzieżowy mistrz krajowy następnej federacji w rankingu UEFA.
W turniejach zadebiutują Apolonia Fier, Aszdod, Borac Banja Luka, Coleraine, Eintracht Frankfurt, Hibernian, Jelgava, Nantes, Omonia Nikozja, Pobeda, Piunik Erywań, Racing Union, Ruch Lwów, Shamrock Rovers, Trenčín i Zagłębie Lubin.
Armenia i Irlandia Północna będą reprezentowane po raz pierwszy.
Format.
Turniej składa się z dwóch części, fazy wstępnej i fazy pucharowej:
Terminarz.
Harmonogram zawodów jest następujący (wszystkie losowania odbyły się w siedzibie UEFA w Nyonie w Szwajcarii, chyba że zaznaczono inaczej).
Ścieżka Ligi Mistrzów UEFA.
Zespoły rozgrywały swoje spotkania w takim samym składzie grup, jak w Lidze Mistrzów 2022/23.
Ścieżka Mistrzów Krajowych.
Losowanie zarówno pierwszej, jak i drugiej rundy odbyło się 31 sierpnia 2022 r. w siedzibie UEFA w szwajcarskim Nyonie. 32 drużyny zostały przed losowaniem podzielone na koszyki zdefiniowane według kryteriów sportowych i geograficznych. Drużyny z tego samego koszyka zostały wylosowane przeciwko sobie, kolejność meczów została ustalona przez losowanie. W drugiej rundzie szesnastu zwycięzców pierwszej rundy, których tożsamość nie była znana w momencie losowania, podzielono na dwie grupy: Grupa A zawierająca zwycięzców z koszyków 1 i 2, grupa B zawierająca zwycięzców z koszyków 3 i 4. Drużyny z tej samej grupy zostały wylosowane przeciwko sobie, a kolejność meczów została ustalona przez losowanie.
Pierwsza runda.
! colspan=5 style="background-color:cornsilk" | Pierwszy mecze 12, 14, 15, 28 września, a rewanże 4, 5, 12 października 2022.
Druga runda.
! colspan=5 style="background-color:cornsilk" | Pierwsze mecze 25, 26 października, a rewanże 1, 2 listopada 2022.
Faza pucharowa.
Play-offy.
! colspan=3 style="background-color:cornsilk" | 7 lutego 2023
! colspan=3 style="background-color:cornsilk" | 8 lutego 2023
1/8 finału.
! colspan=3 style="background-color:cornsilk" | 28 lutego 2023
! colspan=3 style="background-color:cornsilk" | 1 marca 2023
Ćwierćfinały.
! colspan=3 style="background-color:cornsilk" | 14 marca 2023
! colspan=3 style="background-color:cornsilk" | 15 marca 2023
Półfinały.
! colspan=3 style="background-color:cornsilk" | 21 kwietnia 2023
Finał.
! colspan=3 style="background-color:cornsilk" | 24 kwietnia 2023

</doc>
<doc id="5338471" url="https://pl.wikipedia.org/wiki?curid=5338471" title="Paweł Piskozub">
Paweł Piskozub

Paweł Piskozub, ps. „Korab”, „Paweł” (ur. 29 czerwca 1896 w Kołomyi, zm. 2 stycznia 1967) – major piechoty Wojska Polskiego II RP, podczas II wojny światowej pułkownik dyplomowany WKSB.
Życiorys.
Urodził się 29 czerwca 1896 w Kołomyi jako syn Karola i Marii z domu Budzianowskiej. Po zakończeniu I wojny światowej został przyjęty do Wojska Polskiego jako były oficer Armia Hallera w stopniu porucznika. W 1920 podczas wojny polsko-bolszewickiej był oficerem 12 Dywizji Piechoty. Został awansowany na stopień kapitana piechoty ze starszeństwem z dniem 1 czerwca 1919. W latach 1923, 1924 służył w 53 pułku piechoty w Stryju. Został awansowany na stopień majora ze starszeństwem z dniem 1 stycznia 1928. W tym roku był oficerem 59 pułku piechoty z Inowrocławia przydzielonym do Państwowego Urzędu Wychowania Fizycznego i Przysposobienia Wojskowego. W 1930 pełnił stanowisko kierownika Referatu Stowarzyszeń Przysposobienia Wojskowego w Wydziale Społecznym PUWFiPW. W 1932 ukazała się jego publikacja pt. "Legjoniści polscy w armji włoskiej 1917–1918 (z kartek pamiętnika". W 1934 jako major przeniesiony w stan spoczynku był przydzielony do Oficerskiej Kadry Okręgowej nr I jako "oficer przewidziany do użycia w czasie wojny" i pozostawał wówczas w ewidencji Powiatowej Komendy Uzupełnień Warszawa Miasto III. 
Po odejściu z armii w latach 30. był zatrudniony w Biurze Wojskowym Dyrekcji Poczt i Telegrafów. Działał w Związku Oficerów Rezerwy RP, gdzie współpracował z Michałem Żymierskim. Był redaktorem naczelnym wydawanego w 1936 i w 1937 miesięcznika „Błękitny Weteran” (ilustrowane czasopismo poświęcone historii i wspomnieniom b. Armii Polskiej we Francji oraz życiu i sprawom organizacyjnym Stowarzyszenia Weteranów b. Armii Polskiej we Francji).
Podczas II wojny światowej w trakcie okupacji niemieckiej był członkiem Komitetów Wolności, Związku Podoficerów Rezerwy, organizacji Miecz i Pług i Wojskowego Korpusu Służby Bezpieczeństwa. W randzie pułkownika dyplomowanego był dowódcą 3 dywizji WKSB i używał wówczas pseudonimów „Korab” oraz „Paweł”.
Po nastaniu Polski Ludowej służył w szeregach ludowego Wojska Polskiego. Od 1945 do 1946 był zastępcą dowódcy dywizji szkolnej. W latach 50. został aresztowany przez władze komunistyczne i skazany na karę 10 lat pozbawienia wolności, a następnie zrehabilitowany w 1958.
Zmarł 22 grudnia 1980 i został pochowany na Cmentarzu Powązkowskim w Warszawie (sektor 141-1-3).

</doc>
<doc id="5338476" url="https://pl.wikipedia.org/wiki?curid=5338476" title="Carlo Alberto Dalla Chiesa">
Carlo Alberto Dalla Chiesa



</doc>
<doc id="5338480" url="https://pl.wikipedia.org/wiki?curid=5338480" title="Aurora (album Susumu Hirasawy)">
Aurora (album Susumu Hirasawy)

AURORA – czwarty solowy album studyjny Susumu Hirasawy, wydany w Japonii 25 lutego 1994 roku przez Polydor Records.
Album został wydany ponownie przez Universal Music Japan 5 listopada 2014 roku (SHM-CD).
Lista utworów.
Wszystkie utwory zostały napisane, skomponowane i zaaranżowane przez Susumu Hirasawę.

</doc>
<doc id="5338481" url="https://pl.wikipedia.org/wiki?curid=5338481" title="Test Site">
Test Site

Test Site – instalacja artystyczna z serii pod tytułem "The Unilever Series", autorstwa niemieckiego artysty Carstena Höllera, która była pokazywana publiczności w latach 2006-2007 w Hali Turbin (ang. "The Turbine Hall") w Tate Modern w Londynie.
Instalacja składała się z pięciu krytych metalowych zjeżdżalni, z których dwie zaczynały się na drugim piętrze i trzy kolejne na trzecim, czwartym i piątym piętrach. Zjeżdżalnie zostały wykonane z metalu i pleksii, przez to że były kryte na całej długości zwiedzający mieli okazję zjechać np. z piątego piętra bezpośrednio na parter. Najdłuższa zjeżdżalnia miała długość 55,5 metra.
Carsten Höller w wywiadzie dla "The Art Newspaper" opisał swoją pracę w ten sposób: "zjeżdżalnie dostarczają ludzi szybko, bezpiecznie i elegancko do miejsca przeznaczenia, są niedrogie w budowie i energooszczędne. Są także narzędziem do doświadczania stanu emocjonalnego, który jest wyjątkowym stanem – gdzieś pomiędzy zachwytem a szaleństwem”.

</doc>
<doc id="5338497" url="https://pl.wikipedia.org/wiki?curid=5338497" title="Plac Hiszpański w Sewilli">
Plac Hiszpański w Sewilli

Plac Hiszpański w Sewilli (hiszp. "la Plaza de España en Sevilla") – zespół architektoniczny położony w Parku Marii Luizy w Sewilli.
Historia.
Plac Hiszpański w Sewilli powstał w ramach wystawy Iberoamerykańskiej z 1929 roku.
Powierzchnia.
Powierzchnia placu wynosi 45,932 m².
Opis.
Plac Hiszpański w Sewilli składa się z następujących elementów:
Dekoracja Placu Hiszpańskiego została wykonana w stylu andaluzyjskiej architektury regionalnej (hiszp. "regionalismo"), z wykorzystaniem lokalnej odmiany płytek Azulejos z Triany.

</doc>
<doc id="5338503" url="https://pl.wikipedia.org/wiki?curid=5338503" title="Jan Jakubowski">
Jan Jakubowski



</doc>
<doc id="5338510" url="https://pl.wikipedia.org/wiki?curid=5338510" title="Zintegrowany Intermodalny Dworzec Metropolitalny w Lublinie">
Zintegrowany Intermodalny Dworzec Metropolitalny w Lublinie



</doc>
<doc id="5338523" url="https://pl.wikipedia.org/wiki?curid=5338523" title="Mikołaj Jasieński">
Mikołaj Jasieński



</doc>
<doc id="5338532" url="https://pl.wikipedia.org/wiki?curid=5338532" title="Hornungia">
Hornungia

Hornungia – rodzaj roślin z rodziny kapustowatych. Obejmuje 7 gatunków. Rośliny te rosną w Europie, północnej Afryce oraz zachodniej i środkowej Azji na wschodzie sięgając po Pakistan i Mongolię. "Hornungia procumbens" jest szeroko rozprzestrzenionym w świecie gatunkiem inwazyjnym, obecnym w Ameryce Północnej, Południowej, w Południowej Afryce, w Australii i Nowej Zelandii. W Polsce gatunkiem rodzimym jest rzeżuszka alpejska "Hornungia alpina".
Rośliny z tego rodzaju bywają uprawiane jako ozdobne.
Nazwa rodzaju upamiętnia niemieckiego farmaceutę Ernsta Gottfrieda Hornunga (1795–1862).
Systematyka.
Rodzaj z rodziny kapustowatych ("Brassicaceae"), rzędu kapustowców ("Brassicales"). W obrębie rodziny należy do plemienia "Descurainieae".

</doc>
<doc id="5338539" url="https://pl.wikipedia.org/wiki?curid=5338539" title="Kobyle Ługi">
Kobyle Ługi



</doc>
<doc id="5338552" url="https://pl.wikipedia.org/wiki?curid=5338552" title="Działo 406 mm L/50 Mark 7">
Działo 406 mm L/50 Mark 7

Działo 406 mm L/50 Mark 7 – amerykańskie lekkie działo kalibru 406 mm o długości lufy 50 kalibrów zainstalowane w trzech trzylufowych wieżach na pancernikach USS „Iowa” (BB-61), „New Jersey” (BB-62), „Missouri” (BB-63) i „Wisconsin” (BB-64), przeznaczone także do instalacji na nigdy nieukończonych pancernikach „Illinois” i „Kentucky”. Zamontowane miały zostać także w pancernikach „Montana”, „Ohio”, „Maine”, „New Hampshire” i „Louisiana”, pod które jednak nigdy nie położono stępki.
W stosunku do wcześniejszych dział 406 mm L/50 Mark 2 i Mark 3 używanych na pancernikach typu "South Dakota" (1920), Mark 7 odróżniał się wewnętrznie krótszą komorą nabojową o pojemności 442,5 dm³, zamiast 491,6 dm³. Prototyp działa Mk 7 oznaczony był pierwotnie jako działo Mk D/O, które to oznaczenie zostało później zmienione na Mk. 3 Mod 1, podczas gdy eksperymentalna wersja ostatecznej konfiguracji została oznaczona Mark 7/A.

</doc>
<doc id="5338572" url="https://pl.wikipedia.org/wiki?curid=5338572" title="HC Přerov">
HC Přerov

HC Přerov – czeski klub hokeja na lodzie z siedzibą w Przerowie.

</doc>
<doc id="5338593" url="https://pl.wikipedia.org/wiki?curid=5338593" title="Ricardo Prasel">
Ricardo Prasel

Ricardo Prasel (ur. 2 czerwca 1990 w Guarapuavie) – brazylijsko-niemiecki zawodnik mieszanych sztuk walki (MMA) wagi ciężkiej oraz były piłkarz grający na pozycji bramkarza m.in. w klubie Chelsea F.C. Mistrz federacji Aspera FC w wadze ciężkiej. Aktualny zawodnik polskiej federacji KSW. Obecny nr. 2 rankingu KSW w wadze ciężkiej.
Kariera piłkarska.
Prasel rozpoczynał w kategoriach młodzieżowych, grając w takich klubach jak: Guarapuava Esporte Clube, Atlético Paranaense, Joinville EC i CA Juventus. W tym ostatnim, w 2008 roku, grał w tradycyjnej lidze Copa São Paulo de Futebol Junior. To właśnie dzięki udziałowi w tych zawodach został zauważony oraz wypożyczony przez Standard Liège w Belgii. W 2009 roku został wypożyczony do drużyny Chelsea B, gdzie spędził sześć miesięcy i rozegrał trzy mecze jako starter. Grał z takimi legendami jak Didier Drogba, Frank Lampard czy Michael Ballack. Po powrocie do Standard Liège przewlekłe zapalenie kaletki biodrowej sprawiło, że zakończył karierę piłkarską w wieku 22 lat.
Kariera MMA.
Wczesna kariera.
By pozostać przy sporcie, zapisał się na treningi brazylijskiego jiu-jitsu w 2011 roku, poprzez swojego starszego brata Rafaela. Początkowo traktował to jako rehabilitację. Jednak w nowej dyscyplinie szybko osiągnął pierwsze sukcesy. Prasel zaczął wygrywać turnieje BJJ i zdobył brązowy pas w tej formule. W ciągu trzech lat całkowicie poświęcił się MMA, debiutując zawodowo w 2012 roku.
Dana White’s Contender Series.
16 lipca 2019 roku, podczas "Dana White’s Contender Series 2019: Week 4" stanął przed szansą podpisania kontraktu z najlepszą federacją MMA na świecie – Ultimate Fighting Championship. W zaledwie sekundę od zakończenia pierwszej rundy przegrał przez techniczny nokaut z Don'Tale Mayesem.
4 września 2021 roku, na gali "UAE Warriors 22" przegrał jednogłośnie z Michaiłem Mochnatkinem.
KSW.
W lutym 2022 podpisał kontrakt z polską federacją KSW.
W pierwszej walce dla nowego pracodawcy zmierzył się z Michałem Kitą. Po przyjmowaniu serii uderzeń ze strony Kity w pierwszej rundzie, w drugiej odsłonie szybko przewrócił zmęczonego Polaka i technicznie znokautował go ciosami w pozycji dosiadu.
Dwa miesiące później doszło do jego walki z powracającym do KSW Danielem Omielańczukiem. W pierwszej rundzie Prasel zapiął dźwignię na lewą stopę Omielańczuka, zmuszając go do odklepania. Po walce otrzymał pierwszy bonus za "poddanie wieczoru".
10 września 2022 podczas walki wieczoru gali "KSW 74", stanął przed szansą zdobycia międzynarodowego pasa KSW w wadze ciężkiej, konfrontując się z mistrzem, Philem De Friesem. Walkę w pierwszej rundzie zwyciężył panujący mistrz, poddając duszeniem bulldog Prasela.

</doc>
<doc id="5338597" url="https://pl.wikipedia.org/wiki?curid=5338597" title="Alvaro Castagnet">
Alvaro Castagnet

Álvaro Castagnet (ur. 23 kwietnia 1954 w Montevideo) – urugwajski malarz, akwarelista.
Życiorys.
Wczesne zainteresowania Álvara Castagneta sztuką ukierunkował jego ojciec posyłając go do Instituto Escuela Nacional de Bellas Artes (Universidad de la República), gdzie uczył się pod kierunkiem profesora Estebana Roberto Garino. Edukację artystyczną kontynuował na Uniwersytecie Sztuk Pięknych w Montevideo pod kierunkiem Miguela Angela Pareja. W roku 1983 Castagnet wyemigrował do Australii gdzie pracował i tworzył przez 20 lat. Obecnie żyje i tworzy w Montevideo.
Twórczość.
Álvaro Castagnet jest jednym z najbardziej rozpoznawalnych współczesnych malarzy akwarelowych na świecie. Jest także pisarzem, nauczycielem i sędzią oraz członkiem wiodących światowych stowarzyszeń artystycznych, w tym American Watercolor Society (AWS) (2007), Australijskiego Instytut Akwareli oraz członkiem założycielem prestiżowego Międzynarodowego Stowarzyszenia Mistrzów Akwareli IMWA z siedzibą w Szanghaju w Chinach.
Wystawy.
Castagnet organizuje wystawy indywidualne od 1985 roku. W ciągu ostatnich 30 lat zdobył dziesiątki nagród, a jego prace są gromadzone na całym świecie.
Publikacje.
Autor popularnych poradników i książek artystycznych poświęconych technice akwareli, np.:

</doc>
<doc id="5338602" url="https://pl.wikipedia.org/wiki?curid=5338602" title="Kozirynek Nowy">
Kozirynek Nowy



</doc>
<doc id="5338605" url="https://pl.wikipedia.org/wiki?curid=5338605" title="Stary Kozirynek">
Stary Kozirynek

Stary Kozirynek (dawn. "Kozirynek Stary") – część miasta Radzynia Podlaskiego w Polsce, w województwie lubelskim, w powiecie radzyńskim. Rozpościera się w okolicy ulicy Partyzantów, we wschodniej części miasta, w pobliżu rzeki Białki.
Historia.
Dawna wieś Kozirynek Stary należała w latach 1867–1934 do gminy Biała w powiecie radzyńskim. W Królestwie Polskim przynależała do guberni siedleckiej, a w okresie międzywojennym do woj. lubelskiego. 
13 października 1919 wyłączono go z gminy Biała i włączono w większości do odzyskującego status miasta Radzynia.
20 października 1933 utworzono gromadę "Kozirynek Stary" w granicach gminy Biała, składającą się z wsi Kozirynek Stary, wsi Zamek, szpitala św. Kunigundy, folwarku Gubernia i folwarku Marynin.
18 kwietnia 1934 resztę gruntów wsi Kozirynek Stary włączono do Radzynia.

</doc>
<doc id="5338606" url="https://pl.wikipedia.org/wiki?curid=5338606" title="Kozirynek Stary">
Kozirynek Stary



</doc>
<doc id="5338611" url="https://pl.wikipedia.org/wiki?curid=5338611" title="Chmielówka (Widzów)">
Chmielówka (Widzów)

Chmielówka – część wsi Widzów, położonej w Polsce w województwie śląskim, powiecie częstochowskim, gminie Kruszyna. Chmielówka obejmuje obszar wzdłuż ulicy Głównej w Widzowie, graniczy bezpośrednio z Jackowem.
W latach 1975-1998 miejscowość administracyjnie należała do województwa częstochowskiego.

</doc>
<doc id="5338617" url="https://pl.wikipedia.org/wiki?curid=5338617" title="Młodzi Socjaliści">
Młodzi Socjaliści



</doc>
<doc id="5338619" url="https://pl.wikipedia.org/wiki?curid=5338619" title="Ren Nikaidō">
Ren Nikaidō

 – japoński skoczek narciarski.
Skoczkiem narciarskim był również jego ojciec, Manabu Nikaidō.
Przebieg kariery.
W FIS Cupie zadebiutował 17 września 2016 w Hinterzarten, zajmując 62. miejsce. Pierwsze punkty tego cyklu zdobył w styczniu 2017 w Eau Claire, gdzie zajął 17. i 13. pozycję. Wystąpił na Mistrzostwach Świata Juniorów 2017, na których był 29. indywidualnie i 4. w drużynie męskiej. W lipcu 2017 zadebiutował w Letnim Pucharze Kontynentalnym, zajmując 48. miejsce w zawodach w Kranju. W grudniu 2017 w swoim pierwszym starcie w zimowej edycji Pucharu Kontynentalnego został zdyskwalifikowany. Na Mistrzostwach Świata Juniorów 2018 zajął 52. pozycję indywidualnie.
We wrześniu 2018 dwukrotnie zwyciężył w konkursach FIS Cupu w Râșnovie. Na Mistrzostwach Świata Juniorów 2019 zajął 4. miejsce w drużynie męskiej i 7. w mieszanej. 25 stycznia 2020 zdobył pierwsze w karierze punkty Pucharu Kontynentalnego dzięki zajęciu 18. miejsca w Sapporo. 1 lutego 2020 w zawodach na tej samej skoczni zadebiutował w Pucharze Świata, zajmując 35. pozycję. Na Mistrzostwach Świata Juniorów 2020 indywidualnie był 14., w drużynie męskiej 5., a w zespole mieszanym zajął 9. miejsce, zaś w 2021 był 6. zarówno indywidualnie, jak i w drużynie męskiej. W sezonie 2021/2022 w Pucharze Kontynentalnym najwyżej sklasyfikowany był na 4. miejscu latem i na 9. zimą.
We wrześniu 2022 po raz pierwszy w karierze stanął na podium zawodów Letniego Pucharu Kontynentalnego, zajmując dwukrotnie 2. pozycję w Lillehammer. 17 września 2022 zajął razem z Reruhim Shimizu 3. lokatę w premierowym konkursie duetów, a także odniósł zwycięstwo w zawodach indywidualnych podczas Letniego Grand Prix w Râșnovie. 5 listopada 2022 zdobył pierwsze w karierze punkty Pucharu Świata, zajmując 28. miejsce w inaugurujących sezon 2022/2023 cyklu zawodach w Wiśle.

</doc>
<doc id="5338623" url="https://pl.wikipedia.org/wiki?curid=5338623" title="1807 w sztukach plastycznych">
1807 w sztukach plastycznych



</doc>
<doc id="5338628" url="https://pl.wikipedia.org/wiki?curid=5338628" title="Ren Nikaido">
Ren Nikaido



</doc>
<doc id="5338629" url="https://pl.wikipedia.org/wiki?curid=5338629" title="Alexander Ritschard">
Alexander Ritschard

Alexander Ritschard (ur. 24 marca 1994 w Zurychu) – szwajcarski tenisista, w latach 2018–2022 reprezentujący Stany Zjednoczone.
Kariera tenisowa.
W karierze zwyciężył w pięciu singlowych oraz jednym deblowym turnieju rangi ITF.
W 2022 roku, podczas Wimbledonu, zadebiutował w wielkoszlemowym turnieju głównym w grze pojedynczej. Po wygraniu trzech meczów w kwalifikacjach, odpadł w pierwszej rundzie turnieju po porażce ze Stefanosem Tsitsipasem.
W rankingu gry pojedynczej najwyżej był na 163. miejscu (12 września 2022), a w klasyfikacji gry podwójnej na 388. pozycji (4 kwietnia 2022).

</doc>
<doc id="5338632" url="https://pl.wikipedia.org/wiki?curid=5338632" title="John Kowalski">
John Kowalski

John Kowalski (ur. 22 grudnia 1951 w Miłkowie jako Jan Kowalski) – amerykański futsalista i trener polskiego pochodzenia, selekcjoner reprezentacji Stanów Zjednoczonych.
Życiorys.
Jako junior grał w lokalnym klubie Karkonosze Miłków. W 1965 roku wraz z rodzicami wyemigrował do Stanów Zjednoczonych. Uczęszczał do Francis Lewis High School w Nowym Jorku, następnie studiował na University of New Haven, gdzie występował w drużynie uniwersyteckiej. W latach 1973–1978 był piłkarzem New Britain Falcons, był również asystentem Joe Machnika w New Haven Chargers. Następnie pracował w futsalu: w latach 1978–1979 był asystentem trenera w klubie Cincinnati Kids, a w 1979 roku przeprowadził się do Pittsburgha, zostając asystentem trenera w Pittsburgh Spirit. W 1980 roku został trenerem drużyny Hartford Hellions, występującej w futsalowej lidze MISL. Do tego klubu pozyskał takich piłkarzy, jak Jan Mikulski, Ryszard But i Robert Gadocha. Jesienią 1981 roku został pierwszym trenerem Pittsburgh Spirit. Kowalski pozyskał takich piłkarzy, jak Krzysztof Sobieski, Adam Topolski, Piotr Mowlik, Zdzisław Kapka, Janusz Sybis i Stanisław Terlecki, przy czym Terlecki stał się jednym z najskuteczniejszych napastników w historii ligi. Kowalski był trenerem Pittsburgh Spirit do 1985 roku, osiągając z klubem 106 zwycięstw i przegrywając 82 mecze. W 1989 roku objął drużynę piłkarską Robert Morris Colonials. Czterokrotnie (1992, 1994, 1995, 1996) zdobywał z drużyną mistrzostwo NEC w sezonie regularnym. Dwukrotnie (1993, 1994) zdobył mistrzostwo turniejowe NEC, kwalifikując drużynę do turnieju NCAA. W 1995 roku drużyna Colonials zajęła szesnaste miejsce w Stanach Zjednoczonych.
W 1989 roku był trenerem reprezentacji Stanów Zjednoczonych w futsalu. Zdobył z nią trzecie miejsce na mistrzostwach świata. Była to tym samym pierwsza amerykańska reprezentacja, która zdobyła medal w rozgrywkach FIFA. W 1991 roku Kowalski został tymczasowym trenerem reprezentacji Stanów Zjednoczonych, zastępując Boba Ganslera, zwolnionego po przegranej z Bermudami. Pod jego wodzą Stany Zjednoczone rozegrały dwa oficjalne mecze: z Kanadą (2:0) i Meksykiem (2:2), oba w ramach mistrzostw NAFC. Następnie został asystentem Borą Milutinoviciem, będąc odpowiedzialnym m.in. za wyszukiwanie zawodników. Do reprezentacji pozyskał takich graczy, jak Janusz Michallik i Alexi Lalas. Jeszcze w 1991 roku w funkcji asystenta zastąpił go Timo Liekoski.
W 1992 roku ponownie prowadził reprezentację Stanów Zjednoczonych w futsalu. Zdobył z nią srebrny medal podczas mistrzostw świata, przegrywając w finale 1:4 z Brazylią. W 1993 roku objął reprezentację Stanów Zjednoczonych U-20, w której występowali m.in. Clint Mathis, Jovan Kirovski, Chris Klein i John O’Brien. Funkcję tę pełnił do 1994 roku.
W listopadzie 1996 roku został szkoleniowcem Tampa Bay Mutiny, którego prezesem był Nick Sakiewicz. W sezonie 1997 prowadzony przez niego klub zajął drugie miejsce w Konferencji Wschodniej i zakwalifikował się do play-offów. Po zakończeniu sezonu z klubu odszedł Carlos Valderrama. Kowalski został zwolniony po piętnastu kolejkach sezonu 1998, jako że prowadzeni przez niego zawodnicy wygrali jedynie trzy razy. Ogółem prowadził Tampa Bay Mutiny w 51 meczach, wygrywając 21 z nich i przegrywając 30. W 1999 roku został trenerem nowo utworzonej drużyny Pittsburgh Riverhounds, występującej w A-League. W 2001 roku doprowadził zespół do play-offów. Rok później objął funkcję szkoleniowca drużyny kobiet Robert Morris Colonials. W 2008 roku otrzymał ofertę pracy z Polonii Warszawa, którą odrzucił. W 2020 roku przeszedł na emeryturę.
Nagrody.
Dwukrotnie został wybrany męskim trenerem roku Northeast Conference. Został wcielony do Western Pennsylvania Sports Hall of Fame, University of New Haven Sports Hall of Fame, Robert Morris University Sports Hall of Fame, Connecticut State Soccer Hall of Fame oraz New England Soccer Hall of Fame. W 2018 roku otrzymał nagrodę Walt Chyzowych Lifetime Achievement Award.

</doc>
<doc id="5338647" url="https://pl.wikipedia.org/wiki?curid=5338647" title="Earnie Shavers">
Earnie Shavers

Earnie Shavers (ur. 31 sierpnia 1944 w Garland, zm. 1 września 2022 w Wirgini) – amerykański zawodowy bokser wagi ciężkiej. 
Kariera.
Earnie Shavers rywalizował w latach 1969-1995. Dwukrotny pretendent do mistrzostwa świata w wadze ciężkiej, znany jako jeden z najtwardszych bokserów w historii boksu wagi ciężkiej. Odniósł 68 zwycięstw przez nokaut, w tym 23 w pierwszej rundzie, co dało 76,4% łączny współczynnik nokautów.
Shavers dwa razy bezskutecznie walczyły o mistrzostwo wagi ciężkiej, przegrywając z Muhammadem Alim w 1977 i Larrym Holmesem w 1979. Trafił Aliego prawym sierpowym w drugiej rundzie, przez co ten miał problemy z walką do końca rundy i powalił na deski Holmesa w siódmej rundzie. Shavers pokonał byłych mistrzów świata Vicente Rondóna, Jimmy'ego Ellisa i Kena Nortona, a także trzykrotnego mistrza Europy w wadze ciężkiej Joe Bugnera i czołowego zawodnika wagi ciężkiej Jimmy'ego Younga.
W 2001 roku Shavers wydał autobiografię zatytułowaną "Welcome to the Big Time". Po przejściu na emeryturę nadal uczestniczył w wydarzeniach bokserskich jako gość specjalny, autorytet i mówca motywacyjny.
Życie prywatne.
Shavers ożenił się z Laverne Payne. Mieli pięć córek ze wspólnego małżeństwa: Tamarę, Cynthię, Catherine, Carlę i Amy. Ma też cztery córki z innych związków: Katarzynę, Lisę, Nataszę i Latonię. Ma 24 wnuków i jednego prawnuka. Pod koniec lat 60. pracował w General Motors w Lordstown w stanie Ohio. Wystąpił gościnnie w irlandzkim programie telewizyjnym "The Late Late Show" prowadzonym przez Rona Lyle'a, gdzie dwaj zawodnicy dyskutowali o swojej poprzedniej walce, która miała miejsce miesiąc wcześniej. Był częstym gościem pubu „Roddy Bolands” w Dublinie. Na ścianie wisi podpisane zdjęcie Shaversa.
Śmierć.
Shavers zmarł 1 września 2022 roku z powodu krótkiej choroby w domu swojej córki w Wirginii, w wieku 78 lat.

</doc>
<doc id="5338651" url="https://pl.wikipedia.org/wiki?curid=5338651" title="Flagi gmin województwa dolnośląskiego">
Flagi gmin województwa dolnośląskiego



</doc>
<doc id="5338653" url="https://pl.wikipedia.org/wiki?curid=5338653" title="Flagi gmin województwa kujawsko-pomorskiego">
Flagi gmin województwa kujawsko-pomorskiego



</doc>
<doc id="5338654" url="https://pl.wikipedia.org/wiki?curid=5338654" title="Flagi gmin województwa lubelskiego">
Flagi gmin województwa lubelskiego



</doc>
<doc id="5338655" url="https://pl.wikipedia.org/wiki?curid=5338655" title="Flagi gmin województwa lubuskiego">
Flagi gmin województwa lubuskiego



</doc>
<doc id="5338656" url="https://pl.wikipedia.org/wiki?curid=5338656" title="Flagi gmin województwa mazowieckiego">
Flagi gmin województwa mazowieckiego



</doc>
<doc id="5338658" url="https://pl.wikipedia.org/wiki?curid=5338658" title="Flagi gmin województwa małopolskiego">
Flagi gmin województwa małopolskiego



</doc>
<doc id="5338659" url="https://pl.wikipedia.org/wiki?curid=5338659" title="Flagi gmin województwa opolskiego">
Flagi gmin województwa opolskiego



</doc>
<doc id="5338661" url="https://pl.wikipedia.org/wiki?curid=5338661" title="Flagi gmin województwa podkarpackiego">
Flagi gmin województwa podkarpackiego



</doc>
<doc id="5338662" url="https://pl.wikipedia.org/wiki?curid=5338662" title="Flagi gmin województwa podlaskiego">
Flagi gmin województwa podlaskiego



</doc>
<doc id="5338664" url="https://pl.wikipedia.org/wiki?curid=5338664" title="Flagi gmin województwa pomorskiego">
Flagi gmin województwa pomorskiego



</doc>
<doc id="5338666" url="https://pl.wikipedia.org/wiki?curid=5338666" title="Flagi gmin województwa warmińsko-mazurskiego">
Flagi gmin województwa warmińsko-mazurskiego



</doc>
<doc id="5338668" url="https://pl.wikipedia.org/wiki?curid=5338668" title="Flagi gmin województwa wielkopolskiego">
Flagi gmin województwa wielkopolskiego



</doc>
<doc id="5338670" url="https://pl.wikipedia.org/wiki?curid=5338670" title="Flagi gmin województwa zachodniopomorskiego">
Flagi gmin województwa zachodniopomorskiego



</doc>
<doc id="5338672" url="https://pl.wikipedia.org/wiki?curid=5338672" title="Flagi gmin województwa łódzkiego">
Flagi gmin województwa łódzkiego



</doc>
<doc id="5338674" url="https://pl.wikipedia.org/wiki?curid=5338674" title="Flagi gmin województwa śląskiego">
Flagi gmin województwa śląskiego



</doc>
<doc id="5338676" url="https://pl.wikipedia.org/wiki?curid=5338676" title="Flagi gmin województwa świętokrzyskiego">
Flagi gmin województwa świętokrzyskiego



</doc>
<doc id="5338678" url="https://pl.wikipedia.org/wiki?curid=5338678" title="Flagi powiatów województwa dolnośląskiego">
Flagi powiatów województwa dolnośląskiego



</doc>
<doc id="5338680" url="https://pl.wikipedia.org/wiki?curid=5338680" title="Flagi powiatów województwa kujawsko-pomorskiego">
Flagi powiatów województwa kujawsko-pomorskiego



</doc>
<doc id="5338682" url="https://pl.wikipedia.org/wiki?curid=5338682" title="Flagi powiatów województwa lubelskiego">
Flagi powiatów województwa lubelskiego



</doc>
<doc id="5338684" url="https://pl.wikipedia.org/wiki?curid=5338684" title="Flagi powiatów województwa lubuskiego">
Flagi powiatów województwa lubuskiego



</doc>
<doc id="5338686" url="https://pl.wikipedia.org/wiki?curid=5338686" title="Flagi powiatów województwa mazowieckiego">
Flagi powiatów województwa mazowieckiego



</doc>
<doc id="5338687" url="https://pl.wikipedia.org/wiki?curid=5338687" title="Flagi powiatów województwa małopolskiego">
Flagi powiatów województwa małopolskiego



</doc>
<doc id="5338688" url="https://pl.wikipedia.org/wiki?curid=5338688" title="Flagi powiatów województwa opolskiego">
Flagi powiatów województwa opolskiego



</doc>
<doc id="5338689" url="https://pl.wikipedia.org/wiki?curid=5338689" title="Flagi powiatów województwa podkarpackiego">
Flagi powiatów województwa podkarpackiego



</doc>
<doc id="5338690" url="https://pl.wikipedia.org/wiki?curid=5338690" title="Flagi powiatów województwa podlaskiego">
Flagi powiatów województwa podlaskiego



</doc>
<doc id="5338691" url="https://pl.wikipedia.org/wiki?curid=5338691" title="Flagi powiatów województwa pomorskiego">
Flagi powiatów województwa pomorskiego



</doc>
<doc id="5338692" url="https://pl.wikipedia.org/wiki?curid=5338692" title="Flagi powiatów województwa warmińsko-mazurskiego">
Flagi powiatów województwa warmińsko-mazurskiego



</doc>
<doc id="5338693" url="https://pl.wikipedia.org/wiki?curid=5338693" title="Flagi powiatów województwa wielkopolskiego">
Flagi powiatów województwa wielkopolskiego



</doc>
<doc id="5338694" url="https://pl.wikipedia.org/wiki?curid=5338694" title="Flagi powiatów województwa zachodniopomorskiego">
Flagi powiatów województwa zachodniopomorskiego



</doc>
<doc id="5338695" url="https://pl.wikipedia.org/wiki?curid=5338695" title="Flagi powiatów województwa łódzkiego">
Flagi powiatów województwa łódzkiego



</doc>
<doc id="5338697" url="https://pl.wikipedia.org/wiki?curid=5338697" title="Flagi powiatów województwa śląskiego">
Flagi powiatów województwa śląskiego



</doc>
<doc id="5338698" url="https://pl.wikipedia.org/wiki?curid=5338698" title="Flagi powiatów województwa świętokrzyskiego">
Flagi powiatów województwa świętokrzyskiego



</doc>
<doc id="5338699" url="https://pl.wikipedia.org/wiki?curid=5338699" title="Język malajski miasta Serui">
Język malajski miasta Serui

Język malajski miasta Serui – regionalna odmiana j. malajskiego papuaskiego, która jest używana w części prowincji Papua w Indonezji. Posługują się nią mieszkańcy miasta Serui i innych miejscowości na wyspach Yapen ("Kepulauan Yapen"), a także grupy ludności na pobliskim wybrzeżu Nowej Gwinei.
O ile uprawnione jest przypuszczenie, że malajski był w regionie znany już wcześniej, to do ekspansji i wykształcenia dzisiejszej jego formy miało dojść dopiero w XX wieku. Miejscowa ludność najczęściej określa swój język jako "bahasa Indonesia", lecz wcale nie jest on tożsamy ze standardowym językiem indonezyjskim. Wykazuje pewne podobieństwa do odmiany wyspy Ambon, niemniej van Velzen (1995) przypuszcza, że jest bliżej spokrewniony z malajskim wysp Ternate i Tidore.
Historia.
Ludność regionu jest zróżnicowana pod względem językowym, toteż zaistniała wyraźna potrzeba posiadania środka kontaktów międzyetnicznych (lingua franca), zwłaszcza w obliczu wielowiekowych interakcji z grupami z zewnątrz, tradycji handlu niewolnikami i małżeństw mieszanych. Jest prawdopodobne, że pierwotnie malajski został wprowadzony przez lud Biak, który utrzymywał kontakty z Sułtanatem Tidore, a później w XIX w. przez kupców z Chin i południowego Sulawesi. Jednakże można przypuszczać, że znajomość malajskiego pozostawała słabo upowszechniona, aż do momentu wykorzystania tego języka przez holenderskich misjonarzy (którzy przybyli na początku XX wieku), a następnie przez holenderską administrację kolonialną. Do rozpropagowania języka malajskiego na bardziej odległe obszary przyczynił się program "Opleiding tot Dorpsonderwizer", którym zainteresowało się wielu członków społeczności Waropen (wskutek czego w lokalnym malajskim zaznaczyły się wpływy języka waropen).
Fonologia.
Ludność zachodniego Yapen (społeczności językowe Woi, Ansus, Pom) głoski nosowe w wygłosie wymawia jako []. Inne grupy nie używają , jako że fonem ten nie występuje w ich językach etnicznych. Rozróżnienie między /r/ a /l/ jest wyraźniejsze w mowie ludzi wykształconych. Spotykane są następujące różnice względem języka indonezyjskiego: w miejscu oraz , lub zamiast (indonez. -&gt; ; -&gt; lub ). W wygłosie pomija się niektóre głoski (spółgłoski zwarte oraz ): -&gt; , -&gt; ; pomija się tylko w niektórych wyrazach: -&gt; , -&gt; . W tej odmianie języka konsekwentnie występuje głoska , inaczej niż w wielu innych dialektach malajskiego papuaskiego.
Szwa (w języku indonezyjskim: //) ma różne realizacje, niekiedy ze zmianą pozycji akcentu: jako ( -&gt; ), jako ( -&gt; ), jako ( -&gt; ), jako ( -&gt; ) lub z pominięciem tej głoski ( -&gt; ). Indonezyjskim i odpowiadają głoski i : -&gt; , -&gt; .
Gramatyka.
Morfologia została zredukowana względem standardowego języka malajskiego. Nie istnieją gramatyczne formy strony biernej, a wyrazy podstawowe (bez użycia afiksów) mogą pełnić funkcję czasowników. Używa się mniejszej liczby afiksów derywacyjnych niż w języku indonezyjskim. Poniższe prefiksy czasownikowe mają charakter produktywny:
Występuje także reduplikacja rzeczowników i czasowników, która pełni różne funkcje: "tatawa" „śmiać się” -&gt; "tatawa-tatawa" „śmiać się wielokrotnie”, "ronda" „przejść się” -&gt; "ronda-ronda" „spacerować sobie, przechadzać się po okolicy”, "ana" „dziecko” -&gt; "ana-ana" „dzieci”, "lap" „wycierać” -&gt; "lap-lap" „ścierka”.
Większość użytkowników nie czyni rozróżnienia między formami pierwszej osoby liczby mnogiej – inkluzywną i ekskluzywną (indonezyjskie "kita" i "kami"), mimo że takie rozróżnienie jest powszechne w językach lokalnych.
W konstrukcjach dzierżawczych stosuje się łącznik "punya" („mieć”, również w skróconej formie "pu"), a określnik dzierżawczy następuje przed rzeczownikiem określanym. Przykładowo: "sa pu spatu" – „moje buty”, dosł. „ja” + "pu" + „but”.
Słownictwo.
Malajski miasta Serui różni się od j. indonezyjskiego pod względem leksykalno-semantycznym. Istnieje grupa słów, którym przypisano bardziej pojemne znaczenia, a niektóre wręcz zmieniły swój sens w porównaniu z indonezyjskim:
Istnieje spora grupa słów, które nie są spotykane w standardowym indonezyjskim:
Występują zapożyczenia z języka holenderskiego, języka portugalskiego, innych odmian języka malajskiego oraz języków regionalnych:

</doc>
<doc id="5338703" url="https://pl.wikipedia.org/wiki?curid=5338703" title="The Last of Us Remastered">
The Last of Us Remastered



</doc>
<doc id="5338708" url="https://pl.wikipedia.org/wiki?curid=5338708" title="Elkan Baggott">
Elkan Baggott

Elkan William Tio Baggott (ur. 23 października 2002 w Bangkoku) – indonezyjski piłkarz grający na pozycji obrońcy w klubie Gillingham, do którego jest wypożyczony z Ipswich Town, oraz reprezentacji Indonezji.
Kariera.
Elkan Baggott urodził się w Tajlandii, lecz wychowywał w Anglii. W 2019 trafił do młodzieżowej drużyny Ipswich Town z EFL League Two. W seniorskim zespole zadebiutował 6 października 2020 w meczu z Gillingham. W 2021 trafił na wypożyczenie do King's Lynn Town. Od 2022 gra na wypożyczeniu w Gillingham.
Bagott zdecydował się reprezentować Indonezję ze względu na pochodzenie matki. Występował w kadrze U-19. W dorosłej reprezentacji Indonezji zadebiutował 16 listopada 2021 w meczu z Afganistanem. Pierwszą bramkę dla kadry zdobył 14 czerwca 2022 w meczu z Nepalem.

</doc>
<doc id="5338712" url="https://pl.wikipedia.org/wiki?curid=5338712" title="Moloto">
Moloto

Osoby noszące nazwisko Moloto:

</doc>
<doc id="5338715" url="https://pl.wikipedia.org/wiki?curid=5338715" title="Witold Kapciuk">
Witold Kapciuk

Witold Florian Kapciuk (ur. 4 maja 1888 w Wilnie, zm. pomiędzy 4 a 7 kwietnia 1940 w Katyniu) – kapitan artylerii Wojska Polskiego, zamordowany w Katyniu.
Życiorys.
Urodził się 4 maja 1888 w Wilnie, w rodzinie Macieja i Anny z Billewiczów. Ukończył II Gimnazjum w Wilnie. W 1905 poznał pensjonarkę szóstej klasy gimnazjum Salomeę Zorawowiczównę z zamożnej rodziny kupieckiej, z którą później zawarł związek małżeński. Od 1907 służył w armii rosyjskiej. Awansował na kolejne stopnie: podporucznika ze starszeństwem z 8 czerwca 1908, porucznika (8 czerwca 1912) i sztabskapitana (14 grudnia 1915). W czasie I wojny światowej walczył w kowieńskiej artylerii fortecznej (ros. Ковенская крепостная артиллерия). W 1919 wrócił do Wilna i zamieszkał z żoną u teściów.
Został przyjęty do korpusu oficerów rezerwowych Wojska Polskiego w stopniu kapitana ze starszeństwem z 1 czerwca 1919 i 248. lokatą w korpusie oficerów artylerii i przydzielony w rezerwie do 3 pułku artylerii ciężkiej w Wilnie. Z dniem 1 stycznia 1928 jako oficer rezerwy powołany do służby czynnej został przemianowany na oficera zawodowego w korpusie oficerów artylerii, w stopniu kapitana ze starszeństwem z 1 kwietnia 1925 i 1. lokatą. Służbę pełnił w 25 pułku artylerii lekkiej w Kaliszu na stanowiskach: oficera administracyjnego, oficera ds. materiałowych, zastępcy kwatermistrza, kwatermistrza, dowódcy baterii i oficera mobilizacyjnego. 29 listopada 1933 został oskarżony o zabójstwo żony Salomei. 1 grudnia 1933 Wojskowy Sąd Okręgowy Nr VII na sesji wyjazdowej w Kaliszu skazał go za zabójstwo żony „pod wpływem silnego wzruszenia” na karę dziesięciu miesięcy więzienia z zawieszeniem jej wykonania na okres dwóch lat. „Zeznania świadków wypadły dodatnio dla oskarżonego, a bardzo ujemnie dla zabitej żony”. Z dniem 30 czerwca 1934 został przeniesiony w stan spoczynku. Zamieszkał z rodziną (miał dwoje dzieci) w Poznaniu, przy ul. Marszałka Focha 114.
3 marca 1940 przebywał w obozie w Kozielsku. Między 3 a 5 kwietnia 1940 został przekazany do dyspozycji naczelnika Zarządu NKWD Obwodu Smoleńskiego. Między 4 a 7 kwietnia 1940 zamordowany w Katyniu i tam pogrzebany. Od 28 lipca 2000 spoczywa na Polskim Cmentarzu Wojennym w Katyniu.
5 października 2007 minister obrony narodowej Aleksander Szczygło mianował go pośmiertnie na stopień majora. Awans został ogłoszony 9 listopada 2007, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="5338720" url="https://pl.wikipedia.org/wiki?curid=5338720" title="Houstonia (roślina)">
Houstonia (roślina)

Houstonia ("Houstonia" ) – rodzaj roślin z rodziny marzanowatych. Obejmuje 24 gatunki. Rośliny te występują w Ameryce Północnej od Meksyku na południu po Kanadę. Poza zasięgiem rodzaju są tereny na zachód od Gór Skalistych i północna część kontynentu znajdująca się pod wpływem klimatu chłodnego.
Houstonia błękitna "H. caerulea" jest uprawiana jako roślina ozdobna, także w Polsce.
Systematyka.
Rodzaj z rodziny marzanowatych ("Rubiaceae"), a w jej obrębie zaliczany jest do podrodziny "Rubioideae" i plemienia "Spermacoceae". 

</doc>
<doc id="5338721" url="https://pl.wikipedia.org/wiki?curid=5338721" title="Bakowce">
Bakowce



</doc>
<doc id="5338723" url="https://pl.wikipedia.org/wiki?curid=5338723" title="Gijs Brouwer">
Gijs Brouwer

Gijs Brouwer (ur. 14 marca 1996 w Houston) – holenderski tenisista.
Kariera tenisowa.
W karierze zwyciężył w dwóch deblowych turniejach cyklu ATP Challenger Tour. Ponadto wygrał pięć singlowych oraz dziewięć deblowych turniejów rangi ITF.
W 2022 roku, podczas US Open, zadebiutował w wielkoszlemowym turnieju głównym w grze pojedynczej. Po wygraniu trzech meczów w kwalifikacjach, w pierwszej rundzie pokonał Adriana Mannarino, a następnie przegrał z Lorenzo Musettim.
W rankingu gry pojedynczej najwyżej był na 116. miejscu (20 lutego 2023), a w klasyfikacji gry podwójnej na 148. pozycji (22 sierpnia 2022).

</doc>
<doc id="5338728" url="https://pl.wikipedia.org/wiki?curid=5338728" title="Jan Michał Brutus">
Jan Michał Brutus



</doc>
<doc id="5338730" url="https://pl.wikipedia.org/wiki?curid=5338730" title="Mikołaj Tyszkiewicz">
Mikołaj Tyszkiewicz

Mikołaj Tyszkiewicz znany również jako Tyszka – polski tiktoker i raper.
Występuje na TikToku pod nickiem "Tyszka727". Jeden z najpopularniejszych polskich tiktokerów.
Życiorys.
W 2021 roku postanowił wykorzystać popularność zdobytą na TikToku i nagrał utwór muzyczny, „Szot za szotem”, w którego teledysku wystąpił Smolasty i Małgorzata Rozenek-Majdan. Na początku 2022 roku wypuścił kolejny singiel, „Motyl”.
W marcu 2022 wraz z Vanessą Aleksander dołączył do prowadzących audycję „Bolesne Poranki” w Newonce.radio.
W sierpniu 2022 roku na 25-lecie kawałka „Rowery dwa” autorstwa Yaro, przy współpracy z Sir Michem nagrał nową wersję tego kawałka.

</doc>
<doc id="5338731" url="https://pl.wikipedia.org/wiki?curid=5338731" title="Dawit Bakradze">
Dawit Bakradze



</doc>
<doc id="5338735" url="https://pl.wikipedia.org/wiki?curid=5338735" title="Lista byłego personelu All Elite Wrestling">
Lista byłego personelu All Elite Wrestling

All Elite Wrestling (AEW) to federacja wrestlingu z siedzibą w Jacksonville w stanie Floryda. Personel AEW składa się z zapaśników, menadżerów, komentatorów, spikerów, osób przeprowadzających wywiady, sędziów, trenerów, producentów, scenarzystów oraz innych różnych pozycji. Członkowie zarządu są również uwzględnieni.
Były personel został pogrupowany na podstawie pełnionej roli. Imię ringowe znajduje się po lewej stronie, a prawdziwe imię i nazwisko – po prawej. Osoby, które wystąpiły jedynie gościnnie lub ich kontrakt wygasł w przeszłości, ale zostali zatrudnieni ponownie nie zostały uwzględnione.

</doc>
<doc id="5338746" url="https://pl.wikipedia.org/wiki?curid=5338746" title="Podzamcze (Bychawa)">
Podzamcze (Bychawa)

Podzamcze – część miasta Bychawa w Polsce położona w województwie lubelskim, w powiecie lubelskim.
1 stycznia 1958 wieś Podzamcze stała się częścią Bychawy, w związku z przekształceniem gromady Bychawa (do której Podzamcze – jako składowa Wincentówka – przynależała od 1954 roku) w miasto. 1 stycznia 1973 część Podzamcze (311 ha) wyłączono z Bychawy, tworząc obecną wieś Podzamcze.
W latach 1975–1998 miejscowość należała administracyjnie do województwa lubelskiego.
Znajduje się tu rezerwat przyrody Podzamcze.

</doc>
<doc id="5338748" url="https://pl.wikipedia.org/wiki?curid=5338748" title="Wola Mała (Bychawa)">
Wola Mała (Bychawa)

Wola Mała – część miasta Bychawa w Polsce położona w województwie lubelskim, w powiecie lubelskim.
1 stycznia 1958 wieś Wola Mała stała się częścią Bychawy, w związku z przekształceniem gromady Bychawa (do której Wola Mała – jako składowa Wandzina – przynależała od 1954 roku) w miasto.

</doc>
<doc id="5338751" url="https://pl.wikipedia.org/wiki?curid=5338751" title="Andrzej Dudczak">
Andrzej Dudczak

Andrzej Dudczak (ur. 1936, zm. 23 lipca 2018) – polski inżynier, prof. dr hab.
Życiorys.
4 maja 1977 obronił pracę doktorską "Kryteria doboru parametrów mechanizmów napędowych koparki hydraulicznej", 19 października 2001 habilitował się na podstawie pracy zatytułowanej "Rozwój ogólnych i szczegółowych podstaw projektowania koparek". Został zatrudniony w Instytucie Mechanizacji Budownictwa i Górnictwa Skalnego.

</doc>
<doc id="5338752" url="https://pl.wikipedia.org/wiki?curid=5338752" title="Elżbieta Dąbrowicz">
Elżbieta Dąbrowicz

Elżbieta Dąbrowicz – polska filolog, dr hab. nauk humanistycznych, profesor Kolegium Literaturoznawstwa Wydziału Filologicznego Uniwersytetu w Białymstoku.
Życiorys.
24 września 1996 obroniła pracę doktorską "Korespondencja Cypriana Norwida. Poetyka i pragmatyka", 1 grudnia 2010 habilitowała się na podstawie pracy zatytułowanej "Galeria ojców. Autorytet publiczny w literaturze polskiej lat 1800-1861". 20 stycznia 2021 uzyskała tytuł profesora nauk humanistycznych. Została zatrudniona na stanowisku profesora nadzwyczajnego w Instytucie Filologii Polskiej na Wydziale Filologicznym Uniwersytetu w Białymstoku.
Jest profesorem Kolegium Literaturoznawstwa Wydziału Filologicznego Uniwersytetu w Białymstoku.

</doc>
<doc id="5338753" url="https://pl.wikipedia.org/wiki?curid=5338753" title="Mistrzostwa Świata w Narciarstwie Alpejskim 1931 – zjazd mężczyzn">
Mistrzostwa Świata w Narciarstwie Alpejskim 1931 – zjazd mężczyzn

Zjazd mężczyzn na 1. Mistrzostwach Świata w Narciarstwie Alpejskim został rozegrany 20 lutego 1931 roku, na trasie Wintereggstrecke. Pierwszym w historii mistrzem świata został Walter Prager ze Szwajcarii, a pozostałe miejsca na podium zajęli jego rodacy: drugi był Otto Furrer, a brązowy medal zdobył Willi Steuri.
W zawodach wystartowało 25. zawodników, wszyscy ukończyli rywalizację.

</doc>
<doc id="5338755" url="https://pl.wikipedia.org/wiki?curid=5338755" title="Schronisko przy Jaskini Narożnej">
Schronisko przy Jaskini Narożnej

Schronisko przy Jaskini Narożnej – jaskinia na wzniesieniu Góra na Wyżynie Częstochowskiej w obrębie Wyżyny Krakowsko-Częstochowskiej. Administracyjnie należy do wsi Trzebniów w województwie śląskim, w powiecie myszkowskim, w gminie Niegowa.
Opis obiektu.
Schronisko przy Jaskini Narożnej znajduje się w skale, której wspinacze skalni nadali nazwę Mechata. Jego północno-zachodni otwór znajduje się w odległości 3 m od największego, północno-wschodniego otworu Jaskini Narożnej. Obydwa otwory schroniska mają kształt wydłużonego trójkąta i łączy je prosty, szczelinowy korytarz o tym samym kształcie. Otwór północno-zachodni ma wymiary 1,3 × 0,8 m, południowo-wschodni 1,6 × 0,6 m. W połowie długości od korytarza w kierunku północno-wschodnim odchodzi otwarta od góry szczelina ograniczona skalnym blokiem i pochyłym progiem.
Schronisko ma postać koleby. Powstało w późnojurajskich wapieniach skalistych pomiędzy ścianą Mechatej a obsuniętym z jej górnej części dużym blokiem skalnym. Jest widne, przewiewne i na większej części długości suche, ale miejscami wilgotne. Przy jego otworach rosną kopytnik pospolity, żywiec dziewięciolistny i mchy.
Schronisko po raz pierwszy opisane zostało przez M. Czepiela w 2003 r. On też opracował jego plan wraz z planem Jaskini Narożnej.

</doc>
<doc id="5338758" url="https://pl.wikipedia.org/wiki?curid=5338758" title="Opatrzność boska">
Opatrzność boska



</doc>
<doc id="5338759" url="https://pl.wikipedia.org/wiki?curid=5338759" title="Opatrzność Boska">
Opatrzność Boska



</doc>
<doc id="5338760" url="https://pl.wikipedia.org/wiki?curid=5338760" title="Mistrzostwa Świata w Narciarstwie Alpejskim 1931 – slalom mężczyzn">
Mistrzostwa Świata w Narciarstwie Alpejskim 1931 – slalom mężczyzn

Slalom mężczyzn na 1. Mistrzostwach Świata w Narciarstwie Alpejskim został rozegrany 23 lutego 1931 roku, na trasie Wintereggstrecke. Pierwszym w historii mistrzem świata został David Zogg ze Szwajcarii, drugie miejsce zajął Austriak Anton Seelos, a brązowy medal zdobył Friedl Däuber z Rzeszy Niemieckiej. 
W zawodach wystartowało 30. zawodników, z których 25. ukończyło rywalizację.

</doc>
<doc id="5338761" url="https://pl.wikipedia.org/wiki?curid=5338761" title="Współczynnik rodności">
Współczynnik rodności



</doc>
<doc id="5338762" url="https://pl.wikipedia.org/wiki?curid=5338762" title="Palais de Justice w Paryżu">
Palais de Justice w Paryżu



</doc>
<doc id="5338763" url="https://pl.wikipedia.org/wiki?curid=5338763" title="Lew (Piaseczno)">
Lew (Piaseczno)

Lew – skała znajdujące się w lesie we wsi Piaseczno, w województwie śląskim, w powiecie zawierciańskim, w gminie Kroczyce. Jest to największa ze skał, które na mapie Geoportalu opisane są jako Skały Piekielne. Pod względem geograficznym jest to obszar Wyżyny Częstochowskiej.
Do skały Lew najłatwiej dojść od skały Cydzownik idąc wzdłuż granicy lasu na zachód aż do rowu przeciwczołgowego (ok. 700 m), następnie wzdłuż rowu przeciwczołgowego na północ. Lew znajduje się w zaroślach bezpośrednio przy rowie i nie prowadzi do niego żadna ścieżka. Zbudowana z wapienia skała ma wysokość 14 m i uprawiana jest na niej wspinaczka skalna.
Drogi wspinaczkowe.
Lew ma ściany połogie, pionowe lub przewieszone z filarem. Ściany wspinaczkowe o wystawie południowej i południowo-zachodniej. Jest na nich 8 dróg wspinaczkowych o trudności od IV do VI.6 w skali polskiej i jeden projekt. Na kilku drogach zamontowano ringi (r), spity (s) i ringi zjazdowe (rz), na pozostałych wspinaczka tradycyjna. Skała ma niewielką popularność. W sierpniu 2022 r. roślinność wokół niej była dziewicza, bez śladów zdeptania.

</doc>
<doc id="5338764" url="https://pl.wikipedia.org/wiki?curid=5338764" title="Golovinomyces asterum">
Golovinomyces asterum

Golovinomyces asterum (Schwein.) U. Braun – gatunek grzybów należący do rodziny mączniakowatych ("Erysiphaceae"). Pasożyt obligatoryjny wywołujący chorobę o nazwie mączniak prawdziwy astrowatych.
Systematyka i nazewnictwo.
Pozycja w klasyfikacji według Index Fungorum: "Golovinomyces, Erysiphaceae, Erysiphales, Leotiomycetidae, Leotiomycetes, Pezizomycotina, Ascomycota, Fungi".
Po raz pierwszy takson ten opisał w 1832 roku Lewis David von Schweinitz nadając mu nazwę "Erysiphe asterum". Obecną, uznaną przez Index Fungorum nazwę nadał mu w 2012 roku Uwe Braun, przenosząc go do rodzaju "Golovinomyces".
Niektóre synonimy:
Występowanie.
Występuje w Ameryce Północnej, Europie i azjatyckich terenach Rosji. W Czechach stwierdzono występowanie "Golovinomyces asterum" na astrze nowobelgijskim ("Symphyotrichum novi-belgii"), astrze karłowatym ("Aster dumosus"), nawłoci późnej ("Solidago gigantea"), nawłoci kanadyjskiej ("Solidago canadensis"), "Solidago hybrida".

</doc>
<doc id="5338779" url="https://pl.wikipedia.org/wiki?curid=5338779" title="Kaplica św. Huberta w Katowicach">
Kaplica św. Huberta w Katowicach

Kaplica św. Huberta w Katowicach – kaplica położona w Katowicach przy ulicy 73 Pułku Piechoty, w granicach dzielnicy Piotrowice-Ochojec, w lesie pomiędzy Giszowcem a Ochojcem, na terenie zespołu przyrodniczo-krajobrazowego „Źródła Kłodnicy”.
Historia.
Według dwóch różnych wersji, kaplica powstała prawdopodobnie w 1906 roku na zlecenie księcia pszczyńskiego, który w tutejszych lasach urządzał polowania albo też została wzniesiona w 1936 roku z fundacji członków Śląskiego Klubu Jazdy Konnej. W 1994 roku kaplica została poddana konserwacji. Współcześnie opiekuje się nią brynowska parafia Najświętszych Imion Jezusa i Maryi. Corocznie odprawiane są w niej msze święte we wspomnieniach św. Maksymiliana Marii Kolbego (14 sierpnia) i św. Huberta (3 listopada).
Charakterystyka.
Kaplica jest obiektem murowanym w kształcie rotundy, a wokół kaplicy biegnie masywny cokół. Kaplica jest otynkowana, o grubych ścianach, w których znajdują się dwa okrągłe okna zabezpieczone kratkami. Elewacja kaplicy zwieńczona jest profilowanym gzymsem z wykrzywionym lekkim łukiem nad wejściem. Kryta jest ona dachem gontowym, a na jej szczycie znajduje się drewniana sygnaturka – przed II wojną światową była ona ażurowa, zaś współcześnie jest ona pełna. Zwieńczona jest ona metalowym krzyżem z ramionami przeciętymi okręgiem. 
Do wnętrza kaplicy prowadzą drewniane drzwi zabezpieczone metalowa kratą. Wejście zwieńczone jest półokrągło, a niego prowadzą schodki. Wewnątrz kaplicy znajduje się ołtarz, na którym ustawione są figurki świętych, krzyż i świece, zaś na ścianie umieszczono obraz przedstawiający św. Huberta. Podłoga wewnątrz kaplicy wyłożona jest płytkami ceramicznymi. 
Pierwotnie kaplica stała na obszernej polanie, która z biegiem czasu zarosła. Wokół kaplicy znajduje się drewniane ogrodzenie oraz ławki.
Kaplica wpisana jest do gminnej ewidencji zabytków miasta Katowice.

</doc>
<doc id="5338780" url="https://pl.wikipedia.org/wiki?curid=5338780" title="Formuła 2 – Zandvoort 2022">
Formuła 2 – Zandvoort 2022

Runda Formuły 2 na torze Circuit Zandvoort – dwunasta runda mistrzostw Formuły 2 w sezonie 2022.
Wyniki.
Kwalifikacje.
W sprincie kolejność pierwszej dziesiątki została odwrócona.
Źródło: FIA
Sprint.
Wyścig.
Źródło: FIA
Wyścig główny.
Wyścig.
Źródło: FIA
Klasyfikacja po zakończeniu rundy.
Kierowcy.
Źródło: FIA
Zespoły.
Źródło: FIA

</doc>
<doc id="5338783" url="https://pl.wikipedia.org/wiki?curid=5338783" title="Lycée Henri-IV">
Lycée Henri-IV

Lycée Henri-IV – to francuskie centrum edukacyjne zlokalizowane w Dzielnicy Łacińskiej w Paryżu, w piątej dzielnicy Paryża.
Szkoła jest doceniana za doskonałe wyniki w maturze, w konkursie ogólnym i egzaminach wstępnych do Grandes Ecoles, a dokładniej w konkursach literackich (Ecoles Normales Supérieure de Paris, Lyon i Paris-Saclay, École des Chartes). Znany jest ze swojej elitarności i wyszkolenia wielu francuskich intelektualistów, polityków, naukowców i osobistości.

</doc>
<doc id="5338784" url="https://pl.wikipedia.org/wiki?curid=5338784" title="Hieronim Makowiecki (zm. ok. 1582)">
Hieronim Makowiecki (zm. ok. 1582)



</doc>
<doc id="5338785" url="https://pl.wikipedia.org/wiki?curid=5338785" title="Park Narodowy Hornopirén">
Park Narodowy Hornopirén

Park Narodowy Hornopirén (hiszp. "Parque nacional Hornopirén") – park narodowy w Chile położony w regionie Los Lagos, w prowincjach Llanquihue (gmina Cochamo) oraz Palena (gmina Hualaihue). Został utworzony 19 października 1988 roku. W 2018 roku jego powierzchnia została znacznie powiększona i obecnie zajmuje obszar 661,96 km². Od 2007 roku jest częścią rezerwatu biosfery UNESCO o nazwie „Bosques Templados Lluviosos de los Andes Australes”.
Opis.
Park znajduje się na zachodnich zboczach Andów. Występują tu głębokie doliny o prawie pionowych zboczach oraz liczne rzeki (m.in.: Río Negro, Rio Blanco i Rio Traido) i jeziora, z których największe to El Cabro (155 ha), Inexplorado (150 ha) i Pinto Concha (475 ha). Wśród szczytów, których średnia wysokość wynosi 1200 – 1500 m n.p.m., dominują wulkany Yate (2187 m n.p.m.) i Hornopirén (1572 m n.p.m.). Wyżej położona część parku (około 220 km²) pokryta jest lodowcami i wiecznym śniegiem.
Średnia roczna temperatura waha się od +9 do +12 °C. Występują obfite opady deszczu, które mogą przekraczać 4000 mm rocznie. 
Flora.
Niżej położoną część parku (prawie 50 procent powierzchni) pokrywają lasy waldiwijskie rodzaju alerce. Dominuje w nich ficroja cyprysowata, a także "Nothofagus nitida", "Podocarpus nubigena", "Eucryphia cordifolia", "Weinmannia trichosperma", "Nothofagus betuloides", "Nothofagus pumilio".
Fauna.
W parku występuje 25 gatunków ssaków i 123 gatunki ptaków. Z ssaków żyje tu m.in.: narażony na wyginięcie ocelot chilijski, wydrak patagoński i huemal chilijski, a także wydrak południowy, pudu południowy, grizon mniejszy, puma płowa, nibylis argentyński, nibylis andyjski. Ptaki występujące w parku to m.in.: narażony na wyginięcie kondor wielki, a także łabędź czarnoszyi, krasnogonka długodzioba, dzięcioł magellański, torpedówka magellańska.

</doc>
<doc id="5338786" url="https://pl.wikipedia.org/wiki?curid=5338786" title="Iwan Denesowytsch">
Iwan Denesowytsch



</doc>
<doc id="5338788" url="https://pl.wikipedia.org/wiki?curid=5338788" title="Pijeds-jaur">
Pijeds-jaur

Pijeds-jaur (, ) – jezioro na Półwyspie Kolskim. Administracyjnie znajduje się w rejonie pieczengskim obwodu murmańskiego w Rosji. Powierzchnia jeziora wynosi 11,4 km², a powierzchnia zlewni 167 km². Należy do zlewiska Morza Barentsa.
Przez jezioro przepływa rzeka Pieczenga.

</doc>
<doc id="5338789" url="https://pl.wikipedia.org/wiki?curid=5338789" title="Zaroślak żółtowąsy">
Zaroślak żółtowąsy

Zaroślak żółtowąsy ("Atlapetes fulviceps") – gatunek małego ptaka z rodziny pasówek (Passerellidae). Zamieszkuje góry Boliwii i północno-zachodniej Argentyny. Jest uznawany za gatunek najmniejszej troski.
Systematyka.
Gatunek po raz pierwszy zgodnie z zasadami nazewnictwa binominalnego opisali Alcide d’Orbigny i Frédéric de Lafresnaye, nadając mu nazwę "Emberiza fulviceps". Opis ukazał się w 1837 roku w czasopiśmie „Magasin de zoologie”. Jako miejsce typowe autorzy wskazali Tacora (obecnie Totora) w departamencie Cochabamba w Boliwii. Nie wyróżnia się podgatunków.
Morfologia.
Nieduży ptak ze średniej wielkości, grubym u nasady, czarnym dziobem. Szczęka i żuchwa są lekko zakrzywione. Tęczówki w kolorze średniego brązu. Nogi brązowawe. Górna część głowy, z policzkami, kark i boki szyi cynamonowe, kontrastuje z żółtą dolną częścią, podbródkiem, gardłem i podgardlem, na którym wyraźnie widoczny jest cynamonowy pasek wąsowy. Pomiędzy dziobem a okiem charakterystyczna żółta plamka. Górne części ciała zielone, skrzydła i ogon ciemniejsze z łupkowo-szarymi obrzeżami. Dolne części ciała oliwkowe, z żółtawym brzuchem. Brak dymorfizmu płciowego. Długość ciała z ogonem 17 cm; jeden zbadany osobnik ważył 28,2 g.
Zasięg występowania.
Zaroślak żółtowąsy występuje w boliwijskich Andach od departamentu La Paz na południe do departamentu Tarija oraz w północno-zachodniej Argentynie w prowincjach Jujuy i Salta. Jest gatunkiem osiadłym. Jego zasięg występowania według szacunków organizacji BirdLife International obejmuje 200 tys. km².
Ekologia.
Zaroślak żółtowąsy jest gatunkiem endemicznym. Jego głównym habitatem są obrzeża wilgotnych lasów Yungas, zalesione wąwozy, doliny strumieni, otwarte lasy z przewagą olszy, starsze lasy wtórne. Spotyka się go także na obrzeżach lasów "Polylepis". Zazwyczaj występuje na wysokościach od 1500 do 3600 m n.p.m. Jest gatunkiem osiadłym, jednak stwierdzono okresowe migracje na niżej położone stanowiska w okresie zimowym, nawet do wysokości 400 m n.p.m.
Jest gatunkiem wszystkożernym (zjada owady, nasiona i owoce). Żeruje bezpośrednio nad ziemią i w krzakach do wysokości 3 m. Żeruje pojedynczo lub w parach.
Rozmnażanie.
Brak informacji o rozmnażaniu, wiadomo tylko, że obserwowano jaja w styczniu w prowincji Jujuy w północnej Argentynie.
Status.
W Czerwonej księdze gatunków zagrożonych IUCN zaroślak żółtowąsy klasyfikowany jest jako gatunek najmniejszej troski (LC – "Least Concern"). Liczebność populacji nie jest określona, zaś jej trend oceniany jest jako spadkowy z powodu zmniejszania się ich naturalnego habitatu. Gatunek opisywany jest jako lokalnie dość pospolity.

</doc>
<doc id="5338790" url="https://pl.wikipedia.org/wiki?curid=5338790" title="Czerwona ziemia">
Czerwona ziemia

Czerwona ziemia (fr. "Rouge") – francusko-belgijski sensacyjny dramat społeczny z 2020 roku w reżyserii i według scenariusza Farida Bentoumi.
Fabułę i powstanie scenariusza tego demaskatorskiego dramatu o wątku politycznym zainspirowały autentyczne wydarzenia z lat 70., dotyczące skandalu związanego z rozległym chemicznym skażeniem środowiska, jakie miały miejsce w rejonie Zatoki Genueńskiej.
Premiera filmu odbyła się podczas 46. Festiwalu Kina Amerykańskiego w Deauville, krajowa premiera we Francji – 11 sierpnia 2021 r. W 2020 roku obraz znalazł się w selekcji oficjalnej odwołanego 73. MFF w Cannes w 2020 r., a także zaprezentowany został w Korei Południowej na 25. MFF w Pusan.
Treść.
Dzięki wpływowi ojca, wieloletniego zasłużonego pracownika przedsiębiorstwa i delegata związkowego, młoda Nur Hamadi zostaje zatrudniona jako pielęgniarka zakładowa w fabryce Arkalu należącej do chemicznego koncernu UNICOM. Wypadek jednego z pracowników zwraca jej uwagę na dotychczas ignorowane niedopatrzenia w zakresie BHP i braki w zakładowej dokumentacji medycyny pracy, a także ukrywanie zaistniałych dotąd wypadków. Na tym tle odkrywa ciche porozumienie pomiędzy kierownictwem a przedstawicielami personelu, do których należy też jej ojciec. Próby nagłośnienia problemu i zmiany tej sytuacji natrafiają na jego zdecydowany sprzeciw, motywowany chronieniem dobrego imienia firmy i ochroną interesów zatrudnionych robotników. 
Poszukując wsparcia na zewnątrz, Nur styka się z niezależną dziennikarką śledczą Emmą, świadomą sytuacji w Arkalu, która już wcześniej próbowała inicjować działania prawne przeciw firmie powodującej skażenie środowiska. Od niej Nur dowiaduje się szczegółów o bezkarnych zrzutach toksycznych odpadów w okolicy, gdzie w efekcie powstają złoża „czerwonej ziemi”, o ukrywanych chorobach pracowników i o ich wypadkach przy pracy. Wobec potężnego zaplecza prawnego na usługach koncernu i jego właściciela, jedynym wyjściem jest zdobycie niezbitych dowodów w postaci próbek toksycznych substancji powstających w fabryce. Zasadniczy problem stanowi dotarcie do specjalnej, pilnie strzeżonej strefy zakładów. Ostatecznie młoda pielęgniarka dokonuje trudnego wyboru, ryzykownie narażając swe życie przeniknięciem tam i pobraniem próbek odpadów. Gdy w szpitalu leczy skutki swego odważnego działania, nagrodą staje się też pojednanie się z ojcem, który rezygnując z kompromisu, zmienia postawę i dostarcza dowodów dla zainicjowania kampanii prasowej.

</doc>
<doc id="5338791" url="https://pl.wikipedia.org/wiki?curid=5338791" title="Ludobójstwo Ujgurów">
Ludobójstwo Ujgurów

Ludobójstwo Ujgurów, także ludobójstwo w Sinciangu – określenie serii ciągłych naruszeń praw człowieka wobec Ujgurów oraz innych mniejszości etnicznych i religijnych w Sinciangu (autonomicznym rejonie Chińskiej Republiki Ludowej). Działania te często opisywane są na Zachodzie jako przymusowa asymilacja Sinciangu lub ludobójstwo na tle etnicznym lub kulturowym. Według władz chińskich oskarżenia o skalę aresztowań i złe traktowanie zatrzymanych to „mit” i „antychińska propaganda”.
Od 2014 r. rząd chiński pod administracją sekretarza generalnego Komunistycznej Partii Chin (KPCh) Xi Jinpinga realizuje politykę, w wyniku której ponad milion muzułmanów z ludności tureckiej w Chinach zostało uwięzionych w obozach reedukacyjnych. Niezależni eksperci nie mają możliwości kontroli sytuacji w obozach, ale wielu uważa, że są tam liczne ofiary śmiertelne; np. Ethan Gutmann, badacz Chin z Victims of Communism Memorial Foundation, szacuje liczbę ofiar na 5–10% więźniów rocznie. Jest to największa masowa akcja aresztowania i uwięzienia mniejszości etnicznych i religijnych od czasów II wojny światowej. Eksperci szacują, że od 2017 r. w Chinach zrównano z ziemią lub zniszczono około szesnaście tysięcy meczetów, a setki tysięcy dzieci siłą oddzielono od rodziców i wysłano do szkół z internatem.
Działania władz chińskich obejmują długookresowe przetrzymywanie Ujgurów w obozach internowania, pracę przymusową, zabranianie ujgurskich praktyk religijnych, indoktrynację polityczną, przymusową sterylizację, antykoncepcję i aborcję. Chińskie statystyki rządowe podają, że od 2015 do 2018 r. wskaźnik urodzeń w głównie ujgurskich regionach Hotan i Kaszgar spadł o ponad 60%. W tym samym okresie przyrost naturalny w całym kraju zmniejszył się o 9,69%.
Ci, którzy oskarżają Chiny o ludobójstwo, wskazują na umyślne czyny popełnione przez chiński rząd, które, jak twierdzą, są sprzeczne z art. II Konwencji o ludobójstwie, który zakazuje czynów popełnionych z zamiarem zniszczenia całości lub części grupy rasowej lub religijnej, w tym wyrządzania poważnej krzywdy cielesnej lub psychicznej członkom grupy oraz środków mających na celu zapobieganiu narodzinom w grupie.
Chiński rząd zaprzecza, jakoby dopuścił się naruszeń praw człowieka w Sinciangu. We wrześniu 2022 r. Organizacja Narodów Zjednoczonych (ONZ) stwierdziła, że polityka i działania Chin w Sinciangu mogą być zbrodniami przeciwko ludzkości, chociaż nie użyła terminu ludobójstwo.
Stany Zjednoczone uznały łamanie praw człowieka za ludobójstwo, ogłaszając swoje wnioski 19 stycznia 2021 r. Od tego czasu ustawodawcy w kilku krajach przyjęli wnioski określające działania Chin jako ludobójstwo (m.in. w Kanadzie, Holandii, Wielkiej Brytanii, Francji i na Litwie). Inne parlamenty, takie jak parlament Nowej Zelandii, Belgii, i Republiki Czeskiej, potępiły traktowanie Ujgurów przez rząd chiński jako „poważne naruszenia praw człowieka” lub zbrodnie przeciwko ludzkości.

</doc>
<doc id="5338792" url="https://pl.wikipedia.org/wiki?curid=5338792" title="Golkiper">
Golkiper



</doc>
<doc id="5338795" url="https://pl.wikipedia.org/wiki?curid=5338795" title="Crésuz">
Crésuz

Crésuz (frp. "Kreju", hist. "Kürjü") – gmina (fr. "commune"; niem. "Gemeinde") w Szwajcarii, w kantonie Fryburg, w okręgu Gruyère. Leży nad jeziorem Lac de Montsalvens.
Demografia.
W Crésuz mieszka 415 osób. W 2020 roku 19,3% populacji gminy stanowiły osoby urodzone poza Szwajcarią.
Transport.
Przez teren gminy przebiega droga główna nr 189. 

</doc>
<doc id="5338796" url="https://pl.wikipedia.org/wiki?curid=5338796" title="Kreju">
Kreju



</doc>
<doc id="5338797" url="https://pl.wikipedia.org/wiki?curid=5338797" title="Kürjü">
Kürjü



</doc>
<doc id="5338798" url="https://pl.wikipedia.org/wiki?curid=5338798" title="Kuerjue">
Kuerjue



</doc>
<doc id="5338800" url="https://pl.wikipedia.org/wiki?curid=5338800" title="Aldila Sutjiadi">
Aldila Sutjiadi

Aldila Sutjiadi (ur. 2 maja 1995 w Dżakarcie) – indonezyjska tenisistka, reprezentantka kraju w rozgrywkach Pucharu Billie Jean King.
Kariera tenisowa.
W karierze wygrała jeden deblowy turniej cyklu WTA z dwóch rozegranych finałów. Osiągnęła też cztery finały turniejowe w grze podwójnej w cyklu WTA 125, w których dwa razy triumfowała. Ponadto wygrała jeden singlowy i piętnaście deblowych turniejów rangi ITF. Najwyżej w rankingu WTA Tour była sklasyfikowana na 344. miejscu w singlu (24 maja 2021) oraz na 64. pozycji w deblu (25 lipca 2022).
W 2018 roku, startując w parze z Christopherem Rungkatem, zdobyła złoty medal igrzysk azjatyckich w grze mieszanej. W finale indonezyjska para pokonała debel Luksika Kumkhum-Sonchat Ratiwatana.
W 2022 roku podczas Australian Open zadebiutowała w wielkoszlemowym turnieju głównym w grze podwójnej. Startując w parze z Peangtarn Plipuech, odpadła w pierwszej rundzie rozgrywek.

</doc>
<doc id="5338801" url="https://pl.wikipedia.org/wiki?curid=5338801" title="Echarlens">
Echarlens

Echarlens (frp. "Tsèrlin", hist. "Schärlingen") – gmina (fr. "commune"; niem. "Gemeinde") w Szwajcarii, w kantonie Fryburg, w okręgu Gruyère. Leży nad jeziorem Lac de la Gruyère.
Demografia.
W Echarlens mieszka 847 osób. W 2020 roku 13,6% populacji gminy stanowiły osoby urodzone poza Szwajcarią.
Transport.
Przez teren gminy przebiegają drogi główne nr 12 i nr 192. 

</doc>
<doc id="5338803" url="https://pl.wikipedia.org/wiki?curid=5338803" title="Tsèrlin">
Tsèrlin



</doc>
<doc id="5338804" url="https://pl.wikipedia.org/wiki?curid=5338804" title="Schärlingen">
Schärlingen



</doc>
<doc id="5338805" url="https://pl.wikipedia.org/wiki?curid=5338805" title="Schaerlingen">
Schaerlingen



</doc>
<doc id="5338806" url="https://pl.wikipedia.org/wiki?curid=5338806" title="Lista gatunków z rodzaju niecierpek">
Lista gatunków z rodzaju niecierpek

Lista gatunków z rodzaju niecierpek "Impatiens" – lista gatunków rodzaju roślin należącego do rodziny niecierpkowatych. Według bazy taksonomicznej "Plants of the World Online" do rodzaju należy 1067 gatunków.

</doc>
<doc id="5338808" url="https://pl.wikipedia.org/wiki?curid=5338808" title="Mistrzostwa Oceanii w Lekkoatletyce 1990">
Mistrzostwa Oceanii w Lekkoatletyce 1990

1. Mistrzostwa Oceanii w Lekkoatletyce – zawody lekkoatletyczne, które odbyły się na Stadionie Narodowym w stolicy Fidżi Suvie między 11 a 14 lipca 1990 roku. W imprezie wystartowali zawodnicy z państw skupionych w Oceania Athletics Association oraz sportowcy z Nowej Kaledonii. 

</doc>
<doc id="5338811" url="https://pl.wikipedia.org/wiki?curid=5338811" title="Perepys (przystanek kolejowy)">
Perepys (przystanek kolejowy)

Perepys () – przystanek kolejowy w pobliżu miejscowości Perepys, w rejonie czernihowskim, w obwodzie czernihowskim, na Ukrainie. Położony jest na linii Bachmacz - Homel.
Ok. 100 m na południe (w stronę Bachmacza) od przystanku znajduje się posterunek odgałęźny 139 km.

</doc>
<doc id="5338816" url="https://pl.wikipedia.org/wiki?curid=5338816" title="Far East Cup w biegach narciarskich 2022/2023">
Far East Cup w biegach narciarskich 2022/2023

Far East Cup w biegach narciarskich 2022/2023 to kolejna edycja tego cyklu zawodów. Rywalizacja rozpoczęła się 17 grudnia 2022 r. w południowokoreańskim ośrodku narciarskim Alpensia Resort, a zakończyła 4 marca 2023 r. w japońskim Sapporo.
W poprzednim sezonie tego cyklu najlepszą wśród kobiet była reprezentantka Korei Południowej Lee Eui-jin, natomiast wśród mężczyzn Japończyk Takanori Ebina.

</doc>
<doc id="5338819" url="https://pl.wikipedia.org/wiki?curid=5338819" title="Feda-Bej">
Feda-Bej



</doc>
<doc id="5338820" url="https://pl.wikipedia.org/wiki?curid=5338820" title="Marijno">
Marijno



</doc>
<doc id="5338823" url="https://pl.wikipedia.org/wiki?curid=5338823" title="Oblężenie Krui (1450)">
Oblężenie Krui (1450)

Oblężenie Krui – pierwsze oblężenie miasta Kruja, które miało miejsce w 1450 roku.
Przebieg.
Osmański sułtan Murad II, niezadowolony z klęsk swojej armii, zebrał 100-tysięczną armię (w tym 60 tys. żołnierzy kawalerii) i wyruszył do Krui; władca miał nadzieję, że położy to kres oporowi ze strony Albanii. Albański dowódca Skanderbeg planował spontanicznie atakować osmańską armię oraz uniemożliwiać jej otrzymywanie dostaw. Przed bitwą umocniono fortyfikacje miasta poprzez umieszczenie na nich katapult.
Zamek w Krui, który w tej bitwie miał być głównym celem Murada II, był dobrze zaopatrzony na tyle, by mógł wytrzymać 16 miesięcy oblężenia; dodatkowo broniło go około 1500 strażników, większość z nich była wyposażona w miecze i kusze.
W maju 1450 roku wojska osmańskie rozbiły obóz około 10 km od Krui; początkowo Murad II obiecywał właścicielowi zamku dużą ilość złota w zamian za przejęcie miasta, jednak po odrzuceniu tej propozycji, sułtan zaatakował Kruję; rozpoczęto od czterodniowego atakowania murów za pomocą dziesięciu armat. W wyniku ataku zawaliła się część muru, co umożliwiło wojskom osmańskim dostać siędo miasta. Udało im się dotrzeć do głównej bramy zamku, którą próbowali sforsować, jednak obrońcy zaciekle się bronili. 8-tysięczna armia Skanderbega przeprowadziła wiele ataków na osmańskie obozy położone w okolicy miasta, co odciążało broniących zamku strażników. Murad II zarządził wykopać przejście, dzięki któremu wojska osmańskie miały przekroczyć mury zamku; ostatecznie nie zostało ono wykopane, a podczas prac wielu osmańskich żołnierzy zmarło z wycieńczenia. Podczas jednej z nocy, obrońcy zamku opuścili budynek i zniszczyli większość osmańskich armat.
Po bezskutecznych próbach oblężenia miasta, Murad II postanowił w listopadzie 1450 roku wraz ze swoją armią w wycofać się do Edirne.
Następstwa.
Po zwycięstwie Skanderbega wysłano do Albanii ambasadorów z Państwa Kościelnego, Neapolu, Węgier i Burgundii; sam Skanderbeg był cieszył się uznaniem w państwach zachodnioeuropejskich.
Upamiętnienia.
Żyjący w XIX wieku słynny albański poeta Naim Frashëri opublikował utwór "Historia Skanderbega" (alb. "Histori e Skënderbeut"), gdzie opisywał pierwsze oblężenie Krui jako bitwę, która uratowała Europę przed zagrożeniem ze strony Imperium Osmańskiego.
W 1953 roku miał premierę film pod tytułem "Skanderbeg", gdzie przebieg oblężenia Krui był jednym z wątków.
W 2008 roku albański pisarz Ismail Kadare opublikował książkę pod tytułem "Oblężenie" ().

</doc>
<doc id="5338824" url="https://pl.wikipedia.org/wiki?curid=5338824" title="I oblężenie Krui">
I oblężenie Krui



</doc>
<doc id="5338825" url="https://pl.wikipedia.org/wiki?curid=5338825" title="Pierwsze oblężenie Krui">
Pierwsze oblężenie Krui



</doc>
<doc id="5338828" url="https://pl.wikipedia.org/wiki?curid=5338828" title="Maryland Cycling Classic 2022">
Maryland Cycling Classic 2022

Maryland Cycling Classic 2022 – 1. edycja wyścigu kolarskiego Maryland Cycling Classic, która odbyła się 4 września 2022 na trasie o długości niespełna 197 kilometrów pomiędzy miejscowościami Sparks i Baltimore. Impreza kategorii 1.Pro była częścią UCI ProSeries 2022.

</doc>
<doc id="5338832" url="https://pl.wikipedia.org/wiki?curid=5338832" title="Getto grodziskie">
Getto grodziskie



</doc>
<doc id="5338837" url="https://pl.wikipedia.org/wiki?curid=5338837" title="Jesús Ezquerra">
Jesús Ezquerra

Jesús Ezquerra Muela (ur. 30 listopada 1990 w Treto) – hiszpański kolarz szosowy.
Osiągnięcia.
Opracowano na podstawie:

</doc>
<doc id="5338841" url="https://pl.wikipedia.org/wiki?curid=5338841" title="Piotr Jurgenson">
Piotr Jurgenson

Piotr Iwanowicz Jurgenson, także Jürgenson (; ur. w Rewlu, zm. w Moskwie) – rosyjski wydawca muzyczny.
Życiorys.
Urodził się jako najmłodsze z dzieci w ubogiej rodzinie. Od 14. roku życia uczył się zawodu księgarza, pracował w Petersburgu jako sztycharz i sprzedawca nut w firmach Bernarda, Büttnera i Stiełłowskiego. Od 1859 roku był kierownikiem działu nutowego wydawnictwa Szildbacha w Moskwie. W 1861 roku założył własne wydawnictwo nutowe, w 1866 roku poszerzył jego działalność o wydawanie literatury muzycznej. Od 1867 roku posiadał własną drukarnię. Dzięki protekcji Nikołaja Rubinsteina został wprowadzony na salony, otrzymując stanowisko oficjalnego dostawcy konserwatorium, a także godność członka Cesarskiego Rosyjskiego Towarzystwa Muzycznego. Do 1903 roku jego firma przejęła 17 mniejszych wydawnictw działających w różnych miastach Imperium Rosyjskiego, stając się wiodącym wydawnictwem muzycznym w kraju, cenionym również za granicą. Przyjaźnił się z Piotrem Czajkowskim i był wieloletnim głównym wydawcą jego dzieł. Publikował partytury kompozytorów rosyjskich, m.in. Arienskiego, Bałakiriewa, Borodina, Dargomyżskiego, Glinki, Rimskiego-Korsakowa i Skriabina. Jako pierwszy w Rosji opublikował edycje zebranych dzieł fortepianowych Fryderyka Chopina, Roberta Schumanna i Felixa Mendelssohna. Publikował też wyciągi partytur z oper Richarda Wagnera. 
Od 1897 roku jego firma wydawnicza posiadała filię w Lipsku. W 1903 roku otworzył w Moskwie pierwszą bezpłatną czytelnię muzyczną. Opublikował łącznie ponad 20 tysięcy utworów muzycznych, a także ponad 150 książek i podręczników, w tym rosyjskie wydanie leksykonu i prac Hugo Riemanna.
Po śmierci Jurgensona prowadzenie wydawnictwa przejęli jego synowie, Boris i Grigorij. Po rewolucji październikowej firma została znacjonalizowana.

</doc>
<doc id="5338846" url="https://pl.wikipedia.org/wiki?curid=5338846" title="Urko Berrade">
Urko Berrade

Urko Berrade Fernández (ur. 28 listopada 1997 w Pampelunie) – hiszpański kolarz szosowy.
Osiągnięcia.
Opracowano na podstawie:

</doc>
<doc id="5338851" url="https://pl.wikipedia.org/wiki?curid=5338851" title="Zmarli w roku 1910">
Zmarli w roku 1910

Lista osób zmarłych w 1910:

</doc>
<doc id="5338856" url="https://pl.wikipedia.org/wiki?curid=5338856" title="Karapelit">
Karapelit

Karapelit () – wieś w Bułgarii, w obwodzie Dobricz, w gminie Dobriczka. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2022 roku miejscowość liczyła 1 184 mieszkańców.

</doc>
<doc id="5338857" url="https://pl.wikipedia.org/wiki?curid=5338857" title="Mistrzostwa Świata w Narciarstwie Alpejskim 1931 – zjazd kobiet">
Mistrzostwa Świata w Narciarstwie Alpejskim 1931 – zjazd kobiet

Zjazd kobiet na 1. Mistrzostwach Świata w Narciarstwie Alpejskim został rozegrany 20 lutego 1931 roku, na trasie Wintereggstrecke. Pierwszą w historii mistrzynią świata została Esmé MacKinnon z Wielkiej Brytanii, drugie miejsce zajęła jej rodaczka - Nell Carroll, a brązowy medal zdobyła Austriaczka Irma Schmidegg. 
W zawodach wystartowało 19 zawodniczek, z których 17 ukończyło rywalizację.

</doc>
<doc id="5338863" url="https://pl.wikipedia.org/wiki?curid=5338863" title="Barwinek (skała)">
Barwinek (skała)

Barwinek – skała znajdująca się w lesie po wschodniej stronie drogi do Zamku w Morsku, administracyjnie w Skarżycach (dzielnica Zawiercia) w województwie śląskim, w powiecie zawierciańskim w gminie Włodowice, ale bliżej zabudowanego obszaru wsi Morsko. Do skały prowadzi leśna droga oznakowana tabliczką „Miejsce pamięci narodowej”. Jest to mogiła żołnierza radzieckiego poległego w 1945 r. Za mogiłą po lewej stronie drogi jest polanka, a przy niej ukryta w lesie skała Barwinek, na mapie Geoportalu opisana jako Skała Diabelska. Barwinek to zbudowana z wapieni grupa skał o wysokości od 7 do 18 m. Jest wśród nich typowa igła skalna oraz grzyb skalny. Ściany połogie, pionowe lub przewieszone z filarami, kominami i zacięciami.
Drogi wspinaczkowe.
Ściany wspinaczkowe mają wystawę zachodnią, wschodnią i południową. Jest na nich 16 dróg wspinaczkowych o trudności od III do VI.4+ w skali Kurtyki. Na części z nich zamontowano stałe punkty asekuracyjne: ringi (r) oraz stanowiska zjazdowe (st), ringi zjazdowe (rz) lub 2 ringi zjazdowe (drz), na pozostałych wspinaczka tradycyjna.

</doc>
<doc id="5338864" url="https://pl.wikipedia.org/wiki?curid=5338864" title="Mistrzostwa Świata w Narciarstwie Alpejskim 1931 – slalom kobiet">
Mistrzostwa Świata w Narciarstwie Alpejskim 1931 – slalom kobiet

Slalom kobiet na 1. Mistrzostwach Świata w Narciarstwie Alpejskim został rozegrany 19lutego 1931 roku. Pierwszą w historii mistrzynią świata została Esmé MacKinnon z Wielkiej Brytanii z Wielkiej Brytanii, drugie miejsce zajęła Austriaczka Inge Wersin-Lantschner, a brązowy medal zdobyła kolejna Brytyjka - Jeanette Kessler. 
W zawodach wystartowało 18 zawodniczek, wszystkie ukończyły rywalizację.

</doc>
<doc id="5338866" url="https://pl.wikipedia.org/wiki?curid=5338866" title="Colin Heiderscheid">
Colin Heiderscheid

Colin Heiderscheid (ur. 28 stycznia 1998) – luksemburski kolarz szosowy.
Osiągnięcia.
Opracowano na podstawie:

</doc>
<doc id="5338867" url="https://pl.wikipedia.org/wiki?curid=5338867" title="Bujar Zajmi">
Bujar Zajmi

Bujar Zajmi (ur. 7 lipca 1939 w Tiranie, zm. 27 sierpnia 2022 tamże) – albański malarz, grafik i kostiumograf.
Życiorys.
W 1959 ukończył naukę w szkole artystycznej Jordan Misja. Odbył studia z zakresu poligrafii w Lipsku, a w roku 1967 ukończył studia z zakresu malarstwa w Instytucie Sztuk w Tiranie. Od 1966 pracował w Studiu Filmowym Nowa Albania (Kinostudio Shqiperia e Re) jako autor reklam filmowych. W 1969 przygotował kostiumy do filmu "Njesit gueril". W latach 1972 pracował jako redaktor artystyczny czasopisma resortu spraw wewnętrznych "Ne sherbim te popullit" (W służbie ludu). W latach 1975-1978 zajmował się projektowaniem znaczków pocztowych dla Poczty Albańskiej. Od 1978 kierował działem wydawnictw ilustrowanych w domu wydawniczym "8 Nentori". W latach 1978-1986 prowadził zajęcia z uczniami szkoły Jordan Misja w Tiranie.
Zajmi pełnił funkcję zastępcy przewodniczącego komisji grafiki działającej przy Lidze Pisarzy i Artystów Albanii. Był także przewodniczącym Stowarzyszenia Kulturalnego Goethe i członkiem władz Towarzystwa Przyjaźni Albańsko-Niemieckiej. Zmarł w sierpniu 2022 w Tiranie. Pochowany na cmentarzu Tufinë.
Twórczość.
Był autorem ponad 7 tysięcy grafik, obrazów olejnych i rysunków, w większości o tematyce historycznej i patriotycznej, malował także pejzaże. Większość prac powstała w jego pracowni artystycznej w Tiranie. Przygotowywał także kostiumy do spektakli teatralnych. Pierwszą wystawę jego prac zaprezentowano w 1990 w Pałacu Kultury w Tiranie. W 2011 Narodowa Galeria Sztuki w Tiranie zaprezentowała 65 prac z dorobku artystycznego Zajmiego, poświęconych Tiranie. Wystawiał także poza granicami Albanii - w Berlinie, Paryżu i w Pekinie.

</doc>
<doc id="5338871" url="https://pl.wikipedia.org/wiki?curid=5338871" title="Cmentarz Centralny w Sofii">
Cmentarz Centralny w Sofii

Cmentarz Centralny w Sofii (bułg. "Централни софийски гробища") – największy cmentarz w Sofii, stolicy Bułgarii. Znajduje się w dzielnicy Orłandowci, w północnej części miasta. Został założony w 1889 roku.
Na cmentarzu wydzielono kwatery dla różnych społeczności religijnych i grup etnicznych. Na terenie kompleksu znajduje się też kilka świątyń różnych wyznań, m.in. prawosławna cerkiew Zaśnięcia Bogurodzicy, katolicka kaplica Świętego Franciszka, cerkiew ormiańska, żydowska synagoga i inne.
Kompleks obejmuje kilka cmentarzy wojennych (niemiecki, angielski, francuski i włoski), a także kwatery, w których pochowani są członkowie oddziałów ochotniczych i piloci wojskowi. 
W specjalnej kwaterze – „Alei Twórców“ pochowani są niektórzy działacze kultury i sztuki.

</doc>
<doc id="5338876" url="https://pl.wikipedia.org/wiki?curid=5338876" title="Mała Pieczenga">
Mała Pieczenga

Mała Pieczenga () – rzeka w Rosji w rejonie pieczengskim obwodu murmańskiego. Jej długość wynosi 30 km, powierzchnia zlewni 234 km². Uchodzi do Pieczengi 30 km od jej ujścia do Morza Barentsa.
Przepływa przez jeziora Gusinoje, Kostrownoje i Tul-jaur.

</doc>
<doc id="5338878" url="https://pl.wikipedia.org/wiki?curid=5338878" title="Rock of Ages (singel)">
Rock of Ages (singel)

Rock of Ages – piosenka zespołu Def Leppard, wydana w 1983 roku jako singel promujący album "Pyromania".
Powstanie.
Po stworzeniu muzyki zespół miał problem z wymyśleniem tekstu. Pewnego dnia Joe Elliott znalazł w studiu pozostawioną przez grupę studiującą Biblię książkę. Książką ta była otwarta na stronie z hymnem „Skało zbawcza” ("Rock of Ages") Augustusa Toplady. Elliott zaczął następnie śpiewać te słowa, a producent Robert John Lange podchwycił ten pomysł. Słowa „Rock of Ages” zostały użyte jako tytuł, co stanowiło punkt wyjścia do reszty tekstu.
Elliott w wywiadzie dla magazynu „Kaos 2000” powiedział, że tworząc utwór zespół inspirował się „I Love Rock ’n’ Roll” w wykonaniu Joan Jett, szczególnie uwzględniając styl i przebojowość tej piosenki. Jednakże struktura „Rock of Ages” różni się od „I Love Rock ’n’ Roll”.
W procesie tworzenia piosenki z zespołem współpracował Thomas Dolby.
Charakterystyka.
Piosenka została napisana, aby wykorzystywać ją na koncertach. Charakteryzuje się brakiem gitar w zwrotkach (co miało służyć wzmocnieniu wokalu) oraz ich wzmocnieniem w refrenie. Rozpoczyna się od głosu mówiącego „Gunter Glieben Glauten Globen”. Słowa te nic nie oznaczały, a ich autorem był Lange, który był zmęczony odliczaniem w stylu „1, 2, 3, 4”. Początkowe wersy piosenki ("I've got something to say / It's better to burn out than fade away!") są częścią refrenu „Hey Hey, My My (Into the Black)” Neila Younga z 1979 roku.
Teledysk.
Do piosenki zrealizowano klip w reżyserii Davida Malleta. Sceny były kręcone w Battersea 8 grudnia 1982 roku.
W początkowych scenach pojawia się mnich grający w szachy – tę postać zagrał menedżer zespołu, Peter Mensch. Na początku klipu, w momencie wypowiadania przez Elliotta słów „all right”, występuje również sowa, co było wymysłem Malleta motywowanym tym, że angielskie słowa "all" i "owl" (sowa) brzmią podobnie. W późniejszej części teledysku m.in. Elliott spaceruje po zwodzonym moście, trzymając miecz.
Premiera teledysku miała miejsce 20 kwietnia 1983 roku na kanale MTV.
Odbiór.
Piosenka zajęła m.in. pierwsze miejsce na liście Mainstream Rock. Był to największy przebój z albumu "Pyromania" w Wielkiej Brytanii oraz jedna z dwóch piosenek z tegoż albumu, która dostała się do pierwszej dwudziestki listy Hot 100.
Covery i wykorzystanie.
Piosenka była coverowana m.in. przez Kelly'ego Hansena (2000) i The Mentors (2007), a także kilkukrotnie samplowana. Początkowe słowa piosenki wykorzystał zespół The Offspring w piosence „Pretty Fly (for a White Guy)”.

</doc>
<doc id="5338879" url="https://pl.wikipedia.org/wiki?curid=5338879" title="Adil Saasaa">
Adil Saasaa

Adil Saasaa (, ur. 1 grudnia 1981 w Al-Dżadidzie) – marokański piłkarz, grający jako prawy obrońca. Przez całą karierę związany z Difaâ El Jadida. Jednokrotny reprezentant Maroka. 
Kariera klubowa.
Urodził się w Al-Dżadidzie. W roku 2000, dołączył do lokalnego klubu Difaâ El Jadida. Został włączony do kadry pierwszego zespołu w roku 2007. W klubie rozegrał 125 ligowych meczów, w których strzeli 3 gole.
W sezonie 2015/2016 doznał kontuzji, przez którą pauzował cały sezon. Z początkiem roku 2016 nie został zgłoszony do rozgrywek, mimo obowiązującej umowy, z czym nie mógł się pogodzić. Piłkarza popierała również Królewska Marokańska Federacja Piłki Nożnej. 31 stycznia 2016 ogłosił koniec piłkarskiej kariery.
Kariera reprezentacyjna.
W styczniu 2014, selekcjoner Hassan Benabicha, powołał go do pierwszej reprezentacji Maroka na Mistrzostwa Narodów Afryki 2014. Zadebiutował w kadrze 16 stycznia 2014, w zremisowanym 1:1 meczu z Burkina Faso

</doc>
<doc id="5338883" url="https://pl.wikipedia.org/wiki?curid=5338883" title="Język malajski manado">
Język malajski manado



</doc>
<doc id="5338886" url="https://pl.wikipedia.org/wiki?curid=5338886" title="Pensja weteranów powstań z 1830, 1848 i 1863 w II RP">
Pensja weteranów powstań z 1830, 1848 i 1863 w II RP

Pensja weteranów powstań z 1830, 1848 i 1863 w II RP – określona przepisami prawa pensja weteranów powstań narodowych i wdów po nich w II Rzeczypospolitej.
W dniu 2 sierpnia 1919 r. uchwalono ustawę o stałej pensji dla weteranów powstań 1831 i 1863 r. (Dz.Pr.P.P. 1919 nr 65, poz. 397). Zgodnie z tą ustawą od dnia 1 lipca 1919 r. przyznano weteranom dożywotnią pensję. Wysokość miesięcznej pensji dla weteranów nieposiadających stopnia oficerskiego wynosiła 250 marek polskich, a w przypadku weteranów posiadających stopień oficerski 300 marek polskich. Wdowy po weteranach, które weszły w związki małżeńskie przed wejściem w życie ustawy, miały w okresie wdowieństwa prawo do pensji dożywotniej, wypłacanej ze Skarbu Państwa, w wysokości połowy pensji, do jakiej miałby prawo mąż pozostający przy życiu.
Dnia 18 grudnia 1919 uchwalono ustawę rozszerzającą przepisy, w której prawo do stałej pensji rozszerzono także na weteranów walk wyzwoleńczych w 1848 r. (Dz.U. 1920 nr 2, poz. 4).
W dniu 18 grudnia 1919 r. uchwalono ustawę o przyznaniu stopni i praw oficerskich weteranom z lat 1831, 1848 i 1863 (Dz.U. 1920 nr 2, poz. 5). Od tej pory wszyscy weterani byli oficerami, a ich dożywotnia pensja została zrównana. Pensja ta wynosiła dla wszystkich 300 marek polskich miesięcznie. Pensja ta jednak przysługiwała tylko w przypadku, gdy weterani nie mieli zabezpieczonej starości.
Dnia 8 czerwca 1920 r. uchwalono ustawę zmieniającą przepis artykułu 2 ustawy z 18 grudnia 1919 r. (Dz.U. 1920 nr 50, poz. 306). Po tych zmianach prawo do dożywotniej miesięcznej pensji mieli wszyscy weterani, bez względu na to czy mieli zabezpieczoną starość, czy też nie.
Dla porównania 13 lipca 1920 r. ogłoszono szereg ustaw określających wynagrodzenia pracowników państwowych. Płaca zasadnicza szeregowego pracownika kolei państwowych, który posiadał najniższy 15. stopień uposażenia, została ustalona na 400 marek polskich plus dodatki za wysługę lat i dodatek drożyźniany. Płaca urzędnika państwowego posiadającego najniższy 13. stopień uposażenia wynosiła 500 marek polskich plus dodatki. Płaca funkcjonariusza niższego, podurzędnika, sługi – posiadającego najniższy stopień płacy wynosiła 350 marek polskich plus dodatki.
W dniu 18 marca 1921 r. uchwalono ustawę w przedmiocie nadzwyczajnego dodatku do stałej pensji dla weteranów 1831, 1848 i 1863 roku. (Dz.U. 1921 nr 29, poz. 164). Weteranom pobierającym stałą pensję na zasadzie ustawy z dnia 18 grudnia 1919 r. przyznano wstecznie od dnia 1 stycznia 1921 r. na czas trwania wojną wywołanych stosunków ekonomicznych nadzwyczajny dodatek do pobieranej pensji w kwocie 1500 marek miesięcznie.
Dnia 23 marca 1922 r. uchwalono ustawę w przedmiocie zaopatrzenia weteranów powstań narodowych z 1831 r., 1848 r. i 1863 r. oraz wdów po nich (Dz.U. 1922 nr 26, poz. 212). Wobec panującej inflacji zmieniono zasady wypłacania pensji weteranom oraz wprowadzono rozróżnienie na weteranów samotnych i żonatych. Wynagrodzenie weteranów składało się z:
W dniu 7 października 1927 r. ogłoszone zostało rozporządzenie Prezydenta Rzeczypospolitej w sprawie zmiany niektórych postanowień ustawy z 23 marca 1922 r. w przedmiocie zaopatrzenia weteranów powstań narodowych z 1831 r., 1848 r. i 1863 r. oraz wdów po nich (Dz.U. 1927 nr 88, poz. 791). Na podstawie tego rozporządzenia zlikwidowano wypłacany dotychczas dodatek drożyźniany. Ustalone zostały też nowe kwoty miesięcznej pensji. Od 1 października 1927 r. miesięczna pensja weterana samotnego wynosiła 125 zł, a weterana żonatego 150 zł.
Dla porównania poniżej podane są wysokości miesięcznej pensji w 1927 r. zawodowych wojskowych zamieszkałych na prowincji, obowiązujące w początkowym okresie służby:
Dnia 9 kwietnia 1938 r. uchwalono ustawę o zmianie ustawy w przedmiocie zaopatrzenia weteranów powstań narodowych z 1831 r., 1848 r. i 1863 r. oraz wdów po nich (Dz.U. 1938 nr 25, poz. 221). Ustawa ta zakładała, że zaopatrzenie weteranów składa się ze stałej pensji, która nie uległa zmianie, jak również dodatku pielęgnacyjnego, który wynosił 75 zł miesięcznie. Ustawa weszła w życie z dniem ogłoszenia i obowiązywała od dnia 1 stycznia 1938 r.

</doc>
<doc id="5338888" url="https://pl.wikipedia.org/wiki?curid=5338888" title="Andrzej Sowiński">
Andrzej Sowiński

Andrzej Sowiński (ps. „Zagłoba”, ur. 17 lipca 1922 w Warszawie, zm. 14 kwietnia 1996 tamże) – polski radiotechnik, elektronik, profesor nauk technicznych, żołnierz Związku Walki Zbrojnej i Armii Krajowej, ofiara represji komunistycznych.
Życiorys.
Pochodził z rodziny kolejarskiej. Szkołę podstawową i gimnazjum Niklewskiego ukończył w Warszawie, gdzie w 1939 zdał maturę. Był licencjonowanym krótkofalowcem; samodzielnie budował radioodbiorniki. Członek VII Warszawskiej Drużyny Harcerskiej im. Gen. Karola Kniaziewicza, walczył ochotniczo w kampanii wrześniowej. Od 1940 był członkiem Związku Walki Zbrojnej (potem Armii Krajowej) pod pseudonimem "Zagłoba". Współtwórca batalionu „Zośka” i jednym z przeprowadzających rozpoznanie przed Akcją pod Arsenałem. Za zgodą państwa podziemnego pracował w warszawskich Zakładach Philipsa, gdzie prowadził działalność wywiadowczą. Uczęszczał na tajną Wyższą Szkołę Techniczną, gdzie zetknął się m.in. z Witoldem Pogorzelskim i Mieczysławem Pożaryskim. W powstaniu warszawskim dowodził plutonem. Pięciokrotnie ranny. Odznaczono go wówczas Krzyżem Walecznych.
Po zakończeniu wojny studiował na Wydziale Elektrycznym Politechniki Warszawskiej; następnie podjął pracę w Biurze Odbudowy Stolicy, a potem w Ośrodku Badawczo-Rozwojowym Polskiego Radia. W 1948 ukończył studia z tytułem magistra inżyniera elektryka (specjalność radiotechnika, praca dyplomowa pod kierunkiem prof. Janusza Groszkowskiego). Jego pracą dyplomową było zaprojektowanie konstrukcji i obliczenie parametrów radiostacji Warszawa II.
Dnia 3 stycznia 1949 (kilka miesięcy po uruchomieniu radiostacji Warszawa II) został aresztowany i uwięziony go w X Pawilonie Ministerstwa Bezpieczeństwa Publicznego, gdzie był brutalnie przesłuchiwany. Został skazany na piętnaście lat więzienia za działalność konspiracyjną w ZWZ i AK. Wyrok odbywał do 6 listopada 1954, a w 1957 został zrehabilitowany.
Pracował w Zakładach Philipsa (wówczas im. Róży Luksemburg) oraz w Zakładzie Elektroenergetyki Politechniki Wrocławskiej z siedzibą w Warszawie, gdzie był głównym inżynierem, a później, po przekształceniach, pierwszym dyrektorem samodzielnego Zakładu Opracowań i Produkcji Aparatury Naukowej. Od 1958 podjął zatrudnienie w Instytucie Tele- i Radiotechnicznym, gdzie założył Pracownię Miernictwa Cyfrowego. Doszedł tam do stanowiska dyrektora. W 1963 został samodzielnym pracownikiem naukowo-badawczym. Od 1961 wykładał na Wydziale Łączności Politechniki Warszawskiej. Doktoryzował się 31 maja 1966 (praca pt. "Optymalizacja częstotliwości powtarzania automatycznych pomiarów cyfrowych"). W 1967 wydał książkę "Cyfrowa technika pomiarowa", która była pierwszą krajową monografią na ten temat. W 1971 został dyrektorem Przemysłowego Instytutu Elektroniki. W 1976 został profesorem nauk technicznych. W 1991 wydał monografię "Automatyczne testowanie w mikroelektronice". Był redaktorem naczelnym czasopism "Prace PIE" oraz serii "Elektronizacja". W 1989 podjął pracę w Instytucie Łączności w Miedzeszynie (do 1992 był jego sekretarzem naukowym).
Opublikował około 80 artykułów i referatów konferencyjnych oraz sześć monografii.
Członkostwo.
Był członkiem Komitetu Elektroniki i Telekomunikacji, Komitetu Metrologii i Aparatury Naukowej Polskiej Akademii Nauk, członkiem SEP (od 1946) i członkiem jego prezydium zarządu głównego. Od 1972 r. był członkiem Institute of Electrical and Electronics Engineers, w tym członkiem założycielem jego polskiej sekcji. Od 1979 do 1983 przewodniczył tej sekcji. Otrzymał The IEEE Centennial Medal.
Odznaczenia.
Otrzymał:

</doc>
<doc id="5338890" url="https://pl.wikipedia.org/wiki?curid=5338890" title="Jeorjos Buglas">
Jeorjos Buglas

Jeorjos Buglas (, ur. 17 listopada 1990 w Trikali) – grecki kolarz szosowy i torowy.
Buglas uprawia zarówno szosową, jak i torową odmianę kolarstwa – jest wielokrotnym medalistą mistrzostw Grecji w obu tych dyscyplinach, startował też zarówno w mistrzostwach świata w kolarstwie torowym, jak i szosowym.
Kolarzem był również jego brat, Apostolos Buglas.
Osiągnięcia.
Kolarstwo szosowe.
Opracowano na podstawie:

</doc>
<doc id="5338891" url="https://pl.wikipedia.org/wiki?curid=5338891" title="Geórgios Boúglas">
Geórgios Boúglas



</doc>
<doc id="5338893" url="https://pl.wikipedia.org/wiki?curid=5338893" title="Dialekt gegijski">
Dialekt gegijski



</doc>
<doc id="5338895" url="https://pl.wikipedia.org/wiki?curid=5338895" title="Ostatni Żyd w Winnicy">
Ostatni Żyd w Winnicy

Ostatni Żyd w Winnicy – fotografia wykonana podczas Holocaustu na Ukrainie w czasie II wojny światowej, ukazująca nieznanego Żyda w Winnicy, który ma zostać zastrzelony przez członka Einsatzgruppe „D”, mobilnego szwadronu śmierci nazistowskiej SS. Ofiara klęczy przy masowym grobie wypełnionym zwłokami; z tyłu egzekucji przygląda się grupa żołnierzy Waffen-SS i członkowie Służby Pracy Rzeszy.
Historia.
Fotografia pochodzi z okresu pomiędzy 1941 a 1943 rokiem, kiedy Niemcy w czasie operacji Barbarossa zajęli, a następnie okupowali obwód winnicki. W tym okresie na terenie obwodu miały miejsce liczne masakry Żydów, w tym w Winnicy 16 i 22 września 1941 roku oraz w kwietniu 1942 roku, po czym ocaleni zostali wysłani do obozów pracy, a żydowska dzielnica Winnicy została w dużej mierze zrównana z ziemią. Letnie mundury Niemców wskazują, że fotografia została zrobiona wiosną lub latem.
Fotografia została rozesłana w 1961 roku przez agencję prasową United Press International podczas procesu oficera SS Adolfa Eichmanna. Agencja otrzymała ją od urodzonego w 1910 roku Ala Mossa, polskiego Żyda, który nabył ją w maju 1945 roku, po wyzwoleniu z obozu Allach (podobóz KL Dachau) przez amerykańską 3 Armię generała George’a Pattona. Moss, mieszkający w Chicago w 1961 roku, chciał, aby ludzie „wiedzieli, co działo się w czasach Eichmanna”. Kopia fotografii została opublikowana na całej stronie żydowskiej gazety „The Forward”, wydawanej w USA.
Późniejsze źródła podają sprzeczne szczegóły dotyczące fotografii. Niektórzy twierdzą, że oryginalna fotografia znajdowała się w albumie członka Einsatzgruppe lub została wyjęta z kieszeni martwego żołnierza, a na odwrocie napisane było „Ostatni Żyd w Winnicy”, obecnie używane jako nazwa fotografii. Kilkanaście osób skontaktowało się z niemieckim dziennikiem „Die Welt”, identyfikując egzekutora z pistoletem jako swojego krewnego.
Ikona.
Fotografia stała się ikoniczna, gdyż została zrobiona podczas Holocaustu i prawdopodobnie przez kogoś współwinnego zabójstwa. Wzrok oglądającego skupia się na samotnej ofierze, a nie na egzekutorze i grupie gapiów w tle.
Fotografia jest reprodukowana w książkach i ekspozycjach muzealnych dotyczących Holocaustu. Pojawiła się, między innymi, w książkach Guido Knoppa i Michaela Berenbauma, a także jako eksponat w gmachu Reichstagu i na Pomniku Pomordowanych Żydów Europy w Niemczech, w Instytucie Pamięci Narodowej w Polsce, w United States Holocaust Memorial Museum w Stanach Zjednoczonych i w instytucie Jad Waszem w Izraelu.
Fotografia została użyta na okładce albumu studyjnego "Victim in Pain" amerykańskiej grupy muzycznej "Agnostic Front". Wokalista grupy Roger Miret powiedział później że „trzeba to nagłośnić, aby zapobiec powtórzeniu się historii”. 
W 2019 roku sklep internetowy amerykańskiego przedsiębiorstwa Amazon wprowadził do oferty serię kolorowych bluz, t-shirtów i bezrękawników z nadrukowaną fotografią „Ostatni Żyd w Winnicy”; po publikacjach izraelskich mediów i reakcji ze strony Państwowego Muzeum Auschwitz-Birkenau w Oświęcimiu produkty zniknęły z oferty sklepu. 

</doc>
<doc id="5338897" url="https://pl.wikipedia.org/wiki?curid=5338897" title="Dialekt toskijski">
Dialekt toskijski



</doc>
<doc id="5338898" url="https://pl.wikipedia.org/wiki?curid=5338898" title="Julian Tarnawski">
Julian Tarnawski



</doc>
<doc id="5338903" url="https://pl.wikipedia.org/wiki?curid=5338903" title="Centralny Cmentarz Sofijski">
Centralny Cmentarz Sofijski



</doc>
<doc id="5338904" url="https://pl.wikipedia.org/wiki?curid=5338904" title="Ford of Britain">
Ford of Britain

Ford of Britain, właściwie Ford Motor Company Limited – brytyjski oddział amerykańskiego koncernu motoryzacyjnego Ford Motor Company, zajmujący się produkcją podzespołów samochodowych oraz sprzedażą i dystrybucją samochodów marki Ford na terenie Wielkiej Brytanii. Siedziba przedsiębiorstwa mieści się w Laindon.
Jest to najstarszy oddział Forda poza Ameryką Północną, założony w 1911 roku. Przez większą część swojej historii prowadził produkcję samochodów przeznaczonych na rynek brytyjski oraz na eksport do krajów trzecich; był jednym z największych producentów motoryzacyjnych na terenie Wielkiej Brytanii. W 1967 roku Ford of Britain oraz niemieckie Ford-Werke podporządkowane zostały nowo powołanemu oddziałowi ogólnoeuropejskiemu (Ford of Europe), którego siedziba do 1999 roku pozostawała w Wielkiej Brytanii. W następstwie tego połączenia, linia modelowa oferowana przez oba te oddziały uległa stopniowemu ujednoliceniu. Produkcja samochodów osobowych Forda w Wielkiej Brytanii zakończona została w 2002 roku, a dostawczych w 2013 roku. Wcześniej przedsiębiorstwo zajmowało się także produkcją samochodów ciężarowych (do 1986) i ciągników rolniczych (do 1991).
Historia.
Do 1945.
Pierwszy samochód marki Ford – Model A – sprowadzony został do Wielkiej Brytanii ze Stanów Zjednoczonych przez spółkę Central Motor Car Company w 1904 roku, niecały rok po uruchomieniu produkcji przez Ford Motor Company. Percival Percy, który od 1907 roku zaangażowany był w import samochodów Forda, za zgodą Henry'ego Forda założył w 1911 roku spółkę Ford Motor Company (England) Ltd. w celu podjęcia montażu Modelu T na terenie Anglii. Przedsiębiorstwo rozpoczęło produkcję w październiku tego samego roku na terenie dawnych zakładów taboru tramwajowego w Trafford Park, koło Manchesteru. W ciągu pierwszego roku fabrykę opuściło 3000 pojazdów, w 1914 roku roczna wielkości produkcji zbliżyła się do 10 tys. – przewyższała możliwości produkcyjne sześciu kolejnych największych brytyjskich producentów razem wziętych. Pierwotnie wszystkie części do montażu samochodów sprowadzane były ze Stanów Zjednoczonych, jednak z czasem produkcję kolejnych komponentów podejmowano na miejscu. Do 1925 roku w Wielkiej Brytanii sprzedanych zostało 250 tys. egzemplarzy Modelu T, w wielu latach był to najlepiej sprzedający się samochód na rynku.
W drugiej połowie lat 20. Percival Percy i Henry Ford uzgodnili „plan na rok 1928”. Postanowiono o budowie wielkiego kompleksu fabrycznego w Dagenham, na wschód od Londynu, wzorowanego na amerykańskich zakładach Forda w Dearborn. Miał on prowadzić produkcję zarówno na rynek rodzimy jak i na eksport do innych krajów europejskich oraz imperium brytyjskiego. Nowo powołana spółka Ford Motor Company Ltd., z siedzibą w Dagenham, otrzymała pakiet kontrolny we wszystkich istniejących europejskich filiach Forda, m.in. w Niemczech i Francji. Fabryka w Dagenham rozpoczęła działalność w 1931 roku, pierwszy samochód – ciężarowy Model AA opuścił ją 1 października tegoż roku. Równolegle z otwarciem fabryki w Dagenham, Ford zakończył produkcję w zakładach w Trafford Park.
Otwarcie fabryki w Dagenham zbiegło się w czasie z wielkim kryzysem, który stawił pod znakiem zapytania realizację planów Forda. Wiele krajów europejskich wprowadziło politykę protekcjonizmu, utrudniając lub uniemożliwiając import samochodów z zagranicy; jednym z rezultatów był rozwój rodzimej produkcji przez oddziały Forda w Niemczech oraz Francji i wykształcenie przez nie odrębnych linii modelowych. Kolejnym, specyficznym dla Wielkiej Brytanii, problemem Forda był podatek dla posiadaczy samochodów, którego wysokość uzależniona była od mocy silnika. Model A, zaprojektowany w Stanach Zjednoczonych następca Modelu T, wyposażony w 3-litrowy silnik podlegał znacznie wyższej stawce podatkowej niż konkurencyjne modele wyposażone w mniejsze silniki, opracowane w Wielkiej Brytanii z uwzględnieniem obowiązujących realiów podatkowych. W sierpniu 1932 roku w Dagenham uruchomiono produkcję Modelu Y z silnikiem o pojemności 993 cm³, opracowanego w Dearborn specjalnie na potrzeby rynku brytyjskiego i europejskiego. Samochód ten odniósł wielki sukces komercyjny, powtórzony w kolejnych latach przez Model C oraz ciężarówki Fordson. W 1933 roku w fabryce w Dagenham podjęto także produkcję ciągników rolniczych, wcześniej prowadzoną w zakładach Forda w Cork, w Irlandii.
Podczas II wojny światowej produkcja przestawiona została na potrzeby wojskowe. W zakładach w Dagenham do 1945 roku wyprodukowanych zostało 13 tysięcy transporterów opancerzonych Universal Carrier, 185 tysięcy innych pojazdów wojskowych oraz 250 tysięcy silników V8. W nieczynnej fabryce Trafford Park uruchomiono produkcję silników lotniczych Rolls-Royce Merlin, których do końca wojny wyprodukowano tam 30 tysięcy.
Okres powojenny.
Ford wznowił produkcję samochodów na rynek cywilny wkrótce po zakończeniu wojny, skupiając się początkowo na stosunkowo prostych i tanich modelach, jak Anglia, Popular i ciężarowy Fordson/Thames E83W. W 1945 roku rząd brytyjski zobowiązał rodzimych producentów, w tym Forda, do eksportu 50% produkowanych samochodów (od 1947 roku – 75%), w celu redukcji deficytu handlowego wynikającego z konieczności importu znacznych ilości żywności i surowców, m.in. wykorzystywanej w przemyśle motoryzacyjnym stali. W latach 1945–1955 Ford wyeksportował ponad 1 mln wyprodukowanych w Wielkiej Brytanii samochodów, co stanowiło około 1/4 wszystkich wyeksportowanych w tym okresie aut produkcji brytyjskiej. Wśród rynków eksportowych znalazły się Stany Zjednoczone, gdzie brytyjska linia modelowa oferowana była równolegle do modeli konstrukcji rodzimej, choć cieszyła się tam znikomym zainteresowaniem. W latach 1948–1970 w USA sprzedanych zostało łącznie 250 tys. brytyjskich fordów.
W 1951 roku zaprezentowane zostały należące do klasy średniej modele Consul i Zephyr, uznawane za przełomowe w historii brytyjskiego Forda. Były to pierwsze samochody tej marki wyposażone w silniki OHV, niezależne zawieszenie z kolumnami MacPhersona oraz nadwozie samonośne. Lata 50. zapoczątkowały wieloletni okres znacznego rozwoju Forda w Wielkiej Brytanii. Zakłady w Dagenham, zatrudniające wówczas ponad 40 tysięcy pracowników, kilkakrotnie rozbudowywano. Przedsiębiorstwo nabyło dodatkowe fabryki, by sprostać rosnącemu popytowi, m.in. w Slough (1949) i Southampton (1953), do których przeniesiono produkcję samochodów ciężarowych i dostawczych, oraz Halewood (1963), gdzie podjęto montaż samochodów osobowych.
Kolejnymi znaczącymi sukcesami komercyjnymi Forda była nowa generacja kompaktowego modelu Anglia (105E), wprowadzona do sprzedaży w 1959 roku – pierwszy samochód osobowy Forda wyposażony w 4-biegową skrzynię biegów – oraz rodzinny model Cortina, zaprezentowany w 1962 roku. W latach 60. Ford zaangażował się w sporty motorowe – model Cortina z powodzeniem startował w licznych rajdach samochodowych, Ford GT40 zajął w 1966 roku wszystkie trzy miejsca na podium w wyścigu Le Mans, a w 1967 roku Ford podjął we współpracy z Cosworth produkcję silników DFV dla Formuły 1.
W czerwcu 1968 roku w zakładzie w Dagenham miał miejsce kilkutygodniowy strajk szwaczek, wytwarzających pokrycia foteli samochodowych, które sprzeciwiły się przekwalifikowaniu ich zawodu do niższej kategorii płacowej. Ich pensja miała być przy tym o 15% niższa niż przeciętna płaca mężczyzn, wykonujących zawody zaliczone do tej samej kategorii. Strajk doprowadził do uchwalenia przez parlament brytyjski w 1970 roku "Equal Pay Act", który zobowiązywał pracodawców do wypłacania jednakowych pensji osobom wykonującym „tę samą lub zasadniczo podobną” pracę niezależnie od płci.
Ford of Europe.
W latach 60. XX wieku Ford posiadał filie w piętnastu krajach Europy. Dwie spośród nich, Ford of Britain i niemieckie Ford-Werke, niezależnie od siebie prowadziły produkcję samodzielnie opracowanych modeli samochodów, jak i podzespołów do nich; posiadały osobne działy marketingu, sprzedaży i finansów. Na niektórych rynkach modele obu oddziałów ze sobą konkurowały. Z tego względu Henry Ford II podjął starania na rzecz konsolidacji działalności przedsiębiorstwa na terenie Europy, mając na celu redukcję powielania tych samych działań i wykorzystanie tzw. korzyści skali. Pierwszym przedsięwzięciem podjętym wspólnie przez brytyjski i niemiecki oddział Forda był projekt dostawczego modelu Transit. Zaprezentowany w 1965 roku, był to najlepiej sprzedający się samochód dostawczy na wielu rynkach europejskich; na przestrzeni kilkudziesięciu lat jego sukces powtórzyły kolejne generacje tego modelu.
W 1967 roku utworzony został europejski dział koncernu – Ford of Europe, mający koordynować działania poszczególnych oddziałów lokalnych. Jego siedziba ulokowana została w Warley, w Anglii. Na przestrzeni kolejnych lat linia modelowa oferowana przez Forda na terenie Niemiec i Wielkiej Brytanii, jak i reszty Europy, uległa stopniowemu ujednoliceniu. Kolejne modele opracowywane były we współpracy między brytyjskimi zespołami inżynierów i projektantów w Dunton (Laindon) a niemieckimi w Merkenich (Kolonia). W celu ułatwienia komunikacji pomiędzy obiema placówkami Ford uruchomił własną linię lotniczą. W późniejszych latach wspólne konferencje odbywały się przy użyciu wideotelefonii. W latach 1968–1977 do sprzedaży trafiły kolejno modele Escort, Capri, Consul/Granada i Fiesta. Po 1980 roku oferta modelowa Forda w obu krajach była zasadniczo identyczna.
W momencie utworzenia działu europejskiego w 1967 roku, Ford produkował w Wielkiej Brytanii 600 tysięcy samochodów rocznie, a na terenie Niemiec – 375 tysięcy; montaż odbywał się także w kilku innych krajach Europy. Przez kilka kolejnych dekad, począwszy od lat 70. produkcja samochodów na terenie Wielkiej Brytanii uległa ograniczeniu, podejmowana była w innych częściach Europy. W 1999 roku siedziba Ford of Europe przeniesiona została z Warley do Kolonii. W 2002 roku zakłady w Dagenham opuścił ostatni samochód osobowy marki Ford (Fiesta) wyprodukowany na terenie Wielkiej Brytanii. Fabryka Forda w Halewood kontynuowała produkcję samochodów osobowych marek Jaguar i Land Rover (wówczas należących do Ford Motor Company) do jej sprzedaży w 2008 roku, wraz z obiema markami, koncernowi Tata Motors. Produkcja samochodów dostawczych (Transit) prowadzona była w zakładzie w Southampton do 2013 roku. Na przestrzeni lat w fabrykach Forda w Wielkiej Brytanii wyprodukowanych zostało ponad 18 mln pojazdów, z czego około 11 mln w zakładach w Dagenham.
W 1986 roku Ford of Britain i Iveco zawiązały spółkę typu joint venture Iveco Ford Truck Ltd., która przejęła dział Forda odpowiedzialny za produkcję samochodów ciężarowych (modelu Cargo). Ford, będący udziałowcem mniejszościowym, sprzedał ostatnie udziały w spółce w 2003 roku. W 1991 roku Ford zaprzestał także produkcji ciągników rolniczych, sprzedając dział ich produkcji Fiatowi.
Liczba pracowników Forda w Wielkiej Brytanii zmalała z 28 tysięcy w 1999 roku do 15 tysięcy w 2011 roku i 7 tysięcy w 2021 roku. Obecnie Ford prowadzi na terenie Wielkiej Brytanii produkcję silników wysokoprężnych w Dagenham oraz skrzyń biegów w Halewood. Według planów przedstawionych przez Forda w 2021 roku zakład w Halewood ma w 2024 roku podjąć produkcję elektrycznych jednostek napędowych do samochodów osobowych i dostawczych. W Dunton prowadzona jest działalność badawczo-rozwojowa związana z układem przeniesienia napędu. Tam też znajduje się siedziba brytyjskiego oddziału Forda (przeniesiona z Warley w 2019 roku), w tym ogólnokrajowego działu sprzedaży, a także siedziba ogólnoeuropejskich działów pojazdów dostawczych oraz usług finansowych (Ford Credit Europe).
W latach 1977–2020 Ford był najlepiej sprzedającą się marką samochodów osobowych w Wielkiej Brytanii, z udziałem w rynku na poziomie 33% w 1981 roku, 21,1% w 1995 roku, 17,7% w 1999 roku. W 2021 roku udział Forda w rynku spadł do 7%, a pozycję lidera zajął Volkswagen. W rankingu najlepiej sprzedających się modeli, różne modele Forda – Cortina, Escort, Focus i Fiesta, zajmowały pierwsze miejsce nieprzerwanie od 1972 do 2020 roku (w 2021 roku pierwszą pozycję zajął Vauxhall Corsa). Na brytyjskim rynku samochodów dostawczych Ford pozostaje liderem sprzedaży nieprzerwanie od 1966 roku, za sprawą modeli Transit i Transit Custom. W 2021 roku Wielka Brytania była trzecim pod względem wielkości sprzedaży rynkiem dla koncernu Ford (po Stanach Zjednoczonych i Chinach).
Modele pojazdów.
Poniżej wyszczególnione są modele pojazdów produkowane przez Ford of Britain na terenie Wielkiej Brytanii. W nawiasach lata produkcji i liczba wyprodukowanych egzemplarzy.
Ciągniki rolnicze.
W latach 1933–1991 Ford produkował na terenie Wielkiej Brytanii ciągniki rolnicze pod markami Fordson, Ford i New Holland (prawa do tej ostatniej nabył w 1986 roku).
W kulturze.
Samochody Forda odgrywały znaczące role w licznych brytyjskich serialach telewizyjnych, zwłaszcza policyjnych i kryminalnych, m.in. "Z-Cars" z lat 60. (Zephyr), "The Sweeney" z lat 70. (Cortina, Granada) i "The Professionals" z przełomu lat 70. i 80. XX wieku (Capri). Ford Transit cieszył się dużą popularnością wśród zespołów rockowych na trasach koncertowych, jak i grup przestępczych, zarówno w świecie rzeczywistym jak i filmowym. Na Wyspach Brytyjskich model ten jest szeroko kojarzony ze stereotypem „faceta w białym vanie” () – kierowcy, często wykonującego zawód hydraulika, budowlańca lub podobny, poruszającego się po drogach w sposób nieostrożny, bez zważania na innych uczestników ruchu. Latający Ford Anglia stanowi istotny element fabuły w książce i filmie "Harry Potter i Komnata Tajemnic".

</doc>
<doc id="5338905" url="https://pl.wikipedia.org/wiki?curid=5338905" title="See Bloggers">
See Bloggers

See Bloggers – festiwal w formie prelekcji i warsztatów zrzeszający influencerów odbywający się w Łodzi. 
Festiwal odbywa się rokrocznie od 2014 w Sopocie (I edycja), Gdyni (edycje II-V), a następnie w Łodzi (edycje VI-VIII). Podczas wydarzenia odbywają się prelekcje ekspertów i influencerów nt. współpracy z firmami, tworzenia kampanii marketingowych oraz tworzenia kreatywnych treści. W ramach festiwalu od 2018 roku odbywa się gala rozdania nagród – #Hashtagów Roku
Historia.
See Bloggers powstało jako inicjatywa blogerów z Trójmiasta, skupionych wokół inicjatywy Marketing Day i Trójmiejskich Blogów.
I edycja: 16-17 sierpnia 2014 w Sopocie.
W I edycji wzięło udział 150 blogerów z całej Polski, którzy spotkali się w Zatoce Sztuki w Sopocie. Wśród prelegentów byli m.in. Mikołaj Winkiel, Kuba Jankowski, Edwin Zasada, Kamil Niewczyński, Maciej Trojanowicz czy Marek Wajda.
II edycja: 24-25 stycznia 2015 w Gdyni.
II edycja odbyła się Pomorski Park Naukowo-Technologicznym. Uczestniczyło w niej 300 blogerów oraz firmy i agencje.
III edycja: 25-26 lipca 2015 w Gdyni.
III edycja odbyła się Pomorski Park Naukowo-Technologicznym. Uczestniczyło w niej 1000 twórców internetowych oraz firmy i agencje.
IV edycja: 23-24 lipca 2016 w Gdyni.
IV edycja odbyła się Pomorski Park Naukowo-Technologicznym. Uczestniczyło w niej 600 blogerów oraz firmy i agencje.
V edycja: 22-23 lipca 2017 w Gdyni.
V edycja odbyła się Pomorski Park Naukowo-Technologicznym. Uczestniczyło w niej ponad 1500 influencerów i twórców internetowych. W ramach festiwalu przygotowano warsztaty, spotkania oraz 12 stref tematycznych, związanych m.in. z gotowaniem, designem, parentingiem, gamingiem i motoryzacją.
VI edycja: 23-24 czerwca 2018 w Łodzi i gala #Hashtag Roku 2018.
VI edycja odbyła się EC1 Łódź – Miasto Kultury w Łodzi . Uczestniczyło w niej ponad 2000 blogerów i twórców internetowych. W ramach festiwalu odbyła się pierwsza gala #Hashtagi Roku, nagradzająca twórców internetowych, którzy wyróżniają się swoją działalnością internetową.
VII edycja: 7-9 czerwca 2019 w Łodzi i gala #Hashtag Roku 2019.
VI edycja odbyła się EC1 Łódź – Miasto Kultury w Łodzi . Uczestniczyło w niej ponad 2000 blogerów i twórców internetowych oraz 120 prelegentów. W ramach festiwalu odbyła się gala #Hashtagi Roku, nagradzająca twórców internetowych, którzy wyróżniają się swoją działalnością internetową. Rozdanie nagród odbyło się w Teatrze im. Stefana Jaracza w Łodzi
Gala #Hashtagi Roku 2021, 2 lipca 2021.
W 2021 nie odbył się festiwal See Bloggers, odbyła się natomiast gala #Hashtagi Roku w Teatrze Scena Monopolis, nagradzająca twórców internetowych, którzy wyróżniają się swoją działalnością internetową. Nagrody przyznano dla a najbardziej angażujących twórców 2020 roku.
VIII edycja: 10-12 czerwca 2022 w Łodzi w EC1 i gala #Hashtag Roku 2022.
11 czerwca 2022 w ramach VIII edycji odbyła się w Teatrze Scena Monopolis odbyła się gala #Hashtagi Roku, nagradzająca twórców internetowych, którzy wyróżniają się swoją działalnością internetową.

</doc>
<doc id="5338906" url="https://pl.wikipedia.org/wiki?curid=5338906" title="Szpital Zachodni">
Szpital Zachodni



</doc>
<doc id="5338907" url="https://pl.wikipedia.org/wiki?curid=5338907" title="Kościół św. Anny w Dąbrówce">
Kościół św. Anny w Dąbrówce

Kościół pw. św. Anny w Dąbrówce – rzymskokatolicki kościół parafialny należący do dekanatu Ostrołęka – Nawiedzenia Najświętszej Maryi Panny, diecezji łomżyńskiej, metropolii białostockiej.
Historia.
W 1891 kaplicę w Dąbrówce, zbudowaną w 1798, rozebrano. Z drewna po niej oraz z drewna z przeniesionego z Kadzidła kościoła wybudowano nową świątynię. Było to możliwe, bo w Kadzidle powstał nowy murowany kościół.
Kościół w Dąbrówce skończono w 1892, a w 1893 poświęcono. W kolejnym roku erygowano parafię. W tym czasie istniały już kościoły w Lemanie, Turośli i Łysych. Wraz ze świątynią w Dąbrówce tworzą zespół czterech budowli sakralnych określanych mianem kościołów w stylu kurpiowskim. Wszystkie mają dwie wieże w ścianie frontowej i trójkątny szczyt. Forma ta nawiązuje do klasycystycznych tympanonów.
Kościół w Dąbrówce jest wpisany do rejestru zabytków (A-458 z 12 lutego 1981).
W Muzeum Diecezjalnym w Łomży przechowywane są zabytki z kościoła w Dąbrówce: puszka z pokrywką z 1664 z herbem Ślepowron Szepietowskich oraz wczesnobarokowy kielich mszalny (ok. 1630–1640) z motywem uskrzydlonych główek anielskich.
Architektura.
Kościół stoi w centrum wsi Dąbrówka, na niewielkim wniesieniu przy skrzyżowaniu dróg z Ostrołęki, Lelisa i Płoszyc. Jest drewniany, na fundamencie z otynkowanego kamienia polnego, szczytem zwrócony na zachód, orientowany. Ściany wystawiono w konstrukcji zrębowej. Kościół jest oszalowany zewnątrz i wewnątrz deskami pionowymi. Kościół został zbudowany na planie krzyża łacińskiego z trójbocznie zamkniętymi ramionami transeptu. Tak samo zamknięte jest prezbiterium, które jest węższe od nawy. Do prezbiterium przylegają symetryczne pomieszczenia: zakrystia i kruchta. Więźba dachowa krokwiowa wzmocniona jętkami na stolcami. Nad nawą główną dach jest dwuspadowy. Ma ażurową latarnię – taką samą jak na wieżach. Dach nad transeptem i prezbiterium jest trzyspadowy, a nad zakrystią i kruchtą pulpitowy.
Fasada jest dwukondygnacyjna, szczyt flantują dwie wieże w formach barokowych przeprute ażurowo. Wieże są nakryte niewielkimi kopułami zwieńczonymi kutymi metalowymi krzyżami. Kondygnacje fasady dzieli obity blachą wydatny gzyms. W ścianie fasadowej na osi symetrii umieszczono dwuskrzydłowe drzwi wejściowe. Są spągowe i szalowane pionowo deskami. Podobne są drzwi boczne. W szczycie zawieszono ludowy drewniany krucyfiks flankowany trójkątnymi oknami. W drugiej kondygnacji fasady umieszczono trójdzielne okna o podziale poziomym. Elewacje boczna są identyczne, siedmiosowe, z ryzalitami wież z dwoma dwudzielnymi prostokątnymi oknami z nadślemiem, jedno nad drugim. Na środku części bocznej nawy głównej znajdują się drzwi flankowane przez okna. W zakończeniu ramion transeptu umieszczono po jednym oknie w środkowej ścianie. Elewacja wschodnia (prezbiterium) ma jedno okno.
Kościół ma drewniany strop. W nawie głównej, transepcie i prezbiterium widać wydatną fasetę. Podłogi zbudowano z desek. Schody na chór muzyczny są drewniane i dwubiegowe. Do kruchty przy prezbiterium prowadzą jednoskrzydłowe drzwi szalowane w romby. Zakrystia jest ślepa. Okna w kościele są prostokątne, podwójne, osadzone w drewnianych ramach. Okna wewnętrzne zdobione są witrażami.
Ramiona transeptu otwierają się ku nawie głównej potrójnymi ostrołukowymi arkadami na słupach. Chór muzyczny stoi na drewnianych słupach. Między nimi widać trzy arkady o odcinkowych łukach. Prezbiterium oddziela od nawy tralkowa balustrada. Powierzchnia użytkowa dzwonnicy to 420 m², a kubatura – 3870 m³.
W głównym ołtarzu znajduje się obraz Matki Boskiej z Dzieciątkiem w otoczeniu aniołów z połowy XVIII wieku. Na obraz nałożono sukienki i drewniane korony. W zwieńczeniu ołtarza stoi figura św. Józefa. Obraz w ołtarzu głównym flankują figury św. Piotra i Pawła. W lewym ołtarzu bocznym zawieszono obraz Matki Bożej Nieustającej Pomocy. W prawym ołtarzu stoi figura Serca Jezusowego. Nad nią wisi obraz św. Stanisława Kostki. W neobarokowej stylistyce, oprócz ołtarzy, utrzymane są ambona i prospekt organowy.
W kościele zachowało się granitowe aspersorium, ludowe feretrony (z obrazami Matki Bożej Karmiącej i św. Szymona, z obrazami św. Floriana i św. Walentego, z obrazami Matki Bożej Częstochowskiej i Matki Bożej z Dzieciątkiem użytym wtórnie, ozdobionym w tondach przedstawieniami Nawiedzenia NMP i Zmartwychwstałego Chrystusa), 7 ludowych krucyfiksów. Na ołtarzu stoi cynowy krzyż z I połowy XIX wieku.

</doc>
<doc id="5338909" url="https://pl.wikipedia.org/wiki?curid=5338909" title="Aleksander Tuszko">
Aleksander Tuszko

Aleksander Stanisław Tuszko (ur. 14 stycznia 1901 w Rejowcu, zm. 29 stycznia 1992 w Warszawie) – polski meliorant, projektant zbiorników wodnych, wykładowca akademicki.
Życiorys.
Rozpoczął naukę w Gimnazjum im. Mikołaja Reja w Warszawie, ale edukację przerwał mu wybuch I wojny światowej. Maturę zdał eksternistycznie w Wilnie w 1922 (Gimnazjum im. Zygmunta Augusta). W tym samym roku rozpoczął naukę na Politechnice Warszawskiej. 31 sierpnia 1928 otrzymał dyplom inżyniera hydrotechnika o numerze 1231. Praktyki zawodowe odbył w Dyrekcji Dróg Wodnych w Toruniu. Później projektował roboty wodne i melioracyjne. Został kierownikiem w Towarzystwie Budowy i Eksploatacji Stawów Wodnych "Best". Zajmował się budową stawów rybnych, ujęć grawitacyjnych i pompowanych, a także regulacją małych cieków. Od 1930 do 1934 był kierownikiem spraw wodnych w Naczelnej Dyrekcji Lasów Państwowych. Uspławniał Narew i Narewkę, projektował porty drzewne w Augustowie i Bydgoszczy. Budował baseny konserwacyjne drewna. Po powodzi z 1934 współtworzył (wraz z Wacławem Balcerskim, Zbigniewem Żmigrodzkim i Edwardem Czetwertyńskim) zaporę wodną w Rożnowie.
Po agresji niemieckiej na Polskę w 1939 walczył w kampanii wrześniowej. Po dostaniu się do niewoli uciekł z transportu do III Rzeszy. W latach 1940–1944 trudnił się dorywczymi pracami w Warszawie. Po zakończeniu działań wojennych udał się do Łodzi, gdzie kierował robotami przy elektryfikacji i wodociągach. Potem zatrudnił się w Biurze Projektów Budownictwa Morskiego w Gdańsku, gdzie m.in. projektował osłony i wejścia do portów w Kołobrzegu, Ustce, Darłowie i Łebie. Zaprojektował system odwodnienia i uszczelnienia podziemnych magazynów w gdańskim Nowym Porcie. Był doradcą w Ministerstwie Leśnictwa w zakresie robót wodnych. Przeprowadził ekspertyzy do budowanych ujęć wody dla zakładów produkcji płyt pilśniowych w Czarnej Wodzie, Koniecpolu i Rucianem. 
W 1949 rozpoczął wykłady z zakresu melioracji i regulacji rzek na Politechnice Gdańskiej. Następnie przeszedł do Instytutu Budownictwa Wodnego PAN w Gdańsku. Przeprowadzał ekspertyzy wód podziemnych m.in. dla elektrowni i zbiorników w Dychowie, Rożnowie, Turawie, Goczałkowicach, a także dla hut Warszawa, Bieruta (Częstochowa) i Florian i miejscowości: Andrychowa, Bielawy i Fast. Następnie objął stanowisko dyrektora Biura Studiów Gospodarki Wodnej PAN. W 1957 zaczął kierować Zakładem Hydrauliki i Hydrologii Wydziału Geologii Uniwersytetu Warszawskiego. Od 1963 przewodniczył Radzie Zespołu Rzeczoznawców Stowarzyszenia Inżynierów i Techników Wodnych i Melioracyjnych NOT. Był członkiem komitetów naukowych PAN (m.in. Przestrzennego Zagospodarowania Kraju oraz Gospodarki Wodnej), a także Polskiego Komitetu Kształtowania i Ochrony Środowiska w Stołecznym Komitecie Frontu Jedności Narodu. Kierował Radą Kampinoskiego Parku Narodowego (1974–1980).
W 1971 przeszedł na emeryturę.
Publikacje.
Wydał m.in. następujące publikacje:

</doc>
<doc id="5338910" url="https://pl.wikipedia.org/wiki?curid=5338910" title="US Open 2022 (gra pojedyncza chłopców)">
US Open 2022 (gra pojedyncza chłopców)

US Open 2022 – gra pojedyncza chłopców – zawody singlowe chłopców, rozgrywane w ramach ostatniego, czwartego w sezonie wielkoszlemowego turnieju tenisowego, US Open. Zmagania miały miejsce w dniach 4–10 września na twardych kortach USTA Billie Jean King National Tennis Center w Nowym Jorku.
Drabinka.
Faza finałowa.
&lt;onlyinclude&gt;&lt;/onlyinclude&gt;

</doc>
<doc id="5338913" url="https://pl.wikipedia.org/wiki?curid=5338913" title="Propaganda na Białorusi">
Propaganda na Białorusi

Propaganda na Białorusi – szereg metod i działań dezinformacyjnych podejmowanych przez podmioty działające w Republice Białorusi na rzecz realizacji celów państwa w polityce wewnętrznej i międzynarodowej. 
Jako zadania białoruskiej propagandy wskazuje się m.in. konsolidację społeczeństwa wobec rzekomego zagrożenia militarnego ze strony NATO, zastraszenie obywateli ryzykiem utraty stabilności państwa, budowanie poczucia zagrożenia wobec państw zachodnich, jako dążących do obalenia władz Białorusi. Jednym ze stałych elementów przekazu jest podkreślanie stabilności i bezpieczeństwa w kontraście wobec sytuacji na Ukrainie po zwycięstwie Euromajdanu i zakończeniu rządów Wiktora Janukowycza. Od początku rządów Aleksandra Łukaszenki, który sprawuje władzę nieprzerwanie od 1994 roku, charakterystyczne jest podkreślanie szczególnej roli prezydenta, w tym oskarżanie państw zachodnich o usiłowanie obalenia go za pomocą siły. Kwestia stosowania działań propagandowych oraz cenzury była podnoszona przez część dziennikarzy (w tym mediów państwowych) w trakcie protestów społecznych w 2020 roku.
Przykładowe działania.
Wśród przykładów działania propagandy białoruskiej można wymienić między innymi:
Działania wobec Polski.
Szczególne nasilenie działań propagandy białoruskiej wobec Polski obserwowano w trakcie kryzysu migracyjnego na granicy między Białorusią a Unią Europejską. Polskę (wraz z Litwą) oskarżano wówczas o przygotowywanie interwencji zbrojnej na Białorusi, chęć uzyskania zdobyczy terytorialnych oraz agresywne działania podejmowane na zlecenie Stanów Zjednoczonych. Polskę oskarżono także o ingerowanie w wewnętrzne sprawy Białorusi, w tym inspirowanie masowych antyrządowych protestów Białorusinów. Działania te służyć miały m.in. osłabianiu wiarygodności i wizerunku Polski na arenie międzynarodowej, pogłębianiu chaosu informacyjnego oraz budowania poczucia nieufności w społeczeństwie polskim. Szczególnym przykładem było też wykorzystanie osoby Emila Czeczki (dezertera z Wojska Polskiego). Część podejmowanych wobec Polski działań była zbieżna z nasiloną wówczas propagandą rosyjską. W listopadzie 2022 stojący na czele białoruskiego KGB Iwan Tertel oznajmił, że Stany Zjednoczone planują uderzenie na Białoruś z terytorium Polski, wskazując przy tym jednak na amerykańską jednostkę, która stacjonuje na terytorium Rumunii.

</doc>
<doc id="5338914" url="https://pl.wikipedia.org/wiki?curid=5338914" title="Take Me Home (album)">
Take Me Home (album)



</doc>
<doc id="5338915" url="https://pl.wikipedia.org/wiki?curid=5338915" title="Zagłębie Sosnowiec (piłka nożna) - sezon 1956">
Zagłębie Sosnowiec (piłka nożna) - sezon 1956



</doc>
<doc id="5338918" url="https://pl.wikipedia.org/wiki?curid=5338918" title="Up All Night">
Up All Night



</doc>
<doc id="5338920" url="https://pl.wikipedia.org/wiki?curid=5338920" title="US Open 2022 (gra pojedyncza dziewcząt)">
US Open 2022 (gra pojedyncza dziewcząt)

US Open 2022 – gra pojedyncza dziewcząt – zawody singlowe dziewcząt, rozgrywane w ramach ostatniego, czwartego w sezonie wielkoszlemowego turnieju tenisowego, US Open. Zmagania miały miejsce w dniach 4–10 września na twardych kortach USTA Billie Jean King National Tennis Center w Nowym Jorku.
Drabinka.
Faza finałowa.
&lt;onlyinclude&gt;&lt;/onlyinclude&gt;

</doc>
<doc id="5338923" url="https://pl.wikipedia.org/wiki?curid=5338923" title="Puszcza Kurpiowska">
Puszcza Kurpiowska



</doc>
<doc id="5338928" url="https://pl.wikipedia.org/wiki?curid=5338928" title="Puhacze">
Puhacze



</doc>
<doc id="5338929" url="https://pl.wikipedia.org/wiki?curid=5338929" title="Mistrzostwa Oceanii w Lekkoatletyce 1994">
Mistrzostwa Oceanii w Lekkoatletyce 1994

2. Mistrzostwa Oceanii w Lekkoatletyce – zawody lekkoatletyczne, które odbyły się w Auckland między 22 a 26 lutego 1994 roku. W imprezie wystartowali zawodnicy z państw skupionych w Oceania Athletics Association. 

</doc>
<doc id="5338932" url="https://pl.wikipedia.org/wiki?curid=5338932" title="Flaga gminy Bogdaniec">
Flaga gminy Bogdaniec



</doc>
<doc id="5338933" url="https://pl.wikipedia.org/wiki?curid=5338933" title="Flaga gminy Kłodawa (powiat gorzowski)">
Flaga gminy Kłodawa (powiat gorzowski)



</doc>
<doc id="5338934" url="https://pl.wikipedia.org/wiki?curid=5338934" title="Flaga gminy Santok">
Flaga gminy Santok



</doc>
<doc id="5338935" url="https://pl.wikipedia.org/wiki?curid=5338935" title="Flaga Witnicy">
Flaga Witnicy



</doc>
<doc id="5338936" url="https://pl.wikipedia.org/wiki?curid=5338936" title="Flaga gminy Witnica">
Flaga gminy Witnica



</doc>
<doc id="5338937" url="https://pl.wikipedia.org/wiki?curid=5338937" title="Flaga gminy Bobrowice">
Flaga gminy Bobrowice



</doc>
<doc id="5338938" url="https://pl.wikipedia.org/wiki?curid=5338938" title="Flaga gminy Bytnica">
Flaga gminy Bytnica



</doc>
<doc id="5338939" url="https://pl.wikipedia.org/wiki?curid=5338939" title="Flaga gminy Gubin">
Flaga gminy Gubin



</doc>
<doc id="5338940" url="https://pl.wikipedia.org/wiki?curid=5338940" title="Flaga Krosna Odrzańskiego">
Flaga Krosna Odrzańskiego



</doc>
<doc id="5338941" url="https://pl.wikipedia.org/wiki?curid=5338941" title="Flaga gminy Krosno Odrzańskie">
Flaga gminy Krosno Odrzańskie



</doc>
<doc id="5338942" url="https://pl.wikipedia.org/wiki?curid=5338942" title="Flaga gminy Bledzew">
Flaga gminy Bledzew



</doc>
<doc id="5338943" url="https://pl.wikipedia.org/wiki?curid=5338943" title="Flaga gminy Pszczew">
Flaga gminy Pszczew



</doc>
<doc id="5338944" url="https://pl.wikipedia.org/wiki?curid=5338944" title="Flaga Bytomia Odrzańskiego">
Flaga Bytomia Odrzańskiego



</doc>
<doc id="5338945" url="https://pl.wikipedia.org/wiki?curid=5338945" title="Flaga gminy Bytom Odrzański">
Flaga gminy Bytom Odrzański



</doc>
<doc id="5338946" url="https://pl.wikipedia.org/wiki?curid=5338946" title="Flaga Otynia">
Flaga Otynia



</doc>
<doc id="5338947" url="https://pl.wikipedia.org/wiki?curid=5338947" title="Flaga gminy Otyń">
Flaga gminy Otyń



</doc>
<doc id="5338948" url="https://pl.wikipedia.org/wiki?curid=5338948" title="Flaga gminy Siedlisko">
Flaga gminy Siedlisko



</doc>
<doc id="5338949" url="https://pl.wikipedia.org/wiki?curid=5338949" title="Flaga gminy Górzyca">
Flaga gminy Górzyca



</doc>
<doc id="5338950" url="https://pl.wikipedia.org/wiki?curid=5338950" title="Flaga Ośna Lubuskiego">
Flaga Ośna Lubuskiego



</doc>
<doc id="5338951" url="https://pl.wikipedia.org/wiki?curid=5338951" title="Flaga gminy Ośno Lubuskie">
Flaga gminy Ośno Lubuskie



</doc>
<doc id="5338952" url="https://pl.wikipedia.org/wiki?curid=5338952" title="Flaga Rzepina">
Flaga Rzepina



</doc>
<doc id="5338953" url="https://pl.wikipedia.org/wiki?curid=5338953" title="Flaga gminy Rzepin">
Flaga gminy Rzepin



</doc>
<doc id="5338954" url="https://pl.wikipedia.org/wiki?curid=5338954" title="Flaga Drezdenka">
Flaga Drezdenka



</doc>
<doc id="5338955" url="https://pl.wikipedia.org/wiki?curid=5338955" title="Flaga gminy Drezdenko">
Flaga gminy Drezdenko



</doc>
<doc id="5338956" url="https://pl.wikipedia.org/wiki?curid=5338956" title="Flaga gminy Strzelce Krajeńskie">
Flaga gminy Strzelce Krajeńskie



</doc>
<doc id="5338957" url="https://pl.wikipedia.org/wiki?curid=5338957" title="Flaga gminy Zwierzyn">
Flaga gminy Zwierzyn



</doc>
<doc id="5338960" url="https://pl.wikipedia.org/wiki?curid=5338960" title="Flaga gminy Krzeszyce">
Flaga gminy Krzeszyce



</doc>
<doc id="5338961" url="https://pl.wikipedia.org/wiki?curid=5338961" title="Flaga Lubniewic">
Flaga Lubniewic



</doc>
<doc id="5338962" url="https://pl.wikipedia.org/wiki?curid=5338962" title="Flaga gminy Lubniewice">
Flaga gminy Lubniewice



</doc>
<doc id="5338963" url="https://pl.wikipedia.org/wiki?curid=5338963" title="Flaga Sulęcina">
Flaga Sulęcina



</doc>
<doc id="5338964" url="https://pl.wikipedia.org/wiki?curid=5338964" title="Flaga gminy Sulęcin">
Flaga gminy Sulęcin



</doc>
<doc id="5338965" url="https://pl.wikipedia.org/wiki?curid=5338965" title="Flaga Torzymia">
Flaga Torzymia



</doc>
<doc id="5338966" url="https://pl.wikipedia.org/wiki?curid=5338966" title="Flaga gminy Torzym">
Flaga gminy Torzym



</doc>
<doc id="5338967" url="https://pl.wikipedia.org/wiki?curid=5338967" title="Flaga gminy Łagów (powiat świebodziński)">
Flaga gminy Łagów (powiat świebodziński)



</doc>
<doc id="5338968" url="https://pl.wikipedia.org/wiki?curid=5338968" title="Flaga gminy Szczaniec">
Flaga gminy Szczaniec



</doc>
<doc id="5338969" url="https://pl.wikipedia.org/wiki?curid=5338969" title="Flaga Zbąszynka">
Flaga Zbąszynka



</doc>
<doc id="5338970" url="https://pl.wikipedia.org/wiki?curid=5338970" title="Flaga gminy Zbąszynek">
Flaga gminy Zbąszynek



</doc>
<doc id="5338971" url="https://pl.wikipedia.org/wiki?curid=5338971" title="Flaga Sławy">
Flaga Sławy



</doc>
<doc id="5338972" url="https://pl.wikipedia.org/wiki?curid=5338972" title="Flaga gminy Sława">
Flaga gminy Sława



</doc>
<doc id="5338973" url="https://pl.wikipedia.org/wiki?curid=5338973" title="Flaga gminy Babimost">
Flaga gminy Babimost



</doc>
<doc id="5338974" url="https://pl.wikipedia.org/wiki?curid=5338974" title="Flaga Czerwieńska">
Flaga Czerwieńska



</doc>
<doc id="5338975" url="https://pl.wikipedia.org/wiki?curid=5338975" title="Flaga gminy Czerwieńsk">
Flaga gminy Czerwieńsk



</doc>
<doc id="5338976" url="https://pl.wikipedia.org/wiki?curid=5338976" title="Flaga Kargowej">
Flaga Kargowej



</doc>
<doc id="5338978" url="https://pl.wikipedia.org/wiki?curid=5338978" title="Flaga gminy Kargowa">
Flaga gminy Kargowa



</doc>
<doc id="5338980" url="https://pl.wikipedia.org/wiki?curid=5338980" title="Flaga Jasienia">
Flaga Jasienia



</doc>
<doc id="5338981" url="https://pl.wikipedia.org/wiki?curid=5338981" title="Flaga gminy Jasień">
Flaga gminy Jasień



</doc>
<doc id="5338982" url="https://pl.wikipedia.org/wiki?curid=5338982" title="Flaga gminy Brzeźnica (powiat żagański)">
Flaga gminy Brzeźnica (powiat żagański)



</doc>
<doc id="5338983" url="https://pl.wikipedia.org/wiki?curid=5338983" title="Flaga Szprotawy">
Flaga Szprotawy



</doc>
<doc id="5338984" url="https://pl.wikipedia.org/wiki?curid=5338984" title="Flaga gminy Szprotawa">
Flaga gminy Szprotawa



</doc>
<doc id="5338985" url="https://pl.wikipedia.org/wiki?curid=5338985" title="Flaga gminy Żagań">
Flaga gminy Żagań



</doc>
<doc id="5338986" url="https://pl.wikipedia.org/wiki?curid=5338986" title="Flaga gminy Lipinki Łużyckie">
Flaga gminy Lipinki Łużyckie



</doc>
<doc id="5338987" url="https://pl.wikipedia.org/wiki?curid=5338987" title="Flaga Łęknicy">
Flaga Łęknicy



</doc>
<doc id="5338988" url="https://pl.wikipedia.org/wiki?curid=5338988" title="Flaga gminy Trzebiel">
Flaga gminy Trzebiel



</doc>
<doc id="5338989" url="https://pl.wikipedia.org/wiki?curid=5338989" title="Flaga gminy Tuplice">
Flaga gminy Tuplice



</doc>
<doc id="5338990" url="https://pl.wikipedia.org/wiki?curid=5338990" title="Flaga gminy Zielona Góra">
Flaga gminy Zielona Góra



</doc>
<doc id="5338991" url="https://pl.wikipedia.org/wiki?curid=5338991" title="16 Dni działań Przeciwko Przemocy ze względu na płeć">
16 Dni działań Przeciwko Przemocy ze względu na płeć



</doc>
<doc id="5338995" url="https://pl.wikipedia.org/wiki?curid=5338995" title="Reforma rolna w Polsce (ujednoznacznienie)">
Reforma rolna w Polsce (ujednoznacznienie)



</doc>
<doc id="5338997" url="https://pl.wikipedia.org/wiki?curid=5338997" title="Brandon Holt">
Brandon Holt

Brandon Holt (ur. 6 kwietnia 1998 w Rolling Hills) – amerykański tenisista.
Jest synem Tracy Austin – byłej liderki rankingu WTA i zwyciężczyni dwóch turniejów wielkoszlemowych.
Kariera tenisowa.
W karierze zwyciężył w siedmiu singlowych oraz pięciu deblowych turniejach rangi ITF.
W 2015 roku, startując w parze z Rileyem Smithem, dotarł do finału juniorskiego turnieju US Open w grze podwójnej. W decydującym meczu amerykańska para przegrała z Félixem Augerem-Aliassimem i Denisem Shapovalovem 5:7, 6:7(3).
W 2022 roku, podczas US Open, zadebiutował w wielkoszlemowym turnieju głównym w grze pojedynczej. Po wygraniu trzech meczów w kwalifikacjach pokonał w pierwszej rundzie Taylora Fritza, a następnie przegrał z Pedro Cachínem. W tym samym turnieju wystąpił również w rozgrywkach deblowych. Startując w parze z Govindem Nandą, odpadł w pierwszej rundzie.
W rankingu gry pojedynczej najwyżej był na 191. miejscu (30 stycznia 2023), a w klasyfikacji gry podwójnej na 473. pozycji (10 lutego 2020).

</doc>
<doc id="5338999" url="https://pl.wikipedia.org/wiki?curid=5338999" title="Herb gminy Bogdaniec">
Herb gminy Bogdaniec

Herb gminy Bogdaniec – jeden z symboli gminy Bogdaniec, ustanowiony 8 lipca 1996.
Wygląd i symbolika.
Herb przedstawia na tarczy dwudzielnej w pas na części: górną zieloną i dolną niebieską w stosunku 2:1 złote koło młyńskie w jego centralnej części. 

</doc>
<doc id="5339001" url="https://pl.wikipedia.org/wiki?curid=5339001" title="Herb gminy Kłodawa (powiat gorzowski)">
Herb gminy Kłodawa (powiat gorzowski)

Herb gminy Kłodawa – jeden z symboli gminy Kłodawa, ustanowiony 24 marca 1990.
Wygląd i symbolika.
Herb przedstawia na tarczy koloru zielonego złoty kłos zboża stojący na brązowej kłodzie, a przed nim skrzyżowane: kosa i grabie ze srebrnymi okuciami, skierowane w dół. Nawiązują one do rolniczego charakteru gminy oraz do przedwojennej pieczęci gminy. 

</doc>
<doc id="5339002" url="https://pl.wikipedia.org/wiki?curid=5339002" title="Herb gminy Gubin">
Herb gminy Gubin

Herb gminy Gubin – jeden z symboli gminy Gubin, ustanowiony 28 sierpnia 2008.
Wygląd i symbolika.
Herb przedstawia na tarczy koloru błękitnego złoty gród warowny z bramą i wieżą, a przed nim złotą rybę w słup. Gród nawiązuje do Niemczy Łużyckiej, a ryba do skarbu z Witaszkowa. 

</doc>
<doc id="5339003" url="https://pl.wikipedia.org/wiki?curid=5339003" title="Zaroślak rdzawoczelny">
Zaroślak rdzawoczelny

Zaroślak rdzawoczelny ("Atlapetes pallidinucha") – gatunek małego ptaka z rodziny pasówek (Passerellidae). Zamieszkuje północno-zachodnią część Ameryki Południowej. Jest uznawany za gatunek najmniejszej troski.
Systematyka.
Gatunek po raz pierwszy zgodnie z zasadami nazewnictwa binominalnego opisał Auguste Boissonneau, nadając mu nazwę "Tanagra (Arremon) pallidinucha". Opis ukazał się w 1840 roku w czasopiśmie „Revue zoologique”. Jako miejsce typowe autor wskazał Santa Fe de Bogota, Kolumbia. Wyróżnia się dwa podgatunki:
Morfologia.
Nieduży ptak ze średniej wielkości krótkim, szpiczastym, grubym u nasady, czarnym dziobem. Szczęka i żuchwa są lekko zakrzywione. Tęczówki w kolorze ciemnego kasztana. Nogi szaroróżowe. Podgatunek nominatywny ma szeroki bladocynamonowy pas od nasady dzioba, poprzez górną część głowy, który przechodząc na jej tył i kark staje się biały. Czarne boki głowy wyraźnie z nim kontrastują, podobnie jak z jasnożółtym podbródkiem i gardłem. Pierś i brzuch jasnożółte, boki i kuper przechodzą od oliwkowego do szarego. Górna część ciała ciemnoszara, skrzydła i ogon czarniawe. Podgatunek "A. p. papallactae" ma jasnocynamonowy lub jasnożółty pas na szczycie głowy oraz mniej żółty spód ciała. Brak dymorfizmu płciowego. Długość ciała z ogonem 18 cm; masa ciała 21,4–40,2g.
Zasięg występowania.
Zaroślak rdzawoczelny występuje w:
Jest gatunkiem osiadłym. Jego zasięg występowania według szacunków organizacji BirdLife International obejmuje 334 tys. km².
Ekologia.
Głównym habitatem zaroślaka rdzawoczelnego są dolne partie podzwrotnikowego lasu wilgotnego, zarośla i krzewy często o wtórnym wzroście. Występuje także w lasach strefy umiarkowanej, gdzie preferuje bambusy. Występuje na wysokościach od 2800 do 3600 m n.p.m., sporadycznie niżej do 2000 m n.p.m.
Zjada głównie jagody z rodzajów "Miconia" i wrzosowate. W treści żołądkowej znaleziono także nasiona oraz owady. Żeruje na ziemi lub bezpośrednio nad nią, w poszyciu leśnym i krzakach. Żeruje w parach lub w grupach rodzinnych. Spotykany jest także w stadach mieszanych.
Rozmnażanie.
Niewiele wiadomo o rozmnażaniu. W Kolumbii ptaki w stanie lęgowym obserwowano w okresie luty–wrzesień we wschodnich i środkowych Andach, a pisklęta w marcu i czerwcu. W Ekwadorze podloty widziano w listopadzie. Opisano także pojedyncze gniazdo znalezione w północno-wschodniej części Bogoty w Kolumbii. Miało formę masywnej miseczki o wymiarach: średnica zew. 12 cm, średnica wew. 6,5 cm, wysokość 10 cm, głębokość 6 cm. Było umieszczone w gęstych trawach 40 cm nad ziemią. Wsparte na kilku wysokich trawach i jednej łodydze bambusa. W gnieździe znaleziono pojedyncze jajo o wymiarach 25 x 16,9 mm i masie 3,45 g. Jajo miało blady zielononiebieski kolor, nakrapiane było dosyć licznymi brązowo-orchowymi i ciemnoliliowymi plamkami o większym zagęszczeniu przy szerszym końcu.
Status.
W Czerwonej księdze gatunków zagrożonych IUCN zaroślak rdzawoczelny klasyfikowany jest jako gatunek najmniejszej troski (LC – "Least Concern"). Liczebność populacji nie jest określona, zaś jej trend oceniany jest jako stabilny z powodu braku zagrożeń dla ich naturalnego habitatu. Gatunek opisywany jest jako dość pospolity lub pospolity, częściej spotykany powyżej 3000 m n.p.m.

</doc>
<doc id="5339004" url="https://pl.wikipedia.org/wiki?curid=5339004" title="Kazimieras Vasiliauskas">
Kazimieras Vasiliauskas



</doc>
<doc id="5339005" url="https://pl.wikipedia.org/wiki?curid=5339005" title="Kazimieras Vasiliauskas (duchowny)">
Kazimieras Vasiliauskas (duchowny)

Kazimieras Vasiliauskas (ur. 9 kwietnia 1922 we wsi Kateliškiai, rejon birżański, zm. 14 października 2001 w Wilnie) – litewski duchowny rzymskokatolicki, uczestnik ruchu dysydenckiego w okresie rządów radzieckich.
Życiorys.
Studiował w Seminarium Duchownym w Kownie, a od 1942 w Wyższym Seminarium Duchownym w Wilnie. Po otrzymaniu w 1946 święceń kapłańskich posługiwał jako wikariusz w parafiach w Koleśnikach i Święcianach, a od 1948 w parafii św. Teresy i kaplicy Ostrobramskiej w Wilnie. Brał udział w działalności konspiracyjnego towarzystwa kolegium Marii Panny Ostrobramskiej. Został usunięty ze stanowiska i mianowany administratorem parafii w Rzeszy.
W 1949 aresztowany przez władze radzieckie i oskarżony o działalność antyradziecką. Zarzucono mu kontakty ze zbrojnym podziemiem i skazano za "zdradę ojczyzny i agitację antyradziecką" na 10 lat łagru. Od 1950 przebywał w obozie w Incie, pracował w kopalni węgla. W 1957 ponownie aresztowany, został skierowany do obozu w Workucie. W 1958 został zwolniony z zakazem powrotu na Litwę i pracy jako duchowny. Do 1968 mieszkał w Dyneburgu, gdzie pracował jako ładowacz, księgowy w kołchozie i elektryk.
W 1969 otrzymał pozwolenie na powrót na Litwę. Został mianowany proboszczem parafii w Oranach, a w 1975 wikariuszem pomocniczym w parafii św. Rafała Archanioła w Wilnie. Utrzymywał kontakty z podziemnym ruchem dysydenckim na Litwie, w tym z Litewską Grupą Helsińską: w 1975 gościł w swoim mieszkaniu Andrieja Sacharowa przybyłego do Wilna na proces Siergieja Kowalowa.
W 1989 po przekazaniu kościołowi archikatedry wileńskiej został proboszczem parafii archikatedralnej. W tym samym roku otrzymał godność kapelana papieskiego. Funkcję proboszcza parafii archikatedralnej sprawował do 1997. W latach 1993–1995 był również rektorem Wyższego Seminarium Duchownego w Wilnie. W 1997 przeszedł na emeryturę, posługiwał w kościele św. Mikołaja w Wilnie.
Pochowany na cmentarzu na Antokolu.
W 2006 na budynku domu, w którym mieszkał (przy ul. Pylimo 6) w latach 1990–2001 odsłonięto tablicę pamiątkową. W 2010 zostały odsłonięte: pomnik Kazimierasa Vasiliauskasa na skwerze przy kościele św. Rafała oraz tablica pamiątkowa na murze kościoła.

</doc>
<doc id="5339011" url="https://pl.wikipedia.org/wiki?curid=5339011" title="Ad interim">
Ad interim

Ad interim (skrót ad int.) – łacińska fraza, która oznacza „w międzyczasie” lub „tymczasowo”.
Oficer dyplomatyczny zastępujący ambasadora nazywany jest "chargé d'affaires ad interim". Trenerem ad interim określa się w sporcie osobę, która pełni funkcję trenera w okresie wakatu, przed zatrudnieniem nowego menadżera.

</doc>
<doc id="5339013" url="https://pl.wikipedia.org/wiki?curid=5339013" title="Mistrzostwa Oceanii w Lekkoatletyce 1996">
Mistrzostwa Oceanii w Lekkoatletyce 1996

3. Mistrzostwa Oceanii w Lekkoatletyce – zawody lekkoatletyczne, które odbyły się w Townsville między 28 a 30 listopada 1996 roku. W imprezie wystartowali zawodnicy z państw skupionych w Oceania Athletics Association. 

</doc>
<doc id="5339017" url="https://pl.wikipedia.org/wiki?curid=5339017" title="Osutki sosen">
Osutki sosen



</doc>
<doc id="5339019" url="https://pl.wikipedia.org/wiki?curid=5339019" title="Piskozub">
Piskozub

Osoby o tym nazwisku:

</doc>
<doc id="5339023" url="https://pl.wikipedia.org/wiki?curid=5339023" title="Lophodermium pinastri">
Lophodermium pinastri

Lophodermium pinastri (Schrad.) Chevall. – gatunek grzybów z rodziny łuszczeńcowatych ("Rhytismataceae"). Pasożyt, jeden z patogenów wywołujących choroby sosny ("Pinus") o nazwie wiosenna osutka sosny i jesienna osutka sosny.
Systematyka i nazewnictwo.
Pozycja w klasyfikacji według Index Fungorum: "Lophodermium, Rhytismataceae, Rhytismatales, Leotiomycetidae, Leotiomycetes, Pezizomycotina, Ascomycota, Fungi".
Po raz pierwszy takson ten zdiagnozował w 1799 r. Heinrich Adolph Schrader nadając mu nazwę "Hysterium pinastri". Obecną, uznaną przez Index Fungorum nazwę nadał mu w 1826 r. François Fulgis Chevallier, przenosząc go do rodzaju "Lophodermium".
Ma 15 synonimów. Niektóre z nich:
Anamorfa: "Lophiostoma pinastri", dawniej opisywana jako odrębny gatunek, obecnie synonim.
Morfologia i rozwój.
Anamorfa jest pasożytem. Owocniki typu pyknidia tworzy na żywych igłach (ponad 20% po stronie odosiowej), w stanie wilgotnym są czarne, w stanie suchym czarne w środku na ponad połowie całkowitej powierzchni owocnika, pozostała część jest szara otoczona czarną linią o długości 700–1200 µm. Pyknidia tworzą się po zewnętrznej stronie skórki igieł, rzadko tylko zrastają się z sobą i są częściowo pokryte naskórkiem żywiciela. Mają długość 300–400 µm. Konidia pałeczkowate o długości 4,5–6 µm.
Teleomorfa jest saprotrofem. Apotecja powstają dopiero na martwych igłach mających ponad 1 rok. Są czarne, eliptyczne, nieco wypukłe, o długości 0,5–1,5 mm. Powstają pojedynczo w podkładce, która początkowo rozwija się pod skórką igieł, potem wnika do jej komórek. Tylko szpara ujściowa apotecjum znajduje się na zewnątrz skórki. Tworzy się ona równolegle do dłuższej osi apotecjów i ma zdolność otwierania się lub zamykania w zależności od wilgotności otoczenia. Wnętrze apotecjów wypełnia gruba warstwa worków zmieszanych ze wstawkami. Worki unitunikowe, cylindryczne, 8-zarodnikowe, o długości 110–155 µm i szerokości 9,5–11,5 µm. Wstawki nitkowate, tej samej długości co worki, o końcach zazwyczaj prostych i nienabrzmiałych. Askospory nitkowate, czasami zwinięte spiralnie na końcu worka, o długości 70–110 µm długości i szerokości około 2 µm, otoczone galaretowatą osłonką.
Infekcji dokonują unoszące się w powietrzu askospory. Dochodzi do tego podczas wilgotnej pogody.
W hodowli na 2% agarze słodowym kolonie rosną wolno. W temperaturze pokojowej ich tempo przyrostu rzadko przekracza 3 mm dziennie. Kolonie są białe, ewentualnie z czarnymi obszarami i czarną aureolą otaczająca kolonię. Konidia tworzą się obficie.
Występowanie.
"Lophodermium pinastri" jest szeroko rozprzestrzeniony. Występuje w Ameryce Północnej, Europie, Azji, Australii, w Afryce, na Nowej Zelandii i niektórych wyspach Oceanu Indyjskiego. Rozwija się na licznych gatunkach sosen, głównie dwu- i trzyigłowych. sporadycznie tylko odnotowano jego występowanie na sosnach pięcioigłowych.

</doc>
<doc id="5339024" url="https://pl.wikipedia.org/wiki?curid=5339024" title="Język chabacano">
Język chabacano



</doc>
<doc id="5339032" url="https://pl.wikipedia.org/wiki?curid=5339032" title="Stanisław Żak (ujednoznacznienie)">
Stanisław Żak (ujednoznacznienie)



</doc>
<doc id="5339033" url="https://pl.wikipedia.org/wiki?curid=5339033" title="PGW WP">
PGW WP



</doc>
<doc id="5339036" url="https://pl.wikipedia.org/wiki?curid=5339036" title="Powolniak">
Powolniak

Powolniak – polski taniec ludowy należący do tańców regionalnych kurpiowskich.
Jest jednym z bardziej znanych i najtrudniejszych tańców z Puszczy Zielonej. Jest dwuczęściowy, wykonywany w parach do muzyki instrumentalnej bez śpiewu. Tańczony jest bardzo szybko. Charakteryzuje go polirytmia – wykonywanie kroków w metrum nieparzystym do dwumiarowej muzyki.
Zalicza się go do tańców wirowych. Tańczyć może dowolna liczba par. Tańczy się w kole. Na początku wszystkie pary ustawiają się jedna za drugą, drepcząc nogami w miejscu. Od tego powolnego szykowania się do tańca pochodzi nazwa tańca. Taniec składa się z kulejącego szybkiego chodu, po którym następuje dynamiczne wirowanie. Obroty w powolniaku są energiczne. Często tańczy jedna para, a pozostałe czekają na swoją kolej, podziwiając tancerzy. Po tych solowych popisach wszystkie pary wirują w kole. Czasami podczas obrotu w prawo tancerz wykonuje przyklęk na jedno kolano. Taniec kończy się podwójnym lub potrójnym przytupem. Czasem to zaakcentowane zakończenie połączone jest z hołubcem (uderzeniem piętą o piętę) albo obróceniem partnerki. Potem wraca się do dreptania w miejscu.

</doc>
<doc id="5339038" url="https://pl.wikipedia.org/wiki?curid=5339038" title="Tomasz Żak (ujednoznacznienie)">
Tomasz Żak (ujednoznacznienie)



</doc>
<doc id="5339039" url="https://pl.wikipedia.org/wiki?curid=5339039" title="Uczelnia Państwowa im. Szymona Szymonowica w Zamościu">
Uczelnia Państwowa im. Szymona Szymonowica w Zamościu



</doc>
<doc id="5339041" url="https://pl.wikipedia.org/wiki?curid=5339041" title="Państwowa Wyższa Szkoła Zawodowa im. Witelona w Legnicy">
Państwowa Wyższa Szkoła Zawodowa im. Witelona w Legnicy



</doc>
<doc id="5339043" url="https://pl.wikipedia.org/wiki?curid=5339043" title="Język mareqo">
Język mareqo



</doc>
<doc id="5339044" url="https://pl.wikipedia.org/wiki?curid=5339044" title="Język marako">
Język marako



</doc>
<doc id="5339045" url="https://pl.wikipedia.org/wiki?curid=5339045" title="Język maraqo">
Język maraqo



</doc>
<doc id="5339046" url="https://pl.wikipedia.org/wiki?curid=5339046" title="Język mareko">
Język mareko



</doc>
<doc id="5339047" url="https://pl.wikipedia.org/wiki?curid=5339047" title="Język hadiyya">
Język hadiyya



</doc>
<doc id="5339048" url="https://pl.wikipedia.org/wiki?curid=5339048" title="Ronnie McNutt">
Ronnie McNutt

Ronald Merle McNutt (ur. 23 maja 1987, zm. 31 sierpnia 2020) – weteran wojny w Iraku, który swoje samobójstwo transmitował na żywo na Facebooku. Nagranie z jego śmierci było masowo publikowane w internecie.
Życiorys.
Ronald Merle McNutt był mieszkańcem Mississipi. Służył w armii w Iraku, a później pracował w fabryce Toyoty w New Albany, gdzie mieszkał. Cierpiał na depresję i zespół stresu pourazowego. Na krótko przed samobójstwem rozstał się z dziewczyną, a niektóre media donoszą, że stracił także pracę, na skutek pandemii COVID-19. Był chrześcijaninem; regularnie uczęszczał do kościoła.
Samobójstwo.
31 sierpnia 2020 roku McNutt rozpoczął transmisję na żywo na Facebooku. Nie było to niczym nadzwyczajnym, ponieważ prowadził on transmisje w przeszłości. Znajomych oglądających transmisję zaalarmował fakt, że był on odurzony i trzymał karabin jednostrzałowy. Joshua Steen – przyjaciel McNutta – rzekomo próbował wielokrotnie interweniować, starając się, aby Facebook zakończył transmisję, jednak ten odmówił twierdząc, że transmisja nie narusza wytycznych platformy. Podczas trwania transmisji, telefon McNutta wielokrotnie dzwonił. Ostatni telefon, jaki otrzymał, był od jego byłej dziewczyny. Po rozłączeniu się, powiedział:
Po wypowiedzeniu tych słów McNutt strzelił sobie od dołu w głowę. W momencie wystrzału, telefon ponownie zadzwonił. Samobójstwo zostało zarejestrowane przez wiele osób oglądających transmisję.
Dom McNutta został otoczony przez funkcjonariuszy, a okoliczni mieszkańcy zostali ewakuowani. Policjanci próbowali kontaktować się z samobójcą przez megafon. Policja New Albany dostała się do mieszkania już po wystrzale.
Wcześnie McNutt opublikował na swoim profilu następującą wiadomość:
Rozprzestrzenianie się nagrania.
Nagranie samobójstwa było publikowane na platformach społecznościowych takich jak Facebook, YouTube, Instagram, czy TikTok. Najczęściej jako krótki klip, mający na celu pojawienie się na stronie głównej przypadkowych osób. Przed samobójstwem McNutt nie wspominał o zamiarze zyskania popularności w internecie. Nagranie pojawiało się na stronie "Dla Ciebie", aby przestraszyć osoby, którym się ono wyświetliło; była to forma trollingu. Hasztag #ronniemcnutt zebrał ponad 15,6 miliona odsłon na TikToku w ciągu kilku pierwszych dni po samobójstwie. Platformy pracowały nad usuwaniem tych nagrań, jednak użytkownicy działali szybciej, tworząc oddzielne konta, by publikować nagranie. Gdy TikTok przyśpieszył proces usuwania nagrań, klip zaczęto wstawiać między nieszkodliwe treści (na przykład nagrania z kotami).
Reakcje.
Incydent ten był porównywany do samobójstw Christine Chubbuck i Budda Dwyera. Incydent ten był wykorzystywany jako pretekst do rozmowy o zdrowiu psychicznym i zapobieganiu samobójstwom.
Niektórzy użytkownicy TikToka zapowiedzieli bojkot platformy, dopóki nagranie nie zostanie z niej całkowicie usunięte, podczas gdy inni w komentarzach pod nagraniami publikowali modlitwy i wyrazy współczucia dla rodziny McNutta.
Wielu rodziców ogłaszało, że ich dzieci były głęboko wstrząśnięte i przestraszone po obejrzeniu nagrania. Niektórzy rodzice stwierdzili, że po obejrzeniu nagrania ich dziecko przejawia objawy zespółu stresu pourazowego.
Premier Australii – Scott Morrison – nazwał nagranie czymś, co "nie powinno zostać pokazanie żadnemu dziecku", a ekspertka do spraw cyberbezpieczeństwa – Susan McLean – zaleciła rodzicom, aby ograniczyli dzieciom dostęp do platformy TikTok, dopóki nagranie nie zostanie z niej kompletnie usunięte.

</doc>
<doc id="5339051" url="https://pl.wikipedia.org/wiki?curid=5339051" title="Ulica Franciszka Stefczyka w Braniewie">
Ulica Franciszka Stefczyka w Braniewie

Ulica Franciszka Stefczyka w Braniewie – ulica Braniewa o długości 2,023 km, będąca w całości częścią drogi powiatowej nr 1381N. Do 1945 roku nosiła nazwę Zagerer Weg, gdyż prowadzi do pobliskiej miejscowości Zawierz ("niem." "Zagern").
Historia.
Ulica Stefczyka w Braniewie stanowiła pierwotnie drogę do pobliskich wsi Zawierz i Pierzchały. Obie wsie wzmiankowane już w średniowieczu – Pierzchały w 1296 roku, gdy zostały wymienione w przywileju lokacyjnym wsi Chruściel, Zawierz był wzmiankowany już w roku 1311. Jednak czy taki sam przebieg drogi pozostawał przez cały czas – pewności nie ma. Dopiero od XIX wieku zyskujemy poświadczenie położenia drogi, kiedy to przy rozgałęzieniu ulic Malzstraße (Sikorskiego) i Zagerer Weg (droga do Zawierza, czyli ul. Stefczyka) założony zostaje przez ks. Antona Arendta cmentarz św. Katarzyny, który funkcjonował w tej lokalizacji do końca II wojny światowej.
Ważny bodziec do rozwoju tego krańca miasta przyniosła budowa kolei nadzalewowej (1897–1899), gdyż jedna z jej stacji, Braniewo Brama, ("Braunsberg Obertor") umiejscowiona została w pobliżu początku tejże ulicy. Od tamtego też czasu ulicę przecina linia kolejowa nr 254 na przejeździe kolejowo-drogowym.
Najbardziej znaczące zmiany w rozbudowie tej arterii komunikacyjnej miasta przyniosły jednak lata 30. XX w., gdy skokowo rosła ludność miasta, a nowe osiedla mieszkalne powstawały niemal we wszystkich kierunkach. W 1932 roku ukończono przebudowę tej ulicy wraz z drogą do Zawierza – powstała szosa o nawierzchni utwardzonej ("Kunststraße"), która wyłożona została kostką brukową. Wzrosła wówczas jej kategoria do jednej z najważniejszych dróg wylotowych z miasta o przejezdności przez cały rok. 16 marca 1935 wprowadzono w Rzeszy obowiązkową służbę wojskową, ale przygotowania do militaryzacji państwa rozpoczęły się wcześniej. Już w 1934 roku między współczesną ul. Sikorskiego i Stefczyka rozpoczęto potajemną budowę wielkiego kompleksu budynków, które wkrótce okazały się koszarami wojskowym. W 1935 do koszar wprowadziło się wojsko, a Braniewo stało się miastem garnizonowym. Powiększył się areał miasta w kierunku południowym, a wraz z tym powstała nowa zabudowa przy ulicy, a także wzrosła jej długość. 
W 1935 przy jednostce wojskowej powstała piekarnia, do której elementy wyposażenia zakupiono w znanej fabryce Maschinenfabrik Haagen &amp; Rinau w Bremie. Współcześnie, pod nazwą Piekarnia Warmińska, zlokalizowana jest w tym samym miejscu, nawiązując rokiem „1935” w logo do przedwojennej tradycji. Ponadto po drugiej, wschodniej stronie ulicy Stefczyka w 1936 powstały kolejne uliczki z budynkami mieszkalnymi dla żołnierzy Wermachtu i ich rodzin. Utworzyły one nową dzielnicę miasta, która występuje współcześnie pod nazwą Osiedle Wojskowe.
Po wojnie wyróżnikami ulicy stały się również rury ciepłownicze, położone wzdłuż znacznej części ulicy, oraz długo utrzymująca się nawierzchnia z kostki brukowej. Dopiero po 2015 roku rozpoczęto modernizację nawierzchni drogi oraz jej stopniowe pokrywanie nawierzchnią bitumiczną – z uwagi na to, iż obecnie przeważającym ruchem na tej drodze jest transport samochodowy, a od pierwotnego wykorzystanie nawierzchni brukowej do celów ruchu pojazdów gąsienicowych odstąpiono. Ponadto położenie na bruku nowej nawierzchni bitumicznej spowodowało zmniejszenie hałasu i zapylenia w obrębie drogi oraz wpłynęło pozytywnie na płynność ruchu i stan pojazdów.
Według stanu na rok 2022 ulica Stefczyka o łącznej długości 2023 metrów ma 1878 m nawierzchni bitumicznej i tylko 137 m zachowanej nawierzchni z kostki brukowej – jest to odcinek od skrzyżowania z ul. Sikorskiego do przejazdu kolejowo-drogowego.

</doc>
<doc id="5339056" url="https://pl.wikipedia.org/wiki?curid=5339056" title="Władysław Strzelecki (1888–1935)">
Władysław Strzelecki (1888–1935)



</doc>
<doc id="5339058" url="https://pl.wikipedia.org/wiki?curid=5339058" title="Marcin Pryt">
Marcin Pryt

Marcin Pryt, ps. „Henryk Ulik” (ur. 11 listopada 1971 w Łodzi) – autor komiksów, wokalista, autor tekstów piosenek zespołów: 19 Wiosen, Tryp, Niebiescy i Kutman, 11 i Rumory Orkiestra.
Życiorys.
Pryt do 1980 mieszkał w kamienicy przy ul. Piotrkowskiej, a w 1980 zamieszkał z rodzicami w bloku na Widzewie. W 2005, w wydawnictwie Lampa i Iskra Boża, opublikował tomik „Szpital Heleny Wolf” zawierający jego teksty z lat: 1989–2005. Pracuje w bibliotece. Jest autorem poemiksów publikowanych w miesięczniku „Lampa” oraz komiksów niemych w zeszytach „Stop” (1994) „Justice / Inititation” (1995/2013) oraz „Sprawiedliwość / Preparation” (1996/2014). Utworzył nieformalną fundację Kosmopolitania w ramach której organizuje cykliczne koncerty, odczyty i projekcje filmów. Jego komiksy i teksty były wystawiane w Galerii Dobro w Olsztynie (2021). Ponadto grywa na wernisażach Wilhelma Sasnala.
W 1989 założył punkrockowy zespół 19 Wiosen. W 2011 wraz z Kubą Wandachowiczem, Pawłem Cieślakiem i Robertem Tutą założył grupę Tryp i wydał album „Kochanówka”, na której śpiewa o chorobach psychicznych oraz akcji T4 przeprowadzonej w Szpitalu w Kochanówce podczas II wojny światowej.
Dyskografia.
19 Wiosen
Tryp
Niebiescy i Kutman

</doc>
<doc id="5339060" url="https://pl.wikipedia.org/wiki?curid=5339060" title="Zmarli w roku 1893">
Zmarli w roku 1893

Lista osób zmarłych w 1893:

</doc>
<doc id="5339062" url="https://pl.wikipedia.org/wiki?curid=5339062" title="Łuczajka Sosnowska">
Łuczajka Sosnowska

Łuczajka Sosnowska – dawniej wieś. Obecnie część Sosnówki na Białorusi, w obwodzie witebskim, w rejonie głębockim, w sielsowiecie Zalesie.
Dawniej używane nazwy – Haweniki, Łuczajka III.
Historia.
W czasach zaborów wieś prywatna w gminie Zaleś w powiecie dzisieńskim, w guberni wileńskiej Imperium Rosyjskiego. W 1866 liczyła 207 mieszkańców.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Zalesie.
Według Powszechnego Spisu Ludności z 1921 roku zamieszkiwały tu 132 osoby, 6 było wyznania rzymskokatolickiego, 126 prawosławnego. Jednocześnie 129 mieszkańców zadeklarowało białoruską a 3 rosyjską przynależność narodową. Było tu 25 budynków mieszkalnych. W 1931 w 28 domach zamieszkiwały 144 osoby.
Wierni należeli do parafii rzymskokatolickiej w Łużkach i parafii prawosławnej w Zalesiu. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Zalesiu.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5339065" url="https://pl.wikipedia.org/wiki?curid=5339065" title="Łuczajka Średnia">
Łuczajka Średnia

Łuczajka Średnia – dawniej wieś. Obecnie część Łuczajki na Białorusi, w obwodzie witebskim, w rejonie głębockim, w sielsowiecie Zalesie.
Dawniej używane nazwy – Łuczajka Wielka, Łuczajka Bolszaja, Łuczajka I.
Historia.
W czasach zaborów wieś prywatna w gminie Zaleś w powiecie dzisieńskim, w guberni wileńskiej Imperium Rosyjskiego. W 1866 liczyła 124 mieszkańców, wszyscy byli wyznania prawosławnego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Zalesie.
Według Powszechnego Spisu Ludności z 1921 roku zamieszkiwały tu 154 osoby, 10 było wyznania rzymskokatolickiego, 144 prawosławnego. Jednocześnie 51 mieszkańców zadeklarowało białoruską a 103 rosyjską przynależność narodową. Było tu 28 budynków mieszkalnych. W 1931 w 31 domach zamieszkiwało 146 osób.
Wierni należeli do parafii rzymskokatolickiej w Łużkach i parafii prawosławnej w Zalesiu. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Zalesiu.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5339068" url="https://pl.wikipedia.org/wiki?curid=5339068" title="Rodzinka rządzi">
Rodzinka rządzi

Rodzinka rządzi (, tytuł roboczy: "The Boss Baby 2") – amerykański film animowany z 2021 roku w reżyserii Toma McGratha, wyprodukowany przez studio DreamWorks Animation i dystrybuowany przez Universal Pictures. Film stanowi sequel dla filmu "Dzieciak rządzi".
Fabuła.
Tim Templeton staje się dorosły. Mieszka w swoim domu rodzinnym z żoną Carol oraz dwiema córkami: siedmioletnią Tabithą oraz niemowlęciem Tiną. Jego młodszy brat Ted jest odnoszącym sukcesy dyrektorem generalnym i nie ma zbyt wiele czasu na spędzanie go z rodziną. Tabitha w wyniku dorastania zaczyna się zachowywać dojrzalej i rezygnuje z niektórych form spędzania czasu z rodzicami, jakie dotąd podejmowała.
Pewnej nocy Tim zagląda do pokoju Tiny, gdzie znajduje swój telefon wykonujący połączenie głosowe. Odkrywa, że Tina jest pracownikiem firmy Baby Corp, która otrzymała ważne zadanie poza siedzibą firmy, tak jak kiedyś Ted, od którego potrzebuje pomocy w wykonaniu zadania. Pomimo dezaprobaty Tima, Tina wysyła wiadomość głosową do Teda, który przybywa do domu Templetonów.
Tina przedstawia braciom Templeton nową formułę mleka, która pozwala odmłodzić ciało spożywającego na dwie doby. Tim i Ted wypijają je, żeby wtopić się w środowisko szkolne celem odkrycia i powstrzymania planów hipnozy rodziców uczęszczających do szkoły dzieci za pośrednictwem mobilnej aplikacji, za którymi stoi dyrektor szkoły, doktor Erwin Armstrong.
Produkcja.
25 maja 2017 studia Universal Pictures oraz DreamWorks Animation zapowiedział sequel filmu "Dzieciak rządzi", którego datę premiery wskazano na 2 marca 2021 z Aleciem Baldwinem w roli głównej. 17 maja 2019 zapowiedziano, że reżyserem również będzie Tom McGrath, a Jeff Hermann obejmie stanowisko producenta filmu. 
Produkcja filmu częściowo odbyła się zdalnie z powodu ówcześnie trwającej pandemii COVID-19.
Muzyka.
Muzykę do filmu ponownie skomponowali Hans Zimmer oraz Steve Mazzaro. Zawartą w filmie piosenkę zatytułowaną „"If You Want to Sing Out, Sing Out"” zaśpiewał Jacob Collier. Gary Barlow skomponował także autorską piosenkę „"Together We Stand"”.
Odbiór.
Film uzyskał średnie recenzje w agregatorze opinii Rotten Tomatoes, osiągając wynik 46% na podstawie 102 recenzji, co daje średni wynik 5,3 na 10 punktów. W serwisie Metacritic natomiast film zyskał ogólnie niepochlebne recenzje, osiągając średnik wynik 39 na 100 punktów na podstawie 20 recenzji.
Nominacje.
Gary Barlow oraz Ariana Greenblatt zostali nominowani do nagrody w kategorii "najlepsza oryginalna piosenka w filmie animowanym" za skomponowaną piosenkę „"Together We Stand"” podczas 12. edycji wydarzenia "Hollywood Music in Media Awards". Ponadto film został nominowany do nagrody w kategorii "najlepszy film animowany" podczas Nickelodeon Kids’ Choice Awards 2022.
Kontynuacja.
W czerwcu 2021 podczas sesji pytań i odpowiedzi z Aleciem Baldwinem oraz Amy Sedaris ujawniono, że trzecia część serii filmów znajduje się na wczesnym etapie produkcji.

</doc>
<doc id="5339070" url="https://pl.wikipedia.org/wiki?curid=5339070" title="NMS Marsuinul">
NMS Marsuinul

NMS Marsuinul – rumuński okręt podwodny ulepszonego typu "Vetehinen" z okresu II wojny światowej. Okręt zaprojektowany przez niemieckie przedsiębiorstwo Ingenieurskantoor voor Scheepsbouw, zbudowany w rumuńskiej stoczni w Gałaczu. Po rocznym okresie prób i testów odbył jeden patrol bojowy, wzdłuż wybrzeża tureckiego.
Po zamachu stanu, obaleniu rządu Iona Antonescu przejęty przez marynarkę ZSRR i wcielony do służby jako TS-2, następnie N-40 i S-40. Wycofany ze służby w 1950 roku.
Budowa.
W okresie międzywojennym Królewska Rumuńska Marynarka posiadała tylko jeden okręt podwodny „Delfinul”, zamówiony we Włoszech w 1927 roku i odebrany dopiero po dziewięciu latach, a z budowy drugiej jednostki tego typu zrezygnowano z uwagi na wady projektu. Dopiero w ramach programu rozbudowy floty rumuńskiej z 1937 roku zdecydowano o budowie trzech kolejnych okrętów podwodnych, tym razem we własnej stoczni w Gałaczu, według projektu zagranicznego. Ostatecznie w 1938 roku przystąpiono do budowy dwóch okrętów zbliżonych typów, zaprojektowanych przez niemiecko-holenderskie przedsiębiorstwo Ingenieurskantoor voor Scheepsbouw. „Marsuinul” miał być podwodnym stawiaczem min, a „Rechinul” klasycznym okrętem torpedowym.
Stępkę pod budowę „Marsuinul” (pol. morświn) położono w 1938 roku. Okręt budowano ze wsparciem technicznym niemieckiej stoczni AG Weser. Budowa przeciągała się i okręt wodowano 22 maja 1941 roku, tuż przed przystąpieniem Rumunii do wojny przeciw ZSRR, a wyposażono go i oddano do służby dopiero w lipcu 1943 roku. 
Opis.
Okręt miał wyporność w położeniu nawodnym 636 ton i podwodnym 860 ton. Długość wynosiła 68,7 m, szerokość 6,45 m, a zanurzenie w położeniu nawodnym 3,6 m.
Zasadnicze uzbrojenie stanowiło sześć wyrzutni torpedowych kalibru 533 mm, w tym cztery dziobowe i dwie rufowe, z zapasem 10 torped. Według projektu, mógł stawiać 20 min, przenoszonych dziesięciu pionowych komorach, po pięć na burtę, w zbiornikach balastowych. Według części źródeł, ostatecznie jednak zdecydowano używać okręt tylko jako torpedowy i komory minowe przekształcono w zbiorniki paliwa, zwiększające zasięg. Uzbrojenie uzupełniało niemieckie działo uniwersalne kalibru 88 mm o długości lufy L/45 (45 kalibrów) i działko przeciwlotnicze kalibru 20 mm. 
Napęd w położeniu nawodnym stanowiły dwa silniki Diesla o mocy łącznej 1840 KM, a pod wodą dwa silniki elektryczne o mocy łącznej 860 KM. Pozwalały one na osiąganie prędkości 16,6 węzła na powierzchni i 8 węzłów w zanurzeniu. Zasięg na powierzchni wynosił 8040 mil morskich przy prędkości 10 w, a pod wodą 86 Mm przy prędkości 4 w.
Załoga okrętu liczyła 45 osób.
Służba.
Okręt wcielono do służby w lipcu 1943 roku, z numerem taktycznym S 2. Podczas II wojny światowej odbył tylko jeden patrol bojowy między 10 a 27 maja 1944 roku w rejonie Batumi i wybrzeża tureckiego, bez sukcesów. W jego trakcie był nieskutecznie omyłkowo atakowany przez niemiecki wodnosamolot i chorwackie kutry patrolowe KFK, a w późniejszych dniach przez radzieckie patrolowce. Nie stawiał min. 29 sierpnia 1944 roku został zdobyty przez wojska radzieckie w Konstancy, razem z „Rechinul”.
5 września 1944 roku podniesiono na okręcie banderę marynarki ZSRR, a 14 września 1944 roku został formalnie wcielony do radzieckiej Floty Czarnomorskiej. 20 października 1944 roku nadano mu oznaczenie TS-2 (). 20 lutego 1945 roku okręt zatonął w Poti na skutek wybuchu torped. Został jednak już 28 lutego podniesiony, po czym wyremontowany i przywrócony do służby. 4 sierpnia 1947 roku zmieniono mu oznaczenie na N-40 (). 12 stycznia 1949 roku został zaklasyfikowany jako średni okręt podwodny. 16 czerwca tego roku ponownie zmieniono mu oznaczenie na S-40 (). Już 28 listopada 1950 roku okręt został jednak rozbrojony i skreślony z listy floty, po czym 8 grudnia tego roku oddany do złomowania. 

</doc>
<doc id="5339071" url="https://pl.wikipedia.org/wiki?curid=5339071" title="Japen">
Japen



</doc>
<doc id="5339073" url="https://pl.wikipedia.org/wiki?curid=5339073" title="Pieniądz żyrowy">
Pieniądz żyrowy



</doc>
<doc id="5339074" url="https://pl.wikipedia.org/wiki?curid=5339074" title="Majsiucino">
Majsiucino

Majsiucino (; ) – wieś na Białorusi, w obwodzie witebskim, w rejonie głębockim, w sielsowiecie Urzecze.
Historia.
W czasach zaborów wieś w gminie Zaleś w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Zalesie.
Według Powszechnego Spisu Ludności z 1921 roku zamieszkiwało tu 146 osób, wszystkie były wyznania rzymskokatolickiego i zadeklarowały polską przynależność narodową. Było tu 27 budynków mieszkalnych. W 1931 w 26 domach zamieszkiwało 131 osób.
Wierni należeli do parafii rzymskokatolickiej w Udziale i parafii prawosławnej w Zalesiu. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Zalesiu.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5339083" url="https://pl.wikipedia.org/wiki?curid=5339083" title="Języki komoryjskie">
Języki komoryjskie



</doc>
<doc id="5339086" url="https://pl.wikipedia.org/wiki?curid=5339086" title="Oddział Zamkowy Prezydenta RP">
Oddział Zamkowy Prezydenta RP



</doc>
<doc id="5339087" url="https://pl.wikipedia.org/wiki?curid=5339087" title="SIL Open Font License">
SIL Open Font License

SIL Open Font License (lub w skrócie OFL) – jedna z głównych otwartych licencji na czcionki komputerowe, która umożliwia osadzanie oraz wbudowanie fontów w produktach darmowych i komercyjnych.
OFL to darmowa i otwarta licencja. Został stworzony przez SIL International, organizację stojącą za "Ethnologue."
Historia.
Licencja OFL została stworzona przez Victora Gaultneya i Nicolasa Spalingera, pracowników SIL International. Na trzecim roku studiów Gaultney zaprojektował czcionkę Gentium i chciał opublikować ją jako czcionkę dla otwartego oprogramowania. Nie odpowiadała mu jednak żadna obecna licencja, więc stworzył wstępną wersję OFL.
Licencja była w fazie „"public review"” w latach 2005-2007, a ostateczna wersja 1.1 została opublikowana w lutym 2007. Licencja została zaprojektowana do użytku z czcionkami Unicode firmy SIL i zostały użyte w tym Gentium Plus, Charis SIL i Andika.
Przed wydaniem OFL, w 2003 roku, wydana została czcionki Bitstream Vera, która miała podobne warunki użycia.
Warunki.
Licencja OFL jest otwartą licencją dla darmowego oprogramowania i jako taka pozwala na swobodne używanie, modyfikowanie i rozpowszechnianie czcionek (o ile zmodyfikowane czcionki pozostają na tej samej licencji). Ponadto czcionka może zostać użyta w komercyjnym oprogramowaniu.
Jednym z ograniczeń rozpowszechniania czcionki jest możliwość zastrzeżenia nazwy przez właściciel praw autorskich. To znaczy autorka lub autor może zadeklarować nazwę czcionki jako „zastrzeżoną nazwę czcionki” (ang. "Reserved Font Name"), której zmodyfikowane wersje nie mogą używać.
Licencja zezwala na swobodne osadzanie czcionek objętych licencją OFL, niezależnie od tego na jakich warunkach publikowany jest dany dokument. Jedynym zastrzeżeniem jest to, że czcionki nie mogą być sprzedawane samodzielnie, chociaż mogą być zawarte w pakietach komercyjnego oprogramowania.
Licencja jest uznawana za darmową przez Free Software Foundation (FSF) i projekt Debian. FSF twierdzi, że chociaż wymóg, aby czcionka była dołączona do oprogramowania, a nie była rozpowszechniana samodzielnie, jest nietypowy, to prosty program typu hello world wystarczy do spełnienia wymogu licencji, a zatem jest nieszkodliwy.

</doc>
<doc id="5339088" url="https://pl.wikipedia.org/wiki?curid=5339088" title="Tommy Egeberg">
Tommy Egeberg

Tommy Egeberg (ur. 7 grudnia 1981) – norweski skoczek narciarski, reprezentant klubu Vikersund IF. Uczestnik mistrzostw świata juniorów (1999). Medalista mistrzostw kraju.
W sierpniu 1998 zadebiutował w Pucharze Kontynentalnym, zajmując 38. miejsce w Rælingen. Pierwsze punkty tego cyklu zdobył cztery miesiące później, za zajęcie 21. pozycji w Sankt Moritz. W lutym 1999 wystartował na mistrzostwach świata juniorów – zajął 23. lokatę indywidualnie oraz 6. w rywalizacji drużynowej. 14 marca 2004 zadebiutował w zawodach Pucharu Świata, zajmując 48. miejsce w Oslo. 4 grudnia 2005 zajął 3. lokatę w zawodach FIS Cupu w Vikersund. W międzynarodowych zawodach rangi FIS po raz ostatni wystartował w październiku 2006, zajmując 6. pozycję w konkursie FIS Cupu w Einsiedeln.
Zdobywał medale mistrzostw Norwegii w zawodach drużynowych – złoty w 2006, srebrny w 2005 oraz brązowy w 2003 i 2004.

</doc>
<doc id="5339100" url="https://pl.wikipedia.org/wiki?curid=5339100" title="Język wotu">
Język wotu

Język wotu, także wadu – język austronezyjski używany przez niewielką grupę ludności w prowincji Celebes Południowy w Indonezji. Według danych z 2009 roku posługuje się nim 500 osób (niewielka część grupy etnicznej Wotu).
Według danych publikacji Peta Bahasa posługują się nim mieszkańcy wsi Bawalipu (kecamatan Wotu, kabupaten Luwu Timur) oraz okolicznych terenów na południe od tej miejscowości. W podobnej lokalizacji geograficznej używane są też języki bugijski i pamona. Jeden z języków celebeskich, jest blisko spokrewniony z takimi językami jak wolio i laiyolo.
Wyraźnie zagrożony wymarciem, jego użytkownicy to przede wszystkim osoby dorosłe. Nie jest przeważnie przyswajany przez dzieci. Według szacunków w 1988 r. miał jeszcze 4000 użytkowników. Został w znacznej mierze wyparty przez indonezyjski i bugijski.
Został opisany w postaci opracowań gramatycznych ("Morfologi dan sintaksis bahasa Wotu", 1991, "Wotu Grammar Notes", 2013).

</doc>
<doc id="5339101" url="https://pl.wikipedia.org/wiki?curid=5339101" title="Język wadu">
Język wadu



</doc>
<doc id="5339102" url="https://pl.wikipedia.org/wiki?curid=5339102" title="Manewry „Tarcza 76”">
Manewry „Tarcza 76”

Manewry „Tarcza 76" – realizowane na terytorium Polski ćwiczenia jednostek Wojska Polskiego, Armii Radzieckiej, Czechosłowackiej Armii Ludowej i Narodowej Armii Ludowej NRD.
W manewrach uczestniczyło około 36000 żołnierzy, 700 czołgów, 750 transporterów opancerzonych, około 420 dział i moździerzy, 200 samolotów bojowych, 150 samolotów transportowych, 100 śmigłowców i ponad 5000 innych pojazdów mechanicznych.
Przygotowanie ćwiczenia.
Prace koncepcyjne w polskim Sztabie Generalnym rozpoczęto w styczniu 1975. Wstępny projekt został uzgodniony z naczelnym dowódcą wojsk Układu Warszawskiego marsz. Iwanem Jakubowskim. Część spraw konsultowano z gen. Siergiejem Sztiemienką. Zgodnie z planem przedsięwzięć szkoleniowych Zjednoczonych Sił Zbrojnych na lata 1976-1980 w ćwiczeniach, oprócz jednostek polskich, miały wziąć udział związki taktyczne i oddziały Armii Radzieckiej i Narodowej Armii Ludowej NRD, a ich kryptonim miał brzmieć: „Przymierze 76”. Jednak pod koniec 1975 ze Sztabu Zjednoczonych Sił Zbrojnych UW przyszła dyrektywa, aby uwzględnić w nich udział także sztabu armii i jednostek CSRS. Zmieniono też kryptonim manewrów.
Przed właściwymi manewrami zorganizowano szereg przedsięwzięć o charakterze szkoleniowym. Na poziomie centralnym przeprowadzono trening sztabowy „Marzec 76" i grę wojenną „Czerwiec 76". W Ośrodku Doskonalenia Dowodzenia Akademii Sztabu Generalnego ćwiczył sztab Frontu, dowództwo Armii wystawionej przez Pomorski Okręg Wojskowy i dowództwo 3 Armii Lotniczej. W czerwcu 1976 generalny inspektor szkolenia zrealizował ćwiczenia wojsk lotniczych pod kryptonimem „Orzeł 76" i wojsk obrony przeciwlotniczej „Tatry 76".
Szczególny nacisk kładziono na przygotowanie do manewrów jednostek Pomorskiego Okręgu Wojskowego. Zorganizowano między innymi:
Osobnym torem biegły przygotowania w Wojskach Lotniczych. W obozie ćwiczebnym Biedrusko na mapach ćwiczyły sztaby dywizji i pułków lotniczych. Prace przygotowawcze zakończono na drogowym odcinku lotniskowym Nowe Laski i lotnisku Nadarzyce. Na tym ostatnim 49 pułk śmigłowców i pułk lotnictwa myśliwsko-bombowego szkoliły się w ramach ćwiczeń pk. „Pelikan”.
Przebieg ćwiczenia.
Tematem manewrów było: "„odparcie uderzenia, przejście do działań zaczepnych i rozwinięcie operacji frontowej w warunkach forsowania przeszkód wodnych i wykorzystania desantów powietrznych oraz odpierania silnych przeciwuderzeń i okrążenia dużego zgrupowania wojsk nieprzyjaciela”". Kierownikiem ćwiczenia był minister obrony narodowej gen. Wojciech Jaruzelski, a sztabem kierownictwa kierował I zastępca szefa Sztabu Generalnego WP gen. Tadeusz Hupałowski. Na potrzeby ćwiczenia utworzono koalicyjny Front Północny w składzie czterech armii ogólnowojskowych (w tym dwóch polskich) i polskiej armii lotniczej. Na jego dowódcę wyznaczony został główny inspektor szkolenia Wojska Polskiego gen. Eugeniusz Molczyk.
Południowi (wojska NATO) rozpoczęli operację strategiczną i przekroczyli granicę państw Układu Warszawskiego. Po częściowym załamaniu ich natarcia, do działań wszedł Front Północny. Wykonywał on główne uderzenie w kierunku: Berlin–Kalbe–Verden nad Wezerą. W pierwszym etapie odparł on kolejne uderzenia Południowych i uzyskał panowanie w powietrzu. W kolejnym etapie jego wojska przeszły do działań zaczepnych. W trzeciej fazie ćwiczenia wojska obydwu stron przeszły do działań z użyciem broni masowego rażenia. Północni z jej pomocą odparli przeciwuderzenia Południowych, okrążyli główne zgrupowanie nieprzyjaciela i rozwinęli kolejną operację zaczepną.
Manewry rozgrywały się na dwóch płaszczyznach – ćwiczeń dowódczo-sztabowych i praktycznych działań wojsk. Oba elementy powiązane były ściśle z sytuacją operacyjną.
W pierwszym etapie ćwiczące sztaby wypracowały decyzję odparcia napadu powietrznego przeciwnika siłami obrony przeciwlotniczej armii, lotnictwa frontu i Wojsk Obrony Powietrznej Kraju. W ramach epizodu poligonowego pułk lotnictwa myśliwskiego odpierał ataki wroga i obezwładniał jego systemy radioelektroniczne. W tym samym czasie na poligonie w Biedrusku oddziały polskiej 4 Pomorskiej Dywizji Zmechanizowanej, we współdziałaniu z 49 pułkiem śmigłowców, odpierały uderzenia wojsk pancernych nieprzyjaciela.&lt;br&gt;W drugim etapie ćwiczenia sztaby wypracowały decyzje do natarcia. Na poligonach Okonek i Borne Sulinowo czechosłowacka 8 Dywizja Pancerna ćwiczyła przełamanie przedniej rubieży obrony nieprzyjaciela oraz rozwinięcie natarcia. Na poligonie Nadarzyce wojska lotnicze obezwładniały nieprzyjacielskie obiekty. Nad lotniskiem ćwiczono walki powietrzne myśliwców. W kolejnym dniu ćwiczono na poligonie drawskim. Polska 20 Dywizja Pancerna i czechosłowacka 8 DPanc, działając jako drugi rzut zgrupowania operacyjnego, rozwijały natarcie w głębi obrony nieprzyjaciela i odpierały jego kontrataki. Działania wojsk lądowych wspierało lotnictwo. W rejonie Mirosławca samoloty 4 Dywizji Lotnictwa Myśliwskiego trenowały lądowanie i starty z przygotowanego w tym celu drogowego odcinka lotniskowego „Nowe Laski”.
W trzecim etapie ćwiczono działania z hipotetycznym użyciem broni jądrowej. Poszczególne sztaby ćwiczyły kierowanie wojskami rakietowymi w czasie wykonywania pierwszego uderzenia jądrowego. Na poligonie, w rejonie Krosna Odrzańskiego, 40 DPanc NAL NRD i radziecka 20 Zwienigorodzka Dywizja Pancerna przełamywały pośrednią rubież obrony wroga. Działania połączone były z forsowaniem Odry i wykorzystaniem taktycznego desantu śmigłowcowego. Po uchwyceniu przyczółków wojska inżynieryjne NRD i Armii Radzieckiej zbudowały mosty, po których przeprawiły się siły główne obu dywizji. Jeszcze tego samego dnia na poligonie w Wędrzynie inne pododdziały 40 DPanc NAL NRD likwidowały skutki użycia przez nieprzyjaciela broni masowego rażenia i odtwarzały gotowość bojową. Działania pododdziałów ogólnowojskowych wspierały batalion medyczny i batalion remontowy. Realizowano zabiegi sanitarne i dezaktywacyjne żołnierzy oraz sprzętu w punkcie sanitarnym. Jednocześnie ćwiczono tworzenie zbiorczego oddziału, który mógłby być ponownie użyty do prowadzenia działań bojowych. Ostatnim epizodem poligonowym było wspólne strzelanie amunicją bojową pododdziałów niemieckiej i radzieckiej dywizji pancernej. Na poligonach w Żaganiu, Trzebieniu i Świętoszowie ćwiczono rozwinięcie natarcia na nowym kierunku, bój spotkaniowy i rozbicie podchodzących odwodów przeciwnika. Ćwiczenia zakończyły się „użyciem” broni jądrowej przez Północnych, co zapewniło im zwycięstwo.
Działania propagandowe.
Na czas rozgrywania ważniejszych epizodów poligonowych, w rejon ćwiczeń zapraszani byli najważniejsi dostojnicy partyjni i państwowi. 13 września na poligonie w Drawsku żołnierzy odwiedzili I sekretarz KC PZPR Edward Gierek i przewodniczący Rady Państwa Henryk Jabłoński oraz inni partyjni dygnitarze. Na koniec pokazu delegacja partyjno-rządowa zwiedziła wystawę obrazującą zasady działania i dorobek różnych rodzajów wojsk. 15 września Edward Gierek wizytował żołnierzy radzieckich i wschodnioniemieckich na poligonie w Świętoszowie. Po południu I sekretarz wziął udział w "manifestacji przyjaźni i braterstwa". W uroczystościach na poligonie uczestniczyły delegacje wojskowe ze wszystkich czterech ćwiczących armii. Oprócz I sekretarza KC PZPR stawili się także ministrowie obrony narodowej: ZSRS – marsz. Dmitrij Ustinow, CSRS – gen. , Bułgarii – gen. Dobri Dżurow, Węgier – gen. Lajos Czinege, Rumunii – gen. , Kuby – gen. Raul Castro Ruz, szef Sztabu Generalnego NRD gen. Heinz Keßler, a także przedstawiciele sil zbrojnych Mongolii, Wietnamu i Jugosławii. Były przemówienia i wymiana upominków, a uroczystość zakończyły odegranie Międzynarodówk i salut 12 salw armatnich.

</doc>
<doc id="5339105" url="https://pl.wikipedia.org/wiki?curid=5339105" title="Sakura-sō no Pet na kanojo">
Sakura-sō no Pet na kanojo

 – seria light novel napisana przez Hajime Kamoshidę i zilustrowana przez Kējiego Mizoguchiego, publikowana nakładem wydawnictwa ASCII Media Works pod imprintem Dengeki Bunko od stycznia 2010 do marca 2014.
Adaptacja w formie mangi z ilustracjami Hōkiego Kusano była publikowana na łamach magazynu „Dengeki G’s Magazine” od kwietnia 2011 do maja 2014, a następnie została przeniesiona do „Dengeki G’s Comic”, gdzie ukazywała się do lipca 2015.
28 czerwca 2012 została wydana drama CD.
Na podstawie powieści studio J.C.Staff wyprodukowało 24-odcinkowy serial anime, który emitowany był od października 2012 do marca 2013.
Fabuła.
Sakura-sō to akademik liceum powiązanego z Uniwersytetem Artystycznym Suimei (skracane do Suiko), który gości najdziwniejszych, sprawiających największe problemy uczniów. Po wyrzuceniu z normalnego akademika za trzymanie bezpańskiego kota, Sorata Kanda przenosi się do Sakura-sō. Gdy zaczyna przyzwyczajać się do tamtejszego stylu życia, do akademika wprowadza się Mashiro Shiina, światowej sławy artystka, która nie potrafi nawet samodzielnie się ubrać, a Sorata zostaje zmuszony do zostania jej opiekunem. Historia skupia się na codziennym życiu bohaterów, a także ich rozwoju mentalnym.
Light novel.
Powieść była publikowana nakładem wydawnictwa ASCII Media Works pod imprintem Dengeki Bunko od 10 stycznia 2010 do 8 marca 2014. Seria składa się z 10 głównych powieści i 3 zbiorów opowiadań.
Manga.
Adaptacja w formie mangi, zilustrowana przez Hōkiego Kusano, ukazywała się w magazynie „Dengeki G’s Magazine” wydawnictwa ASCII Media Works od kwietnia 2011 do maja 2014. Następnie została przeniesiona do „Dengeki G’s Comic”, gdzie była publikowana od czerwca 2014 do lipca 2015. Pierwszy tom tankōbon został wydany 27 października 2011, zaś ósmy i zarazem ostatni – 27 czerwca 2015. Czteropanelowa antologia została wydana 27 lutego 2012.
Anime.
24-odcinkowa adaptacja anime na podstawie powieści została wyprodukowana przez studio J.C.Staff, napisana przez Mari Okadę i wyreżyserowana przez Atsuko Ishizukę. Była emitowana w Japonii między 9 października 2012 a 26 marca 2013 w stacjach Tokyo MX, MBS, TVA, tvk, Animax. Anime adaptuje 6 pierwszych tomów powieści.
Gra komputerowa.
Na podstawie serii powstała gra komputerowa należąca do gatunku powieści wizualnych, wyprodukowana przez Netchubiyori i wydana przez ASCII Media Works. Produkcja ukazała się 14 lutego 2013 na platformach PlayStation Portable i PlayStation Vita.
Odbiór.
W kwietniu 2012 redakcja "Mainichi Shimbun" podała do wiadomości, że seria powieści sprzedała się w nakładzie ponad 850 tys. egzemplarzy.

</doc>
<doc id="5339111" url="https://pl.wikipedia.org/wiki?curid=5339111" title="Skoki narciarskie na Mistrzostwach Świata Juniorów w Narciarstwie Klasycznym 1999">
Skoki narciarskie na Mistrzostwach Świata Juniorów w Narciarstwie Klasycznym 1999

Skoki narciarskie na Mistrzostwach Świata Juniorów w Narciarstwie Klasycznym 1999 – zawody w skokach narciarskich, przeprowadzone w dniach 4–6 lutego w austriackim Saalfelden, w ramach Mistrzostw Świata Juniorów w Narciarstwie Klasycznym 1999.
W ramach mistrzostw rozegrano dwie konkurencje – indywidualne i drużynowe zawody mężczyzn na skoczni Bibergschanze.

</doc>
<doc id="5339113" url="https://pl.wikipedia.org/wiki?curid=5339113" title="RB-504P-E Siłok-01">
RB-504P-E Siłok-01

RB-504P-E Siłok-01 () – rosyjski system walki elektronicznej służący do zwalczania dronów, wykorzystywany przez Siły Zbrojne Federacji Rosyjskiej.
Historia.
System został opracowany przez firmę Sozwiezdije () i pozwala na automatyczne wykrywanie dronów nieprzyjaciela latających na niewielkich wysokościach, ich lokalizowanie oraz zagłuszanie częstotliwości radiowych służących do łączności i komunikacji. System może działać kierunkowo lub dookolnie. Daje to możliwość ochrony własnych oddziałów i obiektów przez rozpoznaniem lub atakiem z powietrza. W 2018 r. został przyjęty na wyposażenie oddziałów armii rosyjskiej i pierwsze systemy zostały dostarczone oddziałom 2 Gwardyjskiej Armii Ogólnowojskowej w Centralnym Okręgu Wojskowym. Wykorzystano go podczas ćwiczeń „Wschód-2018” oraz „Niezniszczalne Bractwo-2018”. W tym samym roku system został zaprezentowany na Międzynarodowym Forum Wojskowo-Technicznym Armia-2018 na poligonie w Swierdłowsku w Jekaterynburgu. W październiku system trafił do oddziałów rosyjskich stacjonujących w bazie w Tadżykistanie. Aleksandr Bortnikow 7 listopada 2018 r. poinformował, że dzięki systemowi Siłok-01 udało się Federalnej Służbie Bezpieczeństwa udaremnić ataki terrorystyczne z użyciem dronów, które planowały grupy terrorystyczne. Celem ich miały być rozgrywki podczas Mistrzostwa Świata w Piłce Nożnej w Rosji.
System został użyty podczas ćwiczeń „Niezniszczalne Bractwo-2021” oraz Zapad 2021, przeprowadzonych na poligonie Mulino, podczas których jego zadaniem była ochrona stanowiska dowodzenia sił prorosyjskiej koalicji.
W opracowaniu jest wersja rozwojowa nosząca oznaczenie Siłok-02. Umożliwia pełną automatyzację procesu wykrywania i zagłuszania dronów nieprzyjaciela.
Opis techniczny.
System umożliwia jednoczesne zagłuszanie czterech częstotliwości służących do sterowania dronami oraz dwóch kanałów łączności satelitarnej (GLONASS/GPS) wykorzystywanych przez nie do radionawigacji. Kanały sterowania są zagłuszane w przedziale od 420 do 5850 MHz, kanały nawigacyjne od 1150 do 1610 MHz. System pracuje w trybie dookolnym, apertura pionowa w trybie wykrywania wynosi od 0° do 40°, a w trybie zagłuszania do 0° do 17°.
Użycie bojowe.
Pierwsze użycie systemu miało miejsce w Syrii, gdzie wojska rosyjskie uczestniczyły w wojnie domowej. Następnie system został użyty podczas agresji Rosji na Ukrainę w 2022 r. We wrześniu ukraińska 128. Górska Brygada Szturmowa zdobyła jeden egzemplarz systemu Silok-01.

</doc>
<doc id="5339118" url="https://pl.wikipedia.org/wiki?curid=5339118" title="Język dorit">
Język dorit



</doc>
<doc id="5339126" url="https://pl.wikipedia.org/wiki?curid=5339126" title="Błahodatiwka (obwód chersoński)">
Błahodatiwka (obwód chersoński)

Błahodatiwka () – wieś na Ukrainie, w obwodzie chersońskim, w rejonie berysławskim. W 2001 liczyła 349 mieszkańców, spośród których 329 posługiwało się językiem ukraińskim, 17 rosyjskim, a 3 białoruskim.

</doc>
<doc id="5339127" url="https://pl.wikipedia.org/wiki?curid=5339127" title="Szczasływe (rejon berysławski)">
Szczasływe (rejon berysławski)

Szczasływe (, poprzednia nazwa: Karło-Marksiwśke, ) – wieś na Ukrainie, w obwodzie chersońskim, w rejonie berysławskim. W 2001 liczyła 129 mieszkańców, spośród których 128 posługiwało się językiem ukraińskim, a 1 rosyjskim.

</doc>
<doc id="5339128" url="https://pl.wikipedia.org/wiki?curid=5339128" title="Myrolubiwka (rejon berysławski)">
Myrolubiwka (rejon berysławski)

Myrolubiwka () – wieś na Ukrainie, w obwodzie chersońskim, w rejonie berysławskim. W 2001 liczyła 731 mieszkańców, spośród których 705 posługiwało się językiem ukraińskim, 24 rosyjskim, a 2 innym.

</doc>
<doc id="5339129" url="https://pl.wikipedia.org/wiki?curid=5339129" title="Lubymiwka (rejon berysławski)">
Lubymiwka (rejon berysławski)

Lubymiwka () – wieś na Ukrainie, w obwodzie chersońskim, w rejonie berysławskim. W 2001 liczyła 1695 mieszkańców, spośród których 1635 posługiwało się językiem ukraińskim, 43 rosyjskim, 5 mołdawskim, 2 białoruskim, 8 ormiańskim, a 2 innym.

</doc>
<doc id="5339130" url="https://pl.wikipedia.org/wiki?curid=5339130" title="Język saluan">
Język saluan

Język saluan, także: loinang (a. loindang), madi, mondono – język austronezyjski używany przez grupę ludności w prowincji Celebes Środkowy w Indonezji (kabupateny Banggai i Tojo Una-Una). Posługuje się nim 70 tys. osób (2000). 
Wyróżnia się trzy dialekty: loinang (baloa’, kohumama’, lingketeng), luwuk, kintom-pagimana-boalemo. Określenie "loinang" bywa używane jako nazwa samego języka, ale społeczność preferuje nazwę "saluan".
Potencjalnie zagrożony wymarciem. Według danych z 2006 r. (dotyczących 10 wsi) jest powszechnie używany przez osoby dorosłe, ale zdecydowanie wzrasta rola języka indonezyjskiego. W niektórych wsiach indonezyjski dominuje u młodszego pokolenia.
Został opisany w postaci opisów gramatycznych ("Struktur bahasa Saluan", 1982, "Morfologi dan sintaksis bahasa Saluan", 1984) oraz słownika ("Kamus Bahasa Indonesia-Saluan", 2012). W piśmie stosuje się alfabet łaciński. 

</doc>
<doc id="5339131" url="https://pl.wikipedia.org/wiki?curid=5339131" title="Język loinang">
Język loinang



</doc>
<doc id="5339132" url="https://pl.wikipedia.org/wiki?curid=5339132" title="Język loindang">
Język loindang



</doc>
<doc id="5339133" url="https://pl.wikipedia.org/wiki?curid=5339133" title="1808 w sztukach plastycznych">
1808 w sztukach plastycznych



</doc>
<doc id="5339137" url="https://pl.wikipedia.org/wiki?curid=5339137" title="Język bobongko">
Język bobongko

Język bobongko – język austronezyjski używany przez grupę ludności w prowincji Celebes Środkowy w Indonezji. Według danych z 2001 roku posługuje się nim 1500 osób. 
Jego użytkownicy zamieszkują grupę wysp Togian (zwłaszcza wsie Lembanato, Matobiai i Tirpo w północnej części wyspy Togian), a także wieś Patoyan na wyspie Batu Daka. Jest blisko spokrewniony z językiem saluan, w publikacji Peta Bahasa został uznany za jego dialekt. Wykazuje wpływy słownikowe języka gorontalo.
W 1900 r. stwierdzono, że ma nie więcej niż 100 użytkowników i że znajduje się na skraju wymarcia. W publikacji z 2018 r. odnotowano, że pozostaje w użyciu we wsi Lembanato, aczkolwiek z wpływami leksyki indonezyjskiej (zwłaszcza wśród przedstawicieli najmłodszego pokolenia). W Patoyan nie jest już używany przez dzieci. 
Dokumentacją tego języka zajmował się David Mead, który pobieżnie opisał jego gramatykę i słownictwo: "A preliminary sketch of the Bobongko language" (2001), "A brief dictionary of Bobongko (Central Sulawesi)" (2018). Nie wykształcił piśmiennictwa.

</doc>
<doc id="5339143" url="https://pl.wikipedia.org/wiki?curid=5339143" title="Język andio">
Język andio

Język andio (a. andio’o), także: imbao’o, masama – język austronezyjski używany przez grupę ludności w prowincji Celebes Środkowy w Indonezji. Według danych z 1991 roku posługuje się nim 1700 osób. 
Blisko spokrewniony z językiem saluan. Z perspektywy leksykostatystyki jest też stosunkowo bliski językowi balantak (najpewniej został poddany znacznym jego wpływom). Potencjalnie zagrożony wymarciem, znajduje się pod presją innych języków (indonezyjskiego, saluan i balantak).
O ile w piśmiennictwie stosuje się różne nazwy, to lokalna ludność preferuje określenie "masama". Nazwa "bobongko" ma dla tej społeczności charakter pejoratywny i oprócz tego określa odrębny język bobongko.

</doc>
<doc id="5339145" url="https://pl.wikipedia.org/wiki?curid=5339145" title="Język masama">
Język masama



</doc>
<doc id="5339146" url="https://pl.wikipedia.org/wiki?curid=5339146" title="Hugo Duminil-Copin">
Hugo Duminil-Copin

Hugo Duminil-Copin (ur. 26 sierpnia 1985) – francuski matematyk, laureat Medalu Fieldsa z 2022 roku. W pracy naukowej zajmuje się rachunkiem prawdopodobieństwa i mechaniką statystyczną.
Życiorys.
Stopień doktora uzyskał w 2011 na Uniwersytecie Genewskim, promotorem doktoratu był Stanisław Smirnow.. Od 2014 jest profesorem na Uniwersytecie Genewskim, a od 2016 także w Institut des hautes études scientifiques (IHÉS).
Swoje prace publikował m.in. w najbardziej prestiżowych czasopismach matematycznych świata: „Annals of Mathematics” i „Inventiones Mathematicae". Jest redaktorem „Duke Mathematical Journal”, „Inventiones Mathematicae" i „Publications mathématiques de l'IHÉS”.
W 2018 roku wygłosił wykład sekcyjny na Międzynarodowym Kongresie Matematyków w Rio de Janeiro. Był też jednym z głównych prelegentów m.in. w 2019 na Dynamics, Equations and Applications (DEA 2019) i w 2021 na International Congress on Mathematical Physics.
Wielokrotnie nagradzany, otrzymał m.in. Nagrodę EMS w 2016, New Horizons in Mathematics Prize w 2017 i Medal Fieldsa w 2022. W 2017 zdobył prestiżowy ERC Starting Grant. Od 2019 jest członkiem Academia Europaea.

</doc>
<doc id="5339151" url="https://pl.wikipedia.org/wiki?curid=5339151" title="Saša Marjanović">
Saša Marjanović

Saša Marjanović (serb. cyr. Саша Марјановић; ur. 13 listopada 1987 w Niszu) – serbski piłkarz, występujący na pozycji defensywnego lub środkowego pomocnika w serbskim klubie Radnički Nisz.

</doc>
<doc id="5339163" url="https://pl.wikipedia.org/wiki?curid=5339163" title="Dominik Prokop">
Dominik Prokop

Dominik Prokop (ur. 2 czerwca 1997 w Wiedniu) – austriacki piłkarz, występujący na pozycji ofensywnego pomocnika w chorwackim klubie HNK Gorica. Były młodzieżowy reprezentant Austrii, w kategoriach wiekowych od U-16, do U-21.
Życie prywatne.
Ma młodszego brata Lukasa, który także jest piłkarzem.

</doc>
<doc id="5339167" url="https://pl.wikipedia.org/wiki?curid=5339167" title="Gladys West">
Gladys West

Gladys Mae West, née Brown (ur. 1930 w Sutherland w hrabstwie Dinwiddie, Wirginii) – matematyczka afroamerykańska, z wkładem w modelowanie geoidy ziemskiej i analizę danych satelitarnych, które pomogły w rozwoju technologii GPS. 
Wczesne życie i wykształcenie.
Jej rodzice byli rolnikami połowniczymi; w dzieciństwie pomagała im w pracach rolnych. Jej matka pracowała także w przetwórni tytoniu, a ojciec na kolei. West wspominała, że była zdeterminowana by osiągnąć wykształcenie i lepszy zawód.
Uczęszczała do liceum Dinwiddie Training School. Uzyskiwała dobre wyniki w nauce; nauczyciele zachęcali ją do kontynuowania nauki na uniwersytecie. Zmotywowana aby zdobyć stypendium, które pozwoliłoby jej sfinansować czesne, osiągnęła najwyższe oceny w roczniku.
Podjęła naukę w dziedzinie matematyki na Virginia State College w Ettrick, VA, szkole historycznie przeznaczonej dla czarnoskórych (B.A. 1952, M.Sc. 1955).
Później, już w trakcie kariery zawodowej i na emeryturze, stopniowo zdobywała także wykształcenie w dziedzinie administracji, na Uniwersytecie Oklahomy i Virginia Tech (M.A. 1973, Ph.D. 2018).
Kariera.
W czasie studiów, i krótki czas później, dorabiała opiekując się dziećmi i pracowała jako licealna nauczycielka matematyki w Waverly w Wirginii. W 1955 prezydent Eisenhower wydał rozporządzenie zabraniające dyskryminacji w federalnych instytucjach. West podjęła dzięki temu od 1956 pracę jako matematyczka w US Naval Proving Ground w Dahlgren, VA, głównym ośrodku badawczo-obliczeniowym United States Navy – gdzie spędziła kolejne 42 lata kariery. Przeszła na emeryturę w 1998.
Była też aktywna w lokalnym życiu społecznym, zasiadając w samorządowych i prywatnych radach. Jest członkinią Amerykańskiej Unii Geofizycznej.
Praca naukowa.
West zaangażowała się w badania możliwości zastosowania kiełkującej technologii sztucznych satelit w dziedzinach geodezji i geolokalizacji. Ośrodek w Dahlgren dysponował zaawansowanymi w tamtym czasie komputerami Mark II i III; zajmowała się między innymi ich programowaniem w języku maszynowym. Jej zespół opublikował w latach 1979–1986 artykuły przedstawiające sposoby numerycznej obróbki i analizy danych z altymetrii satelitarnej, biorące poprawkę na liczne czynniki zakłócające i niedoskonałości pomiaru. Jedną z ich propozycji było wykorzystanie w tym procesie filtru Kalmana.
Pomimo utrudnień dla kariery, np. segregacji obecnej w niektórych stanach jeszcze w połowie dwudziestego wieku, która ograniczała swobodę podróży w delegacji, pod koniec lat siedemdziesiątych West została szefową analiz m.in. projektów GEOS-3 i SEASAT. W rekomendacji z tego czasu wspomniano m.in. jej pomysłowe innowacje algorytmiczne, które znacząco przyspieszyły obliczenia. Uzyskane w rezultacie prac modele geodezyjne Ziemi pomogły, obok projektów takich jak NAVSTAR, w rozwoju technologii GPS. Uczestniczyła też w analizach danych astronomicznych dotyczących charakterystyki innych planet.
Wyróżnienia.
W 2018 otrzymała nagrodę "Air Force Space and Missile Pioneers Award" od United States Air Force za całokształt kariery. W tym samym roku Zgromadzenie Generalne (parlament) Wirginii uhonorowało ją w rezolucji. W 2021 otrzymała od brytyjskiej Royal Academy of Engineering, z rąk księżniczki Anny, Prince Philip Medal. Także w 2021, zajmujące się geolokalizacją przedsiębiorstwo Trimble ufundowało nazwany na cześć West program stypendialny na trzech amerykańskich uniwersytetach.
Życie prywatne.
W 1957 wyszła za mąż za jednego z współpracowników z Dahlgren, matematyka Irę Westa; według relacji z 2018, małżeństwo ma trójkę dzieci i siedmioro wnuków. Ira także pochodził z rodziny czarnoskórych rolników; był weteranem, a w Dahlgren zajmował się obliczeniami i programowaniem na potrzeby obsługi pocisków SLBM.

</doc>
<doc id="5339168" url="https://pl.wikipedia.org/wiki?curid=5339168" title="Luis Malagón">
Luis Malagón

Luis Ángel Malagón Velázquez (ur. 2 marca 1997 w Zamorze) – meksykański piłkarz występujący na pozycji bramkarza, od 2023 roku zawodnik Amériki.

</doc>
<doc id="5339169" url="https://pl.wikipedia.org/wiki?curid=5339169" title="Lophodermium">
Lophodermium

Lophodermium Chevall. – rodzaj grzybów z rodziny łuszczeńcowatych ("Rhytismataceae").
Charakterystyka.
Do rodzaju należy około 150 gatunków żyjących przeważnie na drzewach i krzewach iglastych, rzadziej innych roślinach. Najliczniejsza grupa gatunków żyje na sosnach, wywołując grzybowe choroby roślin o nazwie osutka sosny. Pasożytami są ich formy bezpłciowe (anamorfy), wytwarzające pyknidia lub pyknotyria, formy płciowe (teleomorfy) są zazwyczaj saprotrofami wytwarzającymi owocniki typu apotecjum. Apotecja powstają pojedynczo, mają elipsoidalny kształt i wydłużoną szparkę o różnych odcieniach szarości lub brązu. Szparka ta może się otwierać lub zamykać, w zalezności od wilgotności środowiska.
Systematyka i nazewnictwo.
Pozycja w klasyfikacji według Index Fungorum: "Rhytismataceae, Rhytismatales, Leotiomycetidae, Leotiomycetes, Pezizomycotina, Ascomycota, Fungi".
Takson utworzył François Fulgis Chevallier w 1826 r.Synonimy: "Actinothyrium" Kunze, "Aporia" Duby, "Dermascia" Tehon, "Hadotia" Maire, "Hypoderma" DC., "Lophoderma" Chevall., "Lophodermellina" Höhn., "Lophodermina" Höhn., "Stigmatoscolia" Bat. &amp; Peres.

</doc>
<doc id="5339172" url="https://pl.wikipedia.org/wiki?curid=5339172" title="Sergiu Klainerman">
Sergiu Klainerman

Sergiu Klainerman (ur. 13 maja 1950 r. w Bukareszcie) – rumuńsko-amerykański matematyk, od 1987 profesor Uniwersytetu Princeton. W pracy naukowej zajmuje się równaniami różniczkowymi cząstkowymi i ogólną teorią względności.
Życiorys.
W latach 1969-74 studiował na Uniwersytecie Bukareszteńskim. Stopień doktora uzyskał w 1978 w New York University, promotorem doktoratu byli Fritz John i Louis Nirenberg.
Na początku kariery pracował na Uniwersytecie Kalifornijskim w Berkeley i New York University, a od 1987 jest profesorem Uniwersytetu Princeton.
Swoje prace publikował m.in. w najbardziej prestiżowych czasopismach matematycznych świata: „Annals of Mathematics”, „Journal of the American Mathematical Society”, „Inventiones Mathematicae" i „Acta Mathematica”. Jest lub był redaktorem m.in. „American Journal of Mathematics”, „Annals of Mathematics” i „Publications mathématiques de l'IHÉS”.
W 1983 roku wygłosił wykład sekcyjny na Międzynarodowym Kongresie Matematyków w Warszawie. Był też jednym z głównych prelegentów m.in. w 1991 na International Congress on Mathematical Physics i w 2019 na Dynamics, Equations and Applications (DEA 2019). Członek National Academy of Sciences i American Academy of Arts and Sciences, członek zagraniczny Francuskiej Akademii Nauk. W 1999 otrzymał Bôcher Memorial Prize.
Wypromował ponad 20 doktorów m.in. Gustavo Ponce.

</doc>
<doc id="5339174" url="https://pl.wikipedia.org/wiki?curid=5339174" title="Joanna Paciorek-Sadowska">
Joanna Paciorek-Sadowska

Joanna Maria Paciorek-Sadowska – polska chemiczka, inżynier, dr hab. nauk technicznych, profesor uczelni Instytutu Inżynierii Materiałowej Uniwersytetu Kazimierza Wielkiego w Bydgoszczy.
Życiorys.
W 1998 ukończyła studia technologii organicznej w Akademii Techniczno-Rolniczej im. J. J. Śniadeckich w Bydgoszczy, 26 września 2003 obroniła pracę doktorską "Badania wpływu pochodnych kwasu borowego na właściwości sztywnych pianek poliuretanowo-poliizocyjanurowych (PUR-PIR)", 25 września 2012 habilitowała się na podstawie pracy zatytułowanej "Badania nad wpływem pochodnych kwasu borowego i N,N'-di(hydroksymetylo)mocznika na właściwości sztywnych pianek poliuretanowo-poliizocyjanurowych".
Została zatrudniona na stanowisku profesora nadzwyczajnego w Instytucie Techniki na Wydziale Matematyki, Fizyki i Techniki Uniwersytetu Kazimierza Wielkiego.
Jest profesorem uczelni w Instytucie Inżynierii Materiałowej Uniwersytetu Kazimierza Wielkiego w Bydgoszczy.

</doc>
<doc id="5339175" url="https://pl.wikipedia.org/wiki?curid=5339175" title="Piotr Rytlewski">
Piotr Rytlewski

Piotr Paweł Rytlewski – polski inżynier, dr hab. nauk technicznych, profesor uczelni Instytutu Inżynierii Materiałowej Uniwersytetu Kazimierza Wielkiego w Bydgoszczy.
Życiorys.
4 czerwca 2008 obronił pracę doktorską "Laserowe modyfikowanie warstwy wierzchniej wybranych materiałów polimerowych", 20 stycznia 2016 habilitował się na podstawie pracy zatytułowanej "Procesy fizykochemiczne zachodzące w materiałach polimerowych pod wpływem promieniowania laserowego: zmiana właściwości adhezyjnych oraz przygotowanie powierzchni do metalizowania". Został zatrudniony na stanowisku adiunkta w Instytucie Inżynierii Materiałów Polimerowych i Barwników, oraz w Instytucie Techniki na Wydziale Matematyki, Fizyki i Techniki Uniwersytetu Kazimierza Wielkiego.
Jest profesorem uczelni w Instytucie Inżynierii Materiałowej Uniwersytetu Kazimierza Wielkiego w Bydgoszczy.

</doc>
<doc id="5339178" url="https://pl.wikipedia.org/wiki?curid=5339178" title="Cezary Gozdecki">
Cezary Gozdecki

Cezary Gozdecki (ur. 5 kwietnia 1967 w Bydgoszczy) – polski inżynier, dr hab. nauk leśnych, profesor uczelni Instytutu Inżynierii Materiałowej Uniwersytetu Kazimierza Wielkiego w Bydgoszczy.
Życiorys.
Studiował na Wydziale Technologii Drewna Akademii Rolniczej im. Augusta Cieszkowskiego w Poznaniu, 25 kwietnia 2003 uzyskał doktorat za pracę dotyczącą detekcji uszkodzeń spoin klejowych połączeń meblowych, 15 stycznia 2019 habilitował się na podstawie pracy zatytułowanej "Właściwości sprężyste tworzyw drzewno-polimerowych do zastosowań w drzewnictwie".
Został zatrudniony na stanowisku adiunkta w Instytucie Techniki na Wydziale Matematyki, Fizyki i Techniki Uniwersytetu Kazimierza Wielkiego.
Jest profesorem uczelni w Instytucie Inżynierii Materiałowej Uniwersytetu Kazimierza Wielkiego w Bydgoszczy

</doc>
<doc id="5339179" url="https://pl.wikipedia.org/wiki?curid=5339179" title="Grandvillard">
Grandvillard

Grandvillard (frp. "Le Granvelâ"; hist. "Langwiler", "Grosswiler") – gmina (fr. "commune"; niem. "Gemeinde") w Szwajcarii, w kantonie Fryburg, w okręgu Gruyère. Leży nad rzeką Sarine.
Demografia.
W Grandvillard mieszka 845 osób. W 2020 roku 12,7% populacji gminy stanowiły osoby urodzone poza Szwajcarią.

</doc>
<doc id="5339180" url="https://pl.wikipedia.org/wiki?curid=5339180" title="Le Granvelâ">
Le Granvelâ



</doc>
<doc id="5339181" url="https://pl.wikipedia.org/wiki?curid=5339181" title="Langwiler">
Langwiler



</doc>
<doc id="5339182" url="https://pl.wikipedia.org/wiki?curid=5339182" title="Grosswiler">
Grosswiler

Szwajcaria:
Zobacz też:

</doc>
<doc id="5339184" url="https://pl.wikipedia.org/wiki?curid=5339184" title="Marsens">
Marsens

Marsens (frp. "Machin"; hist. "Marsing", "Marsingen") – gmina (fr. "commune"; niem. "Gemeinde") w Szwajcarii, w kantonie Fryburg, w okręgu Gruyère. Leży nad jeziorem Lac de la Gruyère.
Demografia.
W Marsens mieszkają 2 034 osoby. W 2020 roku 14,7% populacji gminy stanowiły osoby urodzone poza Szwajcarią.
Transport.
Przez teren gminy przebiegają autostrada A12 oraz droga główna nr 12. 

</doc>
<doc id="5339185" url="https://pl.wikipedia.org/wiki?curid=5339185" title="Marsingen">
Marsingen



</doc>
<doc id="5339186" url="https://pl.wikipedia.org/wiki?curid=5339186" title="Morlon">
Morlon

Morlon (frp. "Morlon", hist. "Morlung") – gmina (fr. "commune"; niem. "Gemeinde") w Szwajcarii, w kantonie Fryburg, w okręgu Gruyère. Leży nad rzeką Sarine.
Demografia.
W Morlon mieszkają 643 osoby. W 2020 roku 11,4% populacji gminy stanowiły osoby urodzone poza Szwajcarią.

</doc>
<doc id="5339187" url="https://pl.wikipedia.org/wiki?curid=5339187" title="Mahmud Angelović">
Mahmud Angelović



</doc>
<doc id="5339188" url="https://pl.wikipedia.org/wiki?curid=5339188" title="Mistrzostwa Oceanii w Lekkoatletyce 1998">
Mistrzostwa Oceanii w Lekkoatletyce 1998

4. Mistrzostwa Oceanii w Lekkoatletyce – zawody lekkoatletyczne, które odbyły się na stadionie Teufaiva w stolicy Tonga Nukuʻalofie 27 i 28 sierpnia 1998 roku. W imprezie wystartowali zawodnicy z państw skupionych w Oceania Athletics Association. 

</doc>
<doc id="5339190" url="https://pl.wikipedia.org/wiki?curid=5339190" title="Morlung">
Morlung



</doc>
<doc id="5339192" url="https://pl.wikipedia.org/wiki?curid=5339192" title="Riaz">
Riaz

Riaz (frp. "Riyâ", hist. "Zum Rad") – gmina (fr. "commune"; niem. "Gemeinde") w Szwajcarii, w kantonie Fryburg, w okręgu Gruyère. 
Demografia.
W Riaz mieszka 2 815 osób. W 2020 roku 17,2% populacji gminy stanowiły osoby urodzone poza Szwajcarią.
Transport.
Przez teren gminy przebiegają autostrada A12 oraz drogi główne nr 12 i nr 192. 

</doc>
<doc id="5339193" url="https://pl.wikipedia.org/wiki?curid=5339193" title="Riaz (ujednoznacznienie)">
Riaz (ujednoznacznienie)

Szwajcaria:
Osoby:

</doc>
<doc id="5339194" url="https://pl.wikipedia.org/wiki?curid=5339194" title="Riyâ">
Riyâ



</doc>
<doc id="5339195" url="https://pl.wikipedia.org/wiki?curid=5339195" title="Zum Rad">
Zum Rad



</doc>
<doc id="5339197" url="https://pl.wikipedia.org/wiki?curid=5339197" title="Dyrrachium">
Dyrrachium



</doc>
<doc id="5339198" url="https://pl.wikipedia.org/wiki?curid=5339198" title="Dyrrhachion">
Dyrrhachion



</doc>
<doc id="5339200" url="https://pl.wikipedia.org/wiki?curid=5339200" title="Sâles">
Sâles

Sâles (frp. "Châlè", hist. "Sâles (Gruyère)") – gmina (fr. "commune"; niem. "Gemeinde") w Szwajcarii, w kantonie Fryburg, w okręgu Gruyère. 
Demografia.
W Sâles mieszkają 1 452 osoby. W 2020 roku 8,7% populacji gminy stanowiły osoby urodzone poza Szwajcarią.
Transport.
Przez teren gminy przebiegają autostrada A12 oraz drogi główne nr 12, nr 154 i nr 156. 

</doc>
<doc id="5339201" url="https://pl.wikipedia.org/wiki?curid=5339201" title="Sales">
Sales

Brazylia:
Francja:
Szwajcaria:
Osoby:
Zobacz też:

</doc>
<doc id="5339202" url="https://pl.wikipedia.org/wiki?curid=5339202" title="Scutari (ujednoznacznienie)">
Scutari (ujednoznacznienie)



</doc>
<doc id="5339203" url="https://pl.wikipedia.org/wiki?curid=5339203" title="Scutari (Albania)">
Scutari (Albania)



</doc>
<doc id="5339204" url="https://pl.wikipedia.org/wiki?curid=5339204" title="Scutari (Szkodra)">
Scutari (Szkodra)



</doc>
<doc id="5339209" url="https://pl.wikipedia.org/wiki?curid=5339209" title="Oblężenie Krui (1467)">
Oblężenie Krui (1467)

Oblężenie Krui – trzecie oblężenie albańskiego miasta Kruja, które miało miejsce w 1467 roku.
Przebieg.
Latem 1467 roku, dwa miesiące po albańskim zwycięstwie podczas poprzedniego oblężenia Krui, osmański sułtan Mehmed II Zdobywca zdecydował się ponownie zaatakować albańskie wojska, więc w tym celu wysłał wezyra Mahmuda Angelovicia (Veliego Mahmuda Paszę); albański dowódca Skanderbeg postanowił się z nim skonfrontować w dolinie rzeki Shkumbin, żeby dać czas ludności cywilnej na opuszczenie miasta. W trakcie bitwy Skanderbeg wraz ze swoim wojskiem się z niej wycofał, po czym bezskutecznie był ścigany przez armię wezyra.
Kruja była oblegana przez kilka dni, jednak sułtan zrozumiał, że szturm na miasto będzie niemożliwy, więc postanowił się wycofać.

</doc>
<doc id="5339210" url="https://pl.wikipedia.org/wiki?curid=5339210" title="Trzecie oblężenie Krui">
Trzecie oblężenie Krui



</doc>
<doc id="5339211" url="https://pl.wikipedia.org/wiki?curid=5339211" title="III oblężenie Krui">
III oblężenie Krui



</doc>
<doc id="5339213" url="https://pl.wikipedia.org/wiki?curid=5339213" title="Les Salles (ujednoznacznienie)">
Les Salles (ujednoznacznienie)

Francja:
Zobacz też:

</doc>
<doc id="5339219" url="https://pl.wikipedia.org/wiki?curid=5339219" title="Cyclaneusma minus">
Cyclaneusma minus

Cyclaneusma minus (Butin) DiCosmo, Peredo &amp; Minter – gatunek grzybów z klasy patyczniaków ("Leotiomycetes"). Pasożyt, jeden z patogenów wywołujących chorobę sosny ("Pinus") o nazwie jesienna osutka sosny.
Systematyka i nazewnictwo.
Pozycja w klasyfikacji według Index Fungorum: "Cyclaneusma, Marthamycetaceae, Chaetomellales, Leotiomycetidae, Leotiomycetes, Pezizomycotina, Ascomycota, Fungi".
Synonim: "Naemacyclus minor" Butin 1973.
Morfologia.
Na obumarłych już, brązowych igłach sosny, tworzy rozproszone, eliptyczne apotecja o długości 200–600 µm, w tym samym kolorze co igła. Gdy dojrzeją, w warunkach wilgotnej pogody pęcznieją i otwierają się pojedynczym podłużnym rozcięciem, podnosząc tkankę igły z każdej strony w jednym lub zwykle dwóch dobrze zaznaczonych płatach. Odsłania się wówczas krążek o barwie od białej do kremowej. Worki unitunikowe, cylindryczne, o długości 80–120 µm, szerokości 10–12 µm, zawierające osiem zarodników. Askospory nitkowate, szkliste, dwudzielne, gładkie, o długości 65–100 µm, szerokości 2,5–3 µm, zazwyczaj lekko wygięte, jak bumerang. Parafizy nitkowate, rozgałęzione w kierunku wierzchołka, bezprzegrodowe, szkliste, proste, gładkie, z nienabrzmiałymi końcówkami. W poprzek igły często pojawiają się, gdy owocniki są niedojrzałe, szerokie, czerwonawo-brązowe pasma.
Pyknidia głęboko osadzone w igłach, kuliste lub prawie kuliste, o średnicy 150–250 µm, ze ściankami złożonymi ze szklistych, pseudoparenchymatycznych komórek o średnicy 2–3 µm. Komórki konidiotwórcze prawdopodobnie fialidowe. Konidia pałeczkowate o długości 6–9,5 µm, i szerokości około 1 µm. W hodowli na agarze słodowym kultury białe, zmieniające kolor na łososioworóżowy z grubą grzybnią powietrzną, średnio ciemnobrązowe.
Rozprzestrzenia się przez askospory unoszone przez wiatr. Infekują igły podczas wilgotnej pogody. Z badań polskich wynika, że w naturze nie tworzy konidiów, powstają one jednak podczas hodowli na sztucznym podłożu.
Występowanie.
"Cyclaneusma minus" jest szeroko rozprzestrzeniony. W Europie jego zasięg ciągnie się od wybrzeży Morza Śródziemnego po środkową część Półwyspu Norweskiego i Grenlandię. W Polsce jest częsty. Występuje także w Afryce (Kenia, Malawi, Maroko, RPA, Tanzania), Azji (Pakistan), Australii i na Nowej Zelandii, w Ameryce Północnej (USA: Kalifornia, Michigan, Pensylwania, Kanada: Ontario), Amerycea Południowej (Chile, Kolumbia, Ekwador, Urugwaj).
Poraża igły wielu gatunków sosen: "Pinus caribaea, P. contorta, P. flexilis, P. jeffreyi, P. montana, P. mugo, P. nigra, P. patula, P. ponderosa, P. radiata, P. sabiniana, P. strobus, P. sylvestris, P. uncinata, P. wallichiana". Z badań polskich wynika, że atakuje zarówno igły jednoroczne, jak i dwuletnie.

</doc>
<doc id="5339225" url="https://pl.wikipedia.org/wiki?curid=5339225" title="Sayles">
Sayles

Osoby:
Zobacz też:

</doc>
<doc id="5339227" url="https://pl.wikipedia.org/wiki?curid=5339227" title="Chale">
Chale

Anglia:
Szwajcaria:
Zambia:
Inne:
Osoby:

</doc>
<doc id="5339232" url="https://pl.wikipedia.org/wiki?curid=5339232" title="Chaetomellales">
Chaetomellales

Chaetomellales Crous &amp; Denman – rząd grzybów z klasy patyczniaków ("Leotiomyces").
Systematyka.
Pozycja w klasyfikacji według Index Fungorum:
"Leotiomycetidae, Leotiomycetes, Ascomycota, Fungi".
Według aktualizowanej klasyfikacji Index Fungorum bazującej na "Dictionary of the Fungi" do rzędu "Chaetomellales" należą:

</doc>
<doc id="5339237" url="https://pl.wikipedia.org/wiki?curid=5339237" title="Zmarli w roku 1894">
Zmarli w roku 1894

Lista osób zmarłych w 1894:

</doc>
<doc id="5339239" url="https://pl.wikipedia.org/wiki?curid=5339239" title="Marthamycetaceae">
Marthamycetaceae

Marthamycetaceae Baral, Lantz, Hustad &amp; Minter – rodzina grzybów z klasy patyczniaków ("Leotiomyces").
Systematyka.
"Chaetomellales, Leotiomycetidae, Leotiomycetes, Pezizomycotina, Ascomycota, Fungi".
Według aktualizowanej klasyfikacji Index Fungorum bazującej na "Dictionary of the Fungi" do rzędu "Chaetomellales" należą rodzaje:

</doc>
<doc id="5339240" url="https://pl.wikipedia.org/wiki?curid=5339240" title="Sâles (Gruyère)">
Sâles (Gruyère)



</doc>
<doc id="5339271" url="https://pl.wikipedia.org/wiki?curid=5339271" title="Zmarli w roku 1895">
Zmarli w roku 1895

Lista osób zmarłych w 1895:

</doc>
<doc id="5339272" url="https://pl.wikipedia.org/wiki?curid=5339272" title="Gruczoły jelitowe">
Gruczoły jelitowe

Gruczoły jelitowe, gruczoły Lieberkühna, krypty Lieberkühna – gruczoły znajdujące się w błonie śluzowej, uchodzące pomiędzy kosmkami jelitowymi. Wydzielają enteropeptydazę (aktywującą trypsynogen w soku trzustkowym), śluz oraz liczne enzymy trawienne.

</doc>
<doc id="5339273" url="https://pl.wikipedia.org/wiki?curid=5339273" title="Gruczoły Lieberküchna">
Gruczoły Lieberküchna



</doc>
<doc id="5339274" url="https://pl.wikipedia.org/wiki?curid=5339274" title="Krypty Lieberküchna">
Krypty Lieberküchna



</doc>
<doc id="5339275" url="https://pl.wikipedia.org/wiki?curid=5339275" title="Gruczoł jelitowy">
Gruczoł jelitowy



</doc>
<doc id="5339276" url="https://pl.wikipedia.org/wiki?curid=5339276" title="Międzynarodowy Festiwal Filmowy w Busan">
Międzynarodowy Festiwal Filmowy w Busan



</doc>
<doc id="5339279" url="https://pl.wikipedia.org/wiki?curid=5339279" title="Państwowy Instytut Naukowy Leczniczych Surowców Roślinnych">
Państwowy Instytut Naukowy Leczniczych Surowców Roślinnych

Państwowy Instytut Naukowy  Leczniczych Surowców Roślinnych – jednostka organizacyjna Ministra Zdrowia istniejąca w latach 1947–1961, powołana w celu opracowania naukowych podstaw i metod hodowli i uprawy roślin leczniczych oraz ich racjonalnej eksploatacji.
Powołanie Instytutu.
Na podstawie dekretu z 1947 r. o utworzeniu Państwowego Instytutu Naukowego Leczniczych Surowców Roślinnych ustanowiono Instytut.
Zadania Instytutu.
Do zadań Instytutu w szczególności należało:
Kierowanie Instytutem.
Na czele Instytutu stał dyrektor powołany przez Ministra Zdrowia w porozumieniu z Ministrem Rolnictwa i Reform Rolnych.
Z dyrektorem Instytutu współpracowała rada naukowa jako organ doradczy.
Zniesienie Instytutu.
Na podstawie ustawy z 1961 r. o instytutach naukowo-badawczych zniesiono Instytut.

</doc>
<doc id="5339280" url="https://pl.wikipedia.org/wiki?curid=5339280" title="Epicoccum nigrum">
Epicoccum nigrum

Epicoccum nigrum Link – gatunek grzybów z klasy "Dothideomycetes".
Systematyka i nazewnictwo.
Pozycja w klasyfikacji według Index Fungorum: "Epicoccum, Didymellaceae, Pleosporales, Pleosporomycetidae, Dothideomycetes, Pezizomycotina, Ascomycota, Fungi".
Po raz pierwszy opisał go w 1815 r. Johann Heinrich Friedrich Link. Ma ponad 20 synonimów. Są nimi wszystkie odmiany i formy, a także m.in.:
Morfologia.
Tworzy półkuliste lub pofałdowane, maczugowate podkładki, z których wyrastają sporodochia. W hodowli na pożywkach tworzy także pyknidia, których w naturze jak dotąd nie zaobserwowano. Mają średnicę 120–200 µm, kulisty kształt, barwę brązową do czarnej, ostiolum, występują pojedynczo lub w skupiskach pomiędzy sklerocjami. Perydium złożone z kilku warstw sprasowanych brązowych komórek, mocno pigmentowanych i grubościennych na zewnątrz. Brak konidioforów. Komórki konidiotwórcze utworzone z niezróżnicowanych, szklistych komórek na wewnętrznej ścianie pyknidium, mają wymiary 2–5 × 2–3 µm i proliferują jednocześnie. Konidia (3–) 4–8 (–10) x 1,5–3 (–4) µm, zwykle krótko cylindryczne, czasami lekko zakrzywione, szkliste, bez przegród, cienkościenne i gładkie, z gutulami, bez epispory, z galaretowatą osłoną lub przyczepkami. Sklerocja zmieszana z pyknidiami, średnica 200-400 µm, ciemnobrązowe do czarnych, gładkie, złożone ze sprasowanych brązowych komórek.
W naturze konidia powstają w sporodochiach na podkładkach. Przeważnie mają średnicę 100–250 µm., ale są bardzo różnej wielkości i często zlewają się, tworząc skupiska o średnicy do 2 mm, pojawiające się jako małe czarne krostki rozproszone na powierzchni podłoża, często związane z różowawą lub fioletową pigmentacją. Konidiofory 5–15 × 3–6 µm, w zwartych gronach, sporadycznie rozgałęzione, proste lub pofałdowane, szkliste do jasnobrązowych i zwykle brodawkowate na czubku. Konidia (11,5–) 13,5–23 (–28,5) µm, o kształcie od kulistego do gruszkowatego, ciemnozłotobrązowe, często z bladą wystającą komórką podstawną i przechodzące w zarodniki murkowate, chociaż w dojrzałych konidiach przegrody są często przesłonięte przez chropowate i mocno pigmentowane epispory. Brak galaretowatej osłony i przyczepek.
Teleomorfa nieznana.
Występowanie.
Pospolity grzyb saprotroficzny, występujący głównie na świeżych, nekrotycznych plamach spowodowanych przez inne, pasożytnicze patogeny na nadziemnych częściach roślin. Zarodniki "E. nigrum" wyizolowano z różnych środowisk, głównie z gleby, torfu, ściółki leśnej, surowej próchnicy, kompostu, tundry, ścieków i piasku (np. wydmy, piaski zasolone). Powszechnie spotykany jest na zbożach i nasionach, a także na innych uprawach, w tym kukurydzy, fasoli, ziemniakach, grochu i brzoskwiniach. W środowisku wewnętrznym znaleziono go na obrazach i tapetach, bawełnie i tekstyliach, w kurzu i w powietrzu. Jest to kosmopolityczny grzyb pleśniowy występujący na drewnie, papierze, szerokiej gamie tekstyliów i żywności, owadach i ludzkiej skórze. "E. nigrum" może również żyć w tkankach roślinnych i na innych gatunkach grzybów. Potrafi rozwijać się na liściach zanurzonych w wodzie o temperaturze 0 °C i jest uważany za fakultatywny grzyb wodny. Jest zdolny do kolonizacji glonów i traw bagiennych. Jest tolerancyjny na zmiany w dostępności wody i stwierdzono, że wzrost strzępek powraca w ciągu godziny od kontaktu z wodą.
Znaczenie.
"Epicoccum nigrum" podejrzewany jest o to, że pełni pewną rolę w rozwoju choroby o nazwie jesienna osutka sosny (decydujące znaczenie mają tu jednak inne patogeny).
Jest jednym z alergenów. Badania wykazały, że 5–7% różnych populacji na całym świecie wykazuje uczulenie na niego, a do 36% osób z alergią reaguje na testy skórne za pomocą określonych ekstraktów grzybów. Podczas gdy większość grzybów związanych z alergiami, takich jak "Aspergillus fumigatus" i "Penicillium chrysogenum", wytwarza alergeny dopiero po wykiełkowaniu, zarodniki "Epicoccum" wytwarzają je zarówno przed, jak i po wykiełkowaniu. Powoduje zaburzenia górnych i dolnych dróg oddechowych, nieżyt nosa, zapalenie zatok i astmę.
"Epicoccum nigrum" ma szeroki zakres zastosowań medycznych, przemysłowych i rolniczych. Wytwarza różnorodne pigmentowane i niepigmentowane związki przeciwgrzybicze i przeciwbakteryjne. Związki te są skuteczne przeciwko innym grzybom i bakteriom obecnym w glebie. Są to m.in.: flawipina i epirodyny A i B, epikorazyny A i B. W przemyśle "E. nigrum" jest wykorzystywany do biosyntezy nanocząstek ze srebra i złota, które mają zastosowanie w procesach chemicznych, przemysłowych i medycznych. Jest stosowany w biologicznym oczyszczaniu przemysłowych ścieków oleistych. Zmniejsza w nich zawartość nadtlenku wodoru, fenoli i zapotrzebowanie na tlen. Produkuje różnorodne pigmenty, od ciemniejszych pomarańczy po żółcie i zielenie. Są one naturalnymi zamiennikami sztucznych pigmentów stosowanych obecnie w żywności.
W Brazylii "E. nigrum" jest używany do wspomagania wzrostu korzeni i zwalczania patogenów trzciny cukrowej. Jest używany jako środek grzybobójczy do biologicznego zwalczania brunatnej zgnilizny drzew pestkowych wywołanej przez gatunki "Monilinia laxa" i "Monilinia fructigena".

</doc>
<doc id="5339283" url="https://pl.wikipedia.org/wiki?curid=5339283" title="US Super Tour w biegach narciarskich 2022/2023">
US Super Tour w biegach narciarskich 2022/2023

US Super Tour w biegach narciarskich 2022/2023 to kolejna edycja tego cyklu zawodów. Rywalizacja rozpoczęła się 8 grudnia 2022 r. w amerykańskim ośrodku narciarskim Lake Creek Nordic Center, a zakończy się 22 marca 2023 r. w Craftsbury Outdoor Center.
W poprzednim sezonie tego cyklu najlepsi byli Amerykanie: wśród kobiet Rosie Frankowski, natomiast wśród mężczyzn Adam Martin.

</doc>
<doc id="5339285" url="https://pl.wikipedia.org/wiki?curid=5339285" title="Łeninśke (obwód chersoński)">
Łeninśke (obwód chersoński)

Łeninśke () – osiedle na Ukrainie, w obwodzie chersońskim, w rejonie berysławskim. W 2001 liczyło 10 mieszkańców.

</doc>
<doc id="5339286" url="https://pl.wikipedia.org/wiki?curid=5339286" title="École nationale supérieure des arts décoratifs">
École nationale supérieure des arts décoratifs

École nationale supérieure des arts décoratifs – jest uniwersytetem w Paryżu. Szkoła specjalizuje się w sztuce i projektowaniu i została założona w XVIII i XIX wieku.
Szkoła jest członkiem Uniwersytetu PSL. W tym kontekście uczestniczy w kursie doktoranckim SACRe (Sciences, Arts, Creation, Research), którego ambicją jest łączenie artystów, twórców i naukowców.

</doc>
<doc id="5339287" url="https://pl.wikipedia.org/wiki?curid=5339287" title="Lubomyriwka (rejon mikołajowski)">
Lubomyriwka (rejon mikołajowski)

Lubomyriwka (, poprzednia nazwa: Krasne Znamja, ) – osiedle na Ukrainie, w obwodzie mikołajowskim, w rejonie mikołajowskim. W 2001 liczyło 620 mieszkańców, spośród których 591 posługiwało się językiem ukraińskim, 10 rosyjskim, 14 mołdawskim, 4 ormiańskim, a 1 romskim.

</doc>
<doc id="5339288" url="https://pl.wikipedia.org/wiki?curid=5339288" title="Ternowi Pody">
Ternowi Pody

Ternowi Pody () – osiedle na Ukrainie, w obwodzie mikołajowskim, w rejonie mikołajowskim. W 2001 liczyło 165 mieszkańców, spośród których 161 posługiwało się językiem ukraińskim, a 4 ormiańskim.

</doc>
<doc id="5339289" url="https://pl.wikipedia.org/wiki?curid=5339289" title="Budyjowska Wielka">
Budyjowska Wielka

Budyjowska Wielka (, , "Budyczewśka Wełyka"; więcej zob. niżej) – szczyt w Górach Czywczyńskich położony na granicy Rumunii i Ukrainy.
Geografia.
Budyjowska Wielka znajduje się w północno-zachodniej części głównej grani Gór Czywczyńskich – skrajnego, północno-wschodniego pasma Karpat Marmaroskich. Wznosi się na wysokość 1678 m n.p.m. przy wybitności wynoszącej 145 m i izolacji – 3 km. Od północy sąsiaduje ze słabo wyodrębnionym wierzchołkiem Kamieńca, za którym znajdują się Borszutyn i Łedeskul (Ledeskuł). W kierunku południowym i południowo-wschodnim kolejnymi szczytami w grani są Kukulik i Czywczynarz. W kierunku południowo-zachodnim odgałęzia się boczna grań położona w całości na terytorium Rumunii, biegnąca przez Budyjowską Małą () w stronę Pietrosa Budyjowskiego ().
Budowa geologiczna jest złożona. Szczyt znajduje się na skraju fliszu (występującego w północnej części pasma biegnącej od Stogu) i łupków krystalicznych (przeważających w pozostałej części Masywu Marmaroskiego). Granica ta pod względem geologicznym oddziela Karpaty Wewnętrzne od Zewnętrznych. Południowe stoki, w pobliżu ramienia odchodzącego w stronę Pietrosa, pokryte są licznie występującymi skałkami.
Ze szczytu rozpościera się panorama obejmująca niemal całość Gór Czywczyńskich (od Stogu, przez Czywczyn aż po Hnatasię), ale też szczyty w innych grupach Karpat Marmaroskich – Toroiagę, wspomniany Pietros Budyjowski, Mihailecul, Farcăul, Petros Marmaroski. Ponadto dostrzec można chociażby Petros Rodniański i Puzdrelor w Górach Rodniańskich, całe pasmo Czarnohory (od Petrosa Czarnohorskiego, przez Howerlę, Brebeneskuł aż po Pop Iwana), Bliźnicę w paśmie Świdowca oraz większą część Połonin Hryniawskich (od Skupowej, przez Halę Michajłową, Babę Ludową po Pnewie). W teorii istnieje niezakłócona linia wzroku sięgająca aż po oddalony o 180 km szczyt Ugerului w Górach Zachodniorumuńskich.
Ochrona przyrody i turystyka.
Szczyt znajduje się na granicy obszaru ochrony przyrody Parcul Natural Munții Maramureșului (po stronie rumuńskiej) oraz w pobliżu granic Wierchowińskiego Parku Narodowego (po stronie ukraińskiej, ok. 1 km).
Podobnie jak w całym paśmie Gór Czywczyńskich, także w rejonie Budyjowskiej nie istnieją obecnie znakowane szlaki turystyczne. W okresie międzywojennym na szczyt wiódł niebieski szlak z Kopilasza (od Drogi Mackensena). Ponadto planowano przedłużenie granią Gór Czywczyńskich Głównego Szlaku Karpackiego, który początkowo miał kończyć się na Stogu (nie wiadomo, czy plany te doczekały się realizacji).
Nazwa.
W dawnej literaturze polskiej nazwa szczytu pojawiała się w wariantach "Budyowska wielka" (1881, 1882, 1892), "Budyjowska Wielka" (1888), "Wielka Budyjowska", "Wielka Budyowska" (oba 1893). W okresie międzywojennym utrwaliła się nazwa Budyjowska Wielka, którą stosuje się do dziś.
Współcześnie w źródłach ukraińskojęzycznych podaje się warianty nazwy Будичевська ("Budyczewśka") lub Будийовська ("Budyjowśka"), zwykle z dookreśleniem Велика ("Wełyka"), ew. niekiedy w formie nawiązującej do dawnej nazwy polskiej – Велька ("Welka"). Nazwa ma pochodzić albo od prasłowiańskiego "*buditi" (pol. "budzić", ukr. будити, "budyty"), albo od nienotowanej współcześnie nazwy własnej "*Budyjow" ("*Будийов").
W nomenklaturze rumuńskojęzycznej szczyt nazywany jest "Budescul Mare" lub "Vârful Budescu Mare".

</doc>
<doc id="5339290" url="https://pl.wikipedia.org/wiki?curid=5339290" title="Mistrzostwa Europy w Judo 1958">
Mistrzostwa Europy w Judo 1958

7. Mistrzostwa Europy w Judo odbyły się w dniach 10 - 11 maja 1958 roku w Barcelonie.

</doc>
<doc id="5339295" url="https://pl.wikipedia.org/wiki?curid=5339295" title="Rodywił">
Rodywił

Rodywił" herbu Sulima (ur. w XIV w., zm. w XV w.) – bojar litewski, adoptowany podczas unii horodelskiej (1413)".
Życiorys.
W 1413 roku podczas unii horodelskiej doszło do przyjęcia przez polskie rodziny szlacheckie, bojarów litewskich wyznania katolickiego (tzw. adopcja herbowa). Jednym z ważniejszych dowodów tamtego wydarzenia jest istniejący do dziś dokument, do którego przyczepione są pieczęcie z wizerunkami herbów szlacheckich.Z dokumentu dowiadujemy się o istnieniu Rodywiła, który został adoptowany przez przedstawicieli Sulimów.
Mimo identyczności imienia, nie miał on nic wspólnego z innym adoptowanym podczas unii horodelskiej Radziwiłłem, protoplastą Radziwiłów h. Trąba. Imię "Radziwił", nie należało w XV w. w Wielkim Księstwie Litewskim do rzadkich i współcześnie żyło tam znacznie więcej bojarów noszących to imię. 
Radziwił, adoptowany w 1413 roku przez ród Sulimów, jest prawdopodobnie identyczny z bojarem Radziwiłem ("Radiwil"), który z ojcem swym Wojszywidem ("Woyschywid") podpisał unię wileńską z 1401 roku. 
Życie prywatne.
Jego ojciec jest poza tą wzmianką nieznany w historii, nie wiadomo też czy można go w jakikolwiek sposób powiązać z Wojszwiltami ("Wysewilte", "Waysewilte"), czyli osadą wspominaną w rejzach krzyżackich, która raczej pozostaje w związku z Wojszwiltem, bojarem litewskim, występującym w dokumentach historycznych z lat 1358–1370. 
Nie ulega wątpliwości natomiast, że nasz Radziwił pozostawił potomstwo. Albowiem dnia 1 sierpnia 1439 roku, Jerzy i Stanisław, synowie Radziwiła, zapisują franciszkanom z Wilna dziesięcinę w formie zboża z dworu swego, noszącego nazwę Pomusie. Do dokumentu wydanego w Solecznikach, który dochował się w doskonałym stanie, przywiesili oni pieczęć z herbem Sulima, wyobrażającym "połuorła" zwróconego w prawą stronę, pod którym rozłożone zostały trzy kamienie, napis z tyłu pieczęci jest nieczytelny. Dwór Pomusie (Pomoszche), leży nad rzeką Mussą, dopływem Wilji w pobliżu Muśnik. 
Brak wskazówek historycznych co do dalszych losów rodziny Rodywiła. 
Powiązania.
Radziwiłłowie.
Muśniki, obok których zaraz znajdowały się ziemie, należące do dzieci Rodywiła, były starą osadą Ościków, a później spokrewnionych z Ościkami, Radziwiłów h. Traby. Jest to szczegół zastanawiający ze względu na to, że oprócz tej wspólnej siedziby łączy oba rody wspólność dwóch imion: "Radziwił" i "Stanisław" (brat Radziwiła Ościkowicza miał także imię Stanisław) tak jakby to były dwie gałęzie tego samego rodu. Jednakże, na tę rodową wspólność nie istnieje żaden dowód.
Hamszejowie.
Jeśli legenda o przynależności Hamszejów-Wiesztortowiczów do rodu Sulimów opiera się na historycznych podstawach, to można by zaliczyć jako spokrewnionego z Rodywiłem, niejakiego Miszka Wiesztortowicza, dzierżawcę słonimskiego oraz Jacka Wiesztortowicza, występującego w 1472 roku i sporządzającego w 1484 roku testament, w którym czyni zapis na rzecz kościoła w Mejszagole jako też na rzecz swojej żony Anny, dając jej dwór w Podbereziu.
Gudygerdowiczowie.
Polski historyk, Władysława Semkowicz, "bez wahania" zalicza występujących w końcu XV w. synów Zawiszy Gudygerdowicza; Cherubina i Serafina, z których drugi jest w 1495 roku marszałkiem nadwornym ówczesnego biskupa wileńskiego; do spokrewnionej z Rodywiłem części rodu Sulimów, ponieważ – jak twierdzi – ich imiona są dla rodu Sulimów niezwykle "typowe" i "tradycyjne".

</doc>
<doc id="5339297" url="https://pl.wikipedia.org/wiki?curid=5339297" title="Sim City (album Susumu Hirasawy)">
Sim City (album Susumu Hirasawy)

Sim City – piąty solowy album studyjny Susumu Hirasawy, wydany w Japonii 2 sierpnia 1995 roku przez Polydor Records.
Album został wydany ponownie przez Universal Music Japan 5 listopada 2014 roku (SHM-CD).
Lista utworów.
Wszystkie utwory zostały skomponowane i zaaranżowane przez Susumu Hirasawę.

</doc>
<doc id="5339300" url="https://pl.wikipedia.org/wiki?curid=5339300" title="Halidźi">
Halidźi



</doc>
<doc id="5339302" url="https://pl.wikipedia.org/wiki?curid=5339302" title="US Open 2022 (gra podwójna chłopców)">
US Open 2022 (gra podwójna chłopców)

US Open 2022 – gra podwójna chłopców – zawody deblowe chłopców, rozgrywane w ramach ostatniego, czwartego w sezonie wielkoszlemowego turnieju tenisowego, US Open. Zmagania miały miejsce w dniach 5–10 września na twardych kortach USTA Billie Jean King National Tennis Center w Nowym Jorku.
Drabinka.
Faza finałowa.
&lt;onlyinclude&gt;&lt;/onlyinclude&gt;

</doc>
<doc id="5339308" url="https://pl.wikipedia.org/wiki?curid=5339308" title="Nor-Am Cup w biegach narciarskich 2022/2023">
Nor-Am Cup w biegach narciarskich 2022/2023

Nor-Am Cup w biegach narciarskich 2022/2023 to kolejna edycja tego cyklu zawodów. Rywalizacja rozpoczęła się 30 listopada 2022 r. w kanadyjskim Sovereign Lake Nordic Centre, a zakończyła się 21 stycznia 2023 r. w Prince George, również w Kanadzie.
W poprzednim sezonie tego cyklu najlepszą wśród kobiet była Kanadyjka Katherine Stewart-Jones, a wśród mężczyzn najlepszy okazał się jej rodak Antoine Cyr.

</doc>
<doc id="5339315" url="https://pl.wikipedia.org/wiki?curid=5339315" title="Ataki w Saskatchewanie (2022)">
Ataki w Saskatchewanie (2022)

Ataki w Saskatchewanie – seria ataków nożowników, która miała miejsce 4 września 2022 roku w kanadyjskiej prowincji Saskatchewan. W ich wyniku zginęło 10 osób, a 19 innych zostało rannych. W związku ze sprawą służby kanadyjskie zaczęły poszukiwania dwóch braci – Damiena Sandersona i Mylesa-Brandona Sandersona.
Przebieg.
Ataki rozpoczęły się około godz. 5:40 nad ranem czasu lokalnego gdy dwóch uzbrojonych w noże braci zaczęło atakować osoby w co najmniej 2 miejscowościach – James Smith Cree Nation i Weldon. Niektóre z ich ofiar były obrane za cel, ale pozostałe były przypadkowe; motyw ataków nie jest jasny, a dzień po ataku sprawcy wciąż nie zostali schwytani.
Sprawcy.
Sprawcami ataków było dwóch braci – Damien Sanderson i Myles-Brandon Sanderson. Policja poinformowała, że sprawcy przemieszczają się samochodem marki Nissan Rouge, ale mogli zmienić pojazd. Motywy ich działań nie są znane, nie zostali oni też schwytani. 5 września 2022 roku odnaleziono ciało Damiena Sandersona, natomiast Myles Sanderson zmarł 7 września w policyjnym areszcie.
Odpowiedź służb.
O godz. 7:12 Kanadyjska Królewska Policja Konna wydała pierwsze ostrzeżenia dla mieszkańców prowincji Saskatchewan w związku z atakami. Później alert rozszerzono także na prowincje Alberta i Manitoba. Na miejsce ataków zaczęły przybywać służby ratownicze, część rannych osób sama zgłosiła się do szpitali.
RCMP ustanowiło specjalne punkty kontroli pojazdów pomiędzy miejscowościami Regina i Prince Albert. Nie udało się jednak uchwycić sprawców, pomimo potwierdzenia ich obecności w mieście Regina, gdzie mieli przejeżdżać ich pojazdem.

</doc>
<doc id="5339325" url="https://pl.wikipedia.org/wiki?curid=5339325" title="Kazimirawa (rejon kormański)">
Kazimirawa (rejon kormański)

Kazimirawa (; , "Kazimirowo") – wieś na Białorusi, w obwodzie homelskim, w rejonie kormańskim, w sielsowiecie Licwinawiczy, nad Sożem.

</doc>
<doc id="5339353" url="https://pl.wikipedia.org/wiki?curid=5339353" title="Pietà z Tarnowa">
Pietà z Tarnowa

Pietà z Tarnowa (figura Matki Bożej Bolesnej) – drewniana figura – pieta przedstawiająca Matkę Bożą z Jezusem, znajdująca się w jednym z bocznych ołtarzy bazyliki katedralnej Narodzenia Najświętszej Maryi Panny w Tarnowie (Małopolska), otoczona szczególnym kultem religijnym wśród wiernych Kościoła rzymskokatolickiego.
Historia.
Rzeźba Matki Bożej Bolesnej wykonana jest z drewna, polichromowana i złocona. Posiada wymiar 1 m. Przedstawia Matkę Bożą w typie ikonograficznym zwanym „Pietą”. Na podstawie badań figury (drewna, złoceń i farby) z 1977 r. datuję się to dzieło na XVII w. Nie jest znany jej twórca i fundator. Nie ma również danych o czasie sprowadzenia jej do kościoła katedralnego, przypuszcza się, że był to okres I wojny światowej. Wiadomo, że figura Matki Bożej Bolesnej od początku XX w. znajdowała się w południowym przedsionku katedry i od początku była otoczona kultem wiernych. Historycy sztuki dostrzegli podobieństwo figury z Tarnowa do fragmentu obrazu „Opłakiwanie” Van Dycka oraz do Piety, w epitafium Boimów w kaplicy grobowej tejże rodziny niedaleko katedry łacińskiej we Lwowie. Epitafium to jest niedokończonym (ostatnim) dziełem Jana Pfistera (rzeźbiarza pomnika Ostrogskich w katedrze w Tarnowie). W 2000 roku Pieta Tarnowska została poddana gruntownej konserwacji i renowacji, która przywróciła jej pierwotny wygląd.
Opis Piety.
Figura przedstawia Maryję trzymająca martwe ciało Jezusa. Matka podtrzymuje swego syna prawą dłonią za bark, zaś jej lewa dłoń unosi rękę Chrystusa. Ciało Jezusa osuwa się z jej kolan. Maryi twarz jest pełna smutku a wzrok jest skierowany ku niebu. Usta Madonny są lekko otwarte. Pieta ta ukazuje, że nieznany artysta bardzo dobrze znał anatomię człowieka i umiejętnie przedstawił umęczone ciało Jezusa i Bolesnej Matki. Pieta Tarnowska przedstawia równocześnie spokój, jak i dramat.
Kult Maryi.
Początkowo figura znajdowała się w jednym z przedsionków kościoła katedralnego. W 1987 r. ze względu na wielki kult, Pieta została przeniesiona do nawy (adoracji) Najświętszego Sakramentu i ustawiona po północnej stronie, w nowym ołtarzu. Ołtarz dla figury zaprojektował i wykonał w brązie w roku 1986 artysta Czesław Dźwigaj. W zwieńczeniu ołtarza artysta wykorzystał motyw trzech krzyży z pomnika „Solidarności” w Gdańsku, zaś na podstawie ołtarza umieścił tablice w brązie ze scenami Siedmiu Boleści Matki Bożej. Ołtarz ten poświęcił prymas Polski Józef Glemp. Przy ołtarzu wiszą liczne wota. Pieta jest uroczyście odsłaniania i zasłaniana przy dźwięku fanfar.
W każdy drugi piątek miesiąca sprawowana jest Msza św. przy ołtarzu Matki Bożej Bolesnej. W każdą środę przed Pietą odbywa się nowenna do Matki Bożej Nieustającej Pomocy, a w piątki przed Pietą Tarnowską odmawiana jest Koronka do Siedmiu Boleści Matki Bożej z odczytaniem intencji składanych przez wiernych. Na ołtarzu znajduje się księga trzeźwości do której wierni wpisują też podziękowania. W 1987 r. podczas pobytu w Tarnowie przed Madonną modlił się papież Jan Paweł II. Dekretem ówczesnego bpa tarnowskiego Wiktora Skworca z dnia 2 lutego 2006 r. bazylika katedralna w Tarnowie została podniesiona na rangi sanktuarium maryjnego – Matki Bożej Bolesnej. Każdego roku w dniach od 8 – 15 września odbywa się tygodniowy odpust (tydzień maryjny). 15 września we wspomnienie NMP Bolesnej odbywa się procesja ulicami Tarnowa z kopią Piety Tarnowskiej. Przed Pietą biskupi tarnowscy zawierzyli diecezję tarnowską: w 2011 r. biskup Skworc z okazji 225-lecia jej istnienia, a 3 kwietnia 2020 r. w czasie trwania pandemii bp Andrzej Jeż.

</doc>
<doc id="5339355" url="https://pl.wikipedia.org/wiki?curid=5339355" title="Scandinavian Cup w biegach narciarskich 2022/2023">
Scandinavian Cup w biegach narciarskich 2022/2023

Scandinavian Cup w biegach narciarskich 2022/2023 – kolejna edycja tego cyklu zawodów. Rywalizacja rozpoczęła się 16 grudnia 2022 r. w szwedzkiej miejscowości Östersund, a zakończyła 5 marca 2023 r. w łotewskiej Madonie.
Obrońcami tytułu byli reprezentanci Norwegii: wśród kobiet Marte Skaanes, natomiast wśród mężczyzn Mattis Stenshagen.
Tegorocznymi zdobywcami pucharu zostali: reprezentantka Szwecji Moa Lundgren oraz reprezentant Norwegii Harald Østberg Amundsen.

</doc>
<doc id="5339358" url="https://pl.wikipedia.org/wiki?curid=5339358" title="Natalja Mieklin">
Natalja Mieklin



</doc>
<doc id="5339364" url="https://pl.wikipedia.org/wiki?curid=5339364" title="Zmarli w roku 1835">
Zmarli w roku 1835

Lista osób zmarłych w 1835:

</doc>
<doc id="5339365" url="https://pl.wikipedia.org/wiki?curid=5339365" title="The Last of the Buffalo">
The Last of the Buffalo

The Last of the Buffalo – obraz olejny na płótnie amerykańskiego malarza Alberta Bierstadta z 1888 roku, znajdujący się w zbiorach National Gallery of Art w Waszyngtonie.
Historia.
Albert Bierstadt był twórcą monumentalnych pejzaży, do których pomysły czerpał podczas swoich podróży na Zachodnie Wybrzeże Stanów Zjednoczonych. W 1859 malarz dotarł do Gór Skalistych, z których przywiózł szkice, fotografie stereoskopowe i indiańskie artefakty. Drugą podróż odbył na zachód w towarzystwie pisarza Fitza Hugh Ludlowa w 1863 roku, odwiedzając Yosemite Valley i Oregon, aż do rzeki Kolumbia. Także w lipcu 1871 roku wraz z żoną Rosalie Bierstadt malarz odbył podróż koleją transkontynentalną do San Francisco. Kolejny raz gromadząc materiały, które potem wykorzystał, malując obrazy przedstawiające Zachód.
W późnym okresie twórczości artysta spotkał się z krytyką, dotyczącą sposobu przedstawiania tematu. Zaczęto zarzucać mu zbytnią teatralność ujęć. W 1889 roku amerykańska komisja, której powierzono wybór prac na Wystawę Światową w Paryżu, odrzuciła namalowany przez Bierstadta w 1888 roku obraz "The Last of the Buffalo". Oficjalnie uznano płótno za zbyt duże. Prawdziwym powodem odrzucenia, jak sugeruje nota na muzealnej stronie dzieła, mógł być jednak jego „staromodny styl”.
Obraz znajdowywał się pierwotnie w kolekcji własnej artysty w Nowym Jorku. Następnie został zakupiony przez Edwarda Bierstadta. Przechodząc z rąk do rąk, 19 kwietnia 1909 roku trafił do kolekcji Corcoran Gallery of Art w Waszyngtonie. W 2014 roku otrzymała go waszyngtońska National Gallery of Art (muzealny numer katalogowy 2014.79.5).
Opis.
Obraz o wymiarach 180,3 × 301,63 cm (w ramach 217,17 × 339,09 × 13,97 cm) jest sygnowany w prawym dolnym rogu: . Olbrzymi pejzaż zawiera elementy szkicowane przez artystę podczas swych podróży na zachód Ameryki. W tym przypadku są to rzeczy charakterystyczne dla krainy Wielkich Równin. Na pierwszym planie przedstawione zostały bizony, jeden martwy, drugi ranny. Scenerią jest sucha, złotawa łąka. Ich pobratymcy, namalowani w oddali w dużej liczbie, przechodzą rzekę na szerokiej równinie. Krajobraz w oddali zamienia się w prerię, wzgórza, płaskowyże, aż po ośnieżone szczyty. Oprócz bizonów Bierstadt namalował takie zwierzęta równin, jak: wapiti, kojot, widłoróg, lis, królik, czy nieświszczuk.
Przedstawienie ogromnych stad bizonów było wymysłem Bierstadta, gdyż w momencie powstania obrazu zwierzęta te znajdowały się na skraju wyginięcia. Rozgrywająca się scena starcia jeźdźcy z nacierającym bizonem była więc anachronizmem. Populacja bizonów zmniejszyła się do około 1000 osobników z 30 milionów na początku XIX wieku. Pod koniec XIX wieku zaczęto czynić starania o odrodzenie populacji.
Grupa Indian na koniach goni uciekające w kierunku rzeki stado. Jeden z myśliwych leży ranny lub zabity tuż za jednym z namalowanych na pierwszym planie bizonów. Walczący z bizonem indiański myśliwy dosiada białego wierzchowca. Podnosi włócznię ozdobioną piórami, by ugodzić nacierające zwierzę. Indianin ma długie ciemne włosy, jest skąpo ubrany. Nosi pióropusz. Prawie na pierwszym planie zwraca uwagę szereg wysuszonych bizonich czaszek.

</doc>
<doc id="5339366" url="https://pl.wikipedia.org/wiki?curid=5339366" title="Pasztowaja Hlinka">
Pasztowaja Hlinka

Pasztowaja Hlinka (; , "Pocztowaja Glinka", pol. hist. Pocztowa Hlinka) – wieś na Białorusi, w obwodzie homelskim, w rejonie kormańskim, w sielsowiecie Licwinawiczy, nad Sożem.
Historia.
W XIX i w początkach XX w. położona była w Rosji, w guberni mohylewskiej, w powiecie bychowskim, w gminie Bycz. Następnie w granicach Związku Sowieckiego. Od 1991 w niepodległej Białorusi.

</doc>
<doc id="5339367" url="https://pl.wikipedia.org/wiki?curid=5339367" title="Pocztowa Hlinka">
Pocztowa Hlinka



</doc>
<doc id="5339370" url="https://pl.wikipedia.org/wiki?curid=5339370" title="Schody na skarpie staromiejskiej w Sanoku">
Schody na skarpie staromiejskiej w Sanoku

Schody na skarpie staromiejskiej w Sanoku – ciąg czterech schodów na skarpie staromiejskiej w Sanoku.
Stanowią najkrótsze połączenie komunikacyjne dla pieszych pomiędzy centrum miasta (dzielnica Śródmieście) a obszarem położonym poniżej od strony wschodniej (dzielnica Błonie, teren nad Sanem).
U podnóża wszystkich schodów przebiega ulica Podgórze. Poczynając od początku jej biegu, tj. od strony południowej, są to kolejno: Schody Balowskie, Schody Serpentyny, Schody Franciszkańskie, Schody Zamkowe. U szczytu w tej samej linii równolegle przebiega początkowo ulica Jagiellońska (od niej odchodzą Schody Balowskie), która następnie przechodzi w ulicę 3 Maja (od niej odchodzą Schody Serpentyny), pod koniec której odbiega na wschód ulica Franciszkańska (od niej odchodzą Schody Franciszkańskie), po czym za Rynkiem zaczyna się ulica Zamkowa (od niej odchodzą Schody Zamkowe).
Historia.
W połowie 1905, z uwagi na coraz liczniej powstające domy na tzw. Podgórzu i Sujcu, a w związku z tym narastającymi potrzebami mieszkańców i utrudnionym dostępem do śródmieścia, na łamach „Gazety Sanockiej” domagano się poprowadzenia co najmniej czterech schodów, aczkolwiek nie w linii prostej, lecz krętymi serpentynami.
W 1977 wykonano kompleksowy i jednoczesny remont wszystkich czterech schodów, przeprowadzony w czynie społecznym. Prace podzielono wówczas pomiędzy cztery sanockie zakłady pracy przy wsparciu innych instytucji, zaś do robót przyłączali się też mieszkańcy miasta. Koszt całościowy tychże remontów oszacowano na 1800 zł.. U kresu PRL pod koniec kwietnia 1989 uchwałą Miejskiej Rady Narodowej w Sanoku przywrócono tradycyjne nazwy wszystkich czterech schodów.
W 2014 przeprowadzono remont wszystkich schodów, a roboty wykonywali pracownicy Sanockiego Przedsiębiorstwa Gospodarki Komunalnej (SPGK). Poza naprawami samych stopni schodów, odnowiono też barierki biegnące przy nich oraz wyasfaltowano płaskie odcinki łączące schody z ul. Podgórze.
Schody Balowskie.
Schody biegną od ul. Podgórze i kończą się na szczycie przy ul. Jagiellońskiej.
W latach 30. XX wieku przejście schodami było otoczone drewnianym płotem.
Przez lata były określane jako Balowskie, także podczas II wojny światowej. W kwietniu 1989 przywrócono tradycyjną nazwę zmieniając dotychczasowe Schody Górników na Schody Balowskie.
W drugiej połowie XX wieku pod adresem Schody Balowskie 2 zamieszkiwała Zofia Bandurka. W latach 80. przy schodach funkcjonowała smażalnia ryb. 
Prace remontowe podjęto w Dzień Czynu Partii i wykonano od maja do sierpnia 1977, a realizację przeprowadziło Przedsiębiorstwo Górnictwa Nafty i Gazu w Sanoku (pracami kierował Henryk Koenig). Po oddaniu schodów do użytku na szczycie ich biegu umieszczono tabliczkę upamiętniającą ich odnowienie. Podczas remontu w 2014 utworzono przejście dla pieszych od ul. Jagiellońskiej do początku biegu schodów (dotąd było możliwe przejście przez istniejący obok parking). 
Schody Serpentyny.
Schody biegną od ul. Podgórze i kończą się na szczycie przy ul. 3 Maja (tzw. „Brama Węgierska”). Inaczej zwane „serpentyny sanockie”.
W 1977 ich remont wykonał Rejon Dróg Publicznych. Jako kierownicy odpowiedzialni byli wyznaczeni K. Sitko i K. Sowa.
W kwietniu 1989 przywrócono tradycyjną nazwę zmieniając dotychczasowe Schody Drogowców na Schody Serpentyny.
Pomiędzy Schodami Serpentyny i Schodami Franciszkańskimi utworzono łącznik. U szczytu schodów istnieje przylegająca od strony południoewj kamienica pod adresem ul. 3 Maja 15, gdzie utworzono restaurację „U Szwejka”. Na ścianie tego budynku przy schodach w formie graffiti uwieczniono sanocki dom Beksińskich i Lipińskich oraz umieszczono tabliczkę informacyjną na szlaku śladami dobrego wojaka Szwejka, która dotyczy istniejącej powyżej na deptaku ul. 3 Maja ławeczki Józefa Szwejka w Sanoku
Schody Franciszkańskie.
Schody biegną od ul. Podgórze i kończą się na szczycie przy ul. Franciszkańskiej obok klasztoru Franciszkanów.
W sierpniu 1905 w prasie sanockiej informowano o tym, że gotowe są już nowe schody prowadzące od Podgórza do ul. Franciszkańskiej.
Schody Franciszkańskie oraz rozpościerający się z nich widok na osiedle Błonie (dawniej im. Ludwika Warńskiego) wzmiankował Stefan Stefański opisując zwiedzanie Sanoka na kartach swojego wielokrotnie wznawianego przewodnika turystycznego.
Prace remontowe także rozpoczęto w Dzień Czynu Partii 1977 i były prowadzone przez pracowników Sanockiej Fabryki Autobusów „Autosan”. Stare schody zostały wyburzone, a w ich miejscu wykonano wykopy pod fundamenty i położono nowe schody. Roboty nadzorował insp. St. Fic. Kierownikiem prac remontowych był Romuald Bobrzak.
W kwietniu 1989 przywrócono tradycyjną nazwę zmieniając dotychczasowe Schody Metalowców na Schody Franciszkańskie.
W 2014 dom przy ul. Schody Franciszkańskie 1 został wpisany do gminnego rejestru zabytków miasta Sanoka.
Pomiędzy Schodami Franciszkańskimi i Schodami Serpentyny utworzono łącznik.
Schody Zamkowe.
Schody biegną od ul. Podgórze i kończą się na szczycie przy ul. Zamkowej obok zamku królewskiego, który znajduje się w pobliżu wejścia na schody od strony północnej. Natomiast od strony południowej u wejścia na schody przylegają do siebie budynek tzw. Zajazdu oraz willa Zaleskich.
W sierpniu 1905 Ludwik Glatman użył określenia „schody pod św. Janem” z racji usytuowania placu św. Jana ponad schodami tuż obok ww. domu Zaleskich. Tenże autor podał wówczas, że uchwałą Rady Miejskiej zdecydowano o nadaniu nazwy ulicy Ksawerego Krasickiego dla odcinka, stanowiącego „cichy zaułek od ul. Zamkowej przez dawne wielkie schody do ul. Andrzeja Potockiego” (tj. późniejszej Podgórze).
Przy schodach w ich górnej partii została wmurowana w kamień tablica pamięci Franciszka Ksawerego Krasickiego i jego towarzyszy za ostatnią obronę zamku sanockiego przed Austriakami w czerwcu 1809, którą ustanowiono w 100. rocznicę tego wydarzenia. Tym samym jest to jedna z najstarszych istniejących tablic pamiątkowych w Sanoku.
Analogicznie w Dzień Czynu Partii 1977 zainaugurowano remont tychże schodów, a wykonaniem zajęło się Sanockie Przedsiębiorstwo Budowlane. W robotach brali również udział młodzieżowcy z OHP oraz członkinie Ligi Kobiet. Prace nadzorowali J. Matysik i J. Nowak. 
W kwietniu 1989 przywrócono tradycyjną nazwę zmieniając dotychczasowe Schody Budowlanych na Schody Zamkowe.
28 października 2021 ustanowiono „Skwer Janusza Szubera” jako nazwę dla terenu zieleni obok wejścia na Schody Zamkowe na szczycie.

</doc>
<doc id="5339371" url="https://pl.wikipedia.org/wiki?curid=5339371" title="Język masin-lak">
Język masin-lak



</doc>
<doc id="5339372" url="https://pl.wikipedia.org/wiki?curid=5339372" title="Siewiernyj Polus-1">
Siewiernyj Polus-1

Dryfująca stacja „Siewiernyj Polus-1” () – pierwsza na świecie radziecka załogowa stacja dryfująca do badań polarnych założona na Oceanie Arktycznym.
Wyprawa, która założyła stację, wylądowała na lodzie 21 maja 1937, zaś oficjalne otwarcie stacji nastąpiło 6 czerwca 1937 (w pobliżu bieguna północnego), kiedy samoloty, które dostarczyły polarników i sprzęt, opuściły lód. Personel stacji stanowili: Iwan Papanin – kierownik stacji, Jewgienij Fiodorow – meteorolog i geofizyk, Ernst Krenkel – radiooperator, Piotr Szyrszow – hydrobiolog i oceanograf.
Po 9 miesiącach dryfowania (274 dni) na południe, stacja pokonała około 2000 km i dotarła do Morza Grenlandzkiego. 19 lutego 1938 personel stacji został zabrany przez lodołamacze „Tajmyr” i „Murman”; stacja znajdowała się wówczas u wschodnich wybrzeży Grenlandii, na południe od równoleżnika 70°N.
Podsumowanie.
Wyniki naukowe uzyskane w trakcie dryfu zostały zaprezentowane 6 marca 1938 w trakcie ogólnego zebrania Akademii Nauk ZSRR, uzyskując wysoką ocenę ekspertów. 
Wszyscy czterej polarnicy zostali odznaczeni tytułem Bohatera Związku Radzieckiego za wybitny wyczyn w eksploracji Arktyki. Tytuł ten otrzymali również piloci, którzy uczestniczyli w przygotowaniach do wyprawy: Anatolij Aleksiejew, Pawieł Gołowin, Ilja Mazuruk i Mark Szewielow.

</doc>
<doc id="5339373" url="https://pl.wikipedia.org/wiki?curid=5339373" title="US Open 2022 (gra podwójna dziewcząt)">
US Open 2022 (gra podwójna dziewcząt)

US Open 2022 – gra podwójna dziewcząt – zawody deblowe dziewcząt, rozgrywane w ramach ostatniego, czwartego w sezonie wielkoszlemowego turnieju tenisowego, US Open. Zmagania miały miejsce w dniach 5–10 września na twardych kortach USTA Billie Jean King National Tennis Center w Nowym Jorku.
Drabinka.
Faza finałowa.
&lt;onlyinclude&gt;&lt;/onlyinclude&gt;

</doc>
<doc id="5339376" url="https://pl.wikipedia.org/wiki?curid=5339376" title="Liliana Palihovici">
Liliana Palihovici

Liliana Palihovici (ur. 27 listopada 1971 w Horodiște w rejonie Călărași) – mołdawska polityk, nauczycielka i urzędniczka państwowa, od 25 kwietnia do 30 maja 2013 p.o. przewodniczącej Parlamentu Republiki Mołdawii, wiceprezes Partii Liberalno-Demokratycznej.
Życiorys.
W 1994 ukończyła historię na Państwowym Uniwersytecie Mołdawskim w Kiszyniowie. Kształciła się podyplomowo w zakresie lingwistyki stosowanej na tejże uczelni (1999) oraz stosunków międzynarodowych na akademii służby publicznej przy prezydencie Mołdawii (2003). Odbyła także kursy z zakresu zarządzania i polityki młodzieżowej m.in. w Harvard Kennedy School oraz podjęła studia doktoranckie. W latach 1993–1995 zatrudniona jako nauczycielka w jednej z kiszyniowskich szkół średnich, następnie zatrudniona jako specjalistka w ministerstwie edukacji. Od 2001 do 2003 kierowała jednym z departamentów resortu, następnie zatrudniona jako konsultantka i koordynatorka przy projektach Banku Światowego i UNICEF oraz kierownik grantów.
W latach 2007–2017 zajmowała stanowisko wiceprezes Partii Liberalno-Demokratycznej. W kwietniu 2009, lipcu 2009, 2010 i 2014 wybierana deputowaną Parlamentu Republiki Mołdawii, od grudnia 2010 pełniła funkcję jego wiceprzewodniczącej. Pomiędzy 25 kwietnia a 30 maja 2013 tymczasowo kierowała legislatywą po dymisji Mariana Lupu. W kwietniu 2017 zrezygnowała z działalności politycznej i odeszła z parlamentu. W tym samym roku została szefem organizacji pozarządowej Institutum Virtutes Civilis. W styczniu 2021 objęła funkcję specjalnej przedstawicielki przewodniczącego Organizacji Bezpieczeństwa i Współpracy w Europie ds. płci.
W 2014 odznaczona Orderem Republiki.
Życie prywatne.
Zamężna z Sergiu Palihovicim, byłym ministrem środowiska, ma dwoje dzieci.

</doc>
<doc id="5339379" url="https://pl.wikipedia.org/wiki?curid=5339379" title="Alpen Cup w biegach narciarskich 2022/2023">
Alpen Cup w biegach narciarskich 2022/2023

Alpen Cup w biegach narciarskich 2022/2023 to kolejna edycja tego cyklu zawodów. Rywalizacja rozpoczęła się 3 grudnia 2022 r. we włoskiej miejscowości Santa Caterina Valfurva, a zakończyła 19 marca 2023 r. we włoskim Dobbiaco.
Obrońcami tytułów byli: wśród kobiet Niemka Lisa Lohmann, natomiast wśród mężczyzn Francuz Théo Schely.
Tegorocznymi zdobywcami pucharu zostali reprezentanci Niemiec: Helen Hoffmann i Thomas Bing.

</doc>
<doc id="5339385" url="https://pl.wikipedia.org/wiki?curid=5339385" title="Evolute i-Jet">
Evolute i-Jet



</doc>
<doc id="5339388" url="https://pl.wikipedia.org/wiki?curid=5339388" title="Daugel">
Daugel

Daugel" herbu Rola (ur. w XIV w., zm. w XV w.) – bojar litewski, adoptowany podczas unii horodelskiej (1413)".
Życiorys.
W 1413 roku podczas unii horodelskiej doszło do przyjęcia przez polskie rodziny szlacheckie, bojarów litewskich wyznania katolickiego (tzw. adopcja herbowa). Jednym z ważniejszych dowodów tamtego wydarzenia jest istniejący do dziś dokument, do którego przyczepione są pieczęcie z wizerunkami herbów szlacheckich.
Z dokumentu dowiadujemy się o istnieniu Daugela ("Dawgen"), który został adoptowany przez przedstawicieli Rolów. Jednakże, z powodu braku wystarczającej ilości zachowanych źródeł historycznych, nie udaje się odnaleźć na jego temat większej ilości informacji.
Polski historyk, Władysław Semkowicz, spekuluje, iż imię "Daugel" może być inną wersją imienia "Dowgiało", popularną wówczas wśród bojarów Wielkiego Księstwa Litewskiego, choć nie ma co do tego pewności.
Należy zaznaczyć, że Daugel herbu Rola jest inną osobą, niż ówcześnie żyjący bojar o tym samym imieniu, należący do herbu Zadora. Nie wiadomo też, którego z nich synem był Andrusz Nacz Dowgyelowycz, pojawiający się w dokumentach historycznych z 1449 roku. Wniosek na podstawie pokrewieństwa został wysnuty przez Władysława Semkowicza z uwagi na popularne wówczas nazwiska patronimiczne, czyli nazwiska tworzone na podstawie imienia ojca.
Semkowicz wymienia też szereg osad na dawnej Litwie, mogących mieć coś wspólnego z omawianym bojarem; Daugeliszki, Daugele, Daugełajcie, Dowgialiszki. Brakuje natomiast wystarczających źródeł, aby w jakikolwiek sposób połączyć osady z ich właścicielem.

</doc>
<doc id="5339390" url="https://pl.wikipedia.org/wiki?curid=5339390" title="Zmarli w roku 1834">
Zmarli w roku 1834

Lista osób zmarłych w 1834:

</doc>
<doc id="5339400" url="https://pl.wikipedia.org/wiki?curid=5339400" title="Suche lasy tropikalne">
Suche lasy tropikalne



</doc>
<doc id="5339401" url="https://pl.wikipedia.org/wiki?curid=5339401" title="Kościół św. Rocha w Lemanie">
Kościół św. Rocha w Lemanie

Kościół pw. św. Rocha w Lemanie – rzymskokatolicki kościół parafialny należący do dekanatu Kolno, diecezji łomżyńskiej, metropolii białostockiej.
Historia.
W kwietniu 1925 ks. Czesław Dziondziak rozpoczął rozbiórkę drugiego w historii kościoła w Lemanie i budowę nowej świątyni. Została poświęcona 16 sierpnia 1925 w czasie odpustu ku czci św. Rocha. Po 1945 kościół wielokrotnie remontowano. 
Kościoły w Lemanie, Dąbrówce, Turośli i Łysych to zespół czterech budowli sakralnych określanych mianem kościołów w stylu kurpiowskim. Wszystkie mają dwie wieże w ścianie frontowej i trójkątny szczyt. Forma ta nawiązuje do klasycystycznych tympanonów. 
Kościół w Lemanie jest wpisany do rejestru zabytków (A-535 z 21 grudnia 1994). 
Architektura.
Kościół zlokalizowany w centrum wsi jest drewniany, na podmurówce z kamienia polnego i cegły. Ściany wystawiono w konstrukcji zrębowej. Kościół jest oszalowany zewnątrz i wewnątrz pionowymi deskami. Kościół jest jednonawowy z trójbocznie zamkniętym prezbiterium. Do nawy przylegają symetryczne prostokątne wieże na planie kwadratu i kaplice. Z obu stron prezbiterium są dwie symetryczne kwadratowe zakrystie. Więźba dachowa jest krokwiowa, wzmocniona jętkami na stolcami. Dachy kaplic i prezbiterium są trójpołaciowe, pulpitowe. Zakrystie przykryto dachami jednospadowymi. 
Elewacje są szalowane deskami poziomymi, wyżej deskami ułożonymi pionowo. Fasada jest dwukondygnacyjna, szczyt flantują dwie wieże. Dolna partia szczytu jest szalowana na wzór fryzu arkadkowego, wyżej w układzie romboidalnym. Wieże w dolnej części są szalowane pionowymi deskami, powyżej gzymsu mają z każdej strony trójkątne szczyty. Kondygnacja górna wież została zaplanowana jako ośmiobok z płycinami w każdej ze ścianek. Strzelite wieże są przykryte ostrosłupowymi ośmiopołaciowymi hełmami zwieńczonymi krzyżami. W szczycie wisiał obraz Matki Boskiej Częstochowskiej. 
W ścianie fasadowej na osi symetrii umieszczono dwuskrzydłowe drzwi wejściowe nabijane ćwiekami. Drzwi do zakrystii są takie same, tylko jednoskrzydłowe. Prostokątne okna umieszczono w drewnianych ramach. W nawie zamontowano czterodzielne wielokwaterowe okna, pozostałe okna są mniejsze: dwuskrzydłowe i sześciokwaterowe. Stropy są drewniane, w nawie sklepienie jest pozorne o wykroju odcinka łuku. Pod chórem strop jest płaski. Organy zbudowano w 1908. W 1985 poddano je remontowi.
Nawa i prezbiterium są równe pod względem wysokości i szerokości, więc jest to wnętrze halowe. Kaplice są tak samo wysokie jak nawy. Na sklepieniu nawy umieszczono polichromię ze scenami z życia świętych oraz stylizowaną wicią roślinną. Chór muzyczny jest drewniany. Balustrada jest wycinana w motywy kurpiowskie. Powierzchnia użytkowa dzwonnicy to ok. 240 m², a kubatura – ok. 2500 m³. Kościół ma 27 m długości, 16 m szerokości, a wysokość do sklepienia wynosi 9 m.
W kościele jest ołtarz główny, dwa ołtarze boczne i prospekt organowy – wszystkie te elementy mają klasycyzujące formy i pochodzą z okresu budowy świątyni. Wyposażenie kościoła stanowią również krucyfiks ludowy, cztery feretrony oraz rzeźba św. Jana Nepomucena w dzwonnicy. Przed II wojną światową stała nad kanałem, który przepływa przez wieś. Wierni ukryli zagrożoną spaleniem figurę. Po 1945 władze cywilne zakazały umieścić ją w danym miejscu. W 2005 przekazano ją do renowacji. 

</doc>
<doc id="5339409" url="https://pl.wikipedia.org/wiki?curid=5339409" title="Jakub Minigajło">
Jakub Minigajło

Jakub Minigajło herbu Syrokomla, właściwie Minigajło" (ur. w XIV w., zm. w XV w.) – bojar żmudzki, adoptowany podczas unii horodelskiej (1413)".
Życiorys.
W 1413 roku podczas unii horodelskiej doszło do przyjęcia przez polskie rodziny szlacheckie, bojarów litewskich wyznania katolickiego (tzw. adopcja herbowa). Jednym z ważniejszych dowodów tamtego wydarzenia jest istniejący do dziś dokument, do którego przyczepione są pieczęcie z wizerunkami herbów szlacheckich.
Z dokumentu dowiadujemy się o istnieniu Minigajła, który został adoptowany przez przedstawicieli Syrokomlów. Jednakże, z powodu braku wystarczającej ilości zachowanych źródeł historycznych, nie udaje się odnaleźć na jego temat większej ilości informacji.
Minigajło był prawdopodobnie Żmudzinem, pochodzącym z powiatu Widukla, albowiem z zapisek historycznych z 1406 roku wynika, że pośród zakładników, których Krzyżacy zabrali ze Żmudzi, znajdował się niejaki Minigajło, syn Gawdrutty, z powiatu Widukla. Jeden z listów sołtysa żmudzkiego w sprawie jeńców, wzmiankuje brata Minigajły, Wangsta, z którego imieniem być może wiąże się nazwa osady pod wspomnianą wcześmiej Widuklą; Wanagiszki.
Nie jest to co prawda pewne, gdyż imię Minigajło było wówczas w Wielkim Księstwie Litewskim popularne, nosi je nawet inny bojar adoptowany do herbu Rawicz – Michał Minigajło.

</doc>
<doc id="5339411" url="https://pl.wikipedia.org/wiki?curid=5339411" title="Mistrzostwa Polski w Short Tracku 2003">
Mistrzostwa Polski w Short Tracku 2003

Mistrzostwa Polski w Short Tracku 2003 – 7. edycja mistrzostw, która odbyła się w dniach 1–2 marca 2003 roku na Torwarze II w Warszawie.

</doc>
<doc id="5339413" url="https://pl.wikipedia.org/wiki?curid=5339413" title="Zmarli w roku 1833">
Zmarli w roku 1833

Lista osób zmarłych w 1833:

</doc>
<doc id="5339416" url="https://pl.wikipedia.org/wiki?curid=5339416" title="Jiří Parma">
Jiří Parma



</doc>
<doc id="5339422" url="https://pl.wikipedia.org/wiki?curid=5339422" title="Zmarli w roku 1836">
Zmarli w roku 1836

Lista osób zmarłych w 1836:

</doc>
<doc id="5339432" url="https://pl.wikipedia.org/wiki?curid=5339432" title="Diego Rodríguez (honduraski piłkarz)">
Diego Rodríguez (honduraski piłkarz)

Diego Fernando Rodríguez López (ur. 6 listopada 1995 w Tegucigalpie) – honduraski piłkarz występujący na pozycji lewego obrońcy, reprezentant kraju, obecnie zawodnik Motagui.

</doc>
<doc id="5339435" url="https://pl.wikipedia.org/wiki?curid=5339435" title="Ulica Stanisława Konarskiego w Sanoku">
Ulica Stanisława Konarskiego w Sanoku

Ulica Stanisława Konarskiego w Sanoku – ulica w Sanoku.
Historia.
Obszar ulicy Konarskiego (droga powiatowa) do przejazdu kolejowego (parzyste numery od 4 do 12 i nieparzyste numery od 1 do 21) przynależy do dzielnicy Śródmieście. Dalsza część ulicy leży na obszarze dzielnicy Posada.
Na przełomie 1889/1890 Kazimierz Lipiński przeniósł swoją fabrykę maszyn i wagonow na tereny przy obecnej ul. Konarskiego (tzw. „Stawiska”).
W toku dokonywanych zmian nazw ulic w Sanoku w 1913 podjęto decyzję nazwania ulicy Stróżeckiej dla odcinka biegnącego od ul. Jagiellońskiej wzdłuż szpitala powszechnego do Stróżów Małych. Uchwałą Rady Miejskiej z 22 listopada 1923 postanowiono nazwać imieniem Stanisława Konarskiego dotychczasową ulicę Szpitalną, w dalszym biegu zwaną Stróżecką.
Zabudowa.
W pierwszej połowie XX wieku istniał kort tenisowy. W latach 20. XX wieku Władysław Lisowski prowadził przy ulicy zakład artystyczno-malarski i pozłotniczy.
Mieszkańcy.
W przeszłości przy ulicy zamieszkiwali Zbigniew Dańczyszyn (nr 9), Władysław Godula (nr 27), Zygmunt Żyłka-Żebracki (nr 30), Antoni Fichtel (nr 33), Julian Gorgoń (nr 33a m. 2).

</doc>
<doc id="5339439" url="https://pl.wikipedia.org/wiki?curid=5339439" title="Ulica Stanisława Konarskiego">
Ulica Stanisława Konarskiego



</doc>
<doc id="5339440" url="https://pl.wikipedia.org/wiki?curid=5339440" title="Mistrzostwa Oceanii w Lekkoatletyce 2000">
Mistrzostwa Oceanii w Lekkoatletyce 2000

5. Mistrzostwa Oceanii w Lekkoatletyce – zawody lekkoatletyczne, które odbyły się na Santos Stadium w Adelaide od 24 do 26 sierpnia 2000 roku. W imprezie wystartowali zawodnicy z państw skupionych w Oceania Athletics Association, a także gościnnie lekkoatleci z Kenii, Konga, Mali, Nigerii, Sierra Leone, Togo, Suazi, Ugandy, Wybrzeża Kości Słoniowej i Zimbabwe. Część zawodników z Australii i Nowej Zelandii startowała poza konkurencją.

</doc>
<doc id="5339445" url="https://pl.wikipedia.org/wiki?curid=5339445" title="Jerzy z Wierzbna">
Jerzy z Wierzbna

Jerzy z Wierzbna, także Jerzy z Wierzbnej (zm. 1506) – przedstawiciel rodu panów z Wierzbnej, starosta prudnicki (1484–1502), przedstawiciel szlachty księstwa opolskiego, związany politycznie z księciem Janem II Dobrym.
Życiorys.
Pochodził z rodu panów z Wierzbnej. 31 lipca 1481 książęta opolscy Jan II Dobry i Mikołaj II niemodliński sprzedali Jerzemu z Wierzbna wójtostwo w Prudniku. 22 października tego samego roku Kunze Elsterberg zaproponował Jerzemu sprzedaż majątku Krzyżkowice.
Był pierwszym starostą prudnickim z nadania książąt Jana Dobrego i Mikołaja II. Jako starosta prudnicki Jerzy z Wierzbna został odnotowany w akcie z 16 maja 1484. 5 listopada 1489 Konrad z Łagowa i Hanusz Łagowski sprzedali Jerzemu z Wierzbna 5 i pół łana ziemi w Skrzypcu, pół łana w Lubrzy i 2 łany w Dytmarowie.
Jerzy wchodził w skład otoczenia politycznego Jana Dobrego, często świadkował w wystawianych przez niego dokumentach. 20 maja 1494 Jerzy z Wierzbna wystąpił jako świadek w oświadczeniu księżnej Magdaleny opolskiej o zobowiązaniu się do spłaty długu Mikołajowi II.
Jerzy pełnił urząd starosty prudnickiego do 21 września 1502, kiedy to książę Jan przekazał zamek w Prudniku Wiktorynowi Honbickiemu. Urząd wójta prudnickiego pełnił dożywotnio. Według Augustina Weltzla, Jerzy zmarł w 1506.

</doc>
<doc id="5339449" url="https://pl.wikipedia.org/wiki?curid=5339449" title="Język tsaukambo">
Język tsaukambo

Język tsaukambo (a. tsakwambo, tsokwambo, saukambo), także kotogüt (a. kotogut) – język papuaski używany w prowincji Papua w Indonezji, przez grupę ludności w rejonie rzeki Digul. Według danych z 2000 roku mówi nim 780 osób.
We wsi Kaway współistnieje z językiem komyandaret. Oba języki są ze sobą blisko spokrewnione i być może są wzajemnie zrozumiałe. O ile Ethnologue (wyd. 22) łączy je z językiem ngalum, to L. de Vries (2012) podaje, że ich najbliższym krewnym jest język korowai.
Nie został dobrze opisany w literaturze. Nie wykształcił piśmiennictwa.

</doc>
<doc id="5339450" url="https://pl.wikipedia.org/wiki?curid=5339450" title="Język komyandaret">
Język komyandaret

Język komyandaret – bliżej niepoznany język papuaski używany przez grupę ludności w prowincji Papua w Indonezji. Według danych z 2000 roku mówi nim 300 osób.
Publikacja Peta Bahasa informuje, że posługują się nim mieszkańcy Kampung RT 4 Danau Kit (dystrykt Firiwage, kabupaten Boven Digul). Oprócz tego jest używany we wsi Kaway, gdzie współistnieje z językiem tsaukambo (saukambo). Oba języki są ze sobą blisko spokrewnione i być może są wzajemnie zrozumiałe. Ethnologue (wyd. 22) łączy je z językiem ngalum, lecz L. de Vries (2012) wskazuje na ich bliższe pokrewieństwo z językiem korowai.
Nie wykształcił piśmiennictwa.

</doc>
<doc id="5339453" url="https://pl.wikipedia.org/wiki?curid=5339453" title="Język kotogut">
Język kotogut



</doc>
<doc id="5339454" url="https://pl.wikipedia.org/wiki?curid=5339454" title="Język kotogüt">
Język kotogüt



</doc>
<doc id="5339455" url="https://pl.wikipedia.org/wiki?curid=5339455" title="Język saukambo">
Język saukambo



</doc>
<doc id="5339456" url="https://pl.wikipedia.org/wiki?curid=5339456" title="Język tsakwambo">
Język tsakwambo



</doc>
<doc id="5339457" url="https://pl.wikipedia.org/wiki?curid=5339457" title="Język tsokwambo">
Język tsokwambo



</doc>
<doc id="5339460" url="https://pl.wikipedia.org/wiki?curid=5339460" title="Zmarli w roku 1795">
Zmarli w roku 1795

Lista osób zmarłych w 1795:

</doc>
<doc id="5339463" url="https://pl.wikipedia.org/wiki?curid=5339463" title="Mistrzostwa Europy w Judo 1965">
Mistrzostwa Europy w Judo 1965

14. Mistrzostwa Europy w Judo odbyły się w dniach 23 – 24 maja 1965 roku w Madrycie. 

</doc>
<doc id="5339464" url="https://pl.wikipedia.org/wiki?curid=5339464" title="1992–2002">
1992–2002

1992–2002 – album kompilacyjny zespołu Underworld, wydany 3 listopada 2003 roku, zawierający jego największe przeboje z lat 1992–2002.
Wydawnictwo doszło do 3. miejsca na liście UK Independent Albums.
Album.
Zawartość i wydania.
Dwupłytowa kolekcja zawiera oryginalne, 12-calowe wersje prawie każdego singla. Zaczyna się od pary singli nagranych w 1992 roku pod szyldem Lemon Interrupt: „Bigmouth” i „Dirty”. Obok najbardziej znanych singli Underworld: „Mmm Skyscraper I Love You”, „Dirty Epic”, „Born Slippy” i „Pearls Girl”, znalazły się również takie single jak: „Rez” i „Spikee”, które nigdy nie pojawiły się na żadnym albumie.
Prapremiera albumu (w formie podwójnej płyty CD z dodatkową płytą DVD) miała miejsce 16 października 2003 roku w Japonii. W Wielkiej Brytanii i Europie album został wydany (jako podwójna płyta CD oraz jako poczwórna płyta winylowa) 3 listopada. 18 listopada album ukazał się w Stanach Zjednoczonych jako podwójna CD.
Lista utworów.
Płyta CD.
CD 1:
CD 2:
Płyta LP.
LP 1:
LP 2:
LP 3:
LP 4:
Odbiór.
Opinie krytyków.
„Kompilacja przebojów Underworld 1992–2002 to wydawnictwo godne ich spuścizny” – twierdzi John Bush z AllMusic. Według niego lepsze od kompilacji są tylko „doskonałe albumy Underworld ("Dubnobasswithmyheadman", "Second Toughest in the Infants" i "Beaucoup Fish"), których najlepsze [utwory] były niezrównanymi przykładami energii i tempa”.
„Niezależnie jednak od tego, czy jest to ich [Underworld] epitafium, czy też prowizorka, sugestywna tajemniczość, nowatorskie brudne linie bazowe, dziarskie bity i gwiezdnowojenny miejski romantyzm nadają tej płycie ponadczasowości, która umknęła ich współczesnym” – uważa Anthony Thornton z magazynu NME.
Zdaniem Raymonda Fiore z Entertainment Weekly na kompilacji widać „niektóre rażące pominięcia” (album "Second Toughest in the Infants" z 1996 roku jest reprezentowany tylko przez jeden utwór), to jednak „atrakcji nie brakuje. Od seksownej paranoi w 'Dirty Epic' do masywnego, basowego wigoru w 'Jumbo', utwory te wciąż atakują zmysły niczym fale magii techno”.
„Być może najbardziej imponującym osiągnięciem Underworld 1992 – 2002 jest to, że z jednej strony udaje się [na nim] zebrać w jednej antologii karnawał niesamowitych i eklektycznych utworów tanecznych, a z drugiej strony pokazać, że ta muzyka nie jest dziełem bezmyślnych kapitalistów tanecznych, którym zależy wyłącznie na sprzedawaniu muzyki raperom i rozkapryszonym klubowiczom. Kontrast dźwięków i tekstów zawartych na antologii świadczy o tym, że Underworld jest nie tylko jednym z najważniejszych elektronicznych zespołów ostatniej dekady, ale że Hyde i Smith potrafią bardzo inteligentnie odwzorować swoje syntezatorowe fuzje na tematach charakteryzujących życie i miłość w ośrodkach miejskich” – ocenia redakcja magazynu PopMatters.
Nieco odmienne zdanie wyraził zespół redakcyjny Uncut określając uczczenie swojej kariery muzycznej przez zespół jako coś w rodzaju stypy. „Mariaż poetyckiego wokalu Karla Hyde’a z szybującą elektroniką Darrena Emersona i Ricka Smitha pociągnął za sobą brytyjski boom taneczny lat 90. w kierunku dziwacznego zakończenia. Jednak w obliczu usychającego gatunku, wydawanie teraz Best Of jest przewrotne” – twierdzą autorzy.

</doc>
<doc id="5339469" url="https://pl.wikipedia.org/wiki?curid=5339469" title="Specjalny Ośrodek Szkolno-Wychowawczy w Sanoku">
Specjalny Ośrodek Szkolno-Wychowawczy w Sanoku



</doc>
<doc id="5339471" url="https://pl.wikipedia.org/wiki?curid=5339471" title="Herb gminy Pszczew">
Herb gminy Pszczew

Herb gminy Pszczew – jeden z symboli gminy Pszczew.
Wygląd i symbolika.
Herb przedstawia na tarczy koloru czerwonego złotą łódź, a nad nią złote: infułę i pastorał. Są to symbole gminy pochodzące ze średniowiecza i nadane przez biskupa poznańskiego Andrzeja Opalińskiego herbu Łodzia, do którego należał Pszczew. 

</doc>
<doc id="5339476" url="https://pl.wikipedia.org/wiki?curid=5339476" title="Kim-Arild Tandberg">
Kim-Arild Tandberg

Kim-Arild Tandberg (ur. 4 marca 1986) – norweski skoczek narciarski, reprezentant klubu Vikersund IF. Medalista mistrzostw kraju.
W sierpniu 1998 zajął dwukrotnie 10. pozycję na nieoficjalnych mistrzostwach świata dzieci w Garmisch-Partenkirchen. W sierpniu 2002 zadebiutował w Pucharze Kontynentalnym, zajmując 60. i 50. miejsce w Rælingen. Pierwsze punkty tego cyklu zdobył w marcu 2003, zajmując 26. lokatę w Strynie. W grudniu 2005 zajął 8. i 7. miejsce w zawodach FIS Cupu w Vikersund. 8 października 2006 zajął 3. lokatę w zawodach FIS Cupu w Einsiedeln. W międzynarodowych zawodach rangi FIS po raz ostatni wystartował w grudniu 2007, zajmując dwukrotnie 13. lokatę w konkursach FIS Cupu w Notodden.
Zdobył srebrny medal mistrzostw Norwegii 2005 w rywalizacji drużynowej.

</doc>
<doc id="5339477" url="https://pl.wikipedia.org/wiki?curid=5339477" title="Herb gminy Górzyca">
Herb gminy Górzyca

Herb gminy Górzyca – jeden z symboli gminy Górzyca, ustanowiony 9 października 2002.
Wygląd i symbolika.
Herb przedstawia na tarczy koloru złotego dwa skrzyżowane czerwone pastorały skierowane krzywaśniami do środka, a nad nimi srebrna sześcioramienna gwiazda. Jest to herb miejscowości Górzyca, natomiast pastorały nawiązują do historii miejscowości i biskupstwa lubuskiego. 

</doc>
<doc id="5339482" url="https://pl.wikipedia.org/wiki?curid=5339482" title="Herb gminy Szczaniec">
Herb gminy Szczaniec

Herb gminy Szczaniec – jeden z symboli gminy Szczaniec.
Wygląd i symbolika.
Herb przedstawia na tarczy koloru czerwonego żółte koło z brakującym górnym dzwonem, zamiast którego znajduje się wbity złoty miecz lub krzyż. Jest to herb Ossoria, którym posługiwał się ród Szczanieckich, będący właścicielem wsi. 

</doc>
<doc id="5339491" url="https://pl.wikipedia.org/wiki?curid=5339491" title="Herb gminy Trzebiel">
Herb gminy Trzebiel

Herb gminy Trzebiel – jeden z symboli gminy Trzebiel, ustanowiony 27 marca 2003.
Wygląd i symbolika.
Herb przedstawia na tarczy koloru złotego czerwony róg jelenia. Jest to nawiązanie do herbu Biberstein, którym posługiwali się właściciele terenów gminy. 

</doc>
<doc id="5339492" url="https://pl.wikipedia.org/wiki?curid=5339492" title="Stanisław Brzozowy">
Stanisław Brzozowy

Stanisław Brzozowy (ur. 1901 w Krobi, zm. 12 czerwca 1980) – polski śpiewak ludowy, najlepszy tradycyjny śpiewak kurpiowski, najciekawszy z utrwalonych fonograficznie w II połowie XX wieku śpiewających mężczyzn z Puszczy Zielonej.
Życiorys.
Urodził się i mieszkał w Krobi, skąd pochodził jego ojciec, Leon, który był wybitnym śpiewakiem. Matka Stanisława pochodziła z Gibałki. Brzozowy wyjechał z rodzinnej wsi tylko do wojska (służył w Stryju i Tarnopolu w latach 1922–1924) oraz jednorazowo na 6 tygodni do pracy sezonowej w Prusach Wschodnich. W czasie służby wojskowej próbował grać na kornecie. Pracował w ośmiohektarowym gospodarstwie rolnym. Z chęcią polował na drobną zwierzynę. Miał własnoręcznie wykonaną dubeltówkę.
Cała jego rodzina była muzykalna. Brzozowy śpiewał chętnie, często i dużo. Opanował szeroki repertuar pieśni leśnych i weselnych. Jego śpiew charakteryzują: zagięcia melodii, glissanda, pełny głos i daleka nośność, szeptany przedtakt, apokopy. Jeśli śpiewał na siedząco, to przykładał dłoń do zwiniętego ku głowie ucha. Walory dynamiczne i brzmienie głosu było dla Brzozowego ważniejsze niż przekaz słowny, co zbliżało go do śpiewu mężczyzn z Polesia. W ciągu 30 lat, które minęły między pierwszymi nagraniami, jakich dokonano na potrzeby Państwowego Instytutu Sztuki (dziś IS PAN), nie zaszły żadne zasadnicze zmiany w śpiewie Brzozowego.
Z żoną Marianną z Golanów miał 5 dzieci, m.in. Marię (1936), Czesławę (ur. 1938) i Genowefę. Od 1979 pomieszkiwał u nich, przebywając albo w Rzekuniu, albo w Mrągowie. Zmarł na nowotwór.
Spuścizna.
Pracownicy Państwowego Instytutu Sztuki nagrali Stanisława Brzozowego w Krobi w latach 1952, 1956, 1978 i 1980. Zazwyczaj śpiewał sam, czasami z duecie. W 1979 nagrano Brzozowego w domu jego córki Marii Orzech, nauczycielki mieszkającej w Rzekuniu. W nagraniach z 1978 Brzozowy śpiewał z Rozalią Pabich. Nagrania przechowywane są w Zbiorach Fonograficznych Instytutu Sztuki PAN. Niektóre nagrania są dostępne online.
Głos Brzozowego zaprezentowano na płycie „Hen, gdzie piaski i moczary, gdzie zielone zawsze bory. Pieśni Puszczy Kurpiowskiej” wydanej przez Instytut Sztuki PAN oraz na płycie „Pologne: Chansons et danses populaires” wydawnictwa VDE.
Repertuar Stanisława Brzozowego przekazuje jego córka, śpiewaczka Genowefa Lenarcik.
Młodzi śpiewacy z miast uczyli się pieśni Stanisława Brzozowego z nagrań. Działanie to było częścią Międzynarodowej Szkoły Muzyki Tradycyjnej prowadzonej przez Fundację „Muzyka kresów”.
Repertuar Stanisława Brzozowego i jego wpływ na rodzinę oraz kontynuatorów bada Olga Kozieł, absolwentka muzykologii na Uniwersytecie Warszawskim, śpiewaczka. W 2021 obroniła pracę magisterską pt. "Z badań nad stylem wykonawczym kurpiowskich pieśni ludowych. Stanisław Brzozowy (1901–1980) – jego osobowość, repertuar i kontynuacja w XXI wieku".

</doc>
<doc id="5339495" url="https://pl.wikipedia.org/wiki?curid=5339495" title="Budynek przy ulicy Józefa Piłsudskiego 28 w Łukowie">
Budynek przy ulicy Józefa Piłsudskiego 28 w Łukowie

Budynek przy ulicy Józefa Piłsudskiego 28 – zabytkowy budynek w Łukowie, zlokalizowany na rogu ul. Józefa Piłsudskiego i Al. Tadeusza Kościuszki. Aktualnie jest siedzibą Prokuratury Rejonowej w Łukowie. Stanowi przykład domu zamożnego urzędnika państwowego, wzniesionego na obrzeżach ówczesnego Łukowa.
Historia.
Wzniesiony w latach 1932–1933, w oparciu o plany wykonane w 1931 r. Inwestorem było małżeństwo – Jadwiga i Leon Nowaccy, prace budowlane nadzorował inż. Rackiewicz, architekt jest nieznany. Budynek został zaprojektowany jako dom mieszkalny, z częścią przeznaczoną na kancelarię notarialną właściciela oraz z pomieszczeniami na wynajem. W głębi, za budynkiem, znajdował się ogród z sadzawką.
W trakcie II wojny światowej hitlerowcy usunęli właścicieli z budynku i urządzili w nim dom żołnierski i kantynę. Po wyparciu okupantów niemieckich, obiekt początkowo był użytkowany przez wojsko, następnie znajdowała się w tym miejscu siedziba Powiatowego Urzędu Bezpieczeństwa Publicznego i Milicji Obywatelskiej; w części budynku działał też lokal handlowy. W 1952 r. dom otrzymał w spadku syn Leona Nowackiego, Witold. W kolejnych latach pomieszczenia wynajmowano, m.in. na przychodnię lekarską, lokal PZPR, siedzibę miejskich władz oświatowych, bibliotekę, przedszkole. W 1979 r. nieruchomość zakupił Skarb Państwa. W 1981 r. wykonano generalny remont na potrzeby przeniesionej w to miejsce szkoły specjalnej.
W 2006 r. szkoła specjalna została przeniesiona do nowej siedziby. W 2008 r. Rada Powiatu (ówczesnym właścicielem obiektu było Starostwo Powiatowe w Łukowie) podjęła decyzję o sprzedaży nieruchomości Prokuraturze Okręgowej w Lublinie. W 2010 r. rozpoczęto kolejny generalny remont budynku, a w grudniu 2011 r. otwarto nową siedzibę łukowskiej Prokuratury Rejonowej.
W 2019 r. na frontowej ścianie budynku odsłonięto tablicę upamiętniającą kpt. Stefana Lemieszka ps. „Narbutt”, „Alf” (1915–1946), komendanta Zrzeszenia „WiN” Obwodu Łuków, a także oficerów i żołnierzy Armii Krajowej i Zrzeszenia „WiN” Obwodu Łuków, zamęczonych i zamordowanych przez funkcjonariuszy NKWD i Urzędu Bezpieczeństwa w Łukowie.

</doc>
<doc id="5339496" url="https://pl.wikipedia.org/wiki?curid=5339496" title="Augustyn Mieleski-Rotundus">
Augustyn Mieleski-Rotundus



</doc>
<doc id="5339498" url="https://pl.wikipedia.org/wiki?curid=5339498" title="Herb gminy Tuplice">
Herb gminy Tuplice

Herb gminy Tuplice – jeden z symboli gminy Tuplice.
Wygląd i symbolika.
Herb przedstawia na tarczy czwórdzielnej w krzyż w polu pierwszym (prawym górnym) na polu pomarańczowym złotą lilię, w polu drugim w czerwonym polu postać jelenia, w polu trzecim wizerunek zielonych drzew na złotym podłożu (imitujące las), natomiast w polu czwartym na błękitnym polu złotą rybę. W centralnej części tarczy umieszczono złotą tarczę z czarną literą „T” (od nazwy gminy).

</doc>
<doc id="5339500" url="https://pl.wikipedia.org/wiki?curid=5339500" title="Wróżkowie chrzestni – jeszcze dziwniejsi">
Wróżkowie chrzestni – jeszcze dziwniejsi

Wróżkowie chrzestni – jeszcze dziwniejsi (ang. "The Fairly OddParents: Fairly Odder", od 2022) – amerykański serial komediowy wyprodukowany przez wytwórnię Billionfold Inc. oraz Nickelodeon Productions. Kontynuacja oryginalnego serialu Nickelodeon – "Wróżkowie chrzestni". Serial stanowi połączenie animacji z grą prawdziwych aktorów.
Premiera serialu odbyła się w Stanach Zjednoczonych 31 marca 2022 w serwisie Paramount+. W Polsce serial zadebiutował 5 września 2022 na antenie Nickelodeon Polska.
Fabuła.
Serial opisuje historię Vivian "Viv" Turner, która przeprowadza się wraz ze swoim tatą do Mrokowa. Kuzyn Viv – Timmy Turner podarowuje jej w prezencie powitalnym dwóch wróżków chrzestnych – Cosmo i Wandę, z którymi będzie dzieliła z nowym przyrodnim bratem Royem Raskinem.

</doc>
<doc id="5339509" url="https://pl.wikipedia.org/wiki?curid=5339509" title="Bohdan Kutyłowski">
Bohdan Kutyłowski

Bohdan Kutyłowski (ur. 19 marca 1863 w Jarmolińcach, zm. 15 kwietnia 1922 w Warszawie) – polski adwokat, publicysta, dyplomata.
Życiorys.
Urodził się na Podolu. Ukończył gimnazjum w Kijowie oraz szkołę wojskową w Petersburgu. Z wykształcenia adwokat po Akademii Prawnicznej w Petersburgu, ogłosił rozprawę "O usiłowaniu czynów przestępnych". Po odbyciu aplikacji pod kierunkiem Włodzimierza Spasowicza, otworzył własną kancelarię.
W 1885 rozpoczął współpracę z czasopismami „Prawda” i „Tygodnik Ilustrowany”. Od 1890 związany z petersburskim tygodnikiem „Kraj”, którego był redaktorem od 1906.
Od 1918 do 1919 był posłem Rady Regencyjnej przy Ukraińskiej Republice Ludowej (1918–1919). Następnie pracował w Prokuratorii Generalnej.
Próbował sił w poezji, wydał zbiór "Ponad zamętem". 
Pochowany na Cmentarzu Powązkowskim w Warszawie.

</doc>
<doc id="5339510" url="https://pl.wikipedia.org/wiki?curid=5339510" title="Wiktoryn Honbicki">
Wiktoryn Honbicki

Wiktoryn Honbicki (zm. 1527) – przedstawiciel szlachty księstwa opolskiego, starosta prudnicki (1502–1527), urzędnik księcia Jana II Dobrego.
Życiorys.
Pochodził z Honbic. Miał braci Henryka i Wacława.
21 września 1502 książę Jan II Dobry wziął go na swoją służbę i przekazał mu w zarząd zamek w Prudniku wraz z rogatką, opłatą zbożową i nowym stawem założonym na koszt księcia. Honbicki zobowiązał się do wystawienia dwóch koni i dwóch knechtów, gdyby nawet książę zwolnił go ze służby. Do jego obowiązków należało militarne wsparcie księcia w sytuacjach tego wymagających, za które książę miał wypłacić żołd dla 6 konnych i za wszelkie szkody. Według aktu z 21 września 1502 powinnością Honbickiego było również zaopatrzenie rycerzy w jedzenie i paszę dla koni ze środków pochodzących z dostaw i kontrybucji. Powinnością jego była również kwestia naprawy gontami dachu zamku w Prudniku. Od 1512 był właścicielem Niemysłowic.
Z informacji zawartych w "Księdze miejskiej miasta Prudnika" wynika, że Hobnicki zmarł w 1527. Funkcję starosty pełnił dożywotnio. Jego następcą na tym stanowisku został Walentyn Prószkowski.

</doc>
<doc id="5339511" url="https://pl.wikipedia.org/wiki?curid=5339511" title="Tragedia w Mayerling">
Tragedia w Mayerling

Tragedia w Mayerling – miała miejsce 30 stycznia 1889 i doprowadziła do śmierci arcyksięcia Rudolfa, jedynego syna Franciszka Józefa I i Elżbiety Bawarskiej, oraz jego kochanki, Marii Vetsery. Istnieją różne teorie co do okoliczności tragedii. Według oficjalnej wersji następca austriackiego tronu najpierw zabił swoją kochankę, a później popełnił samobójstwo. Inna wersja zdarzeń sugeruje, że para została zamordowana. Okoliczności śmierci arcyksięcia i jego kochanki do dziś wzbudzają kontrowersje.
Przebieg wydarzeń.
Tło.
Następca austriackiego tronu, Rudolf Habsburg-Lotaryński, 10 maja 1881 roku ożenił się z belgijską księżniczką, Stefanią Koburg. Ślub został uczczony przez astronoma, Johanna Palisa, który nazwał odkrytą przez siebie asteroidę imieniem Stefanii. Małżeństwo, mimo obiecujących początków, nie było szczęśliwe. Stefania nie posiadała ani zbyt dużego uroku osobistego, ani gustu w ubiorach. Uważana była za osobę chłodną oraz wyniosłą, a także niezgrabną i nieatrakcyjną. Nie potrafiła dostosować się do realiów wiedeńskiego dworu, gdzie szybko stała się obiektem drwin zarówno ze strony dworzan jak i teściowej, która odnosiła się do niej z nieskrywaną pogardą i niechęcią. Stefania już po nocy poślubnej pisała w swoim pamiętniku: "Co za cierpienie! Co za straszliwe rozczarowanie! Chciałam umrzeć z rozpaczy""." Małżeństwo doczekało się tylko jednej córki – Elżbiety, ponieważ arcyksiężna nie mogła mieć więcej dzieci z powodu rzeżączki, którą zaraziła się od męża.
Rudolf nie miał szczęśliwego życia – jego bardzo surowa edukacja odebrana w dzieciństwie odcisnęła na psychice arcyksięcia ogromne piętno. Mężczyzna cierpiał na neurastenię, postać nerwicy objawiającą się zwiększoną pobudliwością i szybkim wyczerpywaniem się układu nerwowego. Ponadto Rudolf, podobny z charakteru do melancholijnej matki, interesował się tematem śmierci – na swoim biurku trzymał ludzką czaszkę oraz rewolwer. Pocieszenia szukał również w alkoholu oraz morfinie, od której najprawdopodobniej był uzależniony, a także w towarzystwie kobiet, z którymi wchodził w intymne relacje.
W kwietniu 1888 roku na wyścigach konnych we Freudenau w Prater następca tronu poznał 17-letnią baronównę, Marię Vetserę. Dziewczyna spodobała się arcyksięciu, który postanowił zabrać ją na przechadzkę i wręczył jej upominek. Znajomość przerodziła się w romans w styczniu następnego roku i bardzo szybko przestała być tajemnicą. Rudolf zaproponował kochance wspólne samobójstwo, na co zakochana w nim fanatycznie Vetsera przystała bez wahania. Arcyksiążę postanowił przed śmiercią rozwieść się z niekochaną żoną. Postanowił jednak zrobić to w tajemnicy, która jednak szybko przestała być sekretem. Cesarz Franciszek Józef wprost zakomunikował synowi, że nie podoba mu się jego postępowanie i uczyni wszystko, aby nie dopuścić do jego rozwodu ze Stefanią. Rudolf miał opuścić komnatę ojca, mówiąc, że „już wie, co ma robić”. Ta rozmowa między cesarzem a następcą tronu odbyła się kilka dni przed tragedią. 
Tragedia.
29 stycznia 1889 roku Maria Vetsera udała się do pałacyku myśliwskiego Mayerling. Ostatnie godziny spędziła na pisaniu listów pożegnalnych. W liście do swojej matki napisała: „wybacz mi to, co zrobiłam. Nie mogłam się oprzeć mojej miłości”. 
30 stycznia lokaj Rudolfa, Loschek, poszedł do pokoju Rudolfa, żeby zawołać go na posiłek. Nie otrzymał jednak odpowiedzi. Towarzysz polowań Rudolfa, hrabia Joseph Hoyos, również prosił przyjaciela, aby otworzył drzwi, natomiast prośba została zignorowana. Ostatecznie zaniepokojony Hoyos wziął siekierę i wyłamał drzwi. W pokoju zobaczył Rudolfa, z którego ust spływała strużka krwi, a Maria Vetsera leżała na łóżku – była już zimna i sztywna. Do najważniejszych europejskich dworów wysłano natomiast informację mówiącą przyczyną śmierci był atak serca. Początkowo zatajono, że przy zwłokach Rudolfa znaleziono również ciało jego kochanki.
Konsekwencje.
Pierwszą osobą z rodziny, która dowiedziała się o śmierci Rudolfa, była cesarzowa Elżbieta. Joseph Hoyos, przyjaciel Rudolfa i towarzysz jego polowań, informując kobietę o śmierci arcyksięcia, przekazał jej wersję wydarzeń, wedle której to Maria Vetsera podała Rudolfowi truciznę, a następnie sama ją zażyła. Wiadomość cesarzowa przekazała następnie swojemu mężowi oraz młodszej córce, Marii Walerii. Niedługo później para cesarska wezwała do siebie żonę zmarłego arcyksięcia, Stefanię. Arcyksiężną uważano za winną tragicznych wydarzeń – takie zdanie miała zarówno cesarzowa Elżbieta, jak i jedyna córka Stefanii – mała Erzsi. Chociaż jeszcze przed śmiercią Rudolfa pozycja Stefanii na austriackim dworze nie była najlepsza, to tragedia w Mayerling jeszcze bardziej pogłębiła tę sytuację.
Śmierć syna była dla cesarzowej Elżbiety ogromnym ciosem. Kobieta, już wcześniej nieprzykładająca wagi do swoich obowiązków reprezentacyjnych, całkowicie odsunęła się w cień. Mając świadomość, że wiedeńczycy jej nie lubią, miała wyrazić swoją nadzieję: „nareszcie się uspokoją, wiedząc, że przejdę nie pozostawiwszy w Austrii ani śladu po sobie”. Cesarzowa od tamtej pory ubierała się wyłącznie na czarno i bardzo często poruszała temat śmierci. Tragedia, jaką przeżyła, sprawiła również, że oddaliła się od praktyk religijnych. Do ukochanej córki, Marii Walerii, miała powiedzieć: „Rudolf zabił moją wiarę”. Miała również wyrazić życzenie: „Chciałabym umrzeć od maleńkiej ranki w sercu, przez którą moja dusza mogłaby ulecieć. I chciałabym, by stało się to daleko od tych, których kocham”. Ostatecznie pragnienie to stało się rzeczywistością – cesarzowa została zamordowana przez włoskiego anarchistę, Luigiego Lucheni, niecałą dekadę po śmierci jedynego syna.
Tragedia w Mayerling nie tylko wywołała wiele emocji wśród najbliższych Rudolfa, ale miała też niebagatelny wpływ na przyszłość całego państwa. Następcą tronu został młodszy brat cesarza, Karol Ludwik, a po jego śmierci – Franciszek Ferdynand Habsburg, który padł ofiarą zamachu w Sarajewie w 1914 roku, co było bezpośrednią przyczyną wybuchu I wojny światowej.
W kulturze.
Dramat, jaki rozegrał się w Mayerling, był inspiracją dla licznych filmów, m.in.:
Powstał również musical, pióra Franka Wildhorna, zatytułowany "", który wystawiany był na Węgrzech, w Polsce, Austrii i Japonii.
Również Stanisław Staszewski w swoim utworze „W czarnej urnie” wspominał o pałacyku Mayerling: "A dom pusty jak pałacyk Mayerling". Piosenkę wykonywał później syn autora – Kazik Staszewski wraz z grupą Kult.

</doc>
<doc id="5339512" url="https://pl.wikipedia.org/wiki?curid=5339512" title="Miazga łykodrzewna">
Miazga łykodrzewna



</doc>
<doc id="5339517" url="https://pl.wikipedia.org/wiki?curid=5339517" title="Zmarli w roku 1799">
Zmarli w roku 1799

Lista osób zmarłych w 1799:
grudzień 1799.
data dzienna nieznana:

</doc>
<doc id="5339524" url="https://pl.wikipedia.org/wiki?curid=5339524" title="Zmarli w roku 1800">
Zmarli w roku 1800

Lista osób zmarłych w 1800:

</doc>
<doc id="5339526" url="https://pl.wikipedia.org/wiki?curid=5339526" title="Mistrzostwa Oceanii w Lekkoatletyce 2002">
Mistrzostwa Oceanii w Lekkoatletyce 2002

6. Mistrzostwa Oceanii w Lekkoatletyce – zawody lekkoatletyczne, które odbyły się na stadionie Queen Elizabeth II Park w Christchurch od 12 do 14 grudnia 2002 roku. W imprezie wystartowali zawodnicy z państw skupionych w Oceania Athletics Association.

</doc>
<doc id="5339528" url="https://pl.wikipedia.org/wiki?curid=5339528" title="Aslamdzhon Azizov">
Aslamdzhon Azizov



</doc>
<doc id="5339533" url="https://pl.wikipedia.org/wiki?curid=5339533" title="Firuz Mirzorajabov">
Firuz Mirzorajabov



</doc>
<doc id="5339534" url="https://pl.wikipedia.org/wiki?curid=5339534" title="Piłka ręczna na Igrzyskach Boliwaryjskich 2022">
Piłka ręczna na Igrzyskach Boliwaryjskich 2022

Turnieje piłki ręcznej na Igrzyskach Boliwaryjskich 2022 odbyły się w kolumbijskim mieście Chía w dniach 25 czerwca – 4 lipca 2022 roku.
Piłka ręczna w programie tych zawodów pojawiła się po raz trzeci. Zawody rozegrano w mieszczącym 1500 widzów Concha Acústica de Chía. Wzięło w nich udział pięć zespołów męskich i siedem żeńskich, liczących maksymalnie czternastu zawodników, które rywalizowały systemem kołowym, kobiety następnie także w fazie pucharowej.
W zawodach zwyciężyli Chilijczycy i Paragwajki, srebro zdobyli Wenezuelczycy i Chilijki, zaś brąz przypadł Kolumbijczykom i Dominikankom. Najwięcej bramek zdobyli Erwin Feuchmann (31) i Camila Delgado (28).
Kobiety.
Faza grupowa.
Grupa A
Grupa B

</doc>
<doc id="5339535" url="https://pl.wikipedia.org/wiki?curid=5339535" title="Alexandre-François Debain">
Alexandre-François Debain

Alexandre-François Debain (ur. 6 lipca 1809 w Paryżu, zm. 3 grudnia 1877 tamże) – francuski budowniczy instrumentów muzycznych.
Życiorys.
Początkowo kształcił się na stolarza, w wieku 16 lat rozpoczął natomiast praktykę w zakładach produkujących fortepiany. Terminował w firmach Merciera, Papego i Érarda. W 1834 roku założył własny zakład produkujący instrumenty. Eksperymentował z konstrukcją fisharmonii, w 1840 roku opatentowując jej ostateczną, używaną do dziś formę. Budował także inne mechaniczne instrumenty muzyczne, w tym prototyp pianoli zwany antifonel (1846), połączenie fortepianu i fisharmonii zwane claviharmonium (1846) i odmianę fisharmonii zwaną harmonicorde (1851). Jego instrumenty prezentowane były na wystawach światowych w Londynie (1851, 1862), Paryżu (1855) i Nowym Jorku (1853), zdobywając liczne medale.
Kawaler Legii Honorowej (1860).

</doc>
<doc id="5339536" url="https://pl.wikipedia.org/wiki?curid=5339536" title="Dilnaz Sazanova">
Dilnaz Sazanova



</doc>
<doc id="5339537" url="https://pl.wikipedia.org/wiki?curid=5339537" title="Majid Dastan">
Majid Dastan



</doc>
<doc id="5339538" url="https://pl.wikipedia.org/wiki?curid=5339538" title="Mohammad Firouzpour">
Mohammad Firouzpour



</doc>
<doc id="5339539" url="https://pl.wikipedia.org/wiki?curid=5339539" title="Hossein Abouzari">
Hossein Abouzari



</doc>
<doc id="5339540" url="https://pl.wikipedia.org/wiki?curid=5339540" title="Mehdi Hashemi">
Mehdi Hashemi



</doc>
<doc id="5339541" url="https://pl.wikipedia.org/wiki?curid=5339541" title="Mohammad Javad Rezaei">
Mohammad Javad Rezaei



</doc>
<doc id="5339542" url="https://pl.wikipedia.org/wiki?curid=5339542" title="İslam Bazarganov">
İslam Bazarganov



</doc>
<doc id="5339543" url="https://pl.wikipedia.org/wiki?curid=5339543" title="Jerzy Michałowicz">
Jerzy Michałowicz

Jerzy Władysław Michałowicz (ur. 3 września 1903 w Petersburgu, zm. 29 października 1936 w Warszawie) – lekarz pediatra, organizator i teoretyk sportu robotniczego w Polsce, działacz Polskiej Partii Socjalistycznej, publicysta, piłkarz Skry Warszawa.
Życiorys.
Michałowicz był synem Mieczysława Michałowicza i Stanisławy domu Janczykowskiej. W młodości uczył się w prywatnym gimnazjum im. H. Sienkiewicza w Krakowie, gdzie w 1918 zaciągnął się do Gwardii Narodowej, w której działając brał udział w rozbiciu konsulatu niemieckiego. W tym samym roku podjął naukę w Gimnazjum Św. Stanisława Kostki w Warszawie, a następnie w 1920 uczestniczył w wojnie polsko-radzieckiej służąc w 201 pułku artylerii polowej. W 1921 zdał maturę i podjął studia na Wydziale Lekarskim Uniwersytetu Warszawskiego.
W 1921 był założycielem Sportowego Klubu Robotniczo-Akademickiego, od 1922 funkcjonującym pod nazwą RKS Skra (późn. Skra Warszawa). W 1922 został członkiem Związku Niezależnej Młodzieży Socjalistycznej, a następnie Polskiej Partii Socjalistycznej. Michałowicz wyszedł z inicjatywą akcji kulturalno-oświatowej, która miała na celu zapewnienie rozwoju fizycznego młodzieży z rodzin robotniczych. Michałowicz w barwach Skry rozegrał 100 spotkań, uzyskując klubowe wyróżnienie – żelazny sygnet. W 1923 został członkiem zarządu klubu, a w latach 1925–1933 był jej prezesem.
W 1926 doprowadził do utworzenia w Warszawie pierwszego kongresu sportu robotniczego w Polsce, na którym dokonano przekształcenia warszawskiego Związku Robotniczych Stowarzyszeń Sportowych w krajową centralę sportową. Michałowski został sekretarzem generalnym związku (1928–1936), redaktorem „Sztafety Robotniczej” – organu ZRSS – dodatku do „Robotnika”. Był reprezentantem polskiego sportu robotniczego w Socjalistycznej Międzynarodówce Sportu Robotniczego, w którego kongresach uczestniczył. W 1928 został członkiem zarządu i prezesem Warszawskiego Okręgowego Związku Piłki Nożnej, a po kilku latach wiceprezesem Polskiego Związku Piłki Nożnej, w ramach którego doprowadził do utworzenia autonomicznych okręgów robotniczych PZPN.
W 1928 uzyskał tytuł doktora i podjął specjalizację w Klinice Chorób Dziecięcych Uniwersytetu Warszawskiego. Ponadto współpracował z Robotniczym Towarzystwem Przyjaciół Dzieci i Towarzystwem Uniwersytetu Robotniczego, działał w sekcji kulturalno-oświatowej RKS Skra, w którym utworzył sekcję dziecięcą i młodzieżową „Przyszłość”. W PPS został członkiem Centralnego Wydziału Młodzieży, współpracował z OM TUR „Młodzi Idą”, w 1931 i 1934 został wybrany do Rady Naczelnej PPS, w ramach której kierował Referatem Młodzieżowym. Był jednym z inicjatorów ustanowienia Robotniczej Odznaki Sportowej. Od 1934 objął przewodnictwo Warszawskiemu Robotniczemu Sportowemu Komitetowi Okręgowemu oraz został ordynatorem Domu Wychowawczego im. ks. Boduena w Klarysewie, gdzie założył Ogród Jordanowski. W tym samym roku został kierownikiem Oddziału Niemowlęcego w Warszawskim Szpitalu Dziecięcym przy ul. Kopernika. W 1935 wykładał Studium Pracy Społeczno-Oświatowej Wolnej Wszechnicy Polskiej.
Był przeciwnikiem antysemityzmu w PZPN, który przejawiał się dyskryminacją żydowskich sędziów piłkarskich. Był także przeciwnikiem organizacji Igrzysk Olimpijskich w hitlerowskich Niemczech i wspierał organizację wyjazdu polskich sportowców robotniczych na Ludowe Igrzyska Sportowe w Pradze.
Działalność publicystyczna.
Michałowicz publikował dla „Wychowania Fizycznego” (1933, 1934), współpracował z „Kolejarzem-Związkowcem”, był sekretarzem redakcji czasopisma „Opieka nad Dzieckiem” i „Pediatrii Polskiej”, a także redaktorem „Życia Dziecka”. Opublikował ponad 80 artykułów popularnonaukowych i naukowych.
Życie prywatne.
Jego żoną była Władysława z domu Wiśniewska, z którą miał troje dzieci: Marię Kazoń – inżyniera ogrodnika, i Ewę Wojczyńską – lekarza pediatrę, oraz syna Jerzego Michałowicza – inżyniera elektronika. Zachorował na płonicę po wizycie na oddziale zakaźnym w Szpitalu Dziecięcym, w którym miał zostać ordynatorem. Po kilkudniowej chorobie zmarł w nocy z 28/29 października 1936 w Warszawie Został pochowany na Cmentarzu Powązkowskim w Warszawie (kwatera 117, rząd 4, miejsce 19,20). Jego pogrzeb zgromadził kilkutysięczne tłumy.
Upamiętnienie.
Po śmierci Michałowicza poeta Edward Szymański zadedykował Michałowiczowi wiersz „Pożegnanie Jerzemu Michałowiczowi”. Dla upamiętnienia zasług Michałowicza Zarząd Główny Związku Robotniczych Stowarzyszeń Sportowych powołał Centralny Robotniczy Instytut Kultury Fizycznej imienia Jerzego Michałowicza. Ustanowiono puchar im. J. Michałowicza w rozgrywkach piłkarskich juniorów.

</doc>
<doc id="5339544" url="https://pl.wikipedia.org/wiki?curid=5339544" title="Asgar Mammadaliyev">
Asgar Mammadaliyev



</doc>
<doc id="5339547" url="https://pl.wikipedia.org/wiki?curid=5339547" title="Elnura Mammadova">
Elnura Mammadova



</doc>
<doc id="5339549" url="https://pl.wikipedia.org/wiki?curid=5339549" title="Zhala Aliyeva">
Zhala Aliyeva



</doc>
<doc id="5339552" url="https://pl.wikipedia.org/wiki?curid=5339552" title="Abror Atabaev">
Abror Atabaev



</doc>
<doc id="5339557" url="https://pl.wikipedia.org/wiki?curid=5339557" title="Ada Air">
Ada Air

Ada Air – nieistniejąca albańska linia lotnicza z siedzibą w Tiranie, która działała od 1991 do 2007 roku. Jego główną bazą był port lotniczy Tirana im. Matki Teresy.
Historia.
Linia została założona w 1991 roku. Rozpoczęła działalność 3 lutego 1992 roku, a pierwszy lot odbył się 5 lutego 1992 r. Linia obsługiwała loty do Grecji, Włoch, Kosowa i Macedonii Północnej, jednak te loty zostały wkrótce odwołane. Właścicielami linii byli Julien Roche oraz Marsel Skendo.
Kierunki lotów.
Ada Air obsługiwała następujące połączenia (marzec 2007 r.):
Flota.
Według danych z marca 2009 flota Ada Air obejmowała:

</doc>
<doc id="5339559" url="https://pl.wikipedia.org/wiki?curid=5339559" title="Kaichi Uchida">
Kaichi Uchida

Kaichi Uchida (ur. 23 sierpnia 1994) – japoński tenisista.
Kariera tenisowa.
W karierze zwyciężył w dwóch singlowych turniejach cyklu ATP Challenger Tour. Ponadto wygrał osiem singlowych oraz jedenaście deblowych turniejów rangi ITF.
W rankingu gry pojedynczej najwyżej był na 155. miejscu (3 października 2022), a w klasyfikacji gry podwójnej na 202. pozycji (19 września 2022).

</doc>
<doc id="5339565" url="https://pl.wikipedia.org/wiki?curid=5339565" title="Mistrzostwa Europy w Judo 1973">
Mistrzostwa Europy w Judo 1973

22. Mistrzostwa Europy w Judo odbyły się w dniach 12 – 13 maja 1973 roku w Madrycie. 

</doc>
<doc id="5339566" url="https://pl.wikipedia.org/wiki?curid=5339566" title="Stanisław Grzyb">
Stanisław Grzyb

Stanisław Grzyb (ur. 24 listopada 1919 w Lipowym Lesie, zm. 8 sierpnia 2008 w Zalesiu Górnym) – polski profesor, specjalista w zakresie nauk o rolnictwie i łąkarstwa.
Życiorys.
Rodzina.
Był synem Franciszka i Marianny z Abramczyków Grzybów. Mieli ośmiohektarowe gospodarstwo rolne w Lipowym Lesie. Dziadek Stanisława, Stanisław, był wójtem gminy Baranowo.
W 1947 pojął za żonę Barbarę, z którą miał czworo dzieci.
Kariera.
W 1934 Stanisław Grzyb skończył szkołę podstawową w Baranowie. Rok później ukończył bezpłatną Szkołę Rolniczą w Rudzie koło Przasnysza. Do 1937 pracował w gospodarstwie rodzinnym. W latach 1938–1939 pracował w Okręgowym Towarzystwie Organizacji Kółek Rolniczych w Przasnyszu. Odpowiadał za organizację konkursów przysposobienia rolniczego. Z ramienia Zakładu Doświadczalnego w Poświętnem (Izby Rolniczej w Warszawie) przeprowadzał doświadczenia nad odmianami roślin i nawozami. Prace prowadził w powiatach makowskim i przasnyskim. Ukończył też korespondencyjny Wyższy Kurs Rolniczy im. Stanisława Staszica w Warszawie.
W czasie II wojny światowej pracował przez rok w Spółdzielni Spożywców i Okręgowej Mleczarni w Baranowie jako kierownik, następnie 3 lata w Powiatowym Biurze Wodno-Melioracyjnym w Przasnyszu jako pracownik techniczny przy zdjęciach sytuacyjno-niwelacyjnych oraz badaniach gleb na łąkach, wreszcie przez rok jako kierownik gospodarstwa w majątku w Karniewie.
W maju 1945 eksternistycznie zdał małą maturę. Wstąpił do Państwowego Liceum Rolniczego w Bojanowie. W 1947 ukończył naukę. Wstąpił na Wydział Rolniczy Szkoły Głównej Gospodarstwa Wiejskiego w Warszawie. W 1951 uzyskał tytuł magistra inżyniera rolnictwa ze specjalizacją łąkarską na podstawie pracy "Szeroka Biel jako obiekt łąkarski". Przyczynił się do przywrócenia do użytku torfowiska Szeroka Biel na terenie gminy Jednorożec.
W latach 1950–1962 pracował w Katedrze Uprawy Łąk i Pastwisk SGGW jako asystent, starszy asystent i adiunkt. Wykładał przedmiot "Uprawa łąk i pastwisk". Prowadził badania nad ok. 400 tys. ha użytków zielonych w województwie warszawskim, olsztyńskim, poznańskim, lubelskim, szczecińskim i koszalińskim. Opracował monografie naukowe obiektów na tych terenach. W 1961 obronił pracę doktorską pt. "Łąki w dorzeczu rzeki Liwiec w ujęciu geobotanicznym i fizjograficznym". Od lutego 1960 do czerwca 1961 dodatkowo pracował na Wydziale Ekonomicznym i Rolnym.
W 1962 zaczął pracę w Instytucie Melioracji i Użytków Zielonych w Falentach. W 1971 otrzymał tytuł doktora habilitowanego nauk rolniczych (dysertacja "Możliwości uprawy – za pomocą nawożenia – łąk różnie uwilgotnionych"). W 1980 otrzymał tytuł profesora nadzwyczajnego.
W latach 1963–1975 kierował badaniami, których celem było określenie możłiwości i sposoób pooprawy składu botanicznego runi oraz produkcyjności łąk okresowo mokrych i okresowo przesuszonych. W latach 70. XX wieku skupił się na badaniach nad doborem komponentów nasion do mieszanek na łąki i pastwiska, normami wysiewu w mieszankach oraz oceną wzorcowych mieszanek traw i roślin motylkowatych. Wyniki jego prac upowszechniono jako instrukcję wzdrożeniową, która obowiązuje w Polsce od 1986. W latach 80. XX wieku zajął się opracowanie motod oceny wielkości strat rolniczych na użytkach zielonych, które spowodowane były głębokim odwodnieniem po wydrobyciu węgla brunatnego z kopalni odkrywkowej w Bełchatowie.
Napisał ponad 200 prac naukowych, artykułów, opracowań naukowo-technicznych oraz pogadanek telewizyjnych i radiowych. Wykładał na wielu kursach. Opracował kilka podręczników dla techników wodno-melioracyjnych. Publikował m.in. w „Wiadomościach Melioracyjnych i Łąkarskich”, „Przeglądzie Hodowlanym”, „Nowym Rolnictwie” oraz „Agrochemii”.
Był członkiem rad naukowych m.in. Instytutu Nauk Ekononicznych PAN, Instytutu Hodowli i Aklimatyzacji Roślin, Komitetu Melioracyjnego V Wydziału PAN przy prezydium Wojewódzkiej Rady Narodowej w Warszawie. Należał do rad naukowych czasopism. Był członkiem Polskiego Towarzystwa Botanicznego, Polskiego Towarzystwa Geograficznego, Polskiego Towarzystwa Geologicznego, Polskiego Towarzystwa Gleboznawczego i Łąkarskiego. Współpracował z zaganicznymi placówkami.
Pełnił funkcję radnego w gminie Zalesie Górne i gminie Piaseczno.

</doc>
<doc id="5339571" url="https://pl.wikipedia.org/wiki?curid=5339571" title="Luca Nardi">
Luca Nardi

Luca Nardi (ur. 6 sierpnia 2003 w Pesaro) – włoski tenisista.
Kariera tenisowa.
W karierze zwyciężył w trzech turniejach cyklu ATP Challenger Tour. Ponadto wygrał trzy singlowe oraz jeden deblowy turniej rangi ITF.
W rankingu gry pojedynczej najwyżej był na 126. miejscu (7 listopada 2022), a w klasyfikacji gry podwójnej na 313. pozycji (3 października 2022).

</doc>
<doc id="5339574" url="https://pl.wikipedia.org/wiki?curid=5339574" title="Mikołaj V karniowski">
Mikołaj V karniowski



</doc>
<doc id="5339578" url="https://pl.wikipedia.org/wiki?curid=5339578" title="Andrzej Chrzanowski (inżynier)">
Andrzej Chrzanowski (inżynier)

Andrzej Chrzanowski (ur. w Warszawie) – polski inżynier, konstruktor budowli przemysłowych, elektrowni i zakładów chemicznych.
Życiorys.
Ukończył Liceum Ogólnokształcące im. Hugona Kołłątaja w Warszawie, a następnie, podczas okupacji niemieckiej, na tajnych kompletach, studia na Wydziale Budownictwa Przemysłowego Politechniki Warszawskiej. W 1946, jako pracownik duńskiego przedsiębiorstwa, wziął nieoficjalnie udział w konkursie na falochron portu gdyńskiego, który wygrał (jego duńskie przedsiębiorstwo zajęło drugie miejsce). Nowatorski projekt ruchomego falochronu został zrealizowany. Został asystentem swojego okupacyjnego nauczyciela, profesora Karola Pomianowskiego na Katedrze Hydroenergetyki Politechniki Gdańskiej, a następnie przeszedł na stanowisko dyrektora Zjednoczenia Przedsiębiorstw Budowy Huty im. Lenina, które piastował do 1956, kiedy to zajął się projektowaniem do zapory wodnej w Koronowie. Jego prace w elektrowni Turów opisał Stefan Bratkowski w reportażu "Sprawa Malutkiego" w tomie "Podróż na peryferie", opisując go jako Wielkiego C. 
W 1962 wziął udział w konkursie tygodnika "Polityka" na pamiętnik inżyniera. Zdobył wówczas jedną z sześciu równorzędnych pierwszych nagród za pracę "Listy do syna". Jej fragmenty, zatytułowane "Lemiesz i spychacz", wydrukowano w numerze dwunastym "Polityki" z 1963. Całość wydał "Czytelnik" w 1965 w zbiorze "Pamiętniki inżynierów". 
W latach 1963-1964 przebywał w Warszawie, gdzie pracował naukowo. Zaprojektował budynek na narożniku ulic Żelaznej i Pańskiej, który miał być, wraz z wyposażeniem, nowoczesnym zakładem naukowym. Potem działała tam centrala "Beton-Stalu". W latach następnych koordynował budowy w obrębie dużych zakładów chemicznych: w Policach, Włocławku, Puławach i Tarnowie. Od 1971 do 1974 działał w Algierii, gdzie zaprojektował pięć elektrowni. W 1974 powrócił do Polski i zajął się projektowaniem Bełchatowskiego Okręgu Przemysłowego wraz z elektrownią Bełchatów, co opisał w swoim reportażu Aleksander Rowiński na łamach "Kultury" w 1977. Oprócz budowli przemysłowych stworzył powtarzalny projekt domu jednorodzinnego dla pracowników z nowego materiału budowlanego nazwanego styrbetem. 
Rodzina.
Miał syna, Andrzeja (aktora).

</doc>
<doc id="5339579" url="https://pl.wikipedia.org/wiki?curid=5339579" title="Epicoccum">
Epicoccum

Epicoccum Link – rodzaj grzybów z klasy "Dothideomycetes".
Systematyka i nazewnictwo.
Pozycja w klasyfikacji według Index Fungorum: "Didymellaceae, Pleosporales, Pleosporomycetidae, Dothideomycetes, Pezizomycotina, Ascomycota, Fungi".
Takson ten utworzył Johann Heinrich Friedrich Link w 1816 r. Synonimy: "Cerebella" Ces. 1851, "Clathrococcum" Höhn. 1911, "Malacharia" Fée 1843, "Paratrichaegum" Faurel &amp; Schotter 1966, "Thyrococcum" R.E. Buchanan 1911.
Charakterystyka.
Przeważnie grzyby saprotroficzne. Znane głównie są ich anamorfy. Tworzą one sporodochia z cylindrycznymi, zwykle dość zwartymi konidioforami. Konidia o kształcie od kulistego do elipsoidalnego, brunatne, kilkukomórkowe, z septami zarówno poprzecznymi, jak i podłużnymi, grubościenne, brodawkowane, szeroko ścięte przy podstawie. Powstają pojedynczo na cylindrycznych, jasnobrunatnych komórkach konidiotwórczych.
Gatunki występujące w Polsce:

</doc>
<doc id="5339584" url="https://pl.wikipedia.org/wiki?curid=5339584" title="Luciano Darderi">
Luciano Darderi

Luciano Darderi (ur. 14 lutego 2002 w Villa Gesell) – włoski tenisista.
Kariera tenisowa.
W karierze zwyciężył w czterech deblowych turniejach cyklu ATP Challenger Tour. Ponadto wygrał dwa singlowe oraz trzy deblowe turnieje rangi ITF.
W rankingu gry pojedynczej najwyżej był na 168. miejscu (17 października 2022), a w klasyfikacji gry podwójnej na 104. pozycji (8 sierpnia 2022).

</doc>
<doc id="5339587" url="https://pl.wikipedia.org/wiki?curid=5339587" title="Jadat">
Jadat

Jadat" herbu Szreniawa (ur. w XIV w., zm. w XV w.) – bojar litewski, adoptowany podczas unii horodelskiej (1413)".
Życiorys.
W 1413 roku podczas unii horodelskiej doszło do przyjęcia przez polskie rodziny szlacheckie, bojarów litewskich wyznania katolickiego (tzw. adopcja herbowa). Jednym z ważniejszych dowodów tamtego wydarzenia jest istniejący do dziś dokument, do którego przyczepione są pieczęcie z wizerunkami herbów szlacheckich.
Z dokumentu dowiadujemy się o istnieniu Jadata ("Jadath"), który został adoptowany przez przedstawicieli Szreniawitów. Jednakże, z powodu braku wystarczającej ilości zachowanych źródeł historycznych, nie udaje się odnaleźć na jego temat większej ilości informacji.
Na akcie unii trockiej z 1379 roku podpisał się niejaki Judyt, syn Surkanta. Według polskiego historyka, Władysława Semkowicza, mógł on zostać mylnie odczytany przez wydawcę zamiast Jadat. Mimo wszystko, ze względu na zbyt wielki odstęp czasu, nie ma pewności co do tego, czy jest on tą samą osobą co omawiany Jadat, przyjęty do herbu Szreniawa w 1413 roku. Semkowicz twierdzi, że identyczność obu tych osób sprawiłaby, że pojawiający się na Żmudzi w dokumentach historycznych z połowy XV w., Sukont, mógłby być synem Jadata. Przytacza również istnienie wsi Surkonty pod Radunią w dawnym powiecie lidzkim, jako możliwie powiązaną z wspomnianym Sukontem, choć co do tego również nie ma pewności. 

</doc>
<doc id="5339593" url="https://pl.wikipedia.org/wiki?curid=5339593" title="Arkadiusz Kasperkiewicz">
Arkadiusz Kasperkiewicz

Arkadiusz Kasperkiewicz (ur. 29 września 1994 w Łodzi) – polski piłkarz, występujący na pozycji obrońcy.

</doc>
<doc id="5339595" url="https://pl.wikipedia.org/wiki?curid=5339595" title="Edward Klisiewicz">
Edward Klisiewicz

Edward Klisiewicz (ur. 26 czerwca 1946 we wsi Rylowa, zm. 13 lutego 2005) – językoznawca, profesor w Wyższej Szkole Pedagogicznej w Krakowie.
Życiorys.
Ur. 26 czerwca 1946 roku we wsi Rylowa koło Szczurowej w powiecie brzeskim. W 1965 roku po ukończył liceum pedagogiczne w Tarnowie. Rozpoczął studia na krakowskiej Wyższej Szkole Pedagogicznej, z którą związał się do końca swego życia. W 1970 r. obronił pracę magisterską "Nazwy stopni wojskowych w ujęciu diachronicznym i synchronicznym", a w 1977 r., już jako asystent w Zakładzie Języka Polskiego Instytutu Filologii Polskiej WSP, rozprawę doktorską "Nazwiska mieszkańców parafii Rudawa k. Krakowa w rozwoju historycznym (na podstawie ksiąg metrykalnych 1518–1897)". Promotorem obu prac był doc. dr hab. Jan Zaleski.
Po śmierci swego promotora dokończył jego pracę "Nazwy miejscowe Tarnopolszczyzny. Słownik nazw" (1987), a koncepcję mieszanego osadnictwa na pograniczu polsko-ruskim rozwinął w rozprawie habilitacyjnej "Nazwy miejscowe Tarnopolszczyzny. Motywacja — geneza — struktura" (Kraków 2001). Zanalizował w niej nazwy miejscowe z obszaru byłego województwa tarnopolskiego. W 2003 roku został powołany na stanowisko profesora nadzwyczajnego macierzystej uczelni, która wtedy przyjęła nazwę Akademii Pedagogicznej im. Komisji Edukacji Narodowej (obecnie Uniwersytetu Pedagogicznego) w Krakowie. Równocześnie prowadził wykłady w Kolegium Nauczycielskim Języka Polskiego w Tarnowie i w Krakowskiej Szkole Wyższej im. Andrzeja Frycza Modrzewskiego. Przewodniczył kilkakrotnie regionalnej olimpiadzie polonistycznej. Od 1980 r. był nieprzerwanie członkiem Solidarności, a w stanie wojennym organizował nielegalne spotkania samokształceniowe w parafii przy ulicy Saskiej w Krakowie-Płaszowie.
Zmarł nagle 13 lutego 2005 r. Pochowany na Cmentarzu Podgórskim w Krakowie.

</doc>
<doc id="5339597" url="https://pl.wikipedia.org/wiki?curid=5339597" title="Andrzej Dewknotowicz">
Andrzej Dewknotowicz

Andrzej Dewknotowicz" herbu Świnka (ur. w XIV w., zm. w XV w.) – bojar żmudzki, adoptowany podczas unii horodelskiej (1413)".
Jego nazwisko "Dewknotowicz" jest nazwiskiem patronimicznym.
Życiorys.
W 1413 roku podczas unii horodelskiej doszło do przyjęcia przez polskie rodziny szlacheckie, bojarów litewskich wyznania katolickiego (tzw. adopcja herbowa). Jednym z ważniejszych dowodów tamtego wydarzenia jest istniejący do dziś dokument, do którego przyczepione są pieczęcie z wizerunkami herbów szlacheckich.
Z dokumentu dowiadujemy się o istnieniu Andrzeja Dewknotowicza ("Dewknethowycz"), który został adoptowany przez przedstawicieli Świnków. Jednakże, z powodu braku wystarczającej ilości zachowanych źródeł historycznych, nie udaje się odnaleźć na jego temat większej ilości informacji. 
Polski historyk, Władysław Semkowicz, spekuluje, że wywodzące się z nazwiska patronimicznego imię ojca Andrzeja – Dewknot – może być zmylone. Sugeruje też, że właściwym zapisem imienia mógłby być Dowkont. Bojar o tym imieniu występuje w dokumentach historycznych na Żmudzi, za czasów panowania Witolda Kiejstutowicza w Wielkim Księstwie Litewskim. Nie ma jednak pewności co do tego czy nazwisko omawianego bojara zostało zapisane niepoprawnie. 

</doc>
<doc id="5339602" url="https://pl.wikipedia.org/wiki?curid=5339602" title="Hipoteza (element normy prawnej)">
Hipoteza (element normy prawnej)

Hipoteza - element normy prawnej, który określa to, do kogo norma ta jest skierowana (kto jest jej adresatem), i który podaje okoliczności (warunki), w jakich ten ktoś musi się znaleźć, by norma ta miała w stosunku do niego swoje zastosowanie. 
Określenie adresata normy prawnej można nazywać elementem podmiotowym hipotezy, a podanie okoliczności (warunków), w jakich ten adresat ma się znajdować, by norma miała wobec niego zastosowanie, elementem przedmiotowym hipotezy. 
O samej hipotezie mówi się, że wyznacza ona zakres stosowania (zastosowania) normy prawnej.
Okoliczności, w jakich musi się znaleźć adresat danej normy prawnej, aby ta miała w stosunku do niego zastosowanie, można uznawać za okoliczności aktualizujące (uaktualniające) normę prawną.

</doc>
<doc id="5339604" url="https://pl.wikipedia.org/wiki?curid=5339604" title="Dyspozycja (element normy prawnej)">
Dyspozycja (element normy prawnej)

Dyspozycja - element normy prawnej, który określa to, jak ktoś ma lub może się zachować (co mu wolno, czego może się on domagać od innych, co jest mu zabronione, co jest mu nakazane).
O dyspozycji mówi się, że wyznacza ona zakres normowania (regulowania) normy prawnej.

</doc>
<doc id="5339605" url="https://pl.wikipedia.org/wiki?curid=5339605" title="Makowie">
Makowie

Makowie (; ) – wieś na Białorusi, w obwodzie witebskim, w rejonie głębockim, w sielsowiecie Zalesie.
Historia.
W czasach zaborów w gminie Zaleś w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Zalesie.
Według Powszechnego Spisu Ludności z 1921 roku zamieszkiwało tu 110 osób, 1 była wyznania rzymskokatolickiego, 109 prawosławnego. Jednocześnie wszyscy mieszkańcy zadeklarowali białoruską przynależność narodową. Były tu 24 budynki mieszkalne. W 1931 w 25 domach zamieszkiwało 115 osób.
Wierni należeli do parafii rzymskokatolickiej w Udziale i parafii prawosławnej w Zalesiu. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Zalesiu.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5339607" url="https://pl.wikipedia.org/wiki?curid=5339607" title="Sankcja (element normy prawnej)">
Sankcja (element normy prawnej)

Sankcja – element normy prawnej, który wyznacza negatywne konsekwencje, jakie mają spotkać tego, kto będąc adresatem danej normy w okolicznościach wymienionych w jej hipotezie nie postąpił tak, jak przewidywała jej dyspozycja zawierająca jakiś zakaz lub nakaz.

</doc>
<doc id="5339609" url="https://pl.wikipedia.org/wiki?curid=5339609" title="Piotr Puławski (twórca ludowy)">
Piotr Puławski (twórca ludowy)

Piotr Puławski (ur. 10 października 1902 w Kadzidle, zm. 31 stycznia 1982 tamże) – twórca ludowy i wycinankarz z Puszczy Zielonej, laureat Nagrody im. Oskara Kolberga.
Życiorys.
Był synem Józefa i Anny Puławskich. W czasie I wojny światowej przebywał w bieżeństwie na terenie Rosji. W latach 1918–1939 pracował na kolei wąskotorowej na trasie Ostrołęka–Myszyniec na stacji w Kadzidle. W czasie II wojny światowej był żołnierzem Batalionu Kurpiowskiego. Został ranny pod Myszyńcem. Po 1945 pracował w Urzędzie Gminy w Kadzidle.
Wycinankarstwa nauczył się jako dziecko. Pierwsze prace wykonał w wieku 10 lat. W 1950, kiedy w Kadzidle powstała Spółdzielnia CPLiA „Kurpianka”, został jej stałym współpracownikiem. Był jej współzałożycielem. Wykonywał wycinanki: leluje, gwiazdy i koguty. Robił pająki i kierce z grochu i bibuły i palmy wielkanocne. Wykonywał pieczywo obrzędowe: nowe latka i byśki. Współpracował z Instytutem Wzornictwa Przemysłowego.
Należał do zespołu folklorystycznego działającego przy spółdzielni. Tańczył, śpiewał, opowiadał. Z jego wiedzy korzystał Tadeusz Sygietyński, gdy włączał pieśni i tańce z Puszczy Zielonej do repertuaru Państwowego Zespołu Pieśni i Tańca „Mazowsze”. Puławski uczył solistów „Mazowsza” pieśni i tańców kurpiowskich.
Był nagradzany jako członek zespołu. Występował z nim w kraju i za granicą. Jako twórca ludowy brał udział w ponad 30 konkursach i wystawach. Był laureatem konkursu na wystrój tradycyjnej izby kurpiowskiej, który w 1949 zorganizowało Ministerstwo Kultury i Sztuki.
Jego prace mają w zbiorach Muzeum Kultury Kurpiowskiej w Ostrołęce, Muzeum Północno-Mazowieckie w Łomży, Państwowe Muzeum Etnograficzne w Warszawie, Muzeum Etnograficzne im. Marii Znamierowskiej-Prüfferowej w Toruniu, jak również CPLiA i Instytut Wzornictwa Przemysłowego.
Z żoną Rozalią nie miał dzieci. Z drugą żoną Eleonorą miał synów Władysława, Franciszka, Józefa i Mariana oraz córki Irenę i Mariannę.
Spoczął na cmentarzu parafialnym w Kadzidle.
Upamiętnienie.
W 2020 był jednym z bohaterów wystawy pt. "Wycinanka kurpiowska z Puszczy Zielonej" przygotowanej przez Muzeum Kultury Kurpiowskiej w Ostrołęce.

</doc>
<doc id="5339611" url="https://pl.wikipedia.org/wiki?curid=5339611" title="Gratyfikacja (element normy prawnej)">
Gratyfikacja (element normy prawnej)

Gratyfikacja (zwana czasem sankcją pozytywną) - element normy prawnej określający to, jaka nagroda (pozytywne konsekwencje) ma spotkać tego, kto będąc adresatem danej normy zachowa się w warunkach podanych w jej hipotezie w sposób zgodny z jej dyspozycją.

</doc>
<doc id="5339613" url="https://pl.wikipedia.org/wiki?curid=5339613" title="Makowie I">
Makowie I

Makowie I – dawna leśniczówka. Tereny, na których leżała, znajdują się obecnie na Białorusi, w obwodzie witebskim, w rejonie głębockim, w sielsowiecie Urzecze.
Historia.
W czasach zaborów w gminie Zalesie, w powiecie dzisieńskim, w guberni wileńskiej Imperium Rosyjskiego
W latach 1921–1945 leśniczówka leżała w Polsce, w województwie wileńskim, w powiecie dziśnieńskim, w gminie Zalesie.
Powszechny Spis Ludności z 1921 roku nie podał danych dotyczących miejscowości. W 1931 w 1 domu zamieszkiwało 6 osób.
Wierni należeli do parafii rzymskokatolickiej w Udziale i parafii prawosławnej w Zalesiu. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Zalesiu.

</doc>
<doc id="5339614" url="https://pl.wikipedia.org/wiki?curid=5339614" title="Dyspozycja">
Dyspozycja



</doc>
<doc id="5339618" url="https://pl.wikipedia.org/wiki?curid=5339618" title="Makowie II">
Makowie II

Makowie II – dawna leśniczówka. Tereny, na których leżała, znajdują się obecnie na Białorusi, w obwodzie witebskim, w rejonie głębockim, w sielsowiecie Urzecze.
Historia.
W czasach zaborów w gminie Zalesie, w powiecie dzisieńskim, w guberni wileńskiej Imperium Rosyjskiego
W latach 1921–1945 leśniczówka leżała w Polsce, w województwie wileńskim, w powiecie dziśnieńskim, w gminie Zalesie.
Powszechny Spis Ludności z 1921 roku nie podał danych dotyczących miejscowości. W 1931 w 1 domu zamieszkiwało 8 osób.
Wierni należeli do parafii rzymskokatolickiej w Udziale i parafii prawosławnej w Zalesiu. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Zalesiu.

</doc>
<doc id="5339620" url="https://pl.wikipedia.org/wiki?curid=5339620" title="Małejkowo">
Małejkowo

Małejkowo – dawna wieś. Tereny, na których leżała, znajdują się obecnie na Białorusi, w obwodzie witebskim, w rejonie głębockim, w sielsowiecie Ozierce.
Historia.
W czasach zaborów w gminie Zalesie, w powiecie dzisieńskim, w guberni wileńskiej Imperium Rosyjskiego.
W latach 1921–1945 zaścianek a następnie wieś leżała w Polsce, w województwie wileńskim, w powiecie dziśnieńskim, w gminie Zalesie.
Według Powszechnego Spisu Ludności z 1921 roku zamieszkiwało tu 13 osób, wszystkie były wyznania prawosławnego i zadeklarowały białoruską przynależność narodową. Były tu 3 budynki mieszkalne. W 1931 w 1 domu zamieszkiwało 6 osób.
Wierni należeli do parafii prawosławnej w Zaborzu. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Zalesiu.

</doc>
<doc id="5339627" url="https://pl.wikipedia.org/wiki?curid=5339627" title="Guangtong Pride">
Guangtong Pride



</doc>
<doc id="5339630" url="https://pl.wikipedia.org/wiki?curid=5339630" title="Mistrzostwa Polski w Podnoszeniu Ciężarów 2021">
Mistrzostwa Polski w Podnoszeniu Ciężarów 2021

Mistrzostwa Polski w Podnoszeniu Ciężarów 2021 – 91. edycja mistrzostw, która odbyła się w dniach 26–29 listopada 2020 roku na hali Atlety w Gdańsku. W mistrzostwach wystartowały również kobiety, dla których była to 28. edycja mistrzostw. Obok zawodów seniorów i seniorek odbyły się także Młodzieżowe Mistrzostwa Polski do lat 23.

</doc>
<doc id="5339631" url="https://pl.wikipedia.org/wiki?curid=5339631" title="Guangdong Wanli Sportage">
Guangdong Wanli Sportage



</doc>
<doc id="5339634" url="https://pl.wikipedia.org/wiki?curid=5339634" title="Guangdong Pride">
Guangdong Pride



</doc>
<doc id="5339636" url="https://pl.wikipedia.org/wiki?curid=5339636" title="Derby Zagłębia Miedziowego w piłce nożnej">
Derby Zagłębia Miedziowego w piłce nożnej

Derby Zagłębia Miedziowego w piłce nożnej – derby piłkarskie rozgrywane pomiędzy dwoma najbardziej utytułowanymi klubami z Legnicko-Głogowskiego Okręgu Miedziowego – Miedzią Legnica a Zagłębiem Lubin. 
Historia.
Pierwsze wzmianki o meczach między klubami z Legnicy i Lubina pochodzą z lat 60. XX wieku i dotyczą meczów o awans do ówczesnej klasy C, między Piastem Legnica (który połączy się w 1967 roku z Dziewiarzem Legnica, i Hutnikiem Legnica w MZKS Legnica, protoplastę Miedzi) a Górnikiem Lubin (w 1966 zmieni on nazwę na MZKS "Zagłębie" Lubin).
Oficjalny, pierwszy mecz Miedzi Legnica z Zagłębiem Lubin odbył się 22 października 1972 roku i zakończył się wygraną Miedzi 2:1. Spotkanie miało miejsce w 11. kolejce ówczesnej Klasy Okręgowej. W rewanżu jednak to lubinianie okazali się lepsi od legnickiej miedzi wygrywając 3:1. W kolejnym sezonie 1973/74 pierwszy mecz pomiędzy drużynami odbył się 18 listopada 1973 w Lubinie. Spotkanie zakończyło się remisem 1:1, Rewanż w Legnicy zakończył się takim samym wynikiem. Kolejne dwa mecze to następny sezon. Najpierw remis 1:1 w Legnicy, a następnie mecz w którym padła najwyższa porażka Miedzi w historii pojedynków z Zagłębiem, czyli 1:4 w Lubnie (8 czerwiec 1975 roku). 
Na kolejne derby Zagłębia Miedziowego kibice obu drużyn musieli czekać do 1977 roku. W ramach rozgrywek Klasy Międzywojewódzkiej, obydwa zespoły zmierzyły się ze sobą już w czwartej kolejce. Mecz zakończył się bezbramkowym remisem, a rewanż w Legnicy wygraną Miedzi 2:1. Minęły kolejne dwa lata i los skojarzył ponownie sąsiadów zza miedzy. W 9. kolejce (21 październik 1979) Miedź pokonała Zagłębie 2:0, jednak w Legnicy to lubińskie Zagłębie zdobyło komplet punktów po wygranej 1:0. W 1980 roku oba klubu walczyły już na trzecioligowym froncie. W 6. kolejce Zagłębie pokonało Miedź na własnym stadionie 3:1, natomiast w rewanżu legniczanie okazali się lepsi i w Legnicy wygrali 2:0.
Minęły 34 lata. Do kolejnych derbów Zagłębia Miedziowego doszło dopiero 9 listopada 2014 r. na szczeblu 1 ligi. W pierwszym meczu w Lubinie wygrała Miedź 2:0. W rewanżu to lubinianie okazali się lepsi i na wyjeździe w Legnicy pokonują Miedź 1:0. Następnie obie drużyny miały okazję zmierzyć się już w Ekstraklasie. 2 września 2018 roku Miedź przed własną publicznością wygrała 2:0 po golach, jednak rewanż zakończył się porażką legniczan 0:3.

</doc>
<doc id="5339637" url="https://pl.wikipedia.org/wiki?curid=5339637" title="Bella Bellz">
Bella Bellz

Bella Bellz (ur. 28 marca 1985 w Atlancie) – amerykańska aktorka filmów pornograficznych.
Życiorys.
Bellz urodziła się w 1985 w Atlancie, stolicy stanu Georgia. Pochodzi z rodziny o korzeniach włoskich jak i irokezkich. W czasach liceum była cheerleaderką.
Zachęcona przez swą przyjaciółkę , postanowiła wkroczyć do branży pornograficznej w 2014, mając 29 lat.
Jako aktorka pracowała dla wytwórni takich jak: , Brazzers czy .
W 2016 roku była czterokrotnie nominowana do nagrody AVN Award w kategoriach m.in.: najlepszy debiut czy rolę solowo-grupową w filmie Brother Load 7.
Zaprzestała działalności w branży w 2017 roku, uczestnicząc w ponad 50 filmach pornograficznych.
W 2018 roku nominowana była również do nagrody Inked awards.

</doc>
<doc id="5339641" url="https://pl.wikipedia.org/wiki?curid=5339641" title="Waldemar Hładki">
Waldemar Hładki

Waldemar Hładki (ur. 2 listopada 1957 w Rzeszowie) – polski lekarz, poeta, profesor Akademii Krakowskiej im. Frycza Modrzewskiego w Krakowie.
Życiorys.
Urodził się 2 listopada 1957 r. w Rzeszowie w rodzinie inteligenckiej. Ukończył IV Liceum Ogólnokształcące im. Mikołaja Kopernika w Rzeszowie. W latach 1976–1982 studiował na Wydziale Lekarskim Akademii Medycznej w Krakowie. W latach 1979–1981 brał czynny udział w działalności studenckiego klubu „Bakcyl” Akademii Medycznej w Krakowie. Prowadził studenckie giełdy piosenki i wieczory piosenki studenckiej. Także śpiewał i akompaniował na gitarze. Organizował występy zespołów muzycznych w klubie (m.in. zespół Maanam i zespół Pod Budą).
Działalność naukowa.
Dyplom lekarza medycyny uzyskał 7 czerwca 1982 r. na Wydziale Lekarskim Akademii Medycznej w Krakowie i rozpoczął pracę jako asystent w III Katedrze i Klinice Chirurgii Ogólnej w tej uczelni. Z Wydziałem Lekarskim Collegium Medicum Uniwersytetu Jagiellońskiego był związany zawodowo do roku 2017. Stopień doktora nauk medycznych uzyskał w 1993 roku, a stopień naukowy doktora habilitowanego w 2005 roku. Tytuł naukowy profesora otrzymał w 2012 roku. Jest autorem ponad trzystu czterdziestu publikacji naukowych i autorem czterech podręczników medycznych. Jest specjalistą chirurgii ogólnej (1989), specjalistą ortopedii i traumatologii narządu ruchu (1993) i specjalistą medycyny ratunkowej (2004). Odbył szkolenia zawodowe w Szwajcarii (1994) i Belgii (1998). Od roku 2002 do roku 2012 pracował w II Katedrze Chirurgii Ogólnej i Klinice Medycyny Ratunkowej i Obrażeń Wielonarządowych, jednocześnie będąc w latach 2004–2007 ordynatorem Oddziału Medycyny Ratunkowej Szpitala Uniwersyteckiego w Krakowie. W latach 2003-2008 pełnił funkcję prezesa Oddziału Małopolskiego Polskiego Towarzystwa Medycyny Ratunkowej. Od 2007 roku jest członkiem Komitetu Wykonawczego Polskiej Rady Resuscytacji. Od roku 2012 do 2017 roku zatrudniony w Zakładzie Medycyny Katastrof i Pomocy Doraźnej Katedry Anestezjologii i Intensywnej Terapii CM UJ. Redaktor naczelny czasopisma „Ostry Dyżur” w latach 2008–2018. Obecnie jest profesorem zwyczajnym na wydziale Lekarskim i Nauk o Zdrowiu w Akademii Krakowskiej im. Frycza Modrzewskiego w Krakowie oraz profesorem zwyczajnym w Instytucie Medycznym Podhalańskiej Państwowej Uczelni Zawodowej w Nowym Targu. Był członkiem prestiżowych towarzystw naukowych, między innymi: "International Society of Surgery", "International Association for the Surgery of Trauma and Surgical Intensive Care", "La Societe Internationale de Chirurgie Orthopedique et de Traumatologie", "European Society for Emergency Medicine". Członek rad naukowych i recenzent czasopism, m.in. "Journal of Orthopaedics Trauma Surgery and Related Research", "Journal of Anesthesiology and Clinical Science", "Journal of Rehabilitation Research and Development". Współorganizował system ratownictwa medycznego na terenie Małopolski.
Działalność literacka.
Zadebiutował poetycko wierszem „Zapach Wiosny” opublikowanym w Gazecie Lekarskiej w 1992 r. Jest członkiem Unii Polskich Pisarzy Lekarzy (UPPL) od 1991 roku, a od 2000 roku należy do Światowej Unii Pisarzy Lekarzy. W latach 1999–2003 był członkiem Zarządu Głównego Unii. Od 2015 roku pełni funkcję Prezesa UPPL. W 2016 roku założył stronę internetowa Unii Polskich Pisarzy Lekarzy – uppl.pl, którą prowadzi do chwili obecnej. Od 2017 roku pełni także funkcję kustosza Biblioteki UPPL, którą założył i zorganizował. Członek Oddziału Warszawskiego Związku Literatów Polskich.
Jego wiersze były nagradzane głównymi nagrodami na ogólnopolskich konkursach poetyckich. Laureat medalu im. Macieja Józefa Brodowicza – barda „Wesołej” i medalu im. Aleksandra Kremera przyznanymi za działalność poetycką i kulturalną na rzecz środowiska zawodów medycznych oraz medalu im. Stanisława Grochmala. Od 2014 roku członek Krakowskiego Stowarzyszenia Siwobrodych Poetów. W ramach literacko-artystycznej współpracy od 2017 roku jest członkiem Klubu Literacko–Artystycznego Teatru Poezji Stygmator. Ponadto członek grupy literackiej „Wolny Eter” i Gdańskiego Klubu Poetów. Jego wiersze były wielokrotnie publikowane w Biuletynie Lekarskim – „Gazecie Galicyjskiej” i czasopiśmie „Obrazy”. Publikował swoje wiersze w „Gazecie Lekarskiej”. Jego wiersze publikowano w miesięczniku Gazecie Kulturalnej – Poezja Proza Krytyka Historia Sztuka Muzyka: rok XXII, nr 9(253) – wrzesień 2017, rok XXVI nr 7(299) – lipiec 2021, w Miesięczniku Literackim Akant: rok XX nr 8(255) – sierpień 2017, rok XXIV nr 4(272) – kwiecień 2019 oraz w Literacie Krakowskim nr 12/2019 r. Utwory poetyckie i recenzje ukazały się także na portalach: Współczesna Poezja Polska i pisarze.pl (nr 467/20, nr 484/21) oraz Nowy Napis. Jest członkiem Kapituły medalu im. Kazimierza Lewandowskiego, członkiem Kapituły medalu im. Jana z Ludziska i członkiem Kapituły medalu im. Szymona Szymonowica. Jego wiersze są także dostępne w internecie – tłumaczone na język francuski i angielski, prezentowane były również w Szwajcarii, a także w Portugalii na Kongresie Światowej Unii Pisarzy Lekarzy w 2012 roku. Brał udział w licznych wieczorach poetyckich (także w audycjach radiowych) prezentując swoje wiersze osobiście. W latach 2015–2019 współtworzył, współorganizował, prowadził koncerty i występował w krakowskiej piwnicy artystycznej hotelu „Pod Różą”. Od 2016 roku jest współorganizatorem Międzynarodowej Warszawskiej Jesieni Poezji. Jest twórcą i prowadzącym salonik literacko–muzyczny „Cztery Pory Roku“ przy Okręgowej Izbie Lekarskiej w Krakowie. Organizator klubu lekarza „Piwnica u Medyków” „Konsylium” przy Okręgowej Izbie Lekarskiej w Krakowie (2019–2020). Fundator pamiątkowej tablicy poświęconej Tadeuszowi Boy-Żeleńskiemu umieszczonej na ścianie kamienicy nr 11 A przy ul. Krupniczej w Krakowie, kamiennego obelisku i tablicy pamiątkowej na stulecie ZLP i w hołdzie Stefanowi Żeromskiemu, a także ławeczki literackiej UPPL w Ciekotach w Centrum Edukacji i Kultury „Szklany Dom”. Ufundował także pamiątkowe tablice informacyjne umieszczone w dawnej siedzibie Klubu Literatów w kamienicy nr 22 przy ul. Krupniczej w Krakowie. Fotografuje, filmuje, śpiewa piosenkę literacką akompaniując sobie na gitarze. Ma w swoim dorobku artystycznym wiele koncertów z piosenką literacką w tle. Tworzy projekty impulsjonistyczne (poezja, obraz, muzyka). Jest członkiem jury ogólnopolskich konkursów poetyckich: „Przychodzi wena do lekarza” i „Puls słowa”.
Zainteresowania i pasje to podróże, historia literatury i sztuki, muzyka, malarstwo, architektura, etnografia, przyroda. Odwiedził 65 krajów świata. Należy do National Geographic Society. Refleksje i przeżycia ze swoich podróży, tych dalekich i bliskich w głąb siebie, zapisuje słowem na papierze.

</doc>
<doc id="5339646" url="https://pl.wikipedia.org/wiki?curid=5339646" title="Matías Rotondi">
Matías Rotondi

Eduardo Matías Rotondi (ur. 29 stycznia 1992 w Puerto Iguazú) – argentyński piłkarz występujący na pozycji napastnika, obecnie zawodnik gwatemalskiego Municipalu.

</doc>
<doc id="5339657" url="https://pl.wikipedia.org/wiki?curid=5339657" title="Polska Delegatura Repatriacyjna w Rostowie nad Donem">
Polska Delegatura Repatriacyjna w Rostowie nad Donem

Polska Delegatura Repatriacyjna w Rostowie nad Donem, Polska Agencja Konsularna w Rostowie nad Donem () – polska placówka konsularna działająca w latach 1922–1923 w Rostowie nad Donem, w Rosji.

</doc>
<doc id="5339667" url="https://pl.wikipedia.org/wiki?curid=5339667" title="Kościół św. Trójcy w Parciakach">
Kościół św. Trójcy w Parciakach



</doc>
<doc id="5339669" url="https://pl.wikipedia.org/wiki?curid=5339669" title="Zmarli w roku 1900">
Zmarli w roku 1900

Lista osób zmarłych w 1900:

</doc>
<doc id="5339672" url="https://pl.wikipedia.org/wiki?curid=5339672" title="Jan Butrym z Żyrmunów">
Jan Butrym z Żyrmunów



</doc>
<doc id="5339674" url="https://pl.wikipedia.org/wiki?curid=5339674" title="Karl Rudolf Ditmar">
Karl Rudolf Ditmar

Karl Rudolf Ditmar (ur. 3 maja 1818 w Prenzlau, zm. 22 marca 1895 w Wiedniu) – niemiecki wynalazca, projektant i przedsiębiorca, współtwórca i właściciel jednego z największych na świecie przedsiębiorstw produkujących lampy naftowe.
W 1840 Rudolf zajął się handlem lampami olejowymi i wyrobami metalowymi, a wkrótce potem także naprawą lamp. W roku 1844, wraz ze swoim bratem Fryderykiem, założył pod nazwą Gebrüder Ditmar pierwszą w Wiedniu fabrykę produkującą lampy olejne (w 1858 zmienił nazwę przedsiębiorstwa na Lampen und Metallwarenfabrik R. Ditmar, co wynikało ze śmierci brata i przejęcia całości firmy przez Rudolfa). Po tym, gdy Ignacy Łukasiewicz i Jan Zeh wydestylowali z ropy naftowej naftę w 1852–1853, a następnie w 1853 Łukasiewicz skonstruował pierwszą lampę naftową firma Ditmara zaczęła w coraz większym stopniu specjalizować się w produkcji tego typu lamp osiągając już w latach 60 XIX w. pozycję światowego lidera, co było możliwe m.in. dzięki ciągłym udanym ulepszeniom konstrukcji lamp, w czym udział miał sam Rudolf, jako projektant i autor 52 patentów na różne elementy urządzeń oświetlających, w tym palników i kloszy lamp naftowych. W tym okresie w jego fabryce pracowało 400 osób. W roku 1879 Ditmar otworzył filię swojej fabryki na warszawskiej Pradze, produkowała ona m.in. lampy naftowe i ich części. W 1878 w Znojmie założył fabrykę ceramicznych korpusów lamp, choć wytwarzała ona również wyroby z majoliki, w tym artystyczne, ceramiczną armaturę sanitarną i ceramiczne płytki (niektóre źródła wskazują, że zakład ten założył jego syn Rudolf Ditmar, a Karl Rudolf przejął przedsiębiorstwo po śmierci syna w 1887), w 1890 fabrykę lamp w Mediolanie. Z kolei sieć hurtowni obejmowała Europę i przez krótki czas także kilka miast w Indiach oraz Chinach. W fabrykach Ditmara produkowano różne rodzaje lamp naftowych (np. stołowe, kuchenne, specjalne) w wielu modelach – w ostatniej dekadzie XIX w. liczba modeli przekroczyła tysiąc, a wielkość produkcji rocznej wahała się między ćwierć a pół miliona egzemplarzy lamp. Firma sprzedawała także licencje na swoje produkty innym producentom. 
W latach 60. został posłem sejmu Dolnej Austrii oraz pracował w ministerstwie handlu.
Po śmierci Rudolfa prowadzenie firmy przejęły jego dzieci – syn Gerhard i trzy córki, którzy dokonali w 1907 fuzji firmy z inną dużą wiedeńską wytwórnią lamp naftowych należącą do rodzeństwa Brünnerów i od tej pory działała ona jako Ditmar-Brünner AG.
Inny syn Karla Rudolfa, Rudolf (1848–1887) pracował w firmie ojca, założył i kierował do śmierci wyżej wspomnianą fabryką wyrobów ceramicznych w Znojmie.

</doc>
<doc id="5339677" url="https://pl.wikipedia.org/wiki?curid=5339677" title="Lino">
Lino



</doc>
<doc id="5339678" url="https://pl.wikipedia.org/wiki?curid=5339678" title="Lasek Brusski">
Lasek Brusski



</doc>
<doc id="5339679" url="https://pl.wikipedia.org/wiki?curid=5339679" title="Hiri motu">
Hiri motu



</doc>
<doc id="5339681" url="https://pl.wikipedia.org/wiki?curid=5339681" title="US Open 2022 (gra pojedyncza mężczyzn na wózkach)">
US Open 2022 (gra pojedyncza mężczyzn na wózkach)

US Open 2022 – gra pojedyncza mężczyzn na wózkach – zawody singlowe mężczyzn na wózkach, rozgrywane w ramach ostatniego, czwartego w sezonie wielkoszlemowego turnieju tenisowego, US Open. Zmagania miały miejsce w dniach 7–11 września na twardych kortach USTA Billie Jean King National Tennis Center w Nowym Jorku.
Drabinka.
Faza finałowa.
&lt;onlyinclude&gt;&lt;/onlyinclude&gt;

</doc>
<doc id="5339683" url="https://pl.wikipedia.org/wiki?curid=5339683" title="US Open 2022 (gra podwójna mężczyzn na wózkach)">
US Open 2022 (gra podwójna mężczyzn na wózkach)

US Open 2022 – gra podwójna mężczyzn na wózkach – zawody deblowe mężczyzn na wózkach, rozgrywane w ramach ostatniego, czwartego w sezonie wielkoszlemowego turnieju tenisowego, US Open. Zmagania miały miejsce w dniach 8–10 września na twardych kortach USTA Billie Jean King National Tennis Center w Nowym Jorku.
Drabinka.
Faza finałowa.
&lt;onlyinclude&gt;&lt;/onlyinclude&gt;

</doc>
<doc id="5339685" url="https://pl.wikipedia.org/wiki?curid=5339685" title="US Open 2022 (gra pojedyncza kobiet na wózkach)">
US Open 2022 (gra pojedyncza kobiet na wózkach)

US Open 2022 – gra pojedyncza kobiet na wózkach – zawody singlowe kobiet na wózkach, rozgrywane w ramach ostatniego, czwartego w sezonie wielkoszlemowego turnieju tenisowego, US Open. Zmagania miały miejsce w dniach 7–11 września na twardych kortach USTA Billie Jean King National Tennis Center w Nowym Jorku.
Drabinka.
Faza finałowa.
&lt;onlyinclude&gt;&lt;/onlyinclude&gt;

</doc>
<doc id="5339687" url="https://pl.wikipedia.org/wiki?curid=5339687" title="US Open 2022 (gra podwójna kobiet na wózkach)">
US Open 2022 (gra podwójna kobiet na wózkach)

US Open 2022 – gra podwójna kobiet na wózkach – zawody deblowe kobiet na wózkach, rozgrywane w ramach ostatniego, czwartego w sezonie wielkoszlemowego turnieju tenisowego, US Open. Zmagania miały miejsce w dniach 8–10 września na twardych kortach USTA Billie Jean King National Tennis Center w Nowym Jorku.
Drabinka.
Faza finałowa.
&lt;onlyinclude&gt;&lt;/onlyinclude&gt;

</doc>
<doc id="5339689" url="https://pl.wikipedia.org/wiki?curid=5339689" title="US Open 2022 (gra pojedyncza na quadach)">
US Open 2022 (gra pojedyncza na quadach)

US Open 2022 – gra pojedyncza na quadach – zawody singlowe na quadach, rozgrywane w ramach ostatniego, czwartego w sezonie wielkoszlemowego turnieju tenisowego, US Open. Zmagania miały miejsce w dniach 7–11 września na twardych kortach USTA Billie Jean King National Tennis Center w Nowym Jorku.
Drabinka.
Faza finałowa.
&lt;onlyinclude&gt;&lt;/onlyinclude&gt;

</doc>
<doc id="5339692" url="https://pl.wikipedia.org/wiki?curid=5339692" title="Postulat monotoniczności">
Postulat monotoniczności

Postulat monotoniczności – w teorii wyboru społecznego, kryterium oceny metod głosowania opisujące, czy wzrost poparcia dla jednej z opcji wyłącznie zwiększa szansę na jej zwycięstwo.
Historia.
Pojęcie monotoniczności wywodzi się z matematyki, gdzie jest stosowane do opisu funkcji. Jak wskazali Brams i Fishburn, paradoksalne naruszenia monotoniczności opisano, jeszcze bez stosowania tej nazwy, w kontekście debat nad stosowaniem głosowania alternatywnego (IRV) już w 1910 w Wielkiej Brytanii i 1913 w Irlandii. Arrow posługiwał się w "Social Choice and Individual Values" z 1951 słabszą postacią postulatu monotoniczności, którą nazwał kryterium pozytywnego związku wartości indywidualnych i społecznych. Korzystający z koncepcji Arrowa May zauważył w 1952, że można ją nazywać „pozytywną monotonicznością”. Formalną analizę przypadku IRV, obejmującą twierdzenie określające część reguł podatności na ten paradoks, przedstawił w 1973 Smith. Fishburn opublikował w latach 1977–1982 szerokie opracowania zagadnienia, doprecyzowujące definicje. Maskin posługiwał się terminem monotoniczności w nieco innym sensie, dlatego literatura odwołuje się do tego odmiennego znaczenia przy pomocy określenia „monotoniczność Maskina”.
Według Lissowskiego, monotoniczność jest „najbardziej oczywistą cechą, jakiej [można] oczekiwać od procedury głosowania (…). Jest to wymaganie tak naturalne, że może się wręcz wydawać dziwne, że niektóre procedury go nie spełniają”. Dodaje on, że uważa to kryterium za rzeczywiście (praktycznie) istotne, i zgadza się z opinią Bramsa, według którego skutki odstępstw od monotoniczności są „moralnie nieakceptowalne”. Także według Fishburna, monotoniczność jest jednoznacznie pożądaną cechą procedur decyzyjnych. Felsenthal i Nurmi napisali, że uważają naruszenia monotoniczności za „najpoważniejszą patologię, jaka może dotknąć procedur wyborczych”.
Opis.
Kryterium monotoniczności jest formalizacją idei, że wzrost poparcia danej opcji w elektoracie, "ceteris paribus", nie powinien nigdy utrudniać, a tylko pomagać jej w zwycięstwie.
Opis formalny.
Klasyczne definicje pojęcia zakładają stałą wielkość elektoratu (tj. brak absencji wyborczej).
Zgodnie z notacją Hamana, dla funkcji wyboru społecznego formula_1 na zbiorach preferencji formula_2 i alternatyw formula_3 oraz relacji preferencji ścisłej formula_4 nieścisłej formula_5 lub obojętności formula_6 definicje różnych form monotoniczności można określić przy pomocy dwóch profili preferencji formula_7 i formula_8 które spełniają warunek:
formula_9
czyli różnią się tylko preferencją indywidualną co najmniej jednego wyborcy formula_10 tylko w stosunku do co najmniej jednej pary alternatyw formula_11 i formula_12 zawsze na niekorzyść formula_11 i korzyść formula_14.
Funkcja wyboru społecznego spełnia kryterium pozytywnego związku wartości indywidualnych i społecznych (Arrowa) wtedy i tylko wtedy, gdy formula_15 czyli gdy dodatkowa różnica – na niekorzyść formula_11 i korzyść formula_14 – nie usuwa formula_14 ze zbioru zwycięzców.
Spełnia ona kryterium monotoniczności wtedy i tylko wtedy, gdy formula_19 czyli gdy poza powyższym warunkiem, nie dodaje do zbioru zwycięzców opcji formula_11.
Spełnia kryterium mocnej monotoniczności wtedy i tylko wtedy, gdy formula_21 czyli gdy poza wszystkimi powyższymi warunkami, nie pozostawia w zbiorze zwycięzców opcji formula_11.
Zgodnie z twierdzeniem wykazanym przez Smitha w pracy z 1973, żaden system preferencyjny obejmujący dwa lub więcej etapów (tj. sekwencyjny lub z dogrywką) z nietrywialnym przeliczaniem punktów, nie jest monotoniczny.
Monotoniczność w sensie Maskina jest podobna do kryterium monotoniczności w wersji Arrowa, nie uwzględnia jednak warunków typu "ceteris paribus", przez co – jak wskazują Felsenthal i Nurmi – własności tej nie spełnia praktycznie żadna typowa metoda wyborcza.
Zmienny elektorat.
Naruszenia monotoniczności w elektoracie o zmiennej wielkości były opisywane jako osobne „paradoksy”, w szczególności tzw. "no-show paradox".

</doc>
<doc id="5339693" url="https://pl.wikipedia.org/wiki?curid=5339693" title="US Open 2022 (gra podwójna na quadach)">
US Open 2022 (gra podwójna na quadach)

US Open 2022 – gra podwójna na quadach – zawody deblowe na quadach, rozgrywane w ramach ostatniego, czwartego w sezonie wielkoszlemowego turnieju tenisowego, US Open. Zmagania miały miejsce w dniach 8–10 września na twardych kortach USTA Billie Jean King National Tennis Center w Nowym Jorku.
Drabinka.
Faza finałowa.
&lt;onlyinclude&gt;&lt;/onlyinclude&gt;

</doc>
<doc id="5339694" url="https://pl.wikipedia.org/wiki?curid=5339694" title="Postulat neutralności">
Postulat neutralności

Postulat neutralności – jedno z kryteriów stawianych wobec metod głosowania i innych mechanizmów podejmowania decyzji w teorii wyboru społecznego; jest spełniane, kiedy procedura traktuje tak samo wszystkie brane pod uwagę alternatywy.
Historia.
Kryterium neutralności zostało użyte w twierdzeniu Maya z 1952 i co najmniej od tej pory funkcjonuje w literaturze. Arrow nie korzystał z niego wprost w swoim twierdzeniu, ale było ono implikowane przez inne przyjęte założenia; wspomniał o nim w drugim wydaniu "Social Choice and Individual Values". Takie "implicite" występowanie kryterium było we wczesnej literaturze częste. Sen kwestionował wartość tak rozumianej neutralności, w ramach szerszej krytyki używania czystego utylitaryzmu jako filozoficznej podbudowy teorii wyboru społecznego.
Opis.
Neutralność w znaczeniu stosowanym w teorii wyboru społecznego wymaga, aby wszystkie brane pod uwagę alternatywy były w danej metodzie traktowane równo – by na zwycięstwo miał wpływ tylko ich poziom poparcia i nic innego. Kryterium nie spełniają na przykład procedury wymagające większości kwalifikowanej do zmiany "status quo" – wyróżniają bowiem aktualnie przyjętą opcję. Kłócą się z nią też niektóre nielosowe reguły rozwiązywania remisów.
Opis formalny.
Neutralność jest definiowana, analogicznie do anonimowości, jako niezależność wyników od permutacji zbioru alternatyw. Zgodnie z notacją Hamana, przy dowolnej permutacji formula_1 określonej na zbiorze alternatyw formula_2 i dla dwóch profili preferencji formula_3 i formula_4 takich że jeden jest permutacją drugiego, formula_5 funkcja społecznego wyboru formula_6 spełnia postulat neutralności wtedy i tylko wtedy, gdy formula_7 czyli gdy te same opcje wygrywają w obu profilach. Niektóre definicje odwołują się do ogólniejszego pojęcia transformacji zachowujących porządek indywidualnych preferencji.

</doc>
<doc id="5339696" url="https://pl.wikipedia.org/wiki?curid=5339696" title="Sala Ślubów we Lwówku Śląskim">
Sala Ślubów we Lwówku Śląskim

Sala Ślubów we Lwówku Śląskim – dawny, reprezentacyjny gabinet burmistrza (niem. "Bürgermeisterzimmer") w północno-wschodnim narożniku ratusza w Lwówku Śląskim.
Opis.
Ostatni wielki remont z przebudową dokonano w latach 1902–1905. Wystrój Sali Ślubów jest dziełem zespołu pracowników i studentów Królewskiej Szkoły Sztuki i Rzemiosła we Wrocławiu, kierowanego przez architekta Hansa Poelziga. W ratuszowym hallu zamontowano wtedy płyty epitafijne, przeniesione z zespołu klasztornego lwóweckich franciszkanów.
Wejście do sali ślubów położone jest od południa. Pomieszczenie wyłożone ciemnym drewnem, jest różnorodnie wyposażone m.in. w rzeźbione meble i bogato ozdobione snycerskimi detalami. W narożnikach pomieszczenia znajdują się drewniane filary, do których przylegają metalowe, ornamentowe kraty podtrzymujące spływy łuków drewnianego pseudosklepienia. Filary pokryto dekoracyjnymi, symbolicznymi motywami zoomorficznymi, baśniowymi i matrymonialnymi. W mosiężnych i drewnianych kratach z motywem stylizowanych gałęzi uwieczniono ptaki, zwierzęta i wić roślinną – dębową, sosnową, róży oraz bluszczu. Dostrzec można również postacie z bajek i baśni braci Grimm: Czerwonego Kapturka, Kopciuszka, Kota w Butach, Flecistę z Hameln, Dyla Sowizdrzała, Siedem Kruków, Złotowłosą. Każdy narożnik nawiązuje do innej opowieści, a reliefy zachowały się właściwie w niezmienionym kształcie. Z sufitu zwisa dekoracyjny żyrandol, z czterema wizerunkami bóstw weselnych, trzymających pochodnie. W przedniej części sali, na ścianie replika zaginionej, przedwojennej (1908) tapiserii z XVI-wiecznym wyobrażeniem panoramy Lwówka Śląskiego autorstwa polskiej artystki Wandy Bibrowicz. Na gobelinie przedstawiono również rycerza z koniem i psem, dwie damy, wędrowca i czeladnika. Na lewo, tuż nad wejściem do Sali Ślubów, wisi mniejszy gobelin z herbem Lwówka Śląskiego. W północnej ścianie pomieszczenia umiejscowione są przezroczyste witraże w formie tryptyku, z czasów neogotyku, a na sąsiedniej, wschodniej ścianie znajdują się witraże z dominującymi żółto-zielonymi barwami. Pod witrażami wisi podłużny gobelin z roślinnym wieńcem, symbolizującym więź małżeńską. Po bokach wieńca stoją lwy – strażnicy i świadkowie zawartego tutaj związku.
Salę można zwiedzać w godzinach pracy Urzędu Stanu Cywilnego i jako zaproszony gość podczas ceremonii ślubnych. 3 lipca 2019 roku w sali ślubów przebywał prezydent Polski Andrzej Duda po uprzednio odbytym w rynku spotkaniu wyborczym z mieszkańcami miasta.

</doc>
<doc id="5339697" url="https://pl.wikipedia.org/wiki?curid=5339697" title="Wykładnia literalna">
Wykładnia literalna

Wykładnia literalna (łac. "interpretatio declarativa") – wykładnia prawa, której wynik pokrywa się z literalnym (dosłownym, „bezpośrednim”) znaczeniem zinterpretowanego tekstu prawnego.
Obranie wykładni literalnej może być podyktowane tym, że prawodawca powiedział dokładnie to, co chciał powiedzieć ("idem dixit quam voluit").
Za punkt odniesienia może tu też zostać obrane nie dosłowne (literalne, „bezpośrednie”) znaczenie interpretowanego tekstu prawnego, ale możliwe znaczenie językowe tego tekstu.

</doc>
<doc id="5339698" url="https://pl.wikipedia.org/wiki?curid=5339698" title="Wykładnia rozszerzająca">
Wykładnia rozszerzająca

Wykładnia rozszerzająca (łac. "interpretatio extensiva") – wykładnia prawa, której wynik jest szerszy od literalnego (dosłownego, „bezpośredniego”) znaczenia zinterpretowanego tekstu prawnego.
Obranie wykładni rozszerzającej może być uzasadniane tym, że prawodawca powiedział mniej niż zamierzał powiedzieć ("minus dixit quam voluit").
W przypadku wykładni rozszerzającej dochodzi do rozszerzenia zakresu zastosowania lub normowania normy, jaka daje się zbudować z interpretowanego tekstu prawnego.
Za punkt odniesienia może tu też zostać obrane nie dosłowne (literalne, „bezpośrednie”) znaczenie interpretowanego tekstu prawnego, ale możliwe znaczenie językowe tego tekstu.

</doc>
<doc id="5339699" url="https://pl.wikipedia.org/wiki?curid=5339699" title="Wykładnia zwężająca">
Wykładnia zwężająca

Wykładnia zwężająca (łac. "interpretatio restrictiva") – wykładnia prawa, której wynik jest węższy niż literalne (dosłowne, „bezpośrednie”) znaczenie zinterpretowanego tekstu prawnego.
Obranie wykładni zwężającej może być motywowane tym, że prawodawca powiedział więcej niż miał zamiar powiedzieć ("plus dixit quam voluit").
W przypadku wykładni zwężającej dochodzi do zwężenia zakresu zastosowania lub normowania normy, jaka daje się zbudować z interpretowanego tekstu prawnego.
Za punkt odniesienia może tu też zostać obrane nie dosłowne (literalne, „bezpośrednie”) znaczenie interpretowanego tekstu prawnego, ale możliwe znaczenie językowe tego tekstu.

</doc>
<doc id="5339700" url="https://pl.wikipedia.org/wiki?curid=5339700" title="Halina Galera">
Halina Galera

Halina Galera – polska biolog, dr hab. nauk biologicznych, adiunkt Ogrodu Botanicznego - Centrum Zachowania Różnorodności Biologicznej PAN i Instytutu Biologii Środowiskowej Wydziału Biologii Uniwersytetu Warszawskiego.
Życiorys.
W 2002 r. na Wydziale Biologii Uniwersytetu Warmińsko-Mazurskiego obroniła rozprawę doktorską pt. "Ogrody botaniczne - refugia rodzimej flory czy centra rozprzestrzeniania roślin obcego pochodzenia?", przygotowaną pod kierunkiem prof. Barbary Sudnik-Wójcikowska. W 2019 r. habilitowała się na Wydziale Biologii Uniwersytetu Warszawskiego na podstawie pracy zatytułowanej "Czynniki wpływające na zagrożenie inwazjami roślinnymi w Antarktyce". 
Jest członkiem zarządu Polskiego Towarzystwa Botanicznego, gdzie wcześniej pełniła też funkcję sekretarza generalnego.

</doc>
<doc id="5339701" url="https://pl.wikipedia.org/wiki?curid=5339701" title="Kacykowiec żółtoskrzydły">
Kacykowiec żółtoskrzydły

Kacykowiec żółtoskrzydły, kacyk żółtoskrzydły ("Cacicus chrysopterus") – gatunek małego ptaka z rodziny kacykowatych (Icteridae), występujący w Ameryce Południowej. Jest uznawany za gatunek najmniejszej troski.
Systematyka.
Gatunek po raz pierwszy zgodnie z zasadami nazewnictwa binominalnego opisał Louis Jean Pierre Vieillot w 1816 roku, nadając mu nazwę "Cassicus albirostris". Autor oparł się na wcześniejszym (1802) opisie tego gatunku autorstwa Felixa de Azary, który nazwał tego ptaka "yapu negro y amarillo". Niezależnie, nieświadom istnienia wcześniejszych opisów, gatunek ten opisał Nicholas Aylward Vigors pod nazwą "Xanthornus Chrysopterus"; jego opis ukazał się w 1825 roku w czasopiśmie „The Zoological journal”; jako miejsce typowe autor wskazał Brazylię. W 1851 roku Jean Cabanis utworzył dla "Cassicus albirostris" nowy, monotypowy rodzaj "Archiplanus" (nieuznawany obecnie). Gdy w XX wieku postanowiono przenieść gatunek z powrotem do rodzaju "Cacicus" (przywrócony oryginalny wariant pisowni "Cassicus"), okazało się, że nazwa "albirostris" jest już zajęta przez "Tanagra albirostris" – nazwę będącą synonimem "Cacicus cela" (kacykowiec żółtosterny); wykorzystano zatem nazwę ukutą przez Vigorsa i kacykowiec żółtoskrzydły nosi odtąd nazwę "Cacicus chrysopterus".
Nie wyróżnia się podgatunków.
Morfologia.
Nieduży ptak ze średniej wielkości, grubym u nasady, dosyć długim i szpiczastym, bladym niebieskoszarym dziobem. Szczęka i żuchwa są lekko zakrzywione. Tęczówki od perłowobiałej do żółtej. Nogi czarne. Ptak o czarnym upierzeniu, z żółtą plamą na środkowej części skrzydła i jasnożółtą plamą nad piórami ogona. W zasadzie brak dymorfizmu płciowego, samica jest tylko nieco mniejsza od samca. Długość ciała z ogonem: samiec 20,7 cm, samica 19,3 cm; masa ciała: samiec 34,6–47,2 g, samica 30,4–34 g.
Zasięg występowania.
Kacykowiec żółtoskrzydły występuje we wschodniej Boliwii, w południowej Brazylii (od stanów Mato Grosso i Rio de Janeiro), w Paragwaju, Urugwaju i północnej Argentynie (prowincje Tucumán, Catamarca, Santa Fe i Entre Ríos). Jest gatunkiem osiadłym. Jego zasięg występowania według szacunków organizacji BirdLife International obejmuje 2,98 mln km².
Ekologia.
Głównym habitatem kacykowca żółtoskrzydłego są górskie lasy Yungas na zboczach Andów, obrzeża lasu, suche lasy ekoregionów Chiquitano dry forests i Gran Chaco. We wschodniej części zasięgu występowania zamieszkuje Mata Atlântica od lasu pierwotnego do lasu wtórnego. Zazwyczaj występuje na wysokościach od 400 m n.p.m. w Brazylii do 2800 m n.p.m. w Andach. Jest gatunkiem osiadłym, jednak pojedyncze osobniki były obserwowane na wschodzie Argentyny w okolicach Buenos Aires. Jest gatunkiem wszystkożernym, jego dieta składa się z owadów i innych bezkręgowców, drobnych kręgowców oraz owoców i nektaru. Żeruje na drzewach, może zwisać głową w dół. Żeruje głównie w parach lub grupach rodzinnych, ale także w grupach mieszanych, często z kacykami melodyjnymi i innymi kacykowatymi.
Rozmnażanie.
Kacykowiec żółtoskrzydły jest gatunkiem monogamicznym. W Argentynie sezon lęgowy trwa od października do grudnia. Gniazdo w formie zamkniętego worka budowane jest przez samicę z ryzomorfów grzybów z rodzaju "Marasmius", czasami z użyciem włosia końskiego. Ma długość 45–60 cm, wejście od góry. Zawieszone jest na czubku gałęzi, zazwyczaj nad strumieniem lub niewielkim zbiornikiem wodnym. W lęgu 2–4 jaja o wymiarach 24 na 16,6 mm, białe z brązowawymi plamami. Jaja wysiadywane są przez samicę, okres inkubacji 14–15 dni. Po wykluciu pisklęta karmione są przez oboje rodziców. Po 18–19 dniach opuszczają gniazdo. Następnie przez okres kilku miesięcy przebywają z rodzicami. Gniazda tego gatunku bywają wykorzystywane przez pasożyta lęgowego – starzyka granatowego.
Status.
W Czerwonej księdze gatunków zagrożonych IUCN kacykowiec żółtoskrzydły klasyfikowany jest jako gatunek najmniejszej troski (LC – "Least Concern"). Liczebność populacji nie jest określona, zaś jej trend oceniany jest jako stabilny z powodu braku dowodów na spadki populacji bądź istotne zagrożenia dla gatunku. Ptak ten opisywany jest jako dość pospolity.

</doc>
<doc id="5339702" url="https://pl.wikipedia.org/wiki?curid=5339702" title="Pęknięta Turnia">
Pęknięta Turnia

Pęknięta Turnia, Skała Pęknięta – skała w miejscowości Rzędkowice w województwie śląskim, w powiecie zawierciańskim, w gminie Włodowice. Pod względem geograficznym jest to obszar Wyżyny Mirowsko-Olsztyńskiej wchodzący w skład Wyżyny Częstochowskiej.
Pęknięta Turnia znajduje się na wschodnim krańcu grupy Skał Rzędkowickich, w grupie skał, które przez wspinaczy skalnych nazywane są Grupą Solidarności lub Sektorem Solidarności. Są tutaj blisko siebie trzy skały, w kierunku od północy na południe są to: Złomiskowa Turnia, Pęknięta Turnia i Solidarność. Wszystkie znajdują się w lesie. Prowadzi obok nich ścieżka odchodząca na wschód od polanki przy Okienniku (zielony szlak turystyczny).
Drogi wspinaczkowe.
Pęknięta Turnia zbudowana jest z wapieni, ma wysokość 10 m, ściany połogie lub pionowe. Jest na niej 9 dróg wspinaczkowych o trudności od III do VI.3+ w skali polskiej. Niemal wszystkie mają zamontowane stałe punkty asekuracyjne w postaci ringów (r), stanowisk zjazdowych (st) lub ringu zjazdowego (rz). Wśród wspinaczy skalnych skała ma średnią popularność.

</doc>
<doc id="5339707" url="https://pl.wikipedia.org/wiki?curid=5339707" title="Sorens">
Sorens

Sorens (frp. "Chorin"; hist. "Schoringen", "Soring") – gmina (fr. "commune"; niem. "Gemeinde") w Szwajcarii, w kantonie Fryburg, w okręgu Gruyère. 
Demografia.
W Sorens mieszka 1 105 osób. W 2020 roku 11,9% populacji gminy stanowiły osoby urodzone poza Szwajcarią.
Transport.
Przez teren gminy przebiega autostrada A12.

</doc>
<doc id="5339708" url="https://pl.wikipedia.org/wiki?curid=5339708" title="Złomiskowa Turnia (Rzędkowice)">
Złomiskowa Turnia (Rzędkowice)

Złomiskowa Turnia, Skała Złomiskowa – skała w miejscowości Rzędkowice w województwie śląskim, w powiecie zawierciańskim, w gminie Włodowice. Pod względem geograficznym jest to obszar Wyżyny Mirowsko-Olsztyńskiej wchodzący w skład Wyżyny Częstochowskiej.
Zlomiskowa Turnia znajduje się na wschodnim krańcu grupy Skał Rzędkowickich, w grupie skał, które przez wspinaczy skalnych nazywane są Grupą Solidarności lub Sektorem Solidarności. Są tutaj blisko siebie trzy skały; w kierunku od północy na południe są to: Złomiskowa Turnia, Pęknięta Turnia i Solidarność. Wszystkie znajdują się w lesie. Prowadzi obok nich ścieżka odchodząca na wschód od polanki przy Okienniku (zielony szlak turystyczny).
Drogi wspinaczkowe.
Złomiskowa Turnia to wapienna skała o wysokości 16 m, ścianach połogich lub pionowych. Jest na niej 20 dróg wspinaczkowych o trudności od IV do VI.4+ w skali polskiej. Na większości dróg zamontowano stałe punkty asekuracyjne w postaci ringów (r), boldów (b), stanowisk zjazdowych (st) lub ringu zjazdowego (rz). Wśród wspinaczy skalnych skała ma średnią popularność.

</doc>
<doc id="5339709" url="https://pl.wikipedia.org/wiki?curid=5339709" title="Soring">
Soring



</doc>
<doc id="5339710" url="https://pl.wikipedia.org/wiki?curid=5339710" title="Schoringen">
Schoringen



</doc>
<doc id="5339711" url="https://pl.wikipedia.org/wiki?curid=5339711" title="Ulica Rybacka w Sanoku">
Ulica Rybacka w Sanoku

Ulica Rybacka w Sanoku – ulica w dzielnicy Śródmieście miasta Sanoka.
Ulica w swoim biegu odchodzi od ul. Zamkowej i opadającym stokiem opada ku rzece San (równolegle do niej przebiega analogicznie ul. Sanowa).
Historia.
Po nadaniu praw miejskich Sanokowi (1339) powstały mury miejskie, przebiegające przez późniejszą ul. Rybacką.
W okresie zaboru austriackiego po wprowadzeniu autonomii galicyjskiej w 1867 nadano nazwy ulicom Sanoka, w tym ustanowiono ul. Rybacką.
Za obraz malarski pt. "Stare domy przy ul. Rybackiej" Wojciech Jahn otrzymał wyróżnienie w konkursie pt. „Ziemia rodzinna Grzegorza z Sanoka w malarstwie” (1985).
Ustanowiono pomnik przyrody w postaci lipy drobnolistne przy ul. Rybackiej.
Zabudowa.
Od 1972 w wykazie zabytków Sanoka były ujęte domy przy ulicy Rybackiej pod numerami 8 (dawniej 6), 10, 13, 15, 17, 19.
Likwidacji uległy domy wpisane pierwotnie do wojewódzkiego rejestru zabytków tj. obiekty pod numerami 13, 17 (wpisane w 1958) i 8 (wpisany w 1959).
Drewniane domostwa przy ul. Rybackiej (jak również przy ul. Sanowej) w przeszłości były zamieszkiwane przez rodziny trudniące się rybactwem. Domy te wzmiankował Stefan Stefański opisując zwiedzanie Sanoka na kartach swojego wielokrotnie wznawianego przewodnika turystycznego. 
Mieszkańcy.
Od 1945 pod numerem 3a ulicy zamieszkiwali Arnold i Maria Andrunikowie.
Rzymskokatoliccy mieszkańcy ulicy przynależą do parafii Podwyższenia Krzyża Świętego i Matki Bożej Pocieszenia.

</doc>
<doc id="5339712" url="https://pl.wikipedia.org/wiki?curid=5339712" title="Ulica Sanowa w Sanoku">
Ulica Sanowa w Sanoku

Ulica Sanowa w Sanoku – ulica w dzielnicy Śródmieście miasta Sanoka.
Ulica w swoim biegu odchodzi od ul. Zamkowej i opadającym stokiem opada ku rzece San (równolegle do niej przebiega analogicznie ul. Rybacka).
Historia.
Po nadaniu praw miejskich Sanokowi (1339) powstały mury miejskie, przebiegające przez późniejszą ul. Rybacką.
W okresie zaboru austriackiego po wprowadzeniu autonomii galicyjskiej w 1867 nadano nazwy ulicom Sanoka, w tym ustanowiono ul. Sanową.
Zabudowa.
W 1958 do wojewódzkiego rejestru zabytków został wpisany dom przy ul. Sanowej 11, który wpisano także do gminnej ewidencji zabytków miasta Sanoka, założonej w 2014.
Od 1972 w wykazie zabytków Sanoka był ujęte dom przy ulicy Sanowej 7.
Drewniane domostwa przy ul. Sanowej (jak również przy ul. Rybackiej) w przeszłości były zamieszkiwane przez rodziny trudniące się rybactwem. Domy te wzmiankował Stefan Stefański opisując zwiedzanie Sanoka na kartach swojego wielokrotnie wznawianego przewodnika turystycznego.
Mieszkańcy.
Na początku lat 90. XIX wieku pod numerem konskrypcyjnym 237 zamieszkiwała rodzina Jana Ergietowskiego. Po nadaniu tytułu honorowego obywatelstwa Sanoka burmistrzowi Cyrylowi Jaksie Ładyżyńskiemu w 1895 w nagrodę ofiarowano mu dom przy ul. Sanowej. Potem w domu zamieszkał jego syn, Michał Ładyżyński.
Przed 1939 pod numerem ulicy mieszał Arnold Andrunik. Podczas II wojny światowej w okresie okupacji niemieckiej w domu pod numerem 6 mieszkał jego przyrodni brat Kazimierz Andrunik, prowadzący tam działalność konspiracyjną.
Rzymskokatoliccy mieszkańcy ulicy przynależą do parafii Podwyższenia Krzyża Świętego i Matki Bożej Pocieszenia.

</doc>
<doc id="5339718" url="https://pl.wikipedia.org/wiki?curid=5339718" title="Tok pisin">
Tok pisin



</doc>
<doc id="5339722" url="https://pl.wikipedia.org/wiki?curid=5339722" title="Mistrzostwa Oceanii w Lekkoatletyce 2004">
Mistrzostwa Oceanii w Lekkoatletyce 2004

7. Mistrzostwa Oceanii w Lekkoatletyce – zawody lekkoatletyczne, które odbyły się na stadionie Townsville Sports Reserve w Townsville od 16 do 18 grudnia 2004 roku. W imprezie wystartowali zawodnicy z państw skupionych w Oceania Athletics Association. Były to już drugie mistrzostwa Oceanii w tej dyscyplinie sportu, które rozegrano w Townsville, poprzednie odbyły się w 1996. Biegi sztafetowe 4 × 100 metrów kobiet i mężczyzn były rozegrane jako konkurencje pokazowe i ich wyniki nie weszły do klasyfikacji medalowej. 

</doc>
<doc id="5339728" url="https://pl.wikipedia.org/wiki?curid=5339728" title="Vilibald Feller">
Vilibald Feller



</doc>
<doc id="5339729" url="https://pl.wikipedia.org/wiki?curid=5339729" title="Język pawnee">
Język pawnee



</doc>
<doc id="5339733" url="https://pl.wikipedia.org/wiki?curid=5339733" title="Zmarli w roku 1896">
Zmarli w roku 1896

Lista osób zmarłych w 1896:

</doc>
<doc id="5339734" url="https://pl.wikipedia.org/wiki?curid=5339734" title="Złomiskowa Turnia">
Złomiskowa Turnia



</doc>
<doc id="5339735" url="https://pl.wikipedia.org/wiki?curid=5339735" title="Tour of Britain 2022">
Tour of Britain 2022

Tour of Britain 2022 – 18. edycja wyścigu kolarskiego Tour of Britain, która odbyła się w dniach od 4 do 8 września 2022 na liczącej ponad 856 kilometrów trasie składającej się z 5 etapów i biegnącej z Aberdeen do Mansfield. Impreza kategorii 2.Pro była częścią UCI ProSeries 2022.
Początkowo wyścig miał składać się z 8 etapów, a jego meta, zaplanowana na 11 września 2022, umiejscowiona była na przylądku The Needles, jednak w związku ze śmiercią Elżbiety II organizatorzy imprezy zdecydowali się odwołać 3 ostatnie etapy, w związku z czym zwycięzcą wyścigu został liderujący po 5. etapach Gonzalo Serrano.
Uczestnicy.
Lista startowa.
Legenda: DNF – nie ukończył etapu, OTL – przekroczył limit czasu, DNS – nie wystartował do etapu, DSQ – zdyskwalifikowany. Numer przy skrócie oznacza etap, na którym kolarz opuścił wyścig.
Wyniki etapów.
Etap 6.
Etap odwołany decyzją organizatorów wyścigu w następstwie śmierci Elżbiety II.
Etap 7.
Etap odwołany decyzją organizatorów wyścigu w następstwie śmierci Elżbiety II.
Etap 8.
Etap odwołany decyzją organizatorów wyścigu w następstwie śmierci Elżbiety II.

</doc>
<doc id="5339736" url="https://pl.wikipedia.org/wiki?curid=5339736" title="Ireneusz Starzyński">
Ireneusz Starzyński

Ireneusz Starzyński (ur. 19 czerwca 1970) – polski pilot wojskowy; generał dywizji Wojska Polskiego; dowódca 8 eskadry lotnictwa taktycznego (2006–2007), dowódca 21 Bazy Lotnictwa Taktycznego (2008–2010); dowódca 1 Skrzydła Lotnictwa Taktycznego (2016–2019); od 2019 dowódca COP-DKP.
Życiorys.
Ireneusz Starzyński urodził się 19 czerwca 1970. W latach 1984–1988 kształcił się w Liceum Lotniczym w Dęblinie. Absolwent Wyższej Oficerskiej Szkoły Lotniczej w Dęblinie (1992). Po promocji został skierowany do Świdwina na stanowisko pilota klucza lotniczego w 40 pułku lotnictwa myśliwsko-bombowego, gdzie w 1993 objął obowiązki starszego pilota. W 1996 był słuchaczem Wyższego Kursu Doskonalenia Oficerów dowódców i szefów służb pododdziałów lotniczych lotnictwa myśliwsko-bombowego w Wyższej Szkole Oficerskiej Sił Powietrznych. Po ukończeniu WKDO został dowódcą klucza lotniczego. W 1999 awansował na stanowisko zastępcy dowódcy eskadry 40 plmb. W 2000 został skierowany na studia w Akademii Obrony Narodowej na Wydziale Lotnictwa i Obrony Powietrznej. W 2002, po ich ukończeniu, objął funkcję szefa sztabu w 8 eskadrze lotnictwa taktycznego w Mirosławcu. W latach 2004–2005 ukończył studia podyplomowe z zarządzania lotnictwem w Akademii Obrony Narodowej na Wydziale Lotnictwa i Obrony Powietrznej. W 2005 pełnił obowiązki służbowe na stanowisku zastępcy dowódcy, a w roku 2006 objął funkcję dowódcy 8 eskadry lotnictwa taktycznego. 
W latach 2007–2008 studiował w Akademii Obrony Narodowej studiów podyplomowych w zakresie operacyjno-strategicznym. W 2008 został wyznaczony na stanowisko dowódcy 21 Bazy Lotnictwa Taktycznego w Świdwinie, w której służył do 2010. 
6 czerwca 2015 przekazał w Świdwinie dowodzenie 21 BLT, został skierowany do Akademii Wojennej Wojsk Lotniczych (Air War College) w Maxwell – USA w ramach Podyplomowych Studiów Polityki Obronnej, po ukończeniu których został w 2016 desygnowany na stanowisko dowódcy 1 Skrzydła Lotnictwa Taktycznego. 8 lipca 2016 był dyrektorem pokazu lotniczego zorganizowanego z okazji szczytu NATO w Warszawie. 
10 listopada 2018 prezydent RP Andrzej Duda mianował go na stopień generała brygady. Na przełomie stycznia i lutego 2019 został mianowany zastępcą dowódcy Dowództwa Komponentu Powietrznego - Centrum Operacji Powietrznych, a od 3 lutego 2020 objął funkcję dowódcy DKP-COP. 15 sierpnia 2020 prezydent RP Andrzej Duda mianował go na stopień generała dywizji. Jest pilotem instruktorem klasy mistrzowskiej, z nalotem ponad 2100 godzin. Szkolił pilotów na samolotach Su-22. Brał czynny udział w wielu ćwiczeniach krajowych i zagranicznych.
Ordery, odznaczenia i wyróżnienia.
i inne

</doc>
<doc id="5339738" url="https://pl.wikipedia.org/wiki?curid=5339738" title="Tim Austin">
Tim Austin

Tim Austin, właściwie "Timothy Derek Austin" (ur. w 1983 w Londynie) – brytyjski matematyk, od 2019 profesor Uniwersytetu Kalifornijskiego w Los Angeles. W pracy naukowej zajmuje się teorią ergodyczną i rachunkiem prawdopodobieństwa.
Życiorys.
W latach 2002-06 studiował na University of Cambridge. Stopień doktora uzyskał w 2010 na Uniwersytecie Kalifornijskim w Los Angeles, promotorem doktoratu był Terence Tao.
Swoje prace publikował m.in. w „Journal d’Analyse Mathématique”, „Duke Mathematical Journal”, „Publications mathématiques de l'IHÉS" i „Mathematische Annalen”.
Laureat New Horizons in Mathematics Prize (2020), Michael Brin Prize in Dynamical Systems (2021) i Ostrowski Prize (2021). W 2019 był wyróżnionym prelegentem ("keynote speaker") na konferencji Dynamics, Equations and Applications (DEA 2019).

</doc>
<doc id="5339741" url="https://pl.wikipedia.org/wiki?curid=5339741" title="Zmarli w roku 1890">
Zmarli w roku 1890

Lista osób zmarłych w 1890:

</doc>
<doc id="5339742" url="https://pl.wikipedia.org/wiki?curid=5339742" title="Sergiu Palihovici">
Sergiu Palihovici

Sergiu Palihovici (ur. 6 kwietnia 1971 w Vadul Rașcov w rejonie Șoldănești) – mołdawska urzędnik państwowy i samorządowy, politolog, w 2015 minister środowiska.
Życiorys.
Na Państwowym Uniwersytecie Mołdawskim w Kiszyniowie uzyskał magisterium z historii (1994) i prawa międzynarodowego (2013). Odbył studia podyplomowe z audytu i rachunkowości na Akademii Studiów Ekonomicznych w Kiszyniowie (2002) oraz w instytucie nauk politycznych przy Radzie Europy (2007). W 2007 na macierzystej uczelni obronił doktorat z zakresu nauk politycznych poświęcony reformie administracji publicznej Mołdawii. Od 1995 pracował w administracji miejskiej Kiszynowa dochodząc do stanowiska kontrolera i naczelnika wydziału planowania przestrzennego, a następnie doradcy burmistrza. W latach 2011–2012 zasiadał w radzie miejskiej Kiszyniowa. W latach 2009–2014 szef kiszyniowskiej delegatury Kancelarii Stanu Mołdawii, natomiast od 2014 do 2015 był zastępcą sekretarza generalnego rządu. Od 18 lutego do 30 lipca 2015 zajmował stanowisko ministra środowiska w rządzie Chirila Gaburici jako kandydat wskazany przez Partię Liberalno-Demokratyczną. Po upadku tego gabinetu w sierpniu 2015 został sekretarzem kolejnego rządu. Później objął stanowisko prorektora akademii służby publicznej przy Prezydencie Mołdawii.
W 2014 odznaczony Orderem Republiki.
Życie prywatne.
Żonaty z Lilianą Palihovici, byłą wiceprzewodniczącą parlamentu, ma dwoje dzieci.

</doc>
<doc id="5339749" url="https://pl.wikipedia.org/wiki?curid=5339749" title="Bolesław Rafał Kuc">
Bolesław Rafał Kuc

Bolesław Rafał Kuc (ur. 3 kwietnia 1944 w Korabiach, zm. 29 sierpnia 2022) – polski uczony, profesor nauk ekonomicznych, socjolog, prakseolog i specjalista nauk o zarządzaniu, profesor zwyczajny Wydziału Zarządzania Uniwersytetu Warszawskiego, specjalności naukowe: podstawy zarządzania, zarządzanie strategiczne, teoria przywództwa, teoria kontroli i kontrolingu, metodologia nauk o zarządzaniu.
Życiorys.
W 1968 ukończył studia socjologiczne w Uniwersytecie Warszawskim. W 1974 na podstawie napisanej pod kierunkiem Jana Zieleniewskiego rozprawy pt. "Potrzeba, możliwości i kierunki usprawniania kontroli administracji państwowej" uzyskał w Zakładzie Prakseologii Polskiej Akademii Nauk stopień doktora nauk humanistycznych. W 1983 na Wydziale Zarządzania Uniwersytetu Warszawskiego na podstawie dorobku naukowego oraz rozprawy pt. "Kontrola w systemie zarządzania" otrzymał stopień naukowy doktora habilitowanego w dyscyplinie nauki o organizacji i zarządzaniu. W 2003 prezydent RP Aleksander Kwaśniewski nadał mu tytuł profesora nauk ekonomicznych
Był zatrudniony w Instytucie Organizacji i Zarządzania w Przemyśle "Orgmasz" i w Zakładzie Prakseologii Polskiej Akademii Nauk oraz był nauczycielem akademickim w następujących uczelniach:
W 2002 został odznaczony Złotym Krzyżem Zasługi. 
Zmarł 29 sierpnia 2022. Został pochowany na cmentarzu parafialnym w Legionowie.

</doc>
<doc id="5339755" url="https://pl.wikipedia.org/wiki?curid=5339755" title="Instytut Ekonomiki i Organizacji Przemysłu Spożywczego">
Instytut Ekonomiki i Organizacji Przemysłu Spożywczego

Instytut Ekonomiki i Organizacji Przemysłu Spożywczego – jednostka naukowo-badawcza Ministra Przemysłu Spożywczego i Skupu powołana w celu prowadzenia prac naukowych, rozwojowych i wdrożeniowych w obszarze przemysłu spożywczego.
Powstanie Instytutu.
Na podstawie zarządzenie Prezesa Rady Ministrów z 1980 r. w sprawie utworzenia Instytutu Ekonomiki i Organizacji Przemysłu Spożywczego ustanowiono Instytut. Nadzór nad Instytutem sprawował Minister Przemysłu Spożywczego i Skupu.
Zakłady naukowe tworzące Instytut.
Instytut powstał w drodze przekształcenia:
Przedmiot działania Instytutu.
Przedmiotem działania Instytutu było prowadzenie prac naukowo-badawczych, rozwojowych i wdrożeniowych na potrzeby przemysłu spożywczego, w zakresie ekonomiki, organizacji i zarządzania, a w szczególności:
Zniesienie Instytutu.
Na podstawie zarządzenie Prezesa Rady Ministrów z 1982 r. w sprawie połączenia Instytutu Ekonomiki Rolnej oraz Instytutu Ekonomiki i Organizacji Przemysłu Spożywczego w Instytut Ekonomiki Rolnictwa i Gospodarki Żywnościowej nastąpiło połączenie instytutów.

</doc>
<doc id="5339756" url="https://pl.wikipedia.org/wiki?curid=5339756" title="Juliusz Jejde">
Juliusz Jejde

Juliusz Jejde (ur. 18 września 1841 lub 1843 w Konstantynowie Łódzkim, zm. 13 maja 1908 w Krakowie) – polski aktor teatralny, śpiewak, organizator ruchu teatralnego, dziennikarz, uczestnik powstania styczniowego.
Wczesne lata.
W młodości pracował u kuśnierza i uczył się w wieczorowej szkole rzemieślniczej w Warszawie.
Kariera teatralna.
Debiutował w 1865 r. W 1866 został zaangażowany do Warszawskich Teatrów Rządowych początkowo jako chórzysta, a następnie jako aktor. Wkrótce zaczął występować w warszawskim Teatrze Rozmaitości. W 1870 lub 1871 r. zrezygnował z angażu w Warszawskich Teatrach Rządowych na rzecz teatrów prowincjonalnych. Występował w zespołach: Aleksandra Carmantranda (1872), Anastazego Trapszy (1872-1875, 1877-1897) Karola Doroszyńskiego (1875), Bolesława Kremskiego i Hipolita Wójcickiego (1879), Władysława Antoniego Górskiego (sez. 1882/1883), Józefa Puchniewskiego (1883) oraz w warszawskich teatrach ogródkowych: "Orfeum", "Belle Vue", "Eldorado" i "Alhambra". Przez dwa sezony (1875/1876 oraz 1876/1877) występował w teatrze poznańskim. Od sezonu 1883/84 do końca życia był związany z teatrem krakowskim. Wystąpił m.in. w rolach: Poloniusza ("Hamlet"), Dziemby ("Halka"), Grzesia ("Damy i huzary"), Agamemnona ("Piękna Helena" Jacquesa Offenbacha), Herszka ("Karpaccy górale"), Kalba ("Intryga i miłość"), Wiórka ("Gałganduch czyli Trójka hultajska") i Antoniego ("Wielki człowiek do małych interesów" Aleksandra Fredry). W zespołach Anastazego Trapszy, Józefa Puchniewskiego oraz w okresie współpracy z teatrem poznańskim pełnił funkcję reżysera. Organizował również własny zespół teatralny wspólnie z Adamem Romanem Czartoryskim w Łodzi (1880), jednak z uwagi na żałobę dworską i nie wykończenie teatru Fryderyka Sellina zmuszony był zarzucić ten projekt. Przez krotki okres w 1904 r. był dyrektorem Teatru Ludowego w Krakowie. W okresie współpracy z teatrem krakowskim prowadził także zespół objeżdżający Małopolskę z przedstawieniem na motywach "Krzyżaków".
Praca dziennikarska.
Jako dziennikarz współpracował z pismami "Głos Narodu" oraz "Kurier Polski".
Rodzina.
Jego synami byli: dziennikarz Juliusz Irydiusz Jejde (1884-1944) oraz aktor Tadeusz Jejde (1886-1944).

</doc>
<doc id="5339766" url="https://pl.wikipedia.org/wiki?curid=5339766" title="Zmarli w roku 1802">
Zmarli w roku 1802

Lista osób zmarłych w 1802:

</doc>
<doc id="5339767" url="https://pl.wikipedia.org/wiki?curid=5339767" title="Śląski Filar">
Śląski Filar

Śląski Filar – skała w masywie Okiennika Wielkiego, zwanego też Okiennikiem Dużym lub Okiennikiem Skarżyckim. Niezgodnie z ostatnią nazwą znajduje się w granicach wsi Piaseczno w województwie śląskim, w powiecie zawierciańskim, w gminie Włodowice na Wyżynie Częstochowskiej.
Drogi wspinaczkowe.
Śląski Filar to najdalej na zachód wysunięta część Wielkiego Okiennika. Od wschodu komin oddziela ją od Bliźniaczej Baszty. Na niektórych portalach wspinaczkowych zachodnia ściana Śląskiego Filara opisywana jest odrębnie jako Ścianka Zachodnia. Śląski Filar to wybitna skała wapienna o wysokości 25 m i ścianach pionowych lub przewieszonych z filarami, kominami, zacięciami, załupami i rysami. Uprawiana jest na niej wspinaczka skalna. Jest na niej 27 dróg wspinaczkowych (łącznie ze Ścianką Zachodnią) o trudności od IV+ do VI.5 w skali polskiej, oraz jeden projekt. Niemal wszystkie mają zamontowane stałe punkty asekuracyjne w postaci ringów (r) i stanowisk zjazdowych (st). Wśród wspinaczy skalnych skała jest bardzo popularna.

</doc>
<doc id="5339769" url="https://pl.wikipedia.org/wiki?curid=5339769" title="Instytut Ekonomiki Rolnej">
Instytut Ekonomiki Rolnej

Instytut Ekonomiki Rolnej – jednostka naukowo-badawcza Ministra Rolnictwa i Reform Rolnych powołana w celu zajmowania się problematyką ekonomiczną i organizacyjną rolnictwa.
Powołanie Instytutu.
Na podstawie rozporządzenie Rady Ministrów z 1949 r. w sprawie utworzenia Instytutu Ekonomiki Rolnej ustanowiono Instytut.
Zadanie Instytutu.
Zadaniem Instytutu było kierowanie całokształtem badań w zakresie ekonomiki rolnej oraz bezpośrednie prowadzenie prac naukowo-badawczych w tym zakresie.
Nadzór na Instytutem.
Nadzór na Instytutem sprawował Minister Rolnictwa i Reform Rolnych, który wykonywał w porozumieniu z Przewodniczącym Państwowej Komisji Planowania Gospodarczego i Ministrem Oświaty.
W zakresie zleconym przez Ministra Oświaty instytut nadzorował i koordynował prace naukowo-badawcze zakładów szkół wyższych w dziedzinie ekonomiki rolnej, przedstawiał wnioski w sprawie zatwierdzenia planów tych prac i związanych z nim planów finansowych oraz czuwał nad ich wykonaniem.
Zniesienie Instytutu.
Na podstawie zarządzenie Prezesa Rady Ministrów z 1982 r. w sprawie połączenia Instytutu Ekonomiki Rolnej oraz Instytutu Ekonomiki i Organizacji Przemysłu Spożywczego w Instytut Ekonomiki Rolnictwa i Gospodarki Żywnościowej nastąpiło połączenie instytutów.

</doc>
<doc id="5339770" url="https://pl.wikipedia.org/wiki?curid=5339770" title="Mikołaj Stanisław Politalski">
Mikołaj Stanisław Politalski

Mikołaj Stanisław Politalski herbu Ostoja (zm. przed 1705) – pisarz i sędzia grodzki ostrzeszowski, podstoli wiski, dziedzic wsi: Szczypiorno, Boczków, Piekart, Świercze (dziś nie istnieje) i części Niemojewa.
Życiorys.
Mikołaj Stanisław Politalski był synem Waleriana i Marianny z Żeromskich. Jego małżonką była Teresa z Blińskich, córka Łukasza i Marianny Boguckiej, wdowa po Franciszku Sczypierskim, jedyna dziedziczka miasta Stęszew z wsiami: Witobel, Krąplewo, Trzcielin i Wielkie Dębno. Dobra te Politalska sprzedała w 1681 roku Janowi z Łagowca Szczanieckiemu. W roku 1684 Mikołaj Politalski kupił od ks. Andrzeja Szczypierskiego (syna Teresy Blińskiej z pierwszego małżeństwa) dobra Szczypiorno i Boczków za 34 000 zł. W 1692 roku sprzedał Świercze i części Niemojewa za 10 000 zł. Stanisławowi Wierusz Niemojewskiemu. Nie żył już w 1705 roku, kiedy jego małżonka Teresa z Blińskich zapisała sumę 2000 zł. Pawłowi z Gaszyna Wierzchleyskiemu.

</doc>
<doc id="5339772" url="https://pl.wikipedia.org/wiki?curid=5339772" title="Jerzy Butrym">
Jerzy Butrym

Jerzy Butrym herbu Topór (zm. po 1435) – marszałek hospodarski (1428–1429).
Tytułował się mianem "z Żyrmunów".
Życiorys.
W latach młodzieńczych kształcił się zagranicą, gdzie – według Jana Długosza – odznaczył się "wybitnymi zaletami umysłu". W latach 1428–1429 pełnił funkcję marszałka hospodarskiego, którą to przejął po ojcu. 
W latach 1432–1435 pojawia się w dokumentach historycznych bez żadnego tytułu. 
Dopiero aż około roku 1440 spotykamy się z jakimś Butrymem, sprawującym urząd namiestnika słonimskiego i zdzitowskiego, choć nie ma pewności czy jest to ta sama osoba. Jak twierdzi Władysław Semkowicz, kolejny bojar o tym samym imieniu z powiatu knetowskiego, występujący w roku 1440, jest zapewne inną osobistością niż Jerzy Butrym'. Przyjmuje się więc, że Jerzy Butrym zmarł po 1435 roku""'.
Życie prywatne.
Był synem Jana Butryma, adoptowanego podczas unii horodelskiej w 1413 roku do herbu Topór przez polskich panów.
Jego synem jest zapewne Władysław zwany Butrymem, wpisany w roku 1445 w album Uniwersytetu Krakowskiego. Drugi syn Treczus Butrymowicz otrzymuje w połowie XV w. nadanie ziemskie w powiecie oszmiańskim.
Posiadłość gniazdowa, Żyrmuny ("Zermoni", "Zirmuni"), która od 1413 roku udaje się odnaleźć jako figurująca w rękach jego rodziny, leży pod Lidą. Niedaleko od niej, jeszcze w XX wieku, spotykamy osadę Butrymy, a parę kilometrów dalej znajduje się również miejscowość Butrymańce. Okolica ta jest gniazdem omawianej rodziny.

</doc>
<doc id="5339774" url="https://pl.wikipedia.org/wiki?curid=5339774" title="Aleksandra Makurat">
Aleksandra Makurat

Aleksandra Joanna Makurat (ur. 27 października 1997 w Gdańsku) – polska koszykarka, występująca na pozycji sinej skrzydłowej, obecnie zawodniczka włoskiego TechFind San Salvatore Selargius.
Zaczynała w grupach młodzieżowych klubu BAT Sierakowice. Pochodzi z rodziny o sportowych tradycjach. Jej ojciec Rafał jest koszykarskim trenerem oraz działaczem, matka Magdalena to była koszykarka, obecnie trenerka koszykarska. Koszykarkami są także jej młodsze siostry, Anna, reprezentantka Polski oraz Agata.
5 września 2022 dołączyła do TechFind San Salvatore Selargius, występującego w II lidze włoskiej (Serie A2).

</doc>
<doc id="5339779" url="https://pl.wikipedia.org/wiki?curid=5339779" title="Seijo no maryoku wa bannō desu">
Seijo no maryoku wa bannō desu

 – seria light novel napisana przez Yukę Tachibanę i ilustrowana przez Yasuyuki Syuri, publikowana od 2016 roku w serwisie Shōsetsuka ni narō. Później została przejęta przez wydawnictwo Fujimi Shobō, które wydaje ją pod imprintem Kadokawa Books od lutego 2017.
Adaptacja w formie mangi z ilustracjami Fujiazuki ukazuje się w magazynie internetowym „ComicWalker” wydawnictwa Kadokawa Shoten od lipca 2017.
Na podstawie powieści studio Diomedéa wyprodukowało serial anime, który emitowany był od kwietnia do czerwca 2021. Zapowiedziano również powstanie drugiego sezonu.
Fabuła.
Pracownica biurowa, Sei Takanashi, zostaje przeniesiona do magicznego świata Salutanii bez możliwości powrotu do domu. Rytuał, który ją przywołał, miał na celu wyłonienie „świętej” zdolnej do wypędzenia mrocznej magii, lecz zamiast jednej osoby, zostały przyzwane dwie. Książę koronny wybrał jednak drugą „świętą”. Nie zrażona tym, Sei dąży do realizacji własnych celów i postanawia zostać badaczką w Instytucie Badawczym Flory Medycznej, placówce znanej z badań nad ziołami i eliksirami. Podczas oddawania się swojej najnowszej pasji, Sei ma fatalne spotkanie z dowódcą Trzeciego Zakonu Rycerskiego. Nie wie jednak, że jej zdolności świętej będą nadal wywierać wpływ na jej nowe życie.
Light novel.
Yuka Tachibana rozpoczęła publikację powieści w 2016 roku za pośrednictwem serwisu Shōsetsuka ni narō. Później seria została przejęta przez wydawnictwo Fujimi Shobō, które wydaje ją jako light novel pod imprintem Kadokawa Books od 10 lutego 2017. Według stanu na 10 marca 2022, do tej pory opublikowano 8 tomów.
Manga.
Adaptacja w formie mangi z ilustracjami Fujiazuki ukazuje się w magazynie internetowym „ComicWalker” od 31 lipca 2017. Następnie wydawnictwo Kadokawa Shoten rozpoczęło zbieranie rozdziałów do wydań w formacie tankōbon, których pierwszy tom ukazał się 5 lutego 2018. Według stanu na 16 grudnia 2022, do tej pory wydano 9 tomów.
Spin-off z ilustracjami autorstwa Aoagu, zatytułowany "Seijo no maryoku wa bannō desu: Mō hitori no seijo", ukazuje się w magazynie internetowym „ComicWalker” od 5 października 2020.
Anime.
7 września 2020 wydawnictwo Kadokawa ogłosiło, że seria otrzyma adaptację w formie anime. Później ujawniono, że będzie to seria telewizyjna zanimowana przez studio Diomedéa. Reżyserem został Shōta Ihara, prace nad scenariuszem nadzorował Wataru Watari, postacie zaprojektował Masakazu Ishikawa, muzykę skomponował Kenichi Kuroda, zaś rolę producenta muzycznego pełniła Aira Yūki. Serial był emitowany od 6 kwietnia do 22 czerwca 2021 w stacjach AT-X, Tokyo MX, MBS i BS11. Yūki wykonała również motyw otwierający, „Blessing”, podczas gdy motyw końcowy, zatytułowany „Page for Tomorrow”, wykonało NOW ON AIR.
Odbiór.
Recenzując pierwszy odcinek anime, recenzenci z Anime News Network wystawili serii mieszane oceny, średnio 3 gwiazdki na 5, krytykując generyczną oprawę i pospieszne tempo akcji pierwszego odcinka, jednocześnie chwaląc jakość animacji i potencjał rozwoju fabuły. Zauważyli również, że pomimo tego, iż główna bohaterka nie dostała wiele okazji do rozwoju postaci w pierwszym odcinku, jej projekt jako dojrzalszej kobiety po dwudziestce, zamiast bardziej powszechnej nastolatki, jest interesujący.

</doc>
<doc id="5339782" url="https://pl.wikipedia.org/wiki?curid=5339782" title="Kanał rdzeniowy">
Kanał rdzeniowy



</doc>
<doc id="5339784" url="https://pl.wikipedia.org/wiki?curid=5339784" title="Karpogon">
Karpogon



</doc>
<doc id="5339785" url="https://pl.wikipedia.org/wiki?curid=5339785" title="Marcin Garuch">
Marcin Garuch

Marcin Garuch (ur. 14 września 1988 w Legnicy) – polski zawodowy piłkarz występujący jako pomocnik Miedź Legnica II. Garuch jest znany jako najniższy profesjonalny piłkarz w Europie.
Kariera.
Karierę seniorów rozpoczął w Miedź Legnica. W 2012 roku został wypożyczony do Chojniczanki Chojnice.
Korona.
Miedź Legnica

</doc>
<doc id="5339787" url="https://pl.wikipedia.org/wiki?curid=5339787" title="Viviane Baladi">
Viviane Baladi

Viviane Baladi (ur. 23 maja 1963) – szwajcarsko-francuska matematyczka, związana od 1990 z Centre national de la recherche scientifique (CNRS). W pracy naukowej zajmuje się teorią ergodyczną, układami dynamicznymi i fizyką matematyczną.
Życiorys.
W 1986 ukończyła studia z matematyki i informatyki na Uniwersytecie Genewskim. Stopień doktora uzyskała w 1989 na tej samej uczelni, promotorem doktoratu był Jean-Pierre Eckmann. Od 1990 - z przerwami na pobyty w innych ośrodkach - pracuje w CNRS.
Swoje prace publikowała m.in. w prestiżowych czasopismach matematycznych: „Journal of the American Mathematical Society” i „Inventiones Mathematicae". Była redaktorką m.in. „Inventiones Mathematicae" i „Publications mathématiques de l'IHÉS”.
W 2014 roku wygłosiła wykład sekcyjny na Międzynarodowym Kongresie Matematyków w Seulu. Była też jedną z głównych prelegentek m.in. w 2019 na Dynamics, Equations and Applications (DEA 2019) i w 2021 na International Congress on Mathematical Physics.
W 2017 zdobyła prestiżowy ERC Advanced Grant. Od 2018 jest członkinią Academia Europaea.

</doc>
<doc id="5339788" url="https://pl.wikipedia.org/wiki?curid=5339788" title="Diecezja Kalamy">
Diecezja Kalamy

Diecezja Kalamy (łac. "Dioecesis Calamensis") – dawna diecezja katolicka znajdująca się w Numidii, obecnie biskupstwo tytularne.
Biskupi.
Biskupi diecezjalni.
Źródło:
Biskupi tytularni.
Źródło:

</doc>
<doc id="5339790" url="https://pl.wikipedia.org/wiki?curid=5339790" title="Calama (stolica tytularna)">
Calama (stolica tytularna)



</doc>
<doc id="5339791" url="https://pl.wikipedia.org/wiki?curid=5339791" title="HMV">
HMV

HMV (także: hmv) – brytyjska sieć handlowa zajmująca się sprzedażą wydawnictw muzycznych, filmów, gier, akcesoriów elektronicznych i książek.
Historia.
Pierwszy sklep HMV został otwarty w 1921 roku na londyńskej Oxford Street pod numerem 363, a jego nazwa została zaczerpnięta od wytwórni płytowej His Master's Voice. W 1937 roku lokal uległ pożarowi, jednak odbudowano go dwa lata później.
W 1966 roku HMV zaczęło rozwijać swoją działalność w Londynie, a w latach 70. rozrosło się dwukrotnie. W 1986 główny sklep sieci został przeniesiony pod adres 150-154 Oxford Street, stając się największym sklepem muzycznym na świecie, a na otwarciu pojawili się Bob Geldof i Michael Hutchence. W 1990 roku otwarto HMV także w Nowym Jorku i w tamtym czasie był to największy sklep muzyczny w Stanach Zjednoczonych. Ekspansja HMV kontynuowała się w latach 90., kiedy to sieć posiadała 320 sklepów. W 1998, w ramach przedsięwzięcia typu joint venture z firmą Advent International, utworzono HMV Media Group, w której posiadanie weszła m.in. sieć księgarni Waterstones.
W 2007 roku HMV stało się posiadaczem upadłej sieci Fopp, sprzedającej podobny asortyment. W roku 2009 kupiło 50% udziałów w MAMA Group, w tym salę koncertową Hammersmith Apollo, a także 50% udziałów platformy 7digital w ramach strategii rozwinięcia swoich usług cyfrowych. Jednak na początku 2011 roku HMV ogłosiło, że zamierza zamknąć 40 swoich sklepów na skutek niskich obrotów, które spadły o 20%. Firma musiała też odsprzedać sieć Waterstones, a rok później sprzedała swoje udziały w MAMA Group. Na początku 2013 roku rozpoczął się podział spółki HMV, a wraz z tym zamknięcie ponad 100 sklepów. Sieć została zakupiona przez Hilco Capital, co zachowało ją od całkowitego upadku. Jesienią główny sklep przeniosiono z powrotem pod oryginalny adres na Oxford Street.
W grudniu 2018 spółka ponownie uległa podziałowi i w lutym 2019 jej właścicielem została kanadyjska firma Sunrise Records. W lipcu 2021 HMV obchodziło 100-lecie istnienia.

</doc>
<doc id="5339792" url="https://pl.wikipedia.org/wiki?curid=5339792" title="Makurat">
Makurat

Osoby o tym nazwisku:

</doc>
<doc id="5339793" url="https://pl.wikipedia.org/wiki?curid=5339793" title="Język baduy">
Język baduy

Język baduy (a. badui) – język austronezyjski, którym posługuje się lud Baduy. Według danych z 2000 roku ma 20 tys. użytkowników.
Jest blisko spokrewniony z językiem sundajskim i bywa rozpatrywany jako jego dialekt. Według alternatywnej klasyfikacji są to dwa języki, które tworzą wspólną gałąź rodziny austronezyjskiej. Pod względem społeczno-religijnym ludność Baduy stanowi grupę odrębną od Sundajczyków.
W użyciu jest także język indonezyjski, aczkolwiek w ograniczonym zakresie.

</doc>
<doc id="5339794" url="https://pl.wikipedia.org/wiki?curid=5339794" title="Język badui">
Język badui



</doc>
<doc id="5339798" url="https://pl.wikipedia.org/wiki?curid=5339798" title="Sega CD">
Sega CD



</doc>
<doc id="5339800" url="https://pl.wikipedia.org/wiki?curid=5339800" title="Tomasz Stępniewski">
Tomasz Stępniewski

Tomasz Stępniewski – polski politolog, profesor nadzwyczajny KUL.
Życiorys.
W 2004 ukończył studia magisterskie z politologii w Uniwersytecie Marii-Curie Skłodowskiej w Lublinie, a w 2007 studia magisterskie z prawa w Katolickim Uniwersytecie Lubelskim. 29 czerwca 2007 otrzymał stopień doktora nauk o polityce w UMCS na podstawie pracy pt. "Ukraina jako obszar wpływów międzynarodowych po zimnej wojnie". Habilitację uzyskał 27 czerwca 2014 w Instytucie Studiów Politycznych Polskiej Akademii Nauk na podstawie dorobku naukowego i pracy pt. "Geopolityka regionu Morza Czarnego w pozimnowojennym świecie". Pracował jako adiunkt w Instytucie Europy Środkowo-Wschodniej i w Instytucie Politologii KUL oraz jako profesor nadzwyczajny w Instytucie Neofilologii Państwowej Wyższej Szkoły Zawodowej w Chełmie. Obecnie pracuje na stanowisku profesora nadzwyczajnego KUL w Katedrze Teorii Polityki i Studiów Wschodnich.
W 2022 został powołany do zespołu doradczego ds. programu "Perły nauki" przy Ministerstwie Edukacji i Nauki.

</doc>
<doc id="5339801" url="https://pl.wikipedia.org/wiki?curid=5339801" title="Zmarli w roku 1840">
Zmarli w roku 1840

Lista osób zmarłych w 1840:

</doc>
<doc id="5339804" url="https://pl.wikipedia.org/wiki?curid=5339804" title="Socjalistyczne Stowarzyszenie Lud Polski">
Socjalistyczne Stowarzyszenie Lud Polski



</doc>
<doc id="5339805" url="https://pl.wikipedia.org/wiki?curid=5339805" title="Jefferson Brenes">
Jefferson Brenes

Jefferson Brenes Rojas (ur. 13 kwietnia 1997 w Limón) – kostarykański piłkarz występujący na pozycji defensywnego pomocnika, reprezentant kraju, obecnie zawodnik Herediano.

</doc>
<doc id="5339806" url="https://pl.wikipedia.org/wiki?curid=5339806" title="Igła nad Przechodem">
Igła nad Przechodem

Igła nad Przechodem – skała w grupie skał Okiennika Wielkiego, zwanego też Okiennikiem Dużym lub Okiennikiem Skarżyckim. Znajduje się w granicach wsi Piaseczno w województwie śląskim, w powiecie zawierciańskim, w gminie Włodowice na Wyżynie Częstochowskiej.
Igła nad Przechodem to niewielka i całkowicie odrębna turniczka w północnej części masywu Okiennika. Ma wysokość około 10 m i oparta jest o Omszałą Basztę. Pomiędzy turniami tymi jest przejście (przechód, przełaz) wykorzystywany przez wspinaczy skalnych. Na niektórych portalach wspinaczkowych skała ta ma nazwę Przełaz. Na ścianach Igły nad Przechodem są trzy drogi wspinaczkowe o trudności VI.1 i VI+. Mają zamontowane stałe punkty asekuracyjne: ringi i dwa ringi zjazdowe (drz). Wśród wspinaczy skalnych skała ma średnią popularność.

</doc>
<doc id="5339808" url="https://pl.wikipedia.org/wiki?curid=5339808" title="Doryan Rodríguez">
Doryan Rodríguez

Doryan Jovanny Rodríguez Soto (ur. 18 stycznia 2003 w San José) – kostarykański piłkarz występujący na pozycji napastnika, obecnie zawodnik Alajuelense.

</doc>
<doc id="5339809" url="https://pl.wikipedia.org/wiki?curid=5339809" title="Open delle Puglie 2022">
Open delle Puglie 2022

Open delle Puglie 2022 – tenisowy turniej WTA kategorii WTA 125 w sezonie 2022 z cyklu Open delle Puglie rozgrywany w dniach 5–11 września 2022 roku w Bari na kortach ceglanych o puli nagród wynoszącej 115 000 dolarów amerykańskich.

</doc>
<doc id="5339812" url="https://pl.wikipedia.org/wiki?curid=5339812" title="Park Narodowy Huerquehue">
Park Narodowy Huerquehue

Park Narodowy Huerquehue (hiszp. "Parque nacional Huerquehue") – park narodowy w Chile położony w regionie Araukania, w prowincji Cautín (gminy Cunco i Pucón). Został utworzony 6 września 1967 roku. Zajmuje obszar 125 km². Od 1983 roku wraz z Parkiem Narodowym Conguillío i Parkiem Narodowym Tolhuaca jest częścią rezerwatu biosfery UNESCO o nazwie „Araukarias”.
Opis.
Park znajduje się na zachodnich zboczach Andów, na wschód od jeziora Caburgua. Znajduje się tu kilkanaście jezior takich jak np. Verde, Toro, Tinquilco. Najwyższe szczyty to wulkan Nevados de Caburgua (1952 m n.p.m.) i Cerro San Sebastian (1905 m n.p.m.).
Średnia roczna temperatura na terenie parku wynosi +11 °C.
Flora.
Prawie całą powierzchnię parku pokrywają lasy waldiwijskie. Rośnie w nich głównie "Nothofagus dombeyi", Saxegothaea conspicua, Nothofagus pumilio i zagrożona wyginięciem araukaria chilijska.
Fauna.
Z ssaków żyją na terenie parku m.in.: nibylis andyjski, puma płowa, skalniczka stokowa, pazurnik większy z podgatunku Chelemys "megalonyx microtis", pudu południowy, tukotuko wulkaniczny, grizon mniejszy, krecikomysz długopazurowa, żaglouch górski, irenka andyjska, wiskacza górska. 
Płazy i gady występujące w parku to m.in.: zagrożony wyginięciem gardłoród Darwina, żaby "Alsodes nodosus i Hylorina sylvatica, Eupsophus vertebralis," jaszczurki z gatunku "Liolaemus altissimus, Liolaemus cyanogaster i Phymaturus palluma, Nannophryne variegata, Pleurodema thaul""."
Ptaki to m.in.: narażony na wyginięcie kondor wielki, lustrzynka, krytonos rudogardły, krasnogonka długodzioba.

</doc>
<doc id="5339815" url="https://pl.wikipedia.org/wiki?curid=5339815" title="Kervin Arriaga">
Kervin Arriaga

Kervin Fabián Arriaga Villanueva (ur. 5 stycznia 1998 w Puerto Cortés) – honduraski piłkarz występujący na pozycji defensywnego pomocnika, reprezentant Hondurasu, od 2022 roku zawodnik amerykańskiej Minnesoty United.

</doc>
<doc id="5339823" url="https://pl.wikipedia.org/wiki?curid=5339823" title="Interfront (Donbas)">
Interfront (Donbas)

Interfront Donbasu, właśc. Międzynarodowy Ruch Donbasu (ros. Интернациональное Движение Донбасса) – organizacja społeczno-polityczna utworzona na terytorium obwodów ługańskiego i donieckiego w Ukraińskiej SRR, a potem na niepodległej Ukrainie. Zrzeszała mieszkańców Donbasu, którzy sprzeciwiali się secesji Ukrainy z ZSRR, a potem walczyła o przyznanie temu regionowi specjalnego autonomicznego statusu.
Historia.
Donbaski interfront został założony 18 listopada 1990 roku przez donieckiego historyka i politologa Dmitrija Korniłowa. Podobnie jak analogiczne organizacje istniejące w innych regionach ZSRR (jak Litwa, Łotwa, Estonia czy Mołdawia) zrzeszał mieszkańców opowiadających się przeciwko popieranych przez większość rezydentów tych republik ruchach niepodległościowych, tym samym był on zdominowany przez ludność rosyjską bądź rosyjskojęzyczną. Jednak w przeciwieństwie do wcześniej przytoczonych organizacji, Interfront w Donbasie miał dużo mniejsze wpływy w regionie.
W czasie powstania Interfront za główny cel postawił sobie pozostanie Ukrainy w granicach Związku Radzieckiego. Jednak niecały rok później secesja tego państwa stała się faktem, więc od tego czasu organizacja dążyła do przekształcenia Ukrainy w państwo federalne, gdzie Donbas miał posiadać swego rodzaju niezależność od rządu w Kijowie. Według Korniłowa miało to być konieczne dla uniknięcia "przymusowej ukrainizacji" i zachowania tożsamości regionu. Interfront prowadził agitację poprzez rozdawanie ulotek i informowanie o historii Doniecko-Krzyworoskiej Republiki Radzieckiej istniejącej w latach 1918-1919, do której często odnosili się działacze organizacji. Ponadto podkreślano wielonarodowy charakter Donbasu na przestrzeni lat. W 1992 roku utworzono organizację młodzieżową - Молодежная лига Интердвижения. Rok później organizacja urosła w siłę po tym jak po jej stronie stanęli donieccy górnicy, którzy sprzeciwiali się reformom prezydenta Krawczuka. Interfront był wtedy wspierany przez postkomunistyczną Socjalistyczną Partię Ukrainy. W 1995 Korniłow oddał stanowisko przewodniczącego dziennikarzowi Siergiejowi Czepikowi. W kolejnych latach organizacja schodziła na margines, a w 2003 roku rozwiązano ją.
Flaga.
Interfront ustanowił swoją własną, czerwono-niebiesko-czarną flagę. Koncept flagi Donbasu powstał, gdy cały kraj debatował nad sztandarem przyszłej Ukrainy, gdzie istniały dwie propozycje - czerwono-niebieska (flaga Ukraińskiej SRR bez sierpa i młota) i niebiesko-żółta (flaga Ukraińskiej Republiki Ludowej istniejącej w latach 1917-1921). Interfront stanął po stronie tej pierwszej, dodając czarny pasek symbolizujący górnictwo regionu. Po upadku organizacji zmodyfikowaną flagę przejął ruch społeczno-polityczny "Republika Doniecka", a później posłużyła ona za inspirację dla Donieckiej Republiki Ludowej.
Kontrowersje.
Według Olega Kaługina, b. agenta KGB, donbaski Interfront, tak jak cała reszta podobnych mu proradzieckich i prorosyjskich organizacji, został stworzony i kierowany przez wywiad w celu stworzenia przeciwwagi dla ruchów narodowych. Jego zdaniem "międzynarodowość" organizacji istniała tylko w nazwie, ponieważ w rzeczywistości realizowała ona rosyjskie marzenia imperialne.

</doc>
<doc id="5339824" url="https://pl.wikipedia.org/wiki?curid=5339824" title="Gonzalo Burbon (1914–1934)">
Gonzalo Burbon (1914–1934)



</doc>
<doc id="5339826" url="https://pl.wikipedia.org/wiki?curid=5339826" title="Gonzalo Burbon (1937–2000)">
Gonzalo Burbon (1937–2000)



</doc>
<doc id="5339830" url="https://pl.wikipedia.org/wiki?curid=5339830" title="Amalia del Pilar Burbon">
Amalia del Pilar Burbon



</doc>
<doc id="5339831" url="https://pl.wikipedia.org/wiki?curid=5339831" title="Amelia del Pilar de Borbón">
Amelia del Pilar de Borbón



</doc>
<doc id="5339833" url="https://pl.wikipedia.org/wiki?curid=5339833" title="Anna Elżbieta Burbon">
Anna Elżbieta Burbon



</doc>
<doc id="5339835" url="https://pl.wikipedia.org/wiki?curid=5339835" title="Theodorus Johannes Meijer">
Theodorus Johannes Meijer



</doc>
<doc id="5339839" url="https://pl.wikipedia.org/wiki?curid=5339839" title="Beatrycze (księżna Civitella-Cesi)">
Beatrycze (księżna Civitella-Cesi)



</doc>
<doc id="5339850" url="https://pl.wikipedia.org/wiki?curid=5339850" title="Język chuje">
Język chuje



</doc>
<doc id="5339852" url="https://pl.wikipedia.org/wiki?curid=5339852" title="Chotkowska Władysława">
Chotkowska Władysława



</doc>
<doc id="5339853" url="https://pl.wikipedia.org/wiki?curid=5339853" title="S/y Biegnąca po falach">
S/y Biegnąca po falach



</doc>
<doc id="5339855" url="https://pl.wikipedia.org/wiki?curid=5339855" title="Vrana Konti">
Vrana Konti

Vrana Konti (dosł. "Hrabia Vrana", ur. 1389, zm. 1458) - albański dowódca wojskowy i osobisty doradca Skanderbega. Jego prawdziwa tożsamość nie jest znana, jednak w niektórych źródłach był nazywany Simonem Altisfierim i nawet przypisywano mu pokrewieństwo ze Skanderbegiem.
Życiorys.
W młodości był najemnikiem walczącym w armii aragońskiej. Do Albanii wrócił przed 1442 rokiem, kiedy to wstąpił do armii Skanderbega.
W 1450 roku był jednym z dowódców obrony obleganej wówczas przez wojska osmańskie Krui. Sułtan Murad II zaproponował Vranie 300 tys. akczy i wysoki stopień oficerski w osmańskiej armii w zamian za kapitulację, jednak ten odmówił.
W lipcu 1455 roku wziął udział w obronie oblężonego Beratu, gdzie Vrana stawiał wojskom osmańskim skuteczny opór.
Zmarł w 1458 roku.
Upamiętnienia.
W 1967 roku albański rzeźbiarz Sabri Tuçi wykonał popiersie z wizerunkiem Vrany, które aktualnie znajduje się w Muzeum Skanderbega w Krui.

</doc>
<doc id="5339856" url="https://pl.wikipedia.org/wiki?curid=5339856" title="Simon Altisfieri">
Simon Altisfieri



</doc>
<doc id="5339857" url="https://pl.wikipedia.org/wiki?curid=5339857" title="Vrana (dowódca)">
Vrana (dowódca)



</doc>
<doc id="5339859" url="https://pl.wikipedia.org/wiki?curid=5339859" title="Vrana (żołnierz)">
Vrana (żołnierz)



</doc>
<doc id="5339861" url="https://pl.wikipedia.org/wiki?curid=5339861" title="Vrana (wojskowy)">
Vrana (wojskowy)



</doc>
<doc id="5339863" url="https://pl.wikipedia.org/wiki?curid=5339863" title="S/y Kumka IV">
S/y Kumka IV



</doc>
<doc id="5339865" url="https://pl.wikipedia.org/wiki?curid=5339865" title="S/y Solidarity">
S/y Solidarity



</doc>
<doc id="5339867" url="https://pl.wikipedia.org/wiki?curid=5339867" title="Sage Symfonia">
Sage Symfonia



</doc>
<doc id="5339868" url="https://pl.wikipedia.org/wiki?curid=5339868" title="S/y Płynący Obłok">
S/y Płynący Obłok



</doc>
<doc id="5339869" url="https://pl.wikipedia.org/wiki?curid=5339869" title="S/y Dar Przemyśla">
S/y Dar Przemyśla



</doc>
<doc id="5339871" url="https://pl.wikipedia.org/wiki?curid=5339871" title="S/y Dar Szczecina">
S/y Dar Szczecina



</doc>
<doc id="5339874" url="https://pl.wikipedia.org/wiki?curid=5339874" title="Kevin López (piłkarz)">
Kevin López (piłkarz)

Kevin Josué „Choloma” López Maldonado (ur. 3 lutego 1996 w Cholomie) – honduraski piłkarz występujący na pozycji prawego pomocnika, reprezentant Hondurasu, od 2023 roku zawodnik Olimpii.

</doc>
<doc id="5339875" url="https://pl.wikipedia.org/wiki?curid=5339875" title="Mołdawska SRR">
Mołdawska SRR



</doc>
<doc id="5339878" url="https://pl.wikipedia.org/wiki?curid=5339878" title="S/y Zawisza Czarny (1934)">
S/y Zawisza Czarny (1934)



</doc>
<doc id="5339879" url="https://pl.wikipedia.org/wiki?curid=5339879" title="S/y Zawisza Czarny (1961)">
S/y Zawisza Czarny (1961)



</doc>
<doc id="5339882" url="https://pl.wikipedia.org/wiki?curid=5339882" title="Puchar Europy w snowboardzie 2022/2023">
Puchar Europy w snowboardzie 2022/2023

Puchar Europy w snowboardzie w sezonie 2022/2023 to kolejna edycja tej imprezy. Cykl ten rozpoczął się 24 listopada 2022 r. w austriackim Pitztal zawodami w snowboardcrossie. Ostatnie zawody sezonu, będące konkursem slopestyle'u, zostaną rozegrane 22 kwietnia 2023 r. w Kitzsteinhorn, również w Austrii. 
Łącznie zaplanowano 37 konkursów dla kobiet i mężczyzn.
Konkurencje.
Na liście widnieje również klasyfikacja PAR, która nie odzwierciedla żadnej konkurencji. Jest to zsumowana klasyfikacja PSL i PGS.

</doc>
<doc id="5339883" url="https://pl.wikipedia.org/wiki?curid=5339883" title="S/y Stary">
S/y Stary



</doc>
<doc id="5339887" url="https://pl.wikipedia.org/wiki?curid=5339887" title="Atol (ujednoznacznienie)">
Atol (ujednoznacznienie)



</doc>
<doc id="5339889" url="https://pl.wikipedia.org/wiki?curid=5339889" title="Język dayak iban">
Język dayak iban



</doc>
<doc id="5339891" url="https://pl.wikipedia.org/wiki?curid=5339891" title="Zmarli w roku 1939">
Zmarli w roku 1939

Lista osób zmarłych w 1939:

</doc>
<doc id="5339892" url="https://pl.wikipedia.org/wiki?curid=5339892" title="Jacek Skuta">
Jacek Skuta

Jacek Skuta (ur. 3 sierpnia 1962 w Sosnowcu) – piłkarz, trener piłkarski, działacz sportowy, publicysta.
Wychowanek Zagłębia Sosnowiec, w barwach którego ma na koncie 4 występy w I lidze polskiej. Debiut zaliczył 20 kwietnia 1985 roku w meczu Zagłębie Sosnowiec z Motore Lublin, wchodząc na boisko w 86 minucie za Wojciecha Sączka. Po odejściu z Sosnowca był zawodnikiem III-ligowych CKS Czeladź i Andaluzja Brzozowice-Kamień.
Po zakończeniu kariery pozostał w Andaluzji w roli trenera drużyn młodzieżowych (1995–2002) i drużyny seniorskiej (2003–2007). W latach późniejszych został członkiem zarządu, wiceprezesem ds. sportowych. Był też trenerem Orkana Dąbrówka Wielka i Polonii Piekary Śląskie.
Jest autorem publikacji o tematyce sportowej, m.in. monografii o klubie GKS Andaluzja Brzozowice-Kamień oraz Zagłębie Sosnowiec.

</doc>
<doc id="5339893" url="https://pl.wikipedia.org/wiki?curid=5339893" title="S/y Zew Morza">
S/y Zew Morza



</doc>
<doc id="5339896" url="https://pl.wikipedia.org/wiki?curid=5339896" title="S/y Zryw">
S/y Zryw



</doc>
<doc id="5339899" url="https://pl.wikipedia.org/wiki?curid=5339899" title="Minao Shibata">
Minao Shibata

 – japoński kompozytor.
Życiorys.
Ukończył studia w zakresie botaniki (1939) i estetyki (1943) na Uniwersytecie Tokijskim. Jednocześnie w latach 1941–1943 pobierał prywatnie lekcje kompozycji u Saburō Moroi. Od 1939 do 1941 roku występował jako wiolonczelista w Tokijskiej Orkiestrze Smyczkowej. W 1946 roku wspólnie z kompozytorami Yoshirō Irino i Kunio Todą założył grupę Shinsei-kai ("Stowarzyszenie Nowego Głosu"). Należał do pionierów muzyki współczesnej w Japonii, w latach 1941–1951 publikował na łamach „Ongaku Geijutsu” (Sztuka Muzyki) cykl artykułów poświęconych twórczości Béli Bartóka, w latach 50. i 60. udzielał się aktywnie jako komentator w muzycznych audycjach radiowych i organizator koncertów. Od 1959 do 1969 roku wykładał na Tokijskim Uniwersytecie Sztuki. 
Był autorem licznych publikacji, w tym m.in. historii współczesnej muzyki zachodniej (1967), monografii poświęconej Gustavowi Mahlerowi (1984) i rozprawy teoretycznej o strukturze muzyki (1978). Opublikował autobiografię "Moja muzyka, moje życie" (1995). Był współredaktorem japońskiej edycji "New Grove Dictionary" (1993–1995).
Twórczość.
Po początkowych zainteresowaniach klasyczną muzyką europejską, na początku lat 50. XX wieku zwrócił się w kierunku dodekafonii i eksperymentów z muzyką konkretną. Posługiwał się awangardowymi technikami takimi jak aleatoryzm, notacja graficzna i formy otwarte. W późniejszym okresie, nie rezygnując z awangardowego języka muzycznego, zaczął wykorzystywać w swoich kompozycjach elementy tradycyjnej muzyki japońskiej.

</doc>
<doc id="5339900" url="https://pl.wikipedia.org/wiki?curid=5339900" title="Mistrzostwa Oceanii w Lekkoatletyce 2006">
Mistrzostwa Oceanii w Lekkoatletyce 2006

8. Mistrzostwa Oceanii w Lekkoatletyce – zawody lekkoatletyczne, które odbyły się na stadionie Apia Park w stolicy Samoa Apii od 12 do 16 grudnia 2006 roku. W imprezie wystartowali zawodnicy z państw skupionych w Oceania Athletics Association. Lekkoatleci z Nowej Kaledonii poza oszczepnikiem Victorem Dao startowali poza konkursem. Po raz pierwszy rywalizowano w ośmioboju, biegu przełajowym na 6 kilometrów oraz sztafecie mieszanej 100+100+200+400 metrów. 

</doc>
<doc id="5339908" url="https://pl.wikipedia.org/wiki?curid=5339908" title="Peter Lange-Müller">
Peter Lange-Müller

Peter Erasmus Lange-Müller (ur. 1 grudnia 1850 we Frederiksbergu, zm. 26 lutego 1926 w Kopenhadze) – duński kompozytor.
Życiorys.
Uczył się muzyki u Gottfreda Matthisona-Hansena, następnie studiował w konserwatorium w Kopenhadze. Rozpoczął też studia w zakresie nauk politycznych na Uniwersytecie Kopenhaskim. W 1874 roku został współzałożycielem Koncertforeningen i w latach 1879–1883 był jego dyrygentem. Ze względu na poważne problemy zdrowotne musiał przerwać studia i zrezygnować z wszelkiej działalności publicznej, poświęcając się wyłącznie komponowaniu. Po ślubie w 1892 roku osiadł w niewielkiej posiadłości niedaleko Rungsted, nie uczestnicząc w życiu muzycznym.
Odznaczony został krzyżem komandorskim Orderu Danebroga, Złotym Medalem Zasługi i krzyżem kawalerskim Orderu Gwiazdy Polarnej.
Twórczość.
Tworzył w stylu romantycznym, z widocznymi nawiązaniami do twórczości Brahmsa. Stworzył indywidualny język muzyczny, cechujący się późnoromantyczną harmoniką i eksponowaniem strony brzmieniowej utworów. Zasłynął przede wszystkim jako twórca pieśni.
Skomponował m.in. 2 symfonie (I 1879–1881, II 1889), suity orkiestrowe "Alhambra" (1875) i "Weyerburg" (1894), "Koncert skrzypcowy" (1904), opery "Tove" (wyst. Kopenhaga 1878), "Spanske studenter" (wyst. Kopenhaga 1883), "Fru Jeanna" (wyst. Kopenhaga 1891) i "Vikingeblod" (wyst. Kopenhaga 1900), szereg utworów kameralnych oraz muzykę do licznych sztuk scenicznych.

</doc>
<doc id="5339910" url="https://pl.wikipedia.org/wiki?curid=5339910" title="Egzekucja Żydów w Iwanhorodzie">
Egzekucja Żydów w Iwanhorodzie

Egzekucja Żydów w Iwanhorodzie – fotografia przedstawiająca niemieckiego żołnierza celującego z karabinu w kobietę, która swoim ciałem próbuje osłonić dziecko, będąca dowodem mordu na Żydach dokonanego przez szwadron śmierci Einsatzgruppe w Iwanhorodzie na Ukrainie w 1942 roku. Zdjęcie zostało wysłane pocztą, przechwycone przez polski ruch oporu w Warszawie oraz przechowywane przez fotografika i żołnierza Armii Krajowej Jerzego Tomaszewskiego. W latach 60. XX wieku twierdzono, że scena widoczna na fotografii była komunistycznym fałszerstwem, ale twierdzenie to zostało ostatecznie obalone. Od tego czasu zdjęcie było często wykorzystywane w książkach, muzeach i wystawach związanych z Holocaustem. Historyk fotografii Janina Struk opisała je jako „symbol barbarzyństwa nazistowskiego reżimu i mordu na skalę przemysłową 6 milionów europejskich Żydów”.
Geneza.
Podczas Holocaustu na Ukrainie w czasie II wojny światowej zamordowano ponad milion Żydów. Większość z nich została rozstrzelana w masowych egzekucjach przez szwadrony śmierci Einsatzgruppen i ukraińskich kolaborantów. W 1897 roku , że w Iwanhorodzie, dzisiejszej wsi w obwodzie czerkaskim, w środkowej Ukrainie, mieszkało 442 Żydów . W 1942 roku masowe rozstrzeliwania dokonywane przez Einsatzgruppen na południe od miasteczka spowodowały nieznaną liczbę ofiar śmiertelnych. Fragment masakry został uwieczniony na tym zdjęciu. Po wojnie miejsce egzekucji wykorzystywano jako kołchozowe pole.
Fotografia.
Na zdjęciu widocznych jest sześć ofiar. Ciało leżące u stóp niemieckiego żołnierza wydaje się być kobietą, która została już zastrzelona. W centrum fotografii widać kobietę, która wydaje się osłaniać dziecko. Jedna z jej stóp jest uniesiona, jakby próbowała uciekać, albo zdjęcie zostało zrobione tuż po tym, jak została zastrzelona. Po jej prawej stronie jest trzech mężczyzn. Na fotografii w pełni widoczny jest tylko jeden żołnierz; wydaje się, że celuje w kobietę i dziecko. Karabiny trzymane przez niemieckich żołnierzy poza lewą krawędzią zdjęcia są widoczne i wycelowane w kobietę i dziecko. Cienie na lewej krawędzi fotografii sugerują, że żołnierzy niemieckich może być więcej. Po prawej stronie zdjęcia widoczny jest drewniany pal i łopata, wskazujące, że ofiary mogły być zmuszone do kopania własnych grobów.
Tożsamość fotografa nie jest znana, ale prawdopodobnie był to niemiecki żołnierz, bowiem wielu z nich fotografowało okrucieństwa, w których brali udział.
Odkrycie i publikacja.
Polski ruch oporu zinfiltrował niemiecką pocztę w Warszawie w celu przechwytywania poufnej korespondencji, którą następnie wysyłał do polskiego rządu na uchodźstwie w Londynie. Polakom i Żydom zabroniono posiadania aparatów fotograficznych, ale polski ruch oporu stworzył podziemne warsztaty do obróbki (mikrofilmowania) tajnych zdjęć nazistowskich okrucieństw. Jerzy Tomaszewski przechwycił zdjęcie z napisem „Ukraina 1942, Żydowska akcja (operacja), Ivangorod” na odwrocie. Zachował oryginał, który pozostał w jego osobistym archiwum, natomiast kopię wysłano do rządu emigracyjnego w Londynie.
Fotografia została po raz pierwszy opublikowana w Polsce Ludowej w 1959 roku przez Związek Bojowników o Wolność i Demokrację na okładce albumu fotograficznego pod tytułem "1939-1945. Nie zapomnieliśmy / Nous n’avons pas oublié / Wir haben es nicht vergessen". Tomaszewski pracował nad albumem jako jeden z redaktorów. Choć wiedział, że książka wykorzystuje fotografie do komunistycznej propagandy; poparł publikację, ponieważ nie było innego sposobu na wydrukowanie zdjęć. Wiele publikacji przycina obraz do jednego żołnierza, kobiety i dziecka. Historyk fotografii Janina Struk stwierdziła, że kadrowanie obrazu pomija „mniej emocjonalne i bardziej dezinformujące części obrazu”. Nauczyciel Adam Muller stwierdził, że chociaż przycięta wersja podkreśla „katastroficzną intensywność więzi matka-dziecko”, usuwa również z przemyśleń otoczenie i kontekst. Pełna wersja ujawnia, że scena nie jest sceną osobistego cierpienia i indywidualnej brutalności, ale masową egzekucją.
W swojej książce "Reading the Holocaust", Inga Clendinnen opisała ją jako „ikoniczną w swej esencji niemieckiego okrucieństwa”. Według Roberta Fiska, fotografia jest „jednym z najbardziej imponujących i przekonujących obrazów nazistowskiego Holocaustu”.
Zarzuty fałszerstwa.
Skrajnie prawicowa zachodnioniemiecka gazeta „Deutsche Soldaten-Zeitung” wydrukowała 26 stycznia 1962 roku artykuł Ottona Croya, znanego z pism o technice fotograficznej, pod tytułem „Strzeż się podróbki”. Croy twierdził, że zdjęcie zostało sfabrykowane przez władze komunistyczne w Polsce w celu fałszywego oskarżenia Niemiec o zbrodnie wojenne; twierdził, że wizerunek nie przedstawia niemieckiego żołnierza, a broń i mundury nie są autentyczne. Zachodnioniemieckie wydawnictwo Verlag Kurt Desch zweryfikowało autentyczność fotografii prosząc o pomoc Romana Karsta, profesora germanistyki na Uniwersytecie Warszawskim, który stwierdził, że jest to wierna kopia oryginału przechowywanego w archiwum historycznym w Warszawie przedstawiającym masowe rozstrzeliwania w 1942 roku.
W odpowiedzi na zarzuty Tomaszewski i Tadeusz Mazur (jeden z redaktorów książki "1939-1945. Nie zapomnieliśmy / Nous n’avons pas oublié / Wir haben es nicht vergessen"), opublikowali 25 lutego kolejne zdjęcie z tego samego źródła w polskim tygodniku „Świat”. Drugie zdjęcie przedstawiało pięciu uzbrojonych mężczyzn, jednego w cywilu, a pozostałych czterech w mundurach, stojących i patrzących w kamerę nad stosem trupów. Miało kilka podobieństw do bardziej znanej fotografii, ale według Janiny Struk brakowało mu „dramatycznego wstrząsu”. Płaski, jałowy teren był identyczny; jeden z mężczyzn był bardzo podobny do żołnierza na poprzednim zdjęciu; a na odwrocie fotografii tym samym charakterem pisma napisano słowa „Ukraina 1942, Żydowska akcja (operacja), Ivangorod”. W artykule Tomaszewski określił gazetę „Deutsche Soldaten-Zeitung” jako zwolennika III Rzeszy i oskarżył ją o „rewizjonizm”.
Przez ponad dwa lata zarzuty o fałszerstwo krążyły w zachodnioniemieckiej prasie, co Tomaszewski określił jako „wojnę prasową”. Polski rząd był zaniepokojony ewentualnym skandalem dyplomatycznym, gdyby zdjęcie było w rzeczywistości fałszerstwem, i wysłał urzędników do domu Tomaszewskiego w celu sprawdzenia fotografii. W 1965 roku „Der Spiegel” opublikował list od Kurta Viewega, byłego członka batalionu policji niemieckiej stacjonującego w Norwegii, w którym potwierdził, że broń i mundury odpowiadają tym używanym przez jego jednostkę i Einsatzgruppen w roku 1942.

</doc>
<doc id="5339911" url="https://pl.wikipedia.org/wiki?curid=5339911" title="Karol Marczak">
Karol Marczak

Karol Marczak (ur. 1 listopada 1902 w Żyrardowie"", zm. 20 lipca 1977 we Wrocławiu"" lub Łodzi) – reżyser, operator filmowy, twórca filmów przyrodniczych.
Życiorys.
Marczak był autorem głównie filmów na tematy przyrodnicze i biologiczne, w których przykładał wagę do zgodności ich treści z wiedzą naukową, wykorzystując przy tym środki artystyczne. Od młodości zainteresowany był fotografią i kinematografią. W 1923 opatentował swój pierwszy wynalazek – optyczny zapis dźwięku na taśmie filmowej. Ukończył studia politechniczne i filmowe w Paryżu, gdzie także pracował jako asystent reżysera Władysława Starewicza, a w 1932 powrócił z żoną – Martą Marczak – do Żyrardowa, w którym wspólnie założyli Eksperymentalne Studio Filmowe przy ul. Dekerta 12. W latach 1945–1950 prowadzili Wytwórnię Filmów Przyrodniczych w Żyrardowie, która obejmowała 6 hektarów gruntu, dom wraz z cieplarnią, mnożarką, stawami, sztucznymi pagórkami, grotami, ogrodem, laboratorium, akwarium, terrarium, wiwarium i urządzeniami do wykonywania mikrofilmów, co miało przyczynić się do utworzenia zróżnicowanych warunków przyrodniczych dla zwierząt. Następnie zatrudnili się w Wytwórni Filmów Oświatowych w Łodzi, gdzie tworzyli kolejne filmy, pracując tam do lat 70. XX w. Praca Marczaka była przerywana przez represje i aresztowania w okresie stalinowskim.
Karol Marczak był członkiem Stowarzyszenia Filmowców Polskich, SPATiFu, Rady Artystycznej Wytwórni Filmów Oświatowych, prezesem Polskiego Stowarzyszenia Filmu Naukowego w latach 1961–1963 oraz sekretarzem Sekcji Filmów Naukowo-Badawczych AICS – w 1966. W 1967 "Cinematheque Scientifique Internationale" w Brukseli wydało monografię Marczaka w ramach serii poświęconej pionierom filmu naukowego. W 1972 w Łodzi, w Krakowie i w Ołomuńcu obchodzony był jubileusz 50-lecia pracy Marczaka w branży filmowej.
Filmografia.
"Za FilmPolski.pl".
Niektóre nagrody indywidualne.
Źródło: FilmPolski.pl.
Filmy Marczaka był również nagradzane na festiwalach w Mar del Plata, Cork, Pradze, Santiago de Chile i Amsterdamie, Mannheim, Nowym Sadzie i Brnie.

</doc>
<doc id="5339914" url="https://pl.wikipedia.org/wiki?curid=5339914" title="ISU Challenger Series 2022/2023">
ISU Challenger Series 2022/2023

ISU Challenger Series 2022/2023 – 9. edycja zawodów Challenger Series w łyżwiarstwie figurowym. Rozpoczęcie rywalizacji zostało zaplanowane na 12 września w Lake Placid, zaś jej zakończenie na 10 grudnia w Zagrzebiu.

</doc>
<doc id="5339917" url="https://pl.wikipedia.org/wiki?curid=5339917" title="Serhij Krykun">
Serhij Krykun

Serhij Wiktorowycz Krykun (ukr. Сергій Вікторович Крикун, ur. 22 września 1996 w Karpiłówce) – ukraiński piłkarz występujący na pozycji pomocnika i napastnika, od 2020 roku zawodnik Górnika Łęczna.
Życiorys.
W swojej ojczyźnie jako junior występował w drużynach FK Cumań i FK Poddubce. W 2014 roku wyjechał do Polski, gdzie był juniorem TOP 54 Biała Podlaska. W 2015 roku został piłkarzem Podlasia Biała Podlaska. Rok później awansował z tym klubem do III ligi. W lipcu 2017 roku przeszedł do Garbarni Kraków. W zespole tym zadebiutował podczas wygranego 3:1 spotkania II ligi z Siarką Tarnobrzeg 12 sierpnia. Pierwszego gola w barwach Garbarni strzelił tydzień później, w zremisowanym 1:1 wyjazdowym meczu z Rozwojem Katowice. W sezonie 2017/2018 Krykun awansował z Garbarnią do I ligi. Pierwszy jego mecz na drugim polskim poziomie rozgrywkowym miał miejsce 20 lipca 2018 roku (0:2 ze Stalą Mielec). Ogółem w sezonie 2018/2019 wystąpił w 18 meczach ligowych, zdobywając dwa gole.
W sezonie 2019/2020 był piłkarzem Resovii. W II lidze w 31 spotkaniach zdobył wówczas pięć goli, a po wygraniu baraży z Bytovią Bytów i Stalą Rzeszów jego klub awansował do I ligi. Po zakończeniu sezonu na zasadzie wolnego transferu został pozyskany przez Górnika Łęczna. W czerwcu 2021 roku jego klub zwyciężył w meczach barażowych GKS Tychy i ŁKS Łódź i awansował do ekstraklasy. W najwyższej polskiej klasie rozgrywkowej Krykun zadebiutował 24 lipca 2021 roku w zremisowanym 1:1 spotkaniu z Cracovią. W sezonie 2021/2022 rozegrał 32 mecze w najwyższej polskiej klasie rozgrywkowej. Jego klub spadł wówczas do I ligi.

</doc>
<doc id="5339918" url="https://pl.wikipedia.org/wiki?curid=5339918" title="Młodzież ze Wzgórz">
Młodzież ze Wzgórz

Młodzież ze Wzgórz, również jako No’ar ha-Gwa’ot (hebr. נוער הגבעות, ang. "Hilltop Youth") – izraelska młodzież o poglądach ekstremistycznych, prawicowych, rasistowskich, fundamentalistycznych lub anarchistycznych, zamieszkującej uznawane za nielegalne w świetle prawa izraelskiego nieautoryzowane osiedla lub farmy na Zachodnim Brzegu. Uważana również za młodzieżową subkulturę. Reprezentanci No’ar ha-Gwa’ot tworzą wyizolowane społeczności, charakteryzują się agresją wobec Palestyńczyków, a także przedstawicieli Sił Obronnych Izraela lub służb bezpieczeństwa Państwa Izrael.
Przedstawiciele No’ar ha-Gwa’ot powiązani są z prowadzoną przez rabina jesziwą Od Josef Chaj w osiedlu Jichar. W działalność No’ar ha-Gwa’ot zaangażowane są takie osoby jak wnuk Me’ira Kahanego – , czy praprawnuk rabina – Szimon Szliser.
Geneza.
Młodzież ze Wzgórz w latach 90. XX wieku była inspirowana i nakłaniana do zakładania nieautoryzowanych osiedli i farm na Zachodnim Brzegu przez byłego komandosa Sajjeret Matkal Awrahama Rana i Jehoszafata Tora. Ten drugi założył Chawat Ma’on (ang. "Maon Farm"), które uważane jest za symbol oporu osadników przeciw premierowi Ehudowi Barakowi, który w ramach porozumienia z przedstawicielami ruchu osadniczego obiecał zalegalizować 30 osiedli kosztem zniszczenia 12 nieautoryzowanych osiedli. Ran wraz z kilkoma innymi żydowskimi rodzinami założył w Gusz Ecjon osiedle Bat Ajin. Ran uważa, że Ziemia Izraela jest własnością Żydów i powinni ją zasiedlać bez problemów, tworząc kolejne farmy, uprawy, łącząc codzienne życie z naukami Tory.
Pedahzur podaje, że jednym z inicjatorów nieautoryzowanych osiedli w latach 90. XX wieku był Ariel Szaron. Zakładanie nielegalnych, nawet w świetle izraelskiego prawa, osiedli miało spowolnić proces pokojowy zapoczątkowany przez Icchaka Rabina podczas negocjacji prowadzonych z Palestyńczykami w Oslo. Działania te miały odbywać się przy bierności samorządowej organizacji osadniczej Rady Jesza, która jednak nieformalnie zapewniała wsparcie nielegalnym osadnikom.
Uważa się także, że No’ar ha-Gwa’ot swoje początki ma w wycofaniu osiedli żydowskich w Strefie Gazy w 2005 roku. Wówczas to starsi osadnicy podjęli się biernego oporu wobec sił porządkowych, które miały przetransportować mieszkańców osiedli do Izraela. Wynikało to z przekonania, że dojdzie do boskiej interwencji, która powstrzyma izraelską armię przed ewakuacją mieszkańców. Młodzi religijni osadnicy, którzy doświadczyli fiaska tej postawy, stracili zaufanie w autorytet swoich rodziców i postanowili objąć bardziej agresywne formy działań.
International Crisis Group podaje, że w latach 90. XX wieku można mówić o pierwszej fali tej subkultury. Związana była ona z odkrywaniem duchowości i judaizmu. Druga fala miała miejsce po wycofaniu osiedli ze Strefy Gazy. Wtedy też działania No’ar ha-Gwa’ot przybrały polityczny kontekst.
Charakterystyka.
Przedstawiciele Młodzieży ze Wzgórz swoją postawą wyrażają sprzeciw wobec „generacji założycieli” osiedli żydowskich na Zachodnim Brzegu. U podstaw tego sprzeciwu leży brak zaufania wobec sytuacji politycznej i społecznej w Izraelu. Młodzi łączą swoją postawę z fundamentalizmem religijnym, postawami narodowo-religijnymi, tworząc subkulturę młodzieżową, która stwarza im własne struktury socjalizacji. Friedman zaznacza, że wielu utożsamiających się z No’ar ha-Gwa’ot nie jest w ogóle potomkami osadników. Osoby te przybyły na Zachodni Brzeg z wielu względów np. po odbyciu służby wojskowej, po wyrzuceniu z jesziwy, czy po ucieczce ze społeczności "charedim". Część z reprezentantów tej subkultury to uczniowie jesziwy Od Josef Chaj rabina Icchaka Ginzburga. Zainspirowani zostali kabalistycznymi naukami rabina z chasydzkiej sekty Chabad-Lubawicz"". Są to także byli członkowie organizacji rabina Ginzburga o nazwie Derech Chajjim, którzy uznali ją za zbyt mało „wojowniczą”. Za przykład takiej postawy podaje się najbardziej znanego przedstawiciela Młodzieży ze Wzgórz, wnuka Me’ira Kahanego, Me’ira Etingera. Do Młodzieży ze Wzgórz dołączały również osoby związane lub wspierające zdelegalizowane w Izraelu Kach i Kahane Chaj. Niektórzy reprezentanci No’ar ha-Gwa’ot po raz pierwszy pojawiali się na Zachodnim Brzegu jako pracownicy istniejących już fam i upraw.
Według Awrahama Rana i pozostałych reprezentantów subkultury Ziemia Izraela przynależna jest Żydom. W związku z tym mają oni prawo ją bezkarnie zasiedlać. Członkowie No’ar ha-Gwa’ot nie postrzegają zatem osadnictwa jako zabierania ziemi Palestyńczykom, czy Egipcjanom, ale jako zamieszkiwanie własnych ziem. Zatem tworzenie nowych osiedli nie jest według nich nielegalne. Młodzież ze Wzgórz uważa, że Palestyńczycy „dokonują gwałtu na Ziemi Świętej” i są najeźdźcami. Reprezentanci tej subkultury, inspirowani naukami Ginzburga i Me’ira Kahanego, postulują wydalenie wszystkich nie-Żydów z Izraela, jako niegodnych zamieszkiwania Ziemi Izraela. Co więcej, Ginzburg zachęca do stosowania przemocy wobec Palestyńczyków.
Przedstawiciele tej subkultury chcą zerwać z wygodnym stylem życia swoich rodziców, którzy mieszkają w rozwiniętych już osiedlach na Zachodnim Brzegu. Osiedla te mają ochronę, płoty bezpieczeństwa, monitoring, sklepy. Reprezentanci No’ar ha-Gwa’ot podkreślają potrzebę powrotu do natury i duchowości. Uważają, że Żydzi są powiązani z Ziemią Izraela, a nie z państwem jako instytucją. Wobec tego zasiedlają oni niezamieszkane obszary Judei, Samarii, wzgórz wokół Hebronu. Według Młodzieży ze Wzgórz dzięki ciężkiej pracy rolniczej, religijnym życiu i skromnym warunkom zamieszkania są oni bliżej Boga. Popularyzują powrót do biblijnego, pasterskiego stylu życia. Państwo natomiast powinno stać się teokracją rządzoną zgodnie z halachą i Torą. Uważają, że instytucja świeckiego państwa została skorumpowana, a zakładanie farm i nielegalnych osiedli stanowi wyraz żydowskiego samostanowienia. Młodzież ze Wzgórz zakłada własnymi siłami nieautoryzowane osiedla, farmy lub organiczne uprawy warzyw i owoców. Są to miejscowości odizolowane od osiedli, przy ich budowie nie zatrudnia się Arabów, aby pokazać niezależność od nieżydowskich pracowników. Miejsca, w których mieszkają, nie są odgradzane płotami lub zasiekami, nie istnieje w nich własność prywatna. Domy są budowane w sposób prymitywny z drewna lub blachy falistej. Styl życia tej subkultury przedstawia się jako połączenia wpływów New Age i chasydyzmu.
Subkultura No’ar ha-Gwa’ot wyraża również negatywny stosunek do instytucji państwa świeckiego, które przyczynia się do likwidowania osiedli żydowskich.
Uważa się, że nazwa subkultury jest myląca, ponieważ jej reprezentanci mają powyżej 20–25 lat i są żonaci.
Kontrowersje.
"Tag mechir" – przemoc i akty wandalizmu.
"Tag mechir" (hebr. תג מחיר, dosł. metka cenowa) to hebrajskie określenie stasowane na akty przemocy i wandalizmu przypisywane przedstawicielom No’ar ha-Gwa’ot. Pierwszy raz informacje o nich pojawiły się w 2008 roku, kiedy armia izraelska wraz z policją realizowały nakazy burzenia i ewakuacji nieautoryzowanych osiedli. Najłagodniejszym przejawem tej taktyki działań są protesty, blokady skrzyżowań lub próby przekonania żołnierzy i funkcjonariuszy, aby nie wykonywali rozkazów. Poza tym przeprowadza się ataki na palestyńskie wsie. Dochodzi wtedy do niszczenia mienia, aktów wandalizmu, podpaleń oraz napaści na mieszkańców. Ma to na celu zaangażowanie dodatkowych sił i środków Państwa Izrael do podjęcia działań w terenie przeciw działaniom wielu grup w różnych miejscach Zachodniego Brzegu. Ataki przeprowadzane są także na lewicowych aktywistów oraz palestyńskie gaje oliwne. Stanowią one również formę odwetu za zniszczenie osiedli No’ar ha-Gwa’ot, ataki na nich lub zatrzymania. Cele tej taktyki potwierdzane są przez organizację Pokój Teraz. W ten sposób No’ar ha-Gwa’ot chce przekazać instytucjom państwowym, że działania związane z likwidacją nielegalnych osiedli są nieopłacalne z punktu widzenia pożądanych skutków. Z czasem działania te pojawiły się w Jerozolimie oraz zaczęły być wymierzane w meczety i chrześcijan.
No’ar ha-Gwa’ot przejawia również wrogi stosunek do izraelskiej armii oraz policji. Dochodzi do ataków na izraelskich żołnierzy, sprzęt wojskowy, a nawet bazy. Młodzież podejmuje także działania propagandowe mające na celu zdyskredytować wojsko w oczach młodych osadników. Przy pomocy kamieni lub koktajli Mołotowa atakowani są również funkcjonariusze Policji Izraela i Straży Granicznej, a także pojazdy, którymi się poruszają podczas patroli. Do starć dochodzi również podczas rozbiórki nieautoryzowanych osiedli.
Religijny syjonizm a No’ar ha-Gwa’ot.
W 2016 roku przeprowadzono badania wśród przedstawicieli obozu narodowo-religijnego, aby zbadać, jak postrzegają oni Młodzież ze Wzgórz. 28% badanych uznało działania przedstawicieli tej subkultury za „bardzo szkodliwe” lub „destrukcyjne” dla wizerunku osiedli. Z kolei 24% stwierdziło, że działania te nie mają pozytywnego wpływu na wizerunek osadników.
Z kolei według reprezentantów No’ar ha-Gwa’ot społeczność jest zbyt zamknięta i nie akceptuje różnorodności wewnątrz siebie, weszła także w fazę stagnacji i braku gotowości na zmiany. Osadnicy postrzegają Młodzież ze Wzgórz jako „margines społeczny”, „społecznych dewiantów”, „zagrożoną młodzież” lub „gangi”. Friedman w swoich badaniach prezentuje, że osadnicy postrzegają tę subkulturę za zagrożenie dla wykreowanego do tej pory etosu i wizerunku osadnika. Z kolei No’ar ha-Gwa’ot krytykuje osadników za zbytnią alienację, zaprzeczenie idei osadnictwa i upodabnianie swojego stylu życia do zachodniego.
Zwalczanie No’ar ha-Gwa’ot przez Państwo Izrael.
W inwigilację środowiska Młodzieży ze Wzgórz oraz ściganie wybranych osób zaangażowana jest specjalna struktura Szabaku do spraw zwalczania terroryzmu żydowskiego (hebr. חטיבה יהודית, "Chatiwa Jehudit", ang. "Jewish Division/Jewish Department"). Według byłego dyrektora tej struktury Awiego Ari’eliego No’ar ha-Gwa’ot stanowi poważne zagrożenie dla porządku wewnętrznego Izraela. Problemem jest także to, że reprezentanci tej subkultury otrzymują wsparcie od społeczeństwa w Izraelu, osadników, czy rabinów. Infiltracja tego środowiska oraz pozyskanie z niego współpracowników nie są łatwe. Zatrzymani nie chcą ujawniać szczegółów działań oraz sieci powiązań. Pracy służbom bezpieczeństwa nie ułatwia również poparcie dla subkultury wyrażane ze strony narodowo-religijnych aktywistów i polityków. Do walki z No’ar ha-Gwa’ot Szabak używa takich środków jak administracyjne zatrzymanie, areszt bez postawienia zarzutów lub zakazy wstępu na Zachodni Brzeg. Według przedstawicieli służb bezpieczeństwa środki te po ewakuacji nieautoryzowanego osiedla Amona przestały być efektywne, a przedstawiciele kolejnej generacji Młodzieży ze Wzgórz stają się bardziej agresywni.
W 2010 roku doszło do wycieku danych osobowych Awiego Ari’eliego do Młodzieży ze Wzgórz. Ta z kolei używała ich podczas aktów wandalizmu w palestyńskich miejscowościach.
W 2015 roku doszło do ataku przeprowadzonego przez Młodzież ze Wzgórz w . W związku z nim przedstawiciele Szabaku postanowili nawiązać kontakt z narodowo-religijnymi rabinami, aby ci nakłaniali młodzież do zaprzestania ataków na Palestyńczyków.
W 2017 roku na Ukrainie doszło do zatrzymania osoby powiązanej z No’ar ha-Gwa’ot. Itamar Ben-Gewir z partii Ocma Jehudit oskarżył Szabak o przekazanie danych ukraińskim służbom, aby zatrzymały izraelskiego obywatela. Szabak nie potwierdził tych doniesień.
W działania przeciw Młodzieży ze Wzgórz zaangażowało się także izraelskie Ministerstwo Edukacji, które tworzy specjalne programy wychowawcze w celu identyfikacji i zapewniania potrzeb edukacyjnych i socjalnych reprezentantów No’ar ha-Gwa’ot na Zachodnim Brzegu. Do programów tych delegowani są także przedstawiciele armii, policji oraz Szabaku. Udział służb bezpieczeństwa okazał się jednak kontrowersyjny, kiedy ujawniono, że funkcjonariusze Szabaku wykorzystywali programy wychowawcze do rekrutacji współpracowników i infiltracji No’ar ha-Gwa’ot.

</doc>
<doc id="5339921" url="https://pl.wikipedia.org/wiki?curid=5339921" title="Murciélago (manga)">
Murciélago (manga)

 – manga autorstwa Kany Yoshimury, publikowana na łamach magazynu „Young Gangan” wydawnictwa Square Enix od sierpnia 2013.
W Polsce manga ukazuje się nakładem wydawnictwa Waneko.
Fabuła.
Kuroko Koumori, seryjna morderczyni, która zabija od dziecka, zostaje złapana. Ponieważ jednak jej rodzinne miasto jest ogarnięte przestępczością, rząd postanawia ułaskawić ją w zamian za pomoc w likwidacji przestępców, których policja nie jest w stanie powstrzymać. Podczas misji towarzyszy jej Chiyo Yanaoka, córka znanego bossa yakuzy, oraz Hinako Tozakura, ekspertka od prowadzenia samochodów i innych pojazdów.
Publikacja serii.
Pierwszy rozdział mangi został opublikowany 16 sierpnia 2013 w magazynie „Young Gangan”. Następnie wydawnictwo Square Enix rozpoczęło zbieranie rozdziałów do wydań w formacie tankōbon, których pierwszy tom ukazał się 25 kwietnia 2014. Według stanu na 25 sierpnia 2022, do tej pory wydano 22 tomy.
W Polsce licencję na wydawanie mangi zakupiło Waneko.
Od 12 stycznia 2018 do 26 czerwca 2020 w aplikacji MangaUP! ukazywał się spin-off zilustrowany przez Shina Arakawę, zatytułowany . Seria ta została również opublikowana w pięciu tankōbonach, wydanych między 25 czerwca 2018 a 22 lipca 2020 nakładem wydawnictwa Square Enix. 
Odbiór.
W pierwszym tygodniu po premierze sprzedaż 9 tomu serii przekroczyła 25 tys. egzemplarzy.

</doc>
<doc id="5339922" url="https://pl.wikipedia.org/wiki?curid=5339922" title="Lista tomów serii Murciélago">
Lista tomów serii Murciélago

Ten artykuł zawiera listę tomów serii "Murciélago" autorstwa Kany Yoshimury, publikowanej od 16 sierpnia 2013 na łamach magazynu „Young Gangan” wydawnictwa Square Enix. Pierwszy tom tankōbon ukazał się 25 kwietnia 2014, zaś według stanu na 25 sierpnia 2022, do tej pory wydano 22 tomy.
W Polsce seria ukazuje się nakładem wydawnictwa Waneko, zaś pierwszy tom został wydany 24 sierpnia 2017.
Od 12 stycznia 2018 do 26 czerwca 2020 w aplikacji MangaUP! ukazywał się również spin-off zilustrowany przez Shina Arakawę, zatytułowany "Murciélago Byproduct: Araña" (jap. MURCIÉLAGO -ムルシエラゴ- BYPRODUCT -アラーニァ-). Seria ta została również opublikowana w pięciu tankōbonach, wydanych między 25 czerwca 2018 a 22 lipca 2020 nakładem wydawnictwa Square Enix.
"Murciélago".
Rozdziały nieopublikowane.
Poniżej znajduje się lista rozdziałów, które pierwotnie zostały opublikowane na łamach magazynu „Young Gangan”, ale jeszcze nie zostały opublikowane w formie tomów tankōbon.

</doc>
<doc id="5339928" url="https://pl.wikipedia.org/wiki?curid=5339928" title="Erland von Koch">
Erland von Koch

Sigurd Christian Erland von Koch (ur. 26 kwietnia 1910 w Sztokholmie, zm. 31 stycznia 2009 tamże) – szwedzki kompozytor.
Życiorys.
Był synem kompozytora Sigurda von Kocha. Studiował w konserwatorium w Sztokholmie (1931–1935). W latach 1936–1938 przebywał w Niemczech, gdzie uczył się u Clemensa Kraussa, Walthera Gmeindla, Claudia Arraua i Paula Höffera. Od 1943 do 1945 roku pracował jako inżynier dźwięku w szwedzkim radio. Wykładał w sztokholmskiej szkole muzycznej Wohlfarta (1939–1953). Od 1953 roku uczył w Musikhögskolan. Od 1947 do 1963 roku należał do związku kompozytorów szwedzkich. W 1957 roku został członkiem Królewskiej Akademii Muzycznej.
Tworzył w stylu neoklasycznym, wykorzystywał poddane wariacyjnym i polifonicznym przekształceniom elementy szwedzkiej muzyki ludowej.

</doc>
<doc id="5339930" url="https://pl.wikipedia.org/wiki?curid=5339930" title="Rejon kumtorkaliński">
Rejon kumtorkaliński

Rejon kumtorkaliński (ros. Кумторкалинский район) – jednostka administracyjna wchodząca w skład Dagestanu w Rosji. Centrum administracyjnym rejonu jest wieś Korkmaskała.
Geografia.
Rejon znajduje się w centralnej części Dagestanu. Północną granicę rejonu stanowi rzeka Sułak. W południowej części rejonu znajduje się wydma Sary-kum. Powierzchnia rejonu wynosi 1256,08 km².
Demografia.
W 2022 roku rejon zamieszkiwało 28 038 osób.
Grypy etniczne i narodowości w 2010:

</doc>
<doc id="5339948" url="https://pl.wikipedia.org/wiki?curid=5339948" title="Kłodzcy augustianie">
Kłodzcy augustianie



</doc>
<doc id="5339949" url="https://pl.wikipedia.org/wiki?curid=5339949" title="Kłodzcy joannici">
Kłodzcy joannici



</doc>
<doc id="5339950" url="https://pl.wikipedia.org/wiki?curid=5339950" title="Don Gillis">
Don Gillis

Don Gillis (ur. 17 czerwca 1912 w Cameron w stanie Missouri, zm. 10 stycznia 1978 w Columbii w stanie Karolina Południowa) – amerykański kompozytor.
Życiorys.
W dzieciństwie uczył się gry na trąbce i puzonie, był członkiem orkiestry szkolnej. Ukończył studia muzyczne na Texas Christian University w Fort Worth. Był asystentem dyrygenta orkiestry uniwersyteckiej, był też aranżerem i puzonistą miejscowej rozgłośni radiowej. W 1942 roku podjął pracę w sieci NBC w Chicago, a w 1943 roku w Nowym Jorku. W latach 1944–1954 był kierownikiem nagrań radiowych z udziałem Arturo Toscaniniego. Kierował katedrą muzyki Southern Methodist University (1967–1968) i Dallas Baptist College (1968–1972). Od 1973 roku był kompozytorem rezydentem przy University of South Carolina w Columbii.
Tworzył w konserwatywnym stylu nawiązującym do tradycji muzyki amerykańskiej, korzystał też z elementów jazzu. Tworzył muzykę o przeważnie prostym charakterze, przystępną dla szerszej publiczności. Trzon jego twórczości stanowią wielkie dzieła symfoniczne oraz utwory wokalno-instrumentalne.
Opublikował prace "The Unfinished Symphony Conductor" (Austin 1967) i "The Art of Media Instructor" (Dallas 1973).

</doc>
<doc id="5339951" url="https://pl.wikipedia.org/wiki?curid=5339951" title="Jason Lokilo">
Jason Lokilo

Jason Eyenga Lokilo (ur. 17 września 1998 w Brukseli) – kongijski piłkarz występujący na pozycji pomocnika i napastnika, od 2022 roku zawodnik Sparty Rotterdam. Posiada także obywatelstwo belgijskie.
Życiorys.
Jego pierwszym juniorskim klubem był RSC Anderlecht. Do juniorskich drużyn Anderlechtu uczęszczał w latach 2006–2014. W 2015 roku został juniorem Crystal Palace. Dwa lata później został wcielony do pierwszej drużyny, w której jednak nie zadebiutował. Na sezon 2018/2019 został wypożyczony do FC Lorient. W barwach tego klubu rozegrał cztery mecze w Ligue 2, debiutując 28 września w przegranym 0:2 spotkaniu z US Orléans. W trakcie sezonu uczestniczył także w meczach drużyny rezerw. Po zakończeniu sezonu powrócił do Crystal Palace, a pod koniec stycznia 2020 roku został wypożyczony do Doncaster Rovers. W barwach tego klubu wystąpił w sezonie 2019/2020 w jednym meczu League One – 29 lutego przeciwko Wycombe Wanderers (3:1). Po zakończeniu sezonu odszedł z Crystal Palace i na zasadzie wolnego transferu przeszedł do Doncaster Rovers. W barwach tego klubu rozegrał w sezonie 2020/2021 32 mecze, zdobywając jedną bramkę (przeciwko Fleetwood Town 9 lutego). 9 września 2021 roku podpisał kontrakt z Górnikiem Łęczna. W ekstraklasie zadebiutował cztery dni później w wygranym 3:2 spotkaniu z Wisłą Płock. W ekstraklasie rozegrał 25 meczów, zdobywając dwie bramki. 24 czerwca 2022 roku związał się dwuletnią umową ze Spartą Rotterdam. 5 sierpnia zadebiutował w Eredivisie w zremisowanym 0:0 spotkaniu z sc Heerenveen.

</doc>
<doc id="5339952" url="https://pl.wikipedia.org/wiki?curid=5339952" title="Lubień Wielki (hromada)">
Lubień Wielki (hromada)

Lubień Wielki – hromada terytorialna w rejonie lwowskim obwodu lwowskiego Ukrainy. Siedzibą hromady jest osiedle typu miejskiego Lubień Wielki.
Hromadę utworzono 13 października 2016 roku w ramach reformy decentralizacji.
Miejscowości hromady.
W skład hromady wchodzi osiedle typu miejskiego Lubień Wielki i 15 wsi:

</doc>
<doc id="5339955" url="https://pl.wikipedia.org/wiki?curid=5339955" title="Mały Dworek">
Mały Dworek

Mały Dworek – dawna kolonia. Tereny, na których leżała, znajdują się obecnie na Białorusi, w obwodzie witebskim, w rejonie głębockim.
Historia.
W czasach zaborów w gminie Zalesie, w powiecie dzisieńskim, w guberni wileńskiej Imperium Rosyjskiego.
W latach 1921–1945 kolonia leżała w Polsce, w województwie wileńskim, w powiecie dziśnieńskim, w gminie Zalesie.
Powszechny Spis Ludności z 1921 roku nie podał danych dotyczących miejscowości. W 1931 w 2 domach zamieszkiwało 13 osób.

</doc>
<doc id="5339956" url="https://pl.wikipedia.org/wiki?curid=5339956" title="Manuliszki">
Manuliszki

Manuliszki – dawna kolonia. Tereny, na których leżała, znajdują się obecnie na Białorusi, w obwodzie witebskim, w rejonie głębockim, w sielsowiecie Urzecze.
Historia.
W czasach zaborów w gminie Zalesie, w powiecie dzisieńskim, w guberni wileńskiej Imperium Rosyjskiego
W latach 1921–1945 kolonia leżała w Polsce, w województwie wileńskim, w powiecie dziśnieńskim, w gminie Zalesie.
Według Powszechnego Spisu Ludności z 1921 roku zamieszkiwało tu 31 osób, wszystkie były wyznania staroobrzędowego i zadeklarowały białoruską przynależność narodową. Było tu 5 budynków mieszkalnych. W 1931 w 1 domu zamieszkiwało 10 osób.
Wierni należeli do parafii rzymskokatolickiej w Udziale i parafii prawosławnej w Zalesiu. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Zalesiu.

</doc>
<doc id="5339957" url="https://pl.wikipedia.org/wiki?curid=5339957" title="Joseph Holbrooke">
Joseph Holbrooke

Joseph Holbrooke, właśc. Josef Charles Holbrooke (ur. 5 lipca 1878 w Croydon w hrabstwie Surrey, zm. 5 sierpnia 1958 w Londynie) – brytyjski kompozytor.
Życiorys.
Studiował w Royal College of Music w Londynie u Fredericka Cordera (kompozycja) i Fredericka Westlake’a (fortepian), zdobywając Nagrodę Lucasa i stypendium Bennetta. Od 12. roku życia występował jako pianista. Po sukcesie poematu symfonicznego "The Raven" (1900) otrzymywał zamówienia na nowe dzieła od licznych sponsorów. Pisał muzykę do poematów Herberta Trencha i Thomasa Scotta-Ellisa. Pomimo sporej popularności jego kompozycji, konfliktowy charakter kompozytora, skutkujący kłótniami ze środowiskiem muzycznym, zatrzymał rozwój jego kariery. W czasach wielkiego kryzysu stracił prywatnych sponsorów zamawiających u niego nowe kompozycje i zmarł w zapomnieniu, jego późne dzieła pozostały w rękopisach i nie zostały opublikowane.
Opublikował pracę "Contemporary British Composers" (Londyn 1925).
Twórczość.
W swojej twórczości czerpał z wzorców literackich, szczególnie z prozy E.A. Poego. W twórczości scenicznej nawiązywał do wzorców wagnerowskich. Dziełem jego życia była trylogia operowa "The Cauldron of Annwn", oparta o walijski epos "Mabinogion".

</doc>
<doc id="5339968" url="https://pl.wikipedia.org/wiki?curid=5339968" title="Herzog-Max-Palais">
Herzog-Max-Palais

Herzog-Max-Palais (pol. "Pałac księcia Maksa") – neoklasycystyczna zimowa rezydencja Maksymiliana Bawarskiego znajdująca się w Monachium. Pałac jest znany głównie jako miejsce narodzenia Elżbiety Bawarskiej ("Sisi"), cesarzowej Austrii i królowej Węgier, żony cesarza Franciszka Józefa I. Budynek został zburzony w latach 30. XX wieku na polecenie Adolfa Hitlera.
Historia.
Pałac został zbudowany w latach 1828-1831 na polecenie księcia Maksymiliana Bawarskiego. Architektem budynku był Leo von Klenze. Herzog-Max-Palais został później nazwany najpiękniejszym dziełem tego architekta. Rodzina księcia przebywała w pałacu w miesiącach zimowych, niecałą dekadę po ukończeniu budowy urodziła się tam córka Maksymiliana, Elżbieta Bawarska, która stała się później cesarzową Austrii i królową Węgier.
Pałac został zburzony w latach 30. XX wieku na rozkaz Hitlera. Naziści chcieli zbudować w miejscu budynku Reichsbank (dziś Bundesbank-Bayern). Ostatecznie do zakończenia budowy doszło już po zakończeniu wojny.
Na miejscu obecnie znajdującego się w tym miejscu budynku znajduje się tablica informująca o miejscu narodzenia cesarzowej Elżbiety.

</doc>
<doc id="5339969" url="https://pl.wikipedia.org/wiki?curid=5339969" title="Marcjanowo (rejon głębocki)">
Marcjanowo (rejon głębocki)

Marcjanowo – dawna kolonia. Tereny, na których leżała, znajdują się obecnie na Białorusi, w obwodzie witebskim, w rejonie głębockim, w sielsowiecie Urzecze.
Historia.
W czasach zaborów w gminie Zalesie, w powiecie dzisieńskim, w guberni wileńskiej Imperium Rosyjskiego.
W latach 1921–1945 folwark a następnie kolonia leżała w Polsce, w województwie wileńskim, w powiecie dziśnieńskim, w gminie Zalesie.
Według Powszechnego Spisu Ludności z 1921 roku zamieszkiwało tu 11 osób, 1 była wyznania rzymskokatolickiego a 10 prawosławnego. Jednocześnie wszyscy mieszkańcy zadeklarowali polską przynależność narodową. Był tu 1 budynek mieszkalny. W 1931 w 15 domach zamieszkiwały 94 osoby.
Wierni należeli do parafii rzymskokatolickiej w Udziale i parafii prawosławnej w Zalesiu. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Zalesiu.

</doc>
<doc id="5339970" url="https://pl.wikipedia.org/wiki?curid=5339970" title="Bimowie">
Bimowie

Bimowie, Bima ("Dou Bima" lub "Dou Mbojo") – indonezyjska grupa etniczna zamieszkująca wschodnią część wyspy Sumbawa (prowincja Małe Wyspy Sundajskie Zachodnie). Ich liczebność wynosi ok. 500 tys. osób. Są zaliczani do zespołu ludów bima-sumbajskich.
Wyznają islam w odmianie sunnickiej. W ich kulturze występują elementy wierzeń tradycyjnych (kult przodków). Posługują się językiem bima ("Nggahi Mbojo") z wielkiej rodziny austronezyjskiej, który nie jest blisko spokrewniony z sąsiednim językiem sumbawa. Językowo są bliżsi grupie etnicznej Sumba. W powszechnym użyciu jest także język indonezyjski.
Jednym z głównych zajęć Bimów jest rolnictwo. Ludność wiejska uprawia ryż, kukurydzę, proso, rośliny bulwiaste, kawę, warzywa i owoce. Hoduje się miejscową rasę koni, bawoły, bydło i drób. Zajmują się również rybołówstwem i rzemiosłem. W miastach rozwinął się handel, wielu pracuje w administracji publicznej. Istotną rolę odgrywa obsługa ruchu turystycznego, ze względu na geograficzną bliskość Parku Narodowego Komodo.
Kultura jest zasadniczo monogamiczna, ale poligynia jest akceptowana. Struktura społeczna opiera się na bilateralnym systemie pokrewieństwa. Małżeństwo ma charakter patrylokalny.

</doc>
<doc id="5339971" url="https://pl.wikipedia.org/wiki?curid=5339971" title="Bima (ujednoznacznienie)">
Bima (ujednoznacznienie)



</doc>
<doc id="5339972" url="https://pl.wikipedia.org/wiki?curid=5339972" title="Matoszki">
Matoszki

Matoszki (; ) – wieś na Białorusi, w obwodzie witebskim, w rejonie głębockim, w sielsowiecie Urzecze.
Historia.
W czasach zaborów wieś w gminie Zaleś w powiecie dzisieńskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Zalesie.
Według Powszechnego Spisu Ludności z 1921 roku zamieszkiwało tu 66 osób, wszystkie były wyznania prawosławnego i zadeklarowały białoruską przynależność narodową. Było tu 11 budynków mieszkalnych. W 1931 w 13 domach zamieszkiwało 69 osób.
Wierni należeli do parafii prawosławnej w Zalesiu. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Zalesiu.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5339975" url="https://pl.wikipedia.org/wiki?curid=5339975" title="Mikulino (rejon głębocki)">
Mikulino (rejon głębocki)

Mikulino (; ) – wieś na Białorusi, w obwodzie witebskim, w rejonie głębockim, w sielsowiecie Urzecze.
Historia.
W czasach zaborów wieś prywatna w gminie Zaleś w powiecie dzisieńskim, w guberni wileńskiej Imperium Rosyjskiego. W 1866 we wsi zamieszkiwało 32 osoby, wszystkie były wyznania prawosławnego.
W latach 1921–1945 wieś leżała w Polsce, w województwie wileńskim, w powiecie dziśnieńskim, w gminie Zalesie.
Według Powszechnego Spisu Ludności z 1921 roku zamieszkiwało tu 79 osób, 1 była wyznania rzymskokatolickiego, 78 prawosławnego. Jednocześnie wszyscy mieszkańcy zadeklarowali białoruską przynależność narodową. Było tu 15 budynków mieszkalnych. W 1931 w 17 domach zamieszkiwało 75 osób.
Wierni należeli do parafii prawosławnej w Zalesiu. Miejscowość podlegała pod Sąd Grodzki w Łużkach i Okręgowy w Wilnie; właściwy urząd pocztowy mieścił się w Zalesiu.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5339976" url="https://pl.wikipedia.org/wiki?curid=5339976" title="Mikulino (rejon grodzieński)">
Mikulino (rejon grodzieński)



</doc>
<doc id="5339980" url="https://pl.wikipedia.org/wiki?curid=5339980" title="Nyanja">
Nyanja



</doc>
<doc id="5339981" url="https://pl.wikipedia.org/wiki?curid=5339981" title="Milly Alcock">
Milly Alcock

Milly Alcock, właśc. Amelia May Alcock (ur. 11 kwietnia 2000 w Sydney) – australijska aktorka, która wystąpiła m.in. w serialu "Ród Smoka".

</doc>
<doc id="5339983" url="https://pl.wikipedia.org/wiki?curid=5339983" title="Makuleke">
Makuleke



</doc>
<doc id="5339988" url="https://pl.wikipedia.org/wiki?curid=5339988" title="Rajd International des Routes du Nord 1971">
Rajd International des Routes du Nord 1971

Rajd International des Routes du Nord 1971 (18. Rallye International des Routes du Nord) – 18 edycja rajdu samochodowego Rajd International des Routes du Nord rozgrywanego we Francji. Rozgrywany był od 6 do 7 lutego 1971 roku. Była to pierwsza runda Rajdowych Mistrzostw Europy w roku 1971 oraz jedna z rund Rajdowych Mistrzostw Francji.

</doc>
<doc id="5339990" url="https://pl.wikipedia.org/wiki?curid=5339990" title="Ford Capri 3000">
Ford Capri 3000



</doc>
<doc id="5339996" url="https://pl.wikipedia.org/wiki?curid=5339996" title="Wiktor Gzowski">
Wiktor Gzowski

Wiktor Gzowski (ur. 12 marca 1888 w Czeczersku, zm. 13–14 kwietnia 1940 w Katyniu) – major piechoty Wojska Polskiego.
Życiorys.
Urodził się 12 marca 1888 w Czeczersku, w ówczesnym powiecie rohaczewskim guberni mohylewskiej, w rodzinie Michała i Ewy z Zieńkowiczów.
W 1909, po ukończeniu pięciu klas szkoły realnej w Mohylewie, wstąpił do armii rosyjskiej. W 1912 ukończył Czugujewską Szkołę Wojskową i został mianowany podporucznikiem ze starszeństwem z 19 sierpnia 1911. W czasie I wojny światowej walczył w szeregach . Na stopień porucznika został awansowany ze starszeństwem z 19 sierpnia 1915. Ranny w 1916.
W listopadzie 1918 został przyjęty do Wojska Polskiego i skierowany na kurs oficerski w Dęblinie. Następnie był instruktorem na kursach w Warszawie i oficerem taborowym w Szkole Podoficerskiej w Dęblinie. W 1919 został przeniesiony do Dowództwa Frontu Wielkopolskiego (9 sierpnia 1919 został zameldowany w Poznaniu). 1 grudnia 1919 awansowany na kapitana. 3 kwietnia 1920 został wymeldowany do Torunia. 19 sierpnia 1920 został zatwierdzony z dniem 1 kwietnia 1920 w stopniu kapitana, w piechocie, w grupie oficerów byłych Korpusów Wschodnich i byłej armii rosyjskiej. Pełnił wówczas służbę w Dowództwie Okręgu Generalnego Poznań. 1 czerwca 1921 pełnił służbę w Naczelnym Dowództwie WP, a jego oddziałem macierzystym był 25 pułk piechoty. 3 maja 1922 został zweryfikowany w stopniu majora ze starszeństwem od 1 czerwca 1919 i 376. lokatą w korpusie oficerów piechoty, a jego oddziałem macierzystym był nadal 25 pp. 10 lipca 1922 został zatwierdzony na stanowisku dowódcy batalionu w 56 pułk piechoty w Krotoszynie. W następnym roku był komendantem Kadry Batalionu Zapasowego 56 pp w Jarocinie, a po reorganizacji przeprowadzonej w 1924 komendantem składnicy wojennej. Później został przesunięty na stanowisko dowódcy I batalionu. W maju 1926 został przeniesiony do 58 pułku piechoty w Poznaniu stanowisko dowódcy II batalionu (15 grudnia 1926 został ponownie zameldowany w Poznaniu na ul. Bukowskiej 26). W kwietniu 1928 został przesunięty na stanowisko kwatermistrza. W lutym 1929 został zwolniony z zajmowanego stanowiska i oddany do dyspozycji dowódcy Okręgu Korpusu Nr VII, a z dniem 31 sierpnia tego roku przeniesiony w stan spoczynku.
Był żonaty z Zofią z Marcinkowskich (ur. 10 marca 1900 w m. Zakrzewek). Dzieci nie miał. 2 września 1932 razem z żoną został wymeldowany z Poznania do wsi Adamowizna w ówczesnym powiecie błońskim. W 1934, jako oficer stanu spoczynku pozostawał w ewidencji Powiatowej Komendy Uzupełnień Grodzisk Mazowiecki. Posiadał przydział do Oficerskiej Kadry Okręgowej Nr I. Był wówczas „przewidziany do użycia w czasie wojny”.
W czasie kampanii wrześniowej, w nieznanych okolicznościach, dostał się do sowieckiej niewoli. 19 października 1939 przebywał już w juchnowskim obozie dla jeńców wojennych. W listopadzie 1939 został przeniesiony do obozu w Kozielsku. 11 lub 12 kwietnia 1940 został przekazany do dyspozycji naczelnika Zarządu NKWD Obwodu Smoleńskiego, a 13 lub 14 kwietnia 1940 zamordowany w Katyniu i tam pogrzebany. Od 28 lipca 2000 spoczywa na Polskim Cmentarzu Wojennym w Katyniu.
5 października 2007 minister obrony narodowej Aleksander Szczygło mianował go pośmiertnie na stopień podpułkownika. Awans został ogłoszony 9 listopada 2007, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="5339997" url="https://pl.wikipedia.org/wiki?curid=5339997" title="Jhow Benavídez">
Jhow Benavídez

Jhow Hendric Benavídez Banegas (ur. 26 grudnia 1995 w El Porvenir) – honduraski piłkarz występujący na pozycji ofensywnego pomocnika, reprezentant kraju, obecnie zawodnik Realu España.

</doc>
<doc id="5340000" url="https://pl.wikipedia.org/wiki?curid=5340000" title="Zmarli w roku 1945">
Zmarli w roku 1945

Lista osób zmarłych w 1945:
grudzień 1945.
data dzienna nieznana: 

</doc>
<doc id="5340006" url="https://pl.wikipedia.org/wiki?curid=5340006" title="Ekstraliga U24">
Ekstraliga U24

Ekstraliga U24 – drużynowe rozgrywki żużlowe dla zawodników do 24. roku życia. Organizowane od sezonu 2022. W rozgrywkach startują drużyny U-24 klubów Ekstraligi.

</doc>
<doc id="5340008" url="https://pl.wikipedia.org/wiki?curid=5340008" title="Emil Kobecki">
Emil Kobecki

Emil Kobecki (ur. 19 listopada 1868 w Szadowie, zm. w sierpniu 1943 w Warszawie) – działacz społeczności karaimskiej w Polsce oraz urzędnik.
Życiorys.
Był synem hachana Romualda Kobeckiego i Zuzanny z Ławrzeckich. Kuzynem i szwagrem Emila był działacz karaimski Emanuel Kobecki. Ukończył gimnazjum w Wilnie, a następnie studia na wydziale matematycznym w Petersburgu. W latach 1895–1921 pracował w Petersburskiej Izbie Obrachunkowej, zaś następnie po przybyciu do Warszawy w Syndykacie Przekazowym Banków Polskich, gdzie pełnił funkcję wicedyrektora i szefa biura, a następnie dyrektora. Na wniosek premiera Wincentego Witosa uzyskał następnie stanowisko naczelnika wydziału w Najwyższej Izbie Kontroli Państwowej. W 1934 został powołany na zastępcę dyrektora 11-go Departamentu Najwyższej Izby Kontroli.
Należał do założycieli Instytutu Wschodniego w Warszawie. Był honorowym prezesem karaimskiej gminy wyznaniowej w Trokach. Brał także udział w przygotowaniu "Ustawy o Stosunku Państwa do Karaimskiego Związku Religijnego w RP", uchwalonej przez sejm w 1936 roku.
Pochowany został na Muzułmańskim Cmentarzu Kaukaskim w Warszawie przy ul. Młynarskiej (gdzie karaimska gmina korzystała z prawa do pochówków swoich członków w latach 1942–1944).

</doc>
<doc id="5340009" url="https://pl.wikipedia.org/wiki?curid=5340009" title="Oskrobek krzywonos">
Oskrobek krzywonos

Oskrobek krzywonos ("Cionus alauda") – gatunek chrząszcza z rodziny ryjkowcowatych.
Zasięg występowania.
Europa i płn. Afryka. W Europie notowany w Austrii, Bośni i Hercegowinie, Bułgarii, Chorwacji, Czarnogórze, Czechach, we Francji, w Grecji, Hiszpanii, Holandii, Niemczech, Polsce, Portugalii (na Maderze i Wyspach Selvagens), Serbii, na Słowacji, w Słowenii, Szwajcarii, Wielkiej Brytanii, oraz we Włoszech (w tym na Sycylii i być może Sardynii).
W Polsce pospolity z wyjątkiem wyższych partii gór.
Budowa ciała.
Osiąga 2,7-3,4 mm długości. Ryjek długi, zakrzywiony ku dołowi.
Przedplecze oraz pokrywy gęsto pokryte białymi łuseczkami. W przedniej części pokryw grupka czarnobrunatnych plamek zlewających się w jedną, większą plamę. Nogi oraz czułki w dużej części czerwone.
Biologia i ekologia.
Tryb życia i biotop.
Występuje w dolinach rzecznych, rowach, nad brzegami wód stojących, na wilgotnych łąkach, polanach, w zaroślach oraz lasach liściastych. Aktywny od maja do sierpnia.
Odżywianie.
Żeruje na trędowniku bulwiastym oraz namulniku brzegowym, imago spotykano również na dziewannach. Zjada wszystkie części roślin, w tym kwiaty. Larwy wygryzają w liściach okienkowate otwory, żywiąc się ich miękiszem.
Rozród.
Samica składa od 1 do 4 jaj na brzegu liścia, między oskórkami, zatykając następnie otwór odchodami. Larwy żerują od czerwca do września, a następnie przepoczwarczają się w brunatnych kokonach.

</doc>
<doc id="5340010" url="https://pl.wikipedia.org/wiki?curid=5340010" title="Sumba (lud)">
Sumba (lud)



</doc>
<doc id="5340011" url="https://pl.wikipedia.org/wiki?curid=5340011" title="Cionus alauda">
Cionus alauda



</doc>
<doc id="5340012" url="https://pl.wikipedia.org/wiki?curid=5340012" title="Manggarai (lud)">
Manggarai (lud)



</doc>
<doc id="5340013" url="https://pl.wikipedia.org/wiki?curid=5340013" title="Bima (lud)">
Bima (lud)



</doc>
<doc id="5340014" url="https://pl.wikipedia.org/wiki?curid=5340014" title="Sumbawańczycy">
Sumbawańczycy



</doc>
<doc id="5340015" url="https://pl.wikipedia.org/wiki?curid=5340015" title="Niezależność od alternatyw niezwiązanych">
Niezależność od alternatyw niezwiązanych

Niezależność od alternatyw niezwiązanych (, IIA) – w teorii wyboru społecznego, cecha metod głosowania, która opisuje czy wybór zwycięskiej alternatywy jest niezależny od niezwiązanych z nią zmian poparcia wśród innych opcji.
Historia.
Możliwość wpływu nieadekwatnych zmian preferencji na wynik głosowania w kontekście krytyki metody Bordy zauważył już Condorcet, mimochodem w "Essai sur l’application de l’analyse à la probabilité des décisions rendues à la pluralité des voix" z 1785, i w "Essai sur la Constitution et les fonctions des Assemblées provinciales" z 1788. Zagadnienie poruszył wprost także Daunou w polemice m.in. z Laplacem z 1803 – w okresie gdy na życzenie Napoleona francuskie instytucje rezygnowały ze stosowania metody Bordy. Te argumenty pozostały, w ocenie McLeana, praktycznie przeoczone przez następne półtorej wieku. Kryterium wykorzystano ponownie m.in. w tekstach Huntingtona z 1938 i – w nieco odmiennym znaczeniu – Nasha z 1950. Jego współczesną nazwę, i sens najczęściej przyjmowany w teorii wyboru społecznego, wprowadziła praca "Social Choice and Individual Values" Arrowa z 1951. Subtelne różnice między wersją Nasha i Arrowa były okazjonalnie powodem konfuzji.
Opis formalny.
Zgodnie z notacją Hamana, funkcja wyboru społecznego formula_1 spełnia kryterium IIA wtedy i tylko wtedy, gdy dla dwóch profili preferencji formula_2 i formula_3 relacji preferencji formula_4 oraz dla dowolnego zbioru alternatyw formula_5:
To kryterium podobne do słabego aksjomatu ujawnionych preferencji (WARP) w postaci używanej w teorii wyboru społecznego. IIA dotyczy nieadekwatnych zmian indywidualnego poparcia, a WARP nieadekwatnych zmian puli rozważanych alternatyw, co "ceteris paribus" w obu przypadkach nie powinno wpływać na wyniki głosowania.

</doc>
<doc id="5340017" url="https://pl.wikipedia.org/wiki?curid=5340017" title="Hawu">
Hawu



</doc>
<doc id="5340018" url="https://pl.wikipedia.org/wiki?curid=5340018" title="Havu">
Havu



</doc>
<doc id="5340019" url="https://pl.wikipedia.org/wiki?curid=5340019" title="Aleksandra Bąkowska">
Aleksandra Bąkowska

Aleksandra Bąkowska (ur. 1851 w Ślubowie, zm. 9 maja 1926 w Gołotczyźnie) – tłumaczka tekstów o tematyce społecznej, założycielka pionierskiej szkoły rolniczej dla dziewcząt, pozytywistka, działaczka społeczna, członkini ruchu emancypacyjnego kobiet. 
Rodzina i młodość.
Aleksandra Bąkowska urodziła się w roku 1851 jako pierwsza i jedyna córka Aleksandra Sędzimira, właściciela majątku Koźniewo i Karoliny Dembińskiej, właścicielki majątku w Ślubowie. Ród Sędzimirów należał do zamożnej szlachty, rodzeństwo Aleksandra było w posiadaniu warszawskich pałacyków, reprezentowało Rząd Narodowy podczas powstania styczniowego i miało związki z przedstawicielami warszawskich redakcji. Aleksandra Bąkowska miała trzech młodszych braci: Władysława, Stanisława i Bronisława.
Bąkowska dzieciństwo spędziła w Ślubowie, dworze w powiecie pułtuskim niedaleko linii kolei Nadwiślańskiej. Tam jej rodzice wychowywali swoje dzieci zgodnie z tradycjami szlacheckimi. Zatrudniali prywatnych nauczycieli, którzy nauczali języków obcych, takich jak francuski i angielski oraz pozostałych przedmiotów wykładanych w szkołach średnich. Dziewczynka mimo dostatku miała świadomość trudu życia. W młodym wieku była świadkiem wymierzenia kary chłosty chłopu pańszczyźnianemu, co według biografki Bąkowskiej, Lucyny Janikowej, przyczyniło się do wywołania poczucia krzywdy chłopskiej, które towarzyszyło kobiecie do końca życia. Charakter Aleksandry ukształtowały także wydarzenia związane z powstaniem styczniowym i pomoc powstańcom uciekającym do Ślubowa, w którą zaangażowana była rodzina Sędzimirów. W 1865 roku, ukończywszy naukę domową, Aleksandra została wysłana na pensję do Warszawy, gdzie kontynuowała naukę angielskiego oraz francuskiego. 14-letnia dziewczyna uczyła się między innymi u Ignacego Kowalewskiego, który prowadził z uczennicami rozmowy o niesprawiedliwościach społecznych i krzywdzie chłopów pańszczyźnianych.
Młodość i działalność tłumaczeniowa.
Po dwóch latach nauki Aleksandra powróciła do domu i zaręczyła się z Kazimierzem Bąkowskim, wdowcem i właścicielem dóbr Ożarowo. Z powodu choroby dziewczyny ślub odbył się dopiero w 1869 roku, po którym para młoda udała się w podróż poślubną do Paryża. Po przeprowadzce do Ożarowa Aleksandra, poruszona warunkami, w jakich żyli robotnicy i służba męża, zaczęła odwiedzać ubogie rodziny, uczyć dzieci i pomagać chorym. To nie podobało się Kazimierzowi i między małżonkami zaczęło dochodzić do coraz częstszych kłótni. Samotna w małżeństwie kobieta oprócz pomocy ubogim poświęcała czas na czytanie prenumerowanych przez nią czasopism fachowych i postępowych. Po 9 latach nieudanego małżeństwa Aleksandra Bąkowska wyprowadziła się do Warszawy i wszczęła postępowanie rozwodowe.
W 1884 roku Aleksandra poznała redaktora „Prawdy” Aleksandra Świętochowskiego, którego artykuły już w przeszłości stanowiły dla kobiety inspiracje. Spotkania pracowników gazety, do której nieoficjalnie zaliczano Bąkowską, pozwoliły Świętochowskiemu, autorowi "Pracy u podstaw", na bliższe poznanie i docenienie ogromnego zaangażowania w sprawy społeczne Aleksandry. W tym samym czasie kobieta zaczęła pracować w redakcji jako tłumaczka. Choć Świętochowskiego i Bąkowską łączyło uczucie, nigdy nie sformalizowali swego związku, który po latach zmienił się w szczerą przyjaźń. Świętochowski zadedykował nawet "Historię chłopów polskich" Aleksandrze, doceniając jej wysiłki w budowę oświaty dla ludu.
W 1884 roku Aleksandra Bąkowska przetłumaczyła artykuł na temat teorii instynktu Darwina oraz ruchu politycznego dążącego do zespolenia ludów słowiańskich Lemańsk’ego. W 1887 redakcja „Prawdy” wydała przetłumaczone przez Bąkowską "Społeczeństwo pierwotne" Lewisa Henry'ego Morgana. Następnie tłumaczka przełożyła na polski "Antropologię" Edwarda B. Tylora. Ta praca miała formujący wpływ na osobowość i późniejsze dążenia kobiety. W 1889 roku w piśmie ludoznawczym „Wisła” ukazał się napisany przez nią artykuł "O metodzie badań i rozwoju instytucji w zastosowaniu do praw małżeństwa i pochodzenia".
Gołotczyzna i edukacja pedagogiczna.
Po rozwodzie wynajęła w Warszawie mieszkanie, w którym kontynuowała swoje zainteresowania nowym prądem - pozytywizmem. Szczególnie interesowały ją zagadnienia związane z grupą najbardziej skrzywdzoną przez panującą strukturę społeczną - chłopów i możliwe oświatowe drogi pomocy im. O swoich przemyśleniach dyskutowała ze swoim przyjacielem, lekarzem Ciechanowskim, który najprawdopodobniej przekonał ją do usamodzielnienia się i zakupu majątku na Gołotczyźnie. Aleksandra Bąkowska w 1880 roku zakupiła zadłużony i zaniedbany majątek, w którego skład wchodziły między innymi drewniany dwór, park z pomnikami przyrody i aleja lipowa. Oddalenie posiadłości od Warszawy, a w czasie ulewnych deszczów od najbliższych wsi, przytłaczało kobietę. W momentach odizolowania jeszcze więcej czasu poświęca na kształcenie się, a w jej głowie kiełkować zaczęła wizja Gołotczyzny jako miejsca publicznego.
W tym czasie wzorami postawy dla Bąkowskiej były Cecylia Plater-Zyberk, Paulina Renshmit-Kuczalska, Władysława Weychert-Szymanowska czy Stefania Sempołowska. Nawiązała kontakt z redakcjami czasopism ludowych: „Siewba” i „Zaranie”. W pierwszych latach XX wieku kształciła się w obszarze oświaty, odwiedzała szkoły m.in. szkołę rolniczą dla chłopców w Pszczelinie i dla dziewcząt w Kruszynku, poznając metody pracy dydaktycznej i programy zajęć.
W Bąkowskiej narastało poczucie niesprawiedliwości i potrzeba działania. Nie było w niej zgody na patriarchalne zasady niepozwalające jej rozpocząć studiów wyższych. Swoje myśli kierowała także w kierunku kobiet wiejskich, które sprowadzone do roli matek obciążane były także ciężkimi pracami w polu. Ten bunt sprowokował ją do działania i na Gołotczyznę zaczęła zapraszać na wypoczynek dzieci z Domu Wychowawczego prowadzonego przez siostry zakonne przy Szpitalu Dzieciątka Jezus w Warszawie. Bogatsza o doświadczenie zebrane podczas podróży, rozpoczęła edukację goszczonych na Gołotczyźnie dzieci. 
Działania proedukacyjne wstrzymała jednak potrzeba niesienia pomocy robotnikom z Powiśla. W 1906 Bąkowska prowadziła bezpłatną kuchnię dla robotników na warszawskim Powiślu. Podczas nieobecności Bąkowskiej w dworze przebywała Sabina Zielińska wraz z najbiedniejszymi dziećmi z okolicznych folwarków. Prowadziła tam szkołę i uczyła czytać i pisać. Bąkowska w tym czasie wspierała również finansowo inicjatywę Świętochowskiego – Towarzystwo Kultury Polskiej.
Wielkimi staraniami Bąkowskiej w 1907 roku ukazało się ogłoszenie naboru do szkoły praktycznej dla dziewcząt na Gołotczyźnie, jednak w 1908 roku doszło do tajemniczego pożaru dworu, w pełni już wyposażonego w meble i bibliotekę. Pomysłodawczyni natychmiast zaczęła odbudowę, żeby przywrócić funkcjonowanie szkoły. Odmówiła przyjęcia jakiegokolwiek wsparcia finansowego, chcąc uchronić placówkę przed wpływami ideowymi. Zaciągnęła pożyczki, sprzedała pozostałe ziemie i odbudowała budynek szkoły.
Funkcjonowanie szkoły.
Szkoła na nowo otworzyła się na początku 1909 roku. Nauka trwała 11 miesięcy i była bezpłatna. W pierwszym roku szkolnym do nauki przystąpiły 33 uczennice. Uczyły się samodzielnego prowadzenia gospodarstwa i zostawały wprowadzane w społeczne życie. Lekcje trwały 8 godzin dziennie i składały się na nie zajęcia teoretyczne i praktyczne: przygotowywanie posiłków i przetworów, szycie, pranie, chów inwentarza, uprawianie ogrodów warzywnych i pszczelarstwo. W części teoretycznej wykładana była historia, rachunkowość, czy etyka. Nauka języka polskiego, historii i geografii polski odbywała się tajnie. W niedziele i święta dziewczęta urządzały zabawy, podczas których deklinowały i tańczyły. W czasie roku szkolnego odbywały się także wycieczki lokalne i krajoznawcze, gołotczyźnianki odbyły nawet podróż do Czech, gdzie poznawały narzędzia edukacyjne rad pedagogicznych szkół gospodarczych. Szkoła nazywana była syntezą czeskich szkół rolniczych i duńskich grundtvigowskich uniwersytetów ludowych.
Wiedza przekazywana w Gołotczyźnie była aktualna dzięki zapraszanym przez Bąkowską prelegentom i prelegentkom postępowych ruchów ludowych. Dzięki kontaktom z postaciami ze świata nauki uczennice mogły także uczestniczyć w organizowaniu zajęć kulturalno-oświatowych, zjazdach organizacji społecznych i stowarzyszeń, czy obchodach ważnych rocznic narodowych. Każdego roku odbywały się wystawy prac uczennic i uczniów, które stały się pretekstem do szerszych spotkań przedstawicieli myśli ludowych podczas których dochodziło do dyskusji na tematy społeczne, oświatowe i gospodarcze. Z czasem spotkania przerodziły się w konspiracyjne zjazdy chłopskie, które stały się przestrzenią do spotkania okolicznych chłopów z hasłami dotyczącymi przyszłości ludowej oświaty rolniczej.
Po trzech latach od rozpoczęcia pierwszego roku szkolnego do Aleksandry Bąkowskiej zaczęły napływać prośby z odległych guberni o przyjęcie kandydatek do szkoły. Zgłaszali się do niej także dyrektorzy proszący o program nauczania praktycznych zajęć z pszczelarstwa i sadownictwa.
Jednymi z pierwszych nauczycielek szkoły gołockiej były Wanda Żebrowska, Maria Biniekówna i Zofia Buczewska. Kobiety te reprezentowały nowoczesne poglądy i stosowały najnowsze modele pedagogiczne. Koleżanka Bąkowskiej, Pachucka, wspomina w swoich pamiętnika, że nauczycielki na Gołotczyźnie były prawdziwymi feministkami.
Równocześnie z planami powstania „Fermy praktycznego gospodarstwa domowego dla dziewcząt wiejskich” Bąkowska i Świętochowski zdawali sobie sprawę z potrzeby podwyższenia poziomu kultury rolnej drobnej własności i edukowania w tym zakresie także mężczyzn. Po sukcesie oddziału dla dziewcząt wraz z działaczami chłopskimi zaczęto prace organizacyjne nad oddziałem szkoły dla chłopców „Bratne”. „Ferma dla praktycznego kształcenia w rolnictwie synów włościańskich” prowadzona przez Kazimierza Mossakowskiego otwarta została 15 stycznia 1913 roku i mogła przyjąć 50 uczniów powyżej 15 roku życia.
Rozwój szkół gwałtownie przerwała I wojna światowa. Fundatorka skupiała się na pomocy sierotom wojennym, a w ocalałych salach dworku gołockiego organizowała szkołę podstawową oraz kursy wieczorne dla dorosłych.
Po odzyskaniu przez Rzeczpospolitą niepodległości Bąkowska bardzo wierzyła w uchwaloną w roku 1920 ustawę o reformie rolnej oraz pracę państwowych komisji oświatowych. W porozumieniu ze Świętochowskim postanowiła przekazać placówki w ręce państwa polskiego. W akcie notarialnym zaznaczyła jednak swoją wolę, jaką było utrzymanie trzech placówek edukacyjnych: szkoły rolniczej, męskiej „Bratnie”, szkoły gospodarstwa domowego, żeńskiej w Gołotczyźnie i szkoły ogrodniczej, koedukacyjnej „Krzewnie” dożywotnio kierowanej przez Świętochowskiego. 
Ostatnie lata życia.
Aleksandra Bąkowska w połowie roku 1924 uległa w domu wypadkowi i została przykuta do łóżka na dwa lata. W tym czasie utrzymywała korespondencyjny kontakt z rodziną i przyjaciółmi, dużo czytała i porządkowała swoje sprawy majątkowe, odmawiając przy tym wezwania lekarza. W 1925 roku przeniosła się do Warszawy, gdzie stan jej zdrowia pogorszył się. Wciąż rezonowały w niej wspomnienia wojny, niesprawiedliwość i ludzkie cierpienie. Jej ostatnim marzeniem było zbudowanie Domu i Kolonii dla Inwalidów Wojennych. W 1921 ofiarodawczyni przekazała pozostałe grunty na Gołotczyźnie Związkowi Inwalidów Wojennych w Ciechanowie.
Aleksandra Bąkowska zmarła 9 maja 1926 roku i zgodnie ze swoim życzeniem została pochowana w rodzinnym Klukowie. Na jej nagrobku wyryto epitafium Aleksandra Świętochowskiego „Żyła w zacności, umarła w chwale, zmartwychwstanie w czci serc wdzięcznych”.
Szkoły założone przez fundatorkę zawiesiły działalność w czasie drugiej wojny światowej, ale wznowiła zajęcia już w 1945 roku i działają nieprzerwanie do dziś. W roku 1984 szkoła otrzymała imię Aleksandra Świętochowskiego. W 2009 roku odbyły się obchody stulecia istnienia szkół rolniczych w Gołotczyźnie.
Obecnie w Kałęczynie, wsi graniczącej ze Ślubowem, znajduje się Szkoła Podstawowa im. Aleksandry Bąkowskiej oraz Społeczne Gimnazjum im. Aleksandry Bąkowskiej.

</doc>
<doc id="5340020" url="https://pl.wikipedia.org/wiki?curid=5340020" title="Postulat anonimowości">
Postulat anonimowości

Postulat anonimowości – jedno z kryteriów opisujących metody głosowania (lub innej procedury decyzji) w teorii wyboru społecznego, wymagający równego traktowania wszystkich głosów. Anonimowość jest gwarantowana przez tajność głosowania, ale jawne procedury również mogą spełniać ten postulat.
Historia.
McLean i in. utożsamiają jeden z fragmentów tekstu Bordy z warunkiem anonimowości. Kryterium było wykorzystywane, według Fishburna, „co najmniej od czasu” twierdzenia Maya z 1952, w którym wystąpiło pod współczesną nazwą. Wpływowy tekst Maya przedstawił „anonimowość” jako jeden z kilku zdroworozsądkowych postulatów, które powinny zwykle spełniać funkcje wyboru społecznego (np. mechanizmy głosowania).
Opis.
Termin „anonimowość” nie dotyczy tajności, lecz równości, egalitarności lub symetryczności głosów – stąd w literaturze używano czasem tych odmiennych określeń. Kryterium jest spełnione, jeśli żaden z głosów nie jest z dowolnego powodu "a priori" traktowany wyjątkowo. Fishburn utożsamił sens postulatu z doktryną „jedna osoba – jeden głos”.
Opis formalny.
Anonimowość jest definiowana jako niezależność wyników głosowania od kolejności wektora lub zbioru preferencji indywidualnych. W notacji używanej przez Hamana, funkcja wyboru społecznego formula_1 na profilu preferencji formula_2 i zbiorze alternatyw formula_3 przy formula_4 oznaczającym dowolną permutację formula_5 jest anonimowa wtedy i tylko wtedy, gdy te same elementy formula_6 znajdują się w zbiorze zwycięzców jeśli zbiór formula_2 zostanie zastąpiony formula_4:

</doc>
<doc id="5340021" url="https://pl.wikipedia.org/wiki?curid=5340021" title="Janina Piestrak-Babijczuk">
Janina Piestrak-Babijczuk

Janina Urszula Piestrak-Babijczuk (ur. 28 kwietnia 1944 w Oleszycach) – polska chirurżka, działaczka samorządowa i społeczna związana z Bolesławcem.
Życiorys.
Janina Piestrak-Babijczuk studiowała na Wydziale Lekarskim Akademii Medycznej w Lublinie. Uzyskała specjalizację I stopnia w zakresie chirurgii ogólnej.
Zawodowo związana z Bolesławcem. W 1968 rozpoczęła pracę w tamtejszym Szpitalu Powiatowym. Współtworzyła i przez 15 lat pracowała w przychodni lekarskiej w Zakładach Aparatury Próżniowej. Przez około 10 lat pełniła funkcję dyrektorki Stacji Sanitarno-Epidemiologicznej. W 2005 przeszła na emeryturę. Jednak pracę w Poradni Chirurgicznej w ZOZ w Bolesławcu świadczyła także w późniejszym latach w ramach wolontariatu.
Z powodzeniem kandydowała w wyborach samorządowych w 1990, 1994, 1998, 2002, 2006, 2010. W latach 1990–1998 oraz 2006–2014 (kadencje I, II, V i VI) była radną Miasta Bolesławiec, z czego w latach 2006–2010 (V kadencja) przewodniczącą Rady, w latach 2010–2014 zaś (VI kadencja) wiceprzewodniczącą. W latach 1998–2006 (kadencje I i II) była radną powiatu bolesławieckiego, gdzie w I kadencji pełniła funkcję przewodniczącej Rady, a w II kadencji wiceprzewodniczącej. W 2014 bez powodzenia kandydowała do rady powiatu.
Janina Piestrak-Babijczuk jest działaczką społeczną, szczególnie na rzecz ochrony praw dziecka, osób starszych, niepełnosprawnych, kombatantów. Współpracowała m.in. z Towarzystwem Przyjaciół Dzieci, Warsztatami Terapii Zajęciowej, Domem Dziennego Pobytu oraz Polskim Czerwonym Krzyżem (w zakresie honorowego krwiodawstwa i przeciwdziałania bezdomności), Polskim Komitetem Pomocy Społecznej (w okresie studenckim).
Nazywana jest „Kruszyną”. Córka Władysława i Heleny z domu Fiutowskiej, Sprawiedliwej wśród Narodów Świata. Matka córki i syna.

</doc>
<doc id="5340023" url="https://pl.wikipedia.org/wiki?curid=5340023" title="Puchar Europy w narciarstwie dowolnym 2022/2023">
Puchar Europy w narciarstwie dowolnym 2022/2023

Puchar Europy w narciarstwie dowolnym 2022/2023 – cykl rozpoczął się 20 listopada 2022 r. w austriackim Pitztal, a zakończy się 23 kwietnia 2023 r. w ośrodku narciarskim Stubai, również w Austrii.
Konkurencje.
Na liście klasyfikacji widnieje również oznaczenie MODM, które nie odzwierciedla bezpośrednio żadnej konkurencji. Jest to zsumowana klasyfikacja jazdy po muldach i jazdy po muldach podwójnych.

</doc>
<doc id="5340024" url="https://pl.wikipedia.org/wiki?curid=5340024" title="Kaplica Matki Bożej z Lourdes we Florianie">
Kaplica Matki Bożej z Lourdes we Florianie

Kaplica Matki Bożej z Lourdes (, ) – rzymskokatolicka kaplica znajdująca się we Florianie na Malcie, należy do parafii św. Publiusza w tym mieście.
Historia.
Historia tego miejsca zaczyna się w 1709, kiedy rycerz zakonu joannitów Filip Wolfgang von Guttenberg ufundował tam kapliczkę św. Marii Magdaleny. 23 lata po objawieniach w Lourdes, w 1881 posąg świętej został zastąpiony przez figurę Matki Bożej z Lourdes. Kapliczka miała formę wąskiej podłużnej niszy, w której znajdowały się figury Matki Bożej oraz klęczącej przed nią św. Bernadety. Od drogi oddzielało ją żelazne ogrodzenie.
W lipcu 1918 rozpoczęto budowę kaplicy, która istnieje do dziś. Jej architektem był Emmanuel Borg, zaś budowniczym Piju Ebejer z Balzan. 26 grudnia 1920 ukończona kaplica została pobłogosławiona przez biskupa . W przeciągu lat wielu dobroczyńców wykładało pieniądze na jej upiększenie.
W czasie II wojny światowej kaplica uległa uszkodzeniom z powodu wybuchu bomby przed jej frontem, i była zamknięta od 5 kwietnia 1942 roku. W sierpniu tego samego roku uszkodzenia zostały prowizorycznie naprawione. Po wojnie zbudowana została nowa latarnia na kopule według projektu Lwiġi Ebejera z Balzan, odnowiono też lekko zniszczoną posadzkę, lecz pełną obsługę wiernych kaplica rozpoczęła 19 maja 1946 roku, wraz z powrotem do niej figury Niepokalanej.
Architektura.
Wygląd zewnętrzny.
Kaplica ma kształt kwadratu, dominuje nad nią kopuła z latarnią wsparta na ośmiokątnym bębnie z ośmioma oknami, z których cztery są zamurowane. Na latarni do II wojny światowej znajdował się posąg anioła z otwartymi skrzydłami. Szeroki gzyms, podtrzymywany przez szereg wsporników obiega cały budynek. Półokrągłe drzwi oflankowane są dwoma parami korynckich kolumn, na których wspiera się łuk zawierający słowa „Ave Maria Gratia Plena, Ora Pro Nobis Peccatoribus”. Po bokach wejścia znajdują się dwie marmurowe tablice pamiątkowe.
Wnętrze.
Wnętrze kaplicy, zbudowane w stylu rzymskim ma okrągły plan o średnicy około 12 stóp (ok. 3,65 m), jest jak mała rotunda, z ośmioma kolumnami w stylu kompozytowym podtrzymującymi belkowanie, którą wieńczy półkulista kopuła z ośmioma żebrami i latarnią. Pomiędzy kolumnami znajduje się dwoje drzwi, 2 okna i 2 wnęki z figurami Serca Jezusa i św. Józefa.
Naprzeciw wejścia znajduje się grota z figurami Matki Bożej z Lourdes i klęczącą przed nią św. Bernadetą. Przed II wojną światową znajdował się tam marmurowy ołtarz z dwoma dużymi figurami aniołów po bokach, który został poświęcony 9 lutego 1923 roku przez biskupa Maurusa Caruanę i zamknięty marmurową bramą. Fundatorem zarówno ołtarza, jak i tabernakulum ze srebrzonego marmuru był Franġisk Saverju Galea, przedsiębiorca z Qormi. Dziś w kaplicy znajduje się kolejny ołtarz, który został tam umieszczony 11 lutego 1980 roku.
Z czasem kaplicę zaczęto wyposażać w nowe dzieła. Bazy kolumn zostały pokryte czarnym marmurem, za które zapłacił Salvu Tabone. Ich kapitele były złocone. Obrazy w części nad bębnem – we wnętrzu kopuły, zostały namalowane w 1923 roku przez Ramiro Calì. Obrazy te zostały wykonane na koszt Antona Cassara Torreggianiego O.B.E. W roku 1929 kontynuowano dalsze prace malarskie, a część pod kopułą i dwa anioły nad drzwiami wykonał malarz Ġuzeppi Briffa. W latach 1992–1993 malarstwo z kopuły zostało usunięte i umieszczone w zakrystii kaplicy, a malarz Alfred Briffa namalował na fryzie pod kopułą sceny przedstawiające "Zwiastowanie" i "Narodziny Chrystusa", zaś w kopule obrazy "Niepokalane Poczęcie", "Proklamacja dogmatu o Niepokalanym Poczęciu w 1854 roku", "Sanktuarium w Lourdes" i "Św. Bernadeta Soubirous".
Kaplica współcześnie.
W roku 2007 kaplica została odmalowana. W 2008 zaś powtórnie położono złocenia.
W dniu 17 stycznia 2016 roku Kościół maltański zaoferował kaplicę imigrantom z Erytrei i Etiopii, aby mogli się w nim modlić. Korzystanie ze świątyni przez imigrantów ma być koordynowane przez mnichów kapucynów i Komisję Emigracyjną Kościoła Maltańskiego. W weekendy odbywają się w kaplicy liczne ceremonie ślubne.
Ochrona dziedzictwa kulturowego.
Kościół został wpisany 27 sierpnia 2012 na listę National Inventory of the Cultural Property of the Maltese Islands pod numerem 00501.

</doc>
<doc id="5340027" url="https://pl.wikipedia.org/wiki?curid=5340027" title="Kościół św. Filipa Neri w Għaxaq">
Kościół św. Filipa Neri w Għaxaq

Kościół św. Filipa Neri (, ) – barokowy rzymskokatolicki kościół znajdujący się w Għaxaq na Malcie. Jest filią bazyliki św. Jana na Lateranie. Leży na terenie parafii Wniebowzięcia Matki Bożej w tym mieście. Kościół podlega prawu patronatu, jego rektorem (2022) jest ks. Angelo Vella.
Historia.
Budowę kościoła rozpoczął 23 stycznia 1761 roku, na działce należącej do rodziny, ks. Ġwann Filippu Zammit Mifsud. Inwestycja została ukończona po osiemnastu miesiącach, 3 lipca 1762 roku. Architektem świątyni był Sebastiano Saliba, ten sam, który opracował plan kościoła parafialnego w Għaxaq, a budowniczym był ojciec don Gwanna – Filippu. Kościół został pobłogosławiony 29 maja 1763 roku przez samego don Ġwanna Filippu.
Architektura.
Wygląd zewnętrzny.
Przed drzwiami do kościoła znajduje się portyk z wysokim łukiem pośrodku, z dwoma pilastrami doryckimi z boku, na których znajduje się trójkątny fronton. Jego tympanon zawiera ozdobny kartusz z łacińskim napisem „SACROSANCTÆ VATICANÆ BASILICÆ FILIA” („Córka Najświętszej Bazyliki Watykańskiej”) i cyfrą roczną „1769”. Portyk ma cztery inne otwory, dwa z przodu i dwa po bokach, w każdym z nich znajdują się trzy kolumny doryckie. Na narożnych pilastrach portyku widać dwie połówki odcinkowego frontonu, które łączą się ze wspomnianym trójkątnym frontonem poprzez dwa spływy wolutowe.
Właściwa fasada kościoła ma kwadratowe drzwi, nad którymi znajduje się kartusz, całość zwieńczona jest dużym trójkątnym frontonem z wpisanym w niego mniejszym owalnym. W górnej części fasady są dwa długie pilastry doryckie zakończone dwiema połówkami podzielonego odcinkowego frontonu, za którymi górują ornamenty wyrzeźbione na kształt języków ognia. Pośrodku barokowy fronton, w którym widoczny jest herb papieża. Poniżej umieszczone jest wysokie, owalnie zakończone okno z rzeźbioną kamienną ramą. Gzyms zwieńczający górną część fasady okala cały budynek, z niewielkim łukowatym odcinkiem ponad oknem.
Nad kościołem góruje niezakryta fasadą kopuła, zbudowana na ośmiobocznym bębnie, na krawędzi którego umieszczona jest balustrada. Na kopule przede wszystkim dominuje proporcjonalna latarnia z oknami, zwieńczona krzyżem papieskim (z trzema poprzeczkami) oznaczający podległość kościoła bezpośrednio władzy papieskiej, z pominięciem lokalnej władzy kościelnej. Na ścianie od strony południowej znajduje się dzwonnica typu "bell-cot" z jednym dzwonem.
Wnętrze.
Kaplica ma plan scentralizowany ze zgrupowanymi pilastrami w stylu jońskim na ścianach, na których spoczywa wysokie belkowanie. Nad nim wznoszą się cztery łuki i cztery pendentywy, które unoszą kopułę wraz z latarnią.
W apsydzie obraz tytularny z 1763 roku, który jest dziełem Rocco Buhagiara (1725–1805). Przedstawia Madonnę z Dzieciątkiem i św. Filipa Neri z aniołami. Poniżej znajduje się owalny obraz św. Jana Ewangelisty. To są dwaj święci patronowie don Ġwanna Filippu. Po obu stronach obrazu tytularnego ponad drzwiami prowadzącymi do zakrystii znajdują się dwa inne obrazy, również pędzla Rocco Buhagiara, przedstawiające św. Józefa i św. Alojzego Gonzagę. Konchę apsydy zdobi rzeźba z promieniującym krzyżem i dwoma aniołami. Kościół posiada również obrazy "Via Sagra".
Nad drzwiami znajduje się empora organowa, która biegnie wokół dwóch bocznych ścian, i przez którą można wejść do domu obok kaplicy, zbudowanego przez don Ġwanna Filippu. W kaplicy można zobaczyć więcej pięknych rzeźb w ramach wokół obrazów, w gzymsach pod galerią i na drzwiach. Wszystkie wykonane zostały w kamieniu maltańskim.
W kościele znajduje się marmurowy grób Don Ġwann Filippu, który zmarł 9 grudnia 1782 roku.
Bazylika mniejsza.
Mówi się, że Don Ġwann Filippu uwielbiał polować i dlatego odprawiał mszę świętą bardzo wcześnie. Wielu mężczyzn, którzy byli też myśliwymi, chodziło na jego mszę. Nie podobało się to proboszczowi, który nakazał zakrystianowi zamknąć drzwi kościoła, aby Dun Ġwann Filippu nie nie mógł doń wejść. Aby uwolnić się od jurysdykcji proboszcza i biskupa, z pomocą kilku swoich przyjaciół rycerzy w 1769 roku uzyskał zgodę, na mocy której kościół stał się filią rzymskiej bazyliki na Lateranie, i posiada te same przywileje.
Ochrona dziedzictwa kulturowego.
Kościół został wpisany 27 grudnia 2013 na listę National Inventory of the Cultural Property of the Maltese Islands pod numerem 2010.

</doc>
<doc id="5340028" url="https://pl.wikipedia.org/wiki?curid=5340028" title="Kościół św. Filipa Neri w Ghaxaq">
Kościół św. Filipa Neri w Ghaxaq



</doc>
<doc id="5340037" url="https://pl.wikipedia.org/wiki?curid=5340037" title="Dziewczynka ukraińska (obraz Stanisława Masłowskiego)">
Dziewczynka ukraińska (obraz Stanisława Masłowskiego)

Dziewczynka ukraińska – obraz – akwarela polskiego malarza Stanisława Masłowskiego (1853–1926) z 1878 roku (najpóźniej), opatrzona sygnaturą widoczną u dołu po prawej: „S. MASŁOWSKI”, według stanu w 2022 roku – zaginiona. W latach przed powstaniem warszawskim 1944 roku znajdowała się w zbiorach prywatnych w Warszawie
Oryginał tej akwareli – jak podawał syn artysty, historyk sztuki – było to drobne studium akwarelowe, które zaginęło w Warszawie w 1944 r. Początkowo należało ono do zbiorów poety Józefa Jankowskiego, a potem – do malarki Marii Koźniewskiej. Pochodziło z 1878 r. (nie później). Świadczy o tym jego drzeworytnicza reprodukcja zamieszczona w „Tygodniku Ilustrowanym” 1878, półr. I, s. 145 - pod odmiennym tytułem: „W chacie rusińskiej”. W zbiorach syna artysty ocalała jego kopia fotograficzna. Właśnie ona została zamieszczona na niniejszej stronie.
Opis.
Prezentowana tu akwarela z 1878 roku (nie później) – to „Dziewczynka ukraińska” siedząca przy piecu. Była ona w tymże roku opublikowana jako ilustracja drzeworytnicza pod odmienną nazwą: „W chacie rusińskiej. Centralną część akwareli zajmuje figura dziecka – dziewczynki z naszyjnikiem z koralików – ubranej w białą koszulę, ozdobny, bogato dekorowany, wyszywany kaftan i równie dekoracyjny fartuszek. Prawa część szkicu ukazuje zarysy wnętrza pieca.
Dane uzupełniające.
Syn artysty – historyk sztuki zestawiał opisywany obraz z pokrewną jej – wcześniejszą o rok (1877) – akwarelą pod nazwą „Cyganka” – podkreślając dostrzegalny w obu „dyskretny linearyzm, płaszczyznowość i kolor, i jakieś przedziwne nie spotykane w tej epoce uproszczenia formy obok ornamentalnego rozkwitu innych partii”. Jego zdaniem – akwarele te wyprzedzały epokę „o dobre 30 lat, malowane płaską plamą barwną”. Wiązał je bowiem ze znacznie późniejszym (1898) „Chartem” i jeszcze późniejszą (1912) „Kawiarnią arabską” z Tunisu. Traktował je jako „nieplanowaną próbę dekoracyjnego rozwiązania formy w kolorze, czerpiącą soki z wrodzonego malarskiego instynktu” artysty i łączył z problematyką malarstwa poimpresjonistycznego.
Opisywane studium akwarelowe jest dziełem dwudziestopięcioletniego artysty, pochodzącym z wczesnych, młodzieńczych „naiwnych” lat jego twórczości – z okresu „ukraińskich prymitywów” – jako wyraz wrodzonych „instynktownych”, nie w pełni uświadomionych uzdolnień i predyspozycji artysty. Rzeczywiście była to epoka, która upływała mu – podobnie, jak wielu jego kolegom – pod przemożnym urokiem stylu życia, kozackiej tradycji, kultury, przyrody i krajobrazu stepów XIX-wiecznej Ukrainy. Masłowski przynajmniej czterokrotnie odwiedzał ten kraj w latach 1870-ych i 1880-ych (w roku 1875, 1876, 1878 i 1886) i spędzał tam po kilka miesięcy. Potwierdza to jego korespondencja z Ukrainy z 1876 roku do kolegi Władysława Leszczyńskiego – pisana częściowo po ukraińsku (!) – z Rzewuchy, Wołodarki i Skwiry – opublikowana później (1957) przez jego syna – historyka sztuki w opracowaniu: „Stanisław Masłowski – Materiały do życiorysu i twórczości”.
Opisywana akwarela – to jeden z licznych przykładów tematyki ukraińskiej w polskiej sztuce, a nawet w szeroko pojmowanej kulturze polskiej i należy do obszernego dziewiętnastowiecznego ukraińskiego wątku tematycznego widocznego nie tylko w malarstwie (u takich twórców, artystów-malarzy, jak Józef Brandt, Juliusz Kossak, Józef Chełmoński, Leon Wyczółkowski), ale już wcześniej w literaturze. Masłowski dostrzegł jednak odmienną Ukrainę – „niepodobną do szlacheckiej, rycerskiej, myśliwskiej Ukrainy Kossaka, Brandta i Chełmońskiego. Zobaczył ją oczyma wyobraźni i zaczął jak bajkę dziecinną inscenizować w swoich młodzieńczych kompozycjach pracownianych”. Ten odmienny, indywidualny sposób postrzegania ówczesnej Ukrainy reprezentuje omawiana akwarela.
Obraz był reprodukowany w publikacjach

</doc>
<doc id="5340038" url="https://pl.wikipedia.org/wiki?curid=5340038" title="Wytwórnie płytowe Binga Crosby’ego po roku 1955">
Wytwórnie płytowe Binga Crosby’ego po roku 1955

Od momentu wydania swojego pierwszego albumu w 1939 roku, do roku 1955 Bing Crosby współpracował z wytwórnią Decca Records. Po wygaśnięciu długoterminowego kontraktu w 1955 roku, podpisał on wiele krótkoterminowych kontraktów z wieloma różnymi wytwórniami. Obejmowały one wiele popularnych wydawnictw, takich jak: Reprise Records, RCA Victor, Verve Records, Decca (ponownie), United Artists Records, Capitol Records i wiele innych. 
Lata 50..
1956.
Decca Records.
Kompilacje:
1957.
Decca Records.
Albumy EP:
1958.
Decca Records.
Kompilacje:
1959.
Brunswick Records.
Kompilacje:
Lata 60..
1960.
Decca Records.
Kompilacje:
1961.
Decca Records.
Kompilacje:
1962.
Decca Records.
Kompilacje:
1966.
Reprise Records.
Kompilacje:
1967.
Decca Records.
Kompilacje:
Lata 70..
1972.
Coral Records.
Kompilacje:

</doc>
<doc id="5340040" url="https://pl.wikipedia.org/wiki?curid=5340040" title="Baszta Prochowa w Rydze">
Baszta Prochowa w Rydze

Baszta Prochowa (łot. "Pulvertornis") – baszta o wysokości 25,6 m, będąca częścią systemu fortyfikacji Rygi. Jest jedyną zachowaną do dzisiejszych czasów basztą fortyfikacyjną w Rydze, obecnie mieści się w niej Łotewskie Muzeum Wojny.
Historia.
Pierwsza wzmianka o baszcie pochodzi z 1330 roku; nazywana była wówczas Smilšu (piaskowa). W tamtym czasie w Rydze znajdowało się 28 takich wież, z których 18 wchodziło w skład miejskich fortyfikacji i tylko ta jedna przetrwała do dziś. Była położona w strategicznym miejscu, jako że strzegła wjazdu do Rygi przy głównej drodze łączącej miasto ze Wschodem. W 1621 roku baszta została zniszczona podczas wojny polsko-szwedzkiej przez wojska szwedzkie dowodzone przez Gustawa II Adolfa, a w 1650 roku ją odbudowano. Dla upamiętnienia II wojny północnej w mury wieży wbudowano kule armatnie. Obecną nazwę baszta otrzymała w XVII wieku ze względu na to, że przechowywano w niej wówczas proch. W wieży znajdowało się 11 armat, później mieściło się w niej więzienie oraz sala tortur, a broń była tam przechowywana do 1883 roku. W 1892 roku stała się siedzibą niemieckiej korporacji akademickiej Rubonia.
W latach 1920–1940 była siedzibą Łotewskiego Muzeum Wojny. W 1937 roku rozpoczęto budowę budynku przyległego do baszty. 10 maja 1940 roku z udziałem prezydenta Łotwy Kārlisa Ulmanisa uroczyście go otwarto, organizując w nim i baszcie wystawę trofeów myśliwskich. W czasach okupacji niemieckiej działał tam szpital wojenny oraz skład amunicji, po II wojnie światowej funkcjonowała w tym zespole szkoła marynarki wojennej, a w 1957 roku otwarto tu muzeum rewolucji październikowej. 15 czerwca 1990 rząd łotewski przyjął dekret o ponownym założeniu Łotewskiego Muzeum Wojny z siedzibą w baszcie.

</doc>
<doc id="5340054" url="https://pl.wikipedia.org/wiki?curid=5340054" title="Sergiusz Nikołajczuk">
Sergiusz Nikołajczuk

Sergiusz Nikołajczuk (ur. 1942, zm. 2 września 2022) – polski ekonomista, dr hab.
Życiorys.
Obronił pracę doktorską, następnie uzyskał stopień doktora habilitowanego. Został zatrudniony na stanowisku profesora w Katedrze Finansów Przedsiębiorstwa, Kolegium Zarządzania i Finansów Szkole Głównej Handlowej w Warszawie oraz w Akademii Finansów i Biznesu Vistula.
Awansował na stanowisko profesora nadzwyczajnego we Wszechnicy Polskiej Szkole Wyższej w Warszawie.

</doc>
<doc id="5340055" url="https://pl.wikipedia.org/wiki?curid=5340055" title="Piotr Siuda">
Piotr Siuda

Piotr Siuda – polski socjolog, dr hab. nauk społecznych, profesor uczelni Instytutu Komunikacji Społecznej i Mediów Uniwersytetu Kazimierza Wielkiego.
Życiorys.
W 2006 ukończył studia socjologiczne na Uniwersytecie Gdańskim, 11 października 2011 obronił pracę doktorską "Kultury prosumpcji. O niemożności powstania globalnych i ponadpaństwowych społeczności fanów", 23 września 2019 habilitował się na podstawie pracy zatytułowanej "Cykl publikacji pt. „Prosumpcja medialna - specyfika zjawiska w Polsce na poziomie odbioru i produkcji przekazów medialnych”". 
Został zatrudniony na stanowisku adiunkta w Katedrze Socjologii, oraz prodziekana na Wydziale Administracji i Nauk Społecznych Uniwersytetu Kazimierza Wielkiego.
Jest profesorem uczelni w Instytucie Komunikacji Społecznej i Mediów Uniwersytetu Kazimierza Wielkiego.

</doc>
<doc id="5340062" url="https://pl.wikipedia.org/wiki?curid=5340062" title="Marco Aurélio Motta">
Marco Aurélio Motta

Marco Aurélio Motta (ur. 13 maja 1960 w Rio de Janeiro) – brazylijski trener siatkarski.
Sukcesy trenerskie.
klubowe.
Mistrzostwo Brazylii:
Puchar Top Teams: 
Mistrzostwo Turcji:
Puchar CEV: 
Superpuchar Turcji: 
Klubowe Mistrzostwa Świata:
Puchar Turcji: 
reprezentacyjne.
Mistrzostwa Ameryki Południowej Juniorek:
Mistrzostwa Świata Juniorek:
Mistrzostwa Europy Juniorek:
Mistrzostwa Ameryki Południowej:
Puchar Świata: 
Liga Europejska:
Mistrzostwa Europy:
World Grand Prix:

</doc>
<doc id="5340067" url="https://pl.wikipedia.org/wiki?curid=5340067" title="Kamiel Bonneu">
Kamiel Bonneu

Kamiel Bonneu (ur. 1 sierpnia 1999 w Hamont-Achel) – belgijski kolarz szosowy.
Osiągnięcia.
Opracowano na podstawie:

</doc>
<doc id="5340070" url="https://pl.wikipedia.org/wiki?curid=5340070" title="Vaulruz">
Vaulruz

Vaulruz (frp. "Vôru", hist. "Thalbach") – gmina (fr. "commune"; niem. "Gemeinde") w Szwajcarii, w kantonie Fryburg, w okręgu Gruyère. 
Demografia.
W Vaulruz mieszka 1 085 osób. W 2020 roku 15,9% populacji gminy stanowiły osoby urodzone poza Szwajcarią.
Transport.
Przez teren gminy przebiega autostrada A12 oraz drogi główne nr 12 i nr 154.

</doc>
<doc id="5340071" url="https://pl.wikipedia.org/wiki?curid=5340071" title="Mistrzostwa Oceanii w Lekkoatletyce 2008">
Mistrzostwa Oceanii w Lekkoatletyce 2008

9. Mistrzostwa Oceanii w Lekkoatletyce – zawody lekkoatletyczne, które odbyły się na stadionie Oleai Sports Complex na Saipanie w Marianach Północnych od 25 do 28 czerwca 2008 roku. W mistrzostwach wystartowali zawodnicy z państw skupionych w Oceania Athletics Association. Nie startowali reprezentanci Nowej Zelandii.

</doc>
<doc id="5340075" url="https://pl.wikipedia.org/wiki?curid=5340075" title="Vôru">
Vôru



</doc>
<doc id="5340076" url="https://pl.wikipedia.org/wiki?curid=5340076" title="Thalbach">
Thalbach

Geografia.
Polska.
Dawna nazwa miejscowości:

</doc>
<doc id="5340079" url="https://pl.wikipedia.org/wiki?curid=5340079" title="Apologia Skanderbega">
Apologia Skanderbega

Apologia Skanderbega (alb. "Apologjia e Skënderbeut") – wydana w Wenecji w 1636 roku książka autorstwa Franga Bardhiego. Dokładny tytuł książki to "Georgius Castriottus Epirensis vulgo Scanderbegh, Epirotarum Princeps fortissimus ac invictissimus suis et Patriae restitutus" (pol. "Jerzy Kastriota z Epiru, powszechnie znany jako Skanderbeg, najsilniejszy i najbardziej niezwyciężony książę Epirotów, który powrócił do własnego kraju").
Opis.
W 1631 lub 1632 roku bośniacki biskup Ivan Tomko Marnavić opublikował pracę, w której stwierdził, że albański bohater narodowy Skanderbeg miał bośniackie pochodzenie. Frang Bardhi opublikował "Apologię Skanderbega" w celu obalenia tej tezy; jednymi z przedstawionych dowodów na albańskie pochodzenie Skanderbega były mity i ludowe opowieści o nim.

</doc>
<doc id="5340080" url="https://pl.wikipedia.org/wiki?curid=5340080" title="Georgius Castriottus Epirensis vulgo Scanderbegh, Epirotarum Princeps fortissimus ac invictissimus suis et Patriae restitutus">
Georgius Castriottus Epirensis vulgo Scanderbegh, Epirotarum Princeps fortissimus ac invictissimus suis et Patriae restitutus



</doc>
<doc id="5340082" url="https://pl.wikipedia.org/wiki?curid=5340082" title="Jerzy Kastriota z Epiru, powszechnie znany jako Skanderbeg, najsilniejszy i najbardziej niezwyciężony książę Epirotów, który powrócił do własnego kraju">
Jerzy Kastriota z Epiru, powszechnie znany jako Skanderbeg, najsilniejszy i najbardziej niezwyciężony książę Epirotów, który powrócił do własnego kraju



</doc>
<doc id="5340084" url="https://pl.wikipedia.org/wiki?curid=5340084" title="Maria de la Paz Burbon">
Maria de la Paz Burbon



</doc>
<doc id="5340087" url="https://pl.wikipedia.org/wiki?curid=5340087" title="Zofia Burbon">
Zofia Burbon



</doc>
<doc id="5340088" url="https://pl.wikipedia.org/wiki?curid=5340088" title="Talbach">
Talbach

Austria:
Niemcy:
Polska:
Szwajcaria:
Zobacz też:

</doc>
<doc id="5340090" url="https://pl.wikipedia.org/wiki?curid=5340090" title="Zmarli w roku 1978">
Zmarli w roku 1978

Lista osób zmarłych w 1978:

</doc>
<doc id="5340092" url="https://pl.wikipedia.org/wiki?curid=5340092" title="Vuadens">
Vuadens

Vuadens (frp. "Vouadin"; hist. "Wüadingen", "Wüdingen") – gmina (fr. "commune"; niem. "Gemeinde") w Szwajcarii, w kantonie Fryburg, w okręgu Gruyère. 
Demografia.
W Vuadens mieszkają 2 472 osoby. W 2020 roku 17,8% populacji gminy stanowiły osoby urodzone poza Szwajcarią.
Transport.
Przez teren gminy przebiega autostrada A12 oraz droga główna nr 12.

</doc>
<doc id="5340093" url="https://pl.wikipedia.org/wiki?curid=5340093" title="Maria Teresa Izabela Burbon">
Maria Teresa Izabela Burbon



</doc>
<doc id="5340094" url="https://pl.wikipedia.org/wiki?curid=5340094" title="Maria Ludwika Burbon (1782–1824)">
Maria Ludwika Burbon (1782–1824)



</doc>
<doc id="5340095" url="https://pl.wikipedia.org/wiki?curid=5340095" title="Vouadin">
Vouadin



</doc>
<doc id="5340096" url="https://pl.wikipedia.org/wiki?curid=5340096" title="Wüadingen">
Wüadingen



</doc>
<doc id="5340097" url="https://pl.wikipedia.org/wiki?curid=5340097" title="Caye Quintana">
Caye Quintana

Caye Quintana (ur. 20 grudnia 1993 w Isla Cristina) – hiszpański piłkarz występujący na pozycji napastnika.

</doc>
<doc id="5340098" url="https://pl.wikipedia.org/wiki?curid=5340098" title="Wueadingen">
Wueadingen



</doc>
<doc id="5340100" url="https://pl.wikipedia.org/wiki?curid=5340100" title="Wüdingen">
Wüdingen



</doc>
<doc id="5340101" url="https://pl.wikipedia.org/wiki?curid=5340101" title="Lophodermium seditiosum">
Lophodermium seditiosum

Lophodermium seditiosum Minter, Staley &amp; Millar – gatunek grzybów z rodziny łuszczeńcowatych ("Rhytismataceae"). Pasożyt, jeden z patogenów wywołujących choroby sosny ("Pinus") o nazwie wiosenna osutka sosny.
Systematyka i nazewnictwo.
Pozycja w klasyfikacji według Index Fungorum: "Lophodermium, Rhytismataceae, Rhytismatales, Leotiomycetidae, Leotiomycetes, Pezizomycotina, Ascomycota, Fungi".
Po raz pierwszy takson ten opisali w 1978 r. David William Minter, John M. Staley i C.S. Millar na igłach sosny pospolitej.
Synonimy:
Morfologia i rozwój.
Anamorfa jest pasożytem. Owocniki typu pyknidia tworzy na obydwu stronach żywych igieł (poniżej 20% po stronie odosiowej), w stanie wilgotnym są czarne, w stanie suchym czarne w środku na ponad połowie całkowitej powierzchni owocnika, pozostała część jest szara otoczona czarną linią o długości 800–1500 µm. Pyknidia tworzą się pod skórką igieł i często zrastają się z sobą. Mają długość 300–500 µm. Konidia pałeczkowate o długości 6–8 µm.
Teleomorfa jest saprotrofem. Apotecja o długości 0,7–2 mm rozwijające się całkowicie pod skórką żywiciela. Tylko szpara ujściowa apotecjum znajduje się na zewnątrz skórki. Tworzy się ona równolegle do dłuższej osi apotecjów i ma zdolność otwierania się lub zamykania w zależności od wilgotności otoczenia. Na dnie miseczek brak komórek skórki, co odróżnia "L. seditiosum" od "L. pinastri". Wargi szpary szkliste lub zielonkawe, czasami niebieskawe. Worki unitunikowe, cylindryczne, 8-zarodnikowe, o długości 90–120 µm i szerokości 11–13 µm. Wstawki nitkowate, tej samej długości co worki, o końcach zazwyczaj prostych i nienabrzmiałych, czasami haczykowatych. Askospory nitkowate, czasami zwinięte spiralnie na końcu worka, o długości 6–8 µm długości i szerokości około 1,2 µm, otoczone galaretowatą osłonką.
Infekcji dokonują unoszące się w powietrzu askospory. Dochodzi do tego podczas wilgotnej pogody. Na igłach porażonych przez "L. seditiosum" nie występują poprzeczne pasma obejmujące cały obwód igły.
W hodowli na 2% agarze słodowym kolonie rosną szybciej niż "L. pinastri". Początkowo są białe, potem brunatne. Konidia tworzą się dość słabo.
Występowanie.
Znane jest występowanie "L. seditiosum" w Ameryce Północnej i Europie. Opisano jego występowanie na sosnach "Pinus sylvestris, P. resinosa, P. nigra, P. montezumae, P. halepensis, P. virginiana", ale prawdopodobnie występuje także na innych sosnach.

</doc>
<doc id="5340102" url="https://pl.wikipedia.org/wiki?curid=5340102" title="Wuedingen">
Wuedingen



</doc>
<doc id="5340103" url="https://pl.wikipedia.org/wiki?curid=5340103" title="Instytut Ekonomiki Rolnictwa i Gospodarki Żywnościowej">
Instytut Ekonomiki Rolnictwa i Gospodarki Żywnościowej

Instytut Ekonomiki Rolnictwa i Gospodarki Żywnościowej – Państwowy Instytut Badawczy – jednostka naukowo-badawcza Ministra Rolnictwa i Rozwoju Wsi, powołana w celu prowadzenia całokształtu badań związanych z problematyką ekonomiczną rolnictwa i przemysłu spożywczego.
Powołanie Instytutu.
Instytut ustanowiono na podstawie zarządzenia Prezesa Rady Ministrów z 1982 w sprawie połączenia Instytutu Ekonomiki Rolnej oraz Instytutu Ekonomiki i Organizacji Przemysłu Spożywczego w Instytut Ekonomiki Rolnictwa i Gospodarki Żywnościowej. Nadzór na Instytutem sprawował Minister Rolnictwa i Gospodarki Żywnościowej.
Przedmiot działania Instytutu.
Przedmiotem działania Instytutu było prowadzenie prac naukowo-badawczych, rozwojowych i wdrożeniowych na potrzeby rolnictwa, skupu, obrotu produktami rolnymi i przemysłu spożywczego oraz gospodarki żywnościowej w zakresie ekonomiki, organizacji zarządzania i zastosowań informatyki, a zwłaszcza:
Przedmiot działania Instytutu z 2004.
Na podstawie rozporządzenie Rady Ministrów z 2004 r. w sprawie nadania Instytutowi Ekonomiki Rolnictwa i Gospodarki Żywnościowej statusu państwowego instytutu badawczego przedmiotem działania Instytutu jest:
Zadania Instytutu z 2004.
Do zadań Instytutu należy:
Państwowy instytut badawczy.
Na podstawie rozporządzenie Rady Ministrów z 2004 r. Instytutowi nadano status państwowego instytutu badawczego.

</doc>
<doc id="5340106" url="https://pl.wikipedia.org/wiki?curid=5340106" title="Kościół stary św. Krzyża w Bydgoszczy">
Kościół stary św. Krzyża w Bydgoszczy



</doc>
<doc id="5340107" url="https://pl.wikipedia.org/wiki?curid=5340107" title="Corbières (Szwajcaria)">
Corbières (Szwajcaria)

Corbières (frp. "Korbêre", hist. "Korbers") – gmina (fr. "commune"; niem. "Gemeinde") w Szwajcarii, w kantonie Fryburg, w okręgu Gruyère. Leży nad jeziorem Lac de la Gruyère.
Demografia.
W Corbières mieszka 919 osób. W 2020 roku 14,4% populacji gminy stanowiły osoby urodzone poza Szwajcarią.
Transport.
Przez teren gminy przebiegają drogi główne nr 180 i nr 192. 

</doc>
<doc id="5340108" url="https://pl.wikipedia.org/wiki?curid=5340108" title="Korbêre">
Korbêre



</doc>
<doc id="5340111" url="https://pl.wikipedia.org/wiki?curid=5340111" title="Korbers">
Korbers



</doc>
<doc id="5340112" url="https://pl.wikipedia.org/wiki?curid=5340112" title="Ryszard Kosiński (pisarz)">
Ryszard Kosiński (pisarz)

Ryszard Kosiński – polski pisarz i scenarzysta.
Biografia.
W 1967 Ryszard Kosiński przygotował scenariusz do przedstawienia dla krakowskiego Teatru Estrada na podstawie "Lalki" Bolesława Prusa, zaś w 1968 do przedstawienia "Jagna i Boryna" na podstawie "Chłopów" Władysława Reymonta. Oba przedstawienia wyreżyserował Jerzy Ronard Bujański.
Ryszard Kosiński był w latach 1968–1972 kierownikiem artystycznym Zespołu Filmowego „Plan”. Jest autorem scenariusza zarówno serialu jak i filmu fabularnego opartych na reymontowskich "Chłopach". Serial nakręcono w 1972 roku, film kinowy w 1973 roku. W latach 1972–1977 Kosiński był kierownikiem literackim Zespołu Filmowego „Kadr”. W 1973 nagrodę indywidualną za scenariusz do serialu "Chłopi" przyznał mu przewodniczący komitetu d/s radia i telewizji. Kosiński współpracował również w powstaniu scenariusza do filmowej adaptacji "Wesela" Stanisława Wyspiańskiego w reżyserii Andrzeja Wajdy.

</doc>
<doc id="5340116" url="https://pl.wikipedia.org/wiki?curid=5340116" title="Hauteville (Szwajcaria)">
Hauteville (Szwajcaria)

Hauteville (frp. "Otavela", hist. "Altenfüllen") – gmina (fr. "commune"; niem. "Gemeinde") w Szwajcarii, w kantonie Fryburg, w okręgu Gruyère. Leży nad jeziorem Lac de la Gruyère.
Demografia.
W Hauteville mieszka 678 osób. W 2020 roku 14% populacji gminy stanowiły osoby urodzone poza Szwajcarią.
Transport.
Przez teren gminy przebiega droga główna nr 180. 

</doc>
<doc id="5340117" url="https://pl.wikipedia.org/wiki?curid=5340117" title="Otavela">
Otavela



</doc>
<doc id="5340118" url="https://pl.wikipedia.org/wiki?curid=5340118" title="Altenfüllen">
Altenfüllen

Szwajcaria:

</doc>
<doc id="5340119" url="https://pl.wikipedia.org/wiki?curid=5340119" title="Altenfuellen">
Altenfuellen



</doc>
<doc id="5340121" url="https://pl.wikipedia.org/wiki?curid=5340121" title="Mariusz Budzyński">
Mariusz Budzyński

Mariusz Budzyński (ur. 18 stycznia 1951 we Wrocławiu) – historyk, nauczyciel historii oraz wiedzy o społeczeństwie, autor programu wychowawczo-edukacyjnego "„ALA”" Autorskich Liceów Artystycznych i Akademickich, z którego wywodzi się idea tutoringu rozwojowego. Twórca koncepcji Szkolnego Tutoringu Wychowawczego i Rozwojowego.
Inicjator i opiekun merytoryczny w programie wdrażania tutoringu wychowawczego i rozwojowego we wrocławskich gimnazjach publicznych, opiekun merytoryczny ogólnopolskiego projektu pn. „Wychować człowieka mądrego. Wprowadzenie modelu pracy wychowawczej i resocjalizacyjnej z zastosowaniem metody tutoringu szkolnego jako profilaktyki pozytywnej problemów w polskiej szkole” (2016-2018).
Współautor książki „Tutoring w szkole, między teorią a praktyką zmiany edukacyjnej” (2009), inicjator powstania książki „Fenomen Szkolny ALA – metoda i tutoring” (2020).
Jest dyrektorem merytorycznym w Liceach ALA i Instytucie Tutoringu Szkolnego, współzałożyciel i twórca szkoły artystycznej II stopnia – Autorskiego Studium Projektowania Plastycznego "„Abrys”" oraz programu edukacyjnego "„Akademii Sztuki Trzeciego Wieku”" we Wrocławiu, współzałożyciel i dyrektor Towarzystwa Edukacji Otwartej. Jest tutorem Szkoły Liderów PAFW; wraz z żoną Marią są animatorami w Stowarzyszeniu „Spotkania Małżeńskie”.

</doc>
<doc id="5340122" url="https://pl.wikipedia.org/wiki?curid=5340122" title="Główny Instytut Przemysłu Rolnego i Spożywczego">
Główny Instytut Przemysłu Rolnego i Spożywczego

Główny Instytut Przemysłu Rolnego i Spożywczego – jednostka naukowo-badawcza podległa Ministrowi Przemysłu Rolnego i Spożywczego, istniejąca w latach 1949–1954, mająca na celu rozwój produkcji przemysłowej w dziedzinie przemysłu rolnego i spożywczego.
Powstanie Instytutu.
Instytut ustanowiono na podstawie zarządzenie Ministra Przemysłu Rolnego i Spożywczego z 1949 o utworzeniu Głównego Instytutu Przemysłu Rolnego i Spożywczego.
Organy Instytutu.
Władzami Instytutu były dyrekcja i rada naukowa.
Organem zarządzającym była dyrekcja powoływana i zwalniana przez Ministra Przemysłu Rolnego i Spożywczego i składająca się z dyrektora naczelnego, reprezentującego dyrekcję samodzielnie oraz podległych mu trzech dyrektorów, z których dwaj to naukowo-techniczni i jeden finansowo-administracyjny.
Rada naukowa składała się z członków powoływanych i odwoływanych przez Ministra Przemysłu Rolnego i Spożywczego. Sprawowała ona bezpośredni nadzór nad działalnością Instytutu oraz wykonywała czynności określone w statucie.  
Nadzór nad Instytutem.
Zwierzchni nadzór na Instytutem sprawował Minister Przemysłu Rolnego i Spożywczego w  porozumieniu z Przewodniczącym Państwowej Komisji Planowania Gospodarczego i Ministrem Skarbu.
Przekształcenie Instytutu.
Na podstawie uchwały 534 Rady Ministrów z 1954 w sprawie przekształcenia Głównego Instytutu Przemysłu Rolnego i Spożywczego, Instytut przekształcono w Instytut Przemysłu Fermentacyjnego.

</doc>
<doc id="5340124" url="https://pl.wikipedia.org/wiki?curid=5340124" title="Ustawa o wspieraniu i resocjalizacji nieletnich">
Ustawa o wspieraniu i resocjalizacji nieletnich

Ustawa z dnia 9 czerwca 2022 r. o wspieraniu i resocjalizacji nieletnich – polska ustawa, uchwalona przez Sejm Rzeczypospolitej Polskiej, regulująca kwestie prawne związane z postępowaniem w sprawach nieletnich, obowiązująca od 1 września 2022 roku. 
Poprzednie regulacje.
Ustawa w art. 416 uchyliła ustawę z dnia 26 października 1982 r. o postępowaniu w sprawach nieletnich (, z późn. zm.).
Przebieg procesu legislacyjnego.
Projekt ustawy został przygotowany przez Ministerstwo Sprawiedliwości pod nadzorem ówczesnych Sekretarzy Stanu w ministerstwie Michała Wosia i Michała Wójcika. Projekt wpłynął do Sejmu jako projekt rządowy 15 kwietnia 2022 roku i 21 kwietnia 2022 roku został skierowany do pierwszego czytania na posiedzeniu Sejmu, a Sejm uchwalił ustawę na podstawie projektu 9 czerwca 2022 roku (za 229 głosów, 209 przeciw, 12 głosów wstrzymujących się). 30 czerwca 2022 roku Senat wniósł o odrzucenie ustawy, a weto senackie zostało odrzucone przez Sejm 7 lipca 2022 roku. 20 lipca 2022 roku ustawę podpisał prezydent RP Andrzej Duda.
Cel i zakres regulacji.
Podstawowym celem ustawy jest uporządkowanie i systematyzacja kwestii spraw nieletnich na etapie postępowania rozpoznawczego oraz postępowania wykonawczego, a także wzmocnienie efektywności oddziaływań podejmowanych względem nieletnich. Ustawa określa:

</doc>
<doc id="5340127" url="https://pl.wikipedia.org/wiki?curid=5340127" title="Rydygier Saski">
Rydygier Saski



</doc>
<doc id="5340129" url="https://pl.wikipedia.org/wiki?curid=5340129" title="Ulica Aleksandra Hercena we Wrocławiu">
Ulica Aleksandra Hercena we Wrocławiu

Ulica Aleksandra Hercena – ulica położona we Wrocławiu, łącząca ulicę Komuny Paryskiej z ulicą gen. Karola Kniaziewicza, na osiedlu Przedmieście Oławskie, a wcześniej w dzielnicy Krzyki. Ulica należy do kategorii dróg gminnych i ma długości. Przebiega przez obszar zabudowy śródmiejskiej, który jako obszar objęty jest ochroną i wpisany jest do rejestru zabytków. Projekt założenia ulicy powstał w 1873 r., a sama ulica została urządzona w 1879 r. Przy ulicy zachowały się budynki ujęte w gminnej ewidencji zabytków, a jeden z nich został wpisany także do rejestru zabytków.
Historia.
Ulica przebiega przez teren stanowiący niegdyś przedpole dla fortyfikacji miejskich ("Ohlauer Vorstadt"). Gdy fortyfikacje zostały rozebrane w 1807 r., obszar ten włączony został do miasta w 1808 r..
W 1873 r. powstał projekt założenia ulicy biegnącej od dzisiejszej ulicy Komuny Paryskiej do dzisiejszej ulicy gen. Karola Kniaziewicza. W szybkiej jej budowie na przeszkodzie stanęły jednak trudności jakie napotkano przy niezbędnym wykupie nieruchomości położonych przy wymienionych wyżej ulicach. Z tego względu zaplanowana ulica powstała dopiero w 1879 r. i otrzymała wówczas imię Maxa von Forckenbecka.
Podobnie jak w całej okolicy, podczas oblężenia Wrocławia w 1945 r., w wyniku prowadzonych działań wojennych zniszczeniu uległa pewna część zabudowy, także przy tej ulicy, a mianowicie dotyczy to posesji po numerami 3 i 5 po stronie zachodniej i 4 po stronie wschodniej.
Po wojnie przez pewien czas przy ulicy mieścił się oddział Centrali Przemysłu Naftowego. Pod numerami 3-5 w na przełomie lat 60. i 70. XX wieku zbudowano siedzibę Wojewódzkiego Biura Projektów.
Nazwy.
W swojej historii ulica nosiła następujące nazwy:
Przedwojenna, niemiecka nazwa ulicy upamiętniała Maxa von Forckenbecka (urodzonego 21.10.1821 r. w Monastyrze, zmarłego 26.05.1892 r. w Berlinie), który pełnił między innymi funkcję nadburmistrza Wrocławia w latach 1872-1878 i Berlina w latach 1878-1892. Współczesna nazwa ulicy została nadana przez Zarząd Wrocławia i ogłoszona w okólniku nr 94 z 20.12.1945 r.. Upamiętnia ona Aleksandra Hercena, pseudonim Iskander (urodzonego 6.04.1812 r. w Moskwie, zmarłego 21.01.1870 r. w Paryżu), rosyjskiego pisarza, myśliciela społecznego, działacza politycznego, który między innymi popierał powstanie styczniowe w Polsce.
Układ drogowy.
Ulica łączy się z następującymi drogami publicznymi, kołowymi oraz innymi drogami:
Droga.
Ulica Aleksandra Hercena przebiega przez osiedle Przedmieście Oławskie, a wcześniej dawnej dzielnicy Krzyki. Droga przypisana do ulicy jest drogą publiczną, której przypisano kategorię drogową jako gminną (numer drogi: 105483D, numer ewidencyjny drogi: G1054830264011). Jest drogą klasy dojazdowej. Ma długości, a położona jest na działce gruntu o powierzchni (). Łączy ulicę Komuny Paryskiej z ulicą gen. Karola Kniaziewicza.
Pod względem technicznym i organizacji ruchu jest do droga o jednej jezdni z możliwością jazdy w obu kierunkach. Ulica w całości objęta jest strefą ograniczenia prędkości do . Przy ulicy znajdują się obustronne chodniki. Nawierzchnię ulicy wykonano z granitowej kostki kamiennej z wyłączeniem rejonu skrzyżowania z ulicą Komuny Paryskiej.
Zabudowa i zagospodarowanie.
Ulica Aleksandra Hercena przebiega przez obszar zabudowy śródmiejskiej, w strefie centralnej, gęsto wypełniony tkanką miejską, charakteryzującej się przemieszaniem zabudowy o podstawowej funkcji mieszkaniowej z zabudową także o innym przeznaczeniu, przede wszystkim zabudową mieszkalno-usługową. Obszar ten określany jest jako wielofunkcyjny obszar centrum miasta. Jest to teren o zdefiniowanym układzie kompozycyjnym, z liniowymi i kwartałowymi elementami go tworzącymi. W układzie urbanistycznym dominuje ukształtowanie bloków urbanistycznych w postaci kwartałów zabudowy, w ramach których umiejscowiono funkcje reprezentacyjne na zewnątrz kwartału, a funkcje użytkowe do wewnątrz. Dominuje tu pierzejowa, zwarta zabudowa wzdłuż ulic, ale z występującymi zaburzeniami w postaci luk w zabudowie. Przy ulicy Aleksandra Hercen takie zaburzenia i luki w zabudowie występują w następujących miejscach: pomiędzy budynkiem przy ulicy Komuny Paryskiej 3, a oficyną pod tym samym numerem oraz między numerem 13, a budynkiem przy ulicy gen. Karola Kniaziewicza 8 po stronie zachodniej. Wskazuje się ponadto na gęstą sieć uliczną i linii transportu publicznego. Ulica przebiega przez obszar zabudowy średniowysokiej do , przy czym w ramach tej strefy wyznaczono tu śródmiejski obszar podwyższenia wysokości zabudowy. Przy samej ulicy położone są budynki, w tym zachowane kamienice, o funkcji mieszkalnej, z wyjątkiem następujących budynków:
Ochrona i zabytki.
Ulica przebiega na terenie Przedmieścia Oławskiego wpisanego jako obszar do rejestru zabytków dnia 20.06.2005 r. decyzją o wpisie nr 538/A/05. W ramach wskazanego obszaru ochronie podlega przede wszystkim układ przestrzenny kształtowany od XIII do XIX wieku.
Przy ulicy i w najbliższym sąsiedztwie znajdują się następujące zabytki ujęte w gminnej ewidencji zabytków (według stanu na kwiecień 2022 r.):
Demografia.
Ulica przebiega przez obszar objęty jednym rejonem statystycznym numer 931130 o wykazanej gęstości zaludnienia i ilości zameldowanych osób, przy czym dane pochodzą z 31.12.2021 r. – ilość osób zameldowanych: 706, gęstość zaludnienia: osób/km2.
Baza TERYT.
Dane Głównego Urzędu Statystycznego z bazy TERYT, spis ulic (ULIC):

</doc>
<doc id="5340130" url="https://pl.wikipedia.org/wiki?curid=5340130" title="Widownia (Okiennik Wielki)">
Widownia (Okiennik Wielki)

Widownia – skała w grupie skał Okiennika Wielkiego, zwanego też Okiennikiem Dużym lub Okiennikiem Skarżyckim. Znajduje się w granicach wsi Piaseczno w województwie śląskim, w powiecie zawierciańskim, w gminie Włodowice na Wyżynie Częstochowskiej.
Widownia to niewielka i całkowicie odrębna skała po północnej stronie masywu Okiennika, pomiędzy Igłą nad Przechodem a Turnią Brata Ziemowita. Ma wysokość około 10 m i pionową ścianę wschodnią. Na ścianie tej uprawiana jest wspinaczka skalna. Jest jedna tylko, ale trudna droga wspinaczkowa "Plecy Widowni" (VI.3 w skali polskiej). Ma zamontowane stałe punkty asekuracyjne: dwa ringi i stanowisko zjazdowe. Wśród wspinaczy skalnych skała ma średnią popularność.

</doc>
<doc id="5340133" url="https://pl.wikipedia.org/wiki?curid=5340133" title="Labrocyt">
Labrocyt



</doc>
<doc id="5340134" url="https://pl.wikipedia.org/wiki?curid=5340134" title="Labrocyty">
Labrocyty



</doc>
<doc id="5340135" url="https://pl.wikipedia.org/wiki?curid=5340135" title="Instytut Maszyn Spożywczych">
Instytut Maszyn Spożywczych

Instytut Maszyn Spożywczych – jednostka  organizacyjna Ministra Maszyn Rolniczych istniejąca w latach 1974–2002, mająca na celu prowadzenie prac naukowo-badawczych nad maszynami i aparaturą dla przemysłu spożywczego.
Powołanie  Instytutu.
Na podstawie Zarządzenie nr 15 Prezesa Rady Ministrów z 1974 r. w sprawie utworzenia Instytutu Maszyn Spożywczych ustanowiono Instytut. Nadzór nad instytutem sprawował Minister Maszyn Rolniczych.
Przedmiot działania Instytutu.
Przedmiotem działania instytutu było prowadzenie prac naukowo-badawczych i rozwojowych oraz wdrożeń w dziedzinie:
Zniesienie Instytutu.
Na podstawie rozporządzenie Ministra Rolnictwa i Rozwoju Wsi z 2002 r. w sprawie likwidacji jednostki badawczo-rozwojowej o nazwie "Instytut Maszyn Spożywczych” zniesiono Instytut.

</doc>
<doc id="5340137" url="https://pl.wikipedia.org/wiki?curid=5340137" title="Końskostopie">
Końskostopie



</doc>
<doc id="5340143" url="https://pl.wikipedia.org/wiki?curid=5340143" title="Turnia Brata Ziemowita">
Turnia Brata Ziemowita

Turnia Brata Ziemowita – skała w masywie Okiennika Wielkiego, zwanego też Okiennikiem Dużym lub Okiennikiem Skarżyckim. Znajduje się w granicach wsi Piaseczno w województwie śląskim, w powiecie zawierciańskim, w gminie Włodowice na Wyżynie Częstochowskiej.
Turnia Brata Ziemowita to niewielka i całkowicie odrębna skała w grupie skał Okiennika Wielkiego. Ma wysokość około 10 m, przewieszone ściany i jest najdalej na północ wysuniętą skałą tej grupy. Uprawiana jest na niej wspinaczka skalna. Są trzy drogi wspinaczkowe, krótkie, ale trudne (o trudności od VI.3 do VI.4). Mają zamontowane stałe punkty asekuracyjne: ringi i stanowisko zjazdowe (st). Wśród wspinaczy skalnych skała ma średnią popularność.

</doc>
<doc id="5340144" url="https://pl.wikipedia.org/wiki?curid=5340144" title="Getowt">
Getowt

"'Getowt" herbu Topacz (ur. w XIV w., zm. w XV w.) – bojar litewski, adoptowany podczas unii horodelskiej (1413)'.
Życiorys.
W 1413 roku podczas unii horodelskiej doszło do przyjęcia przez polskie rodziny szlacheckie, bojarów litewskich wyznania katolickiego (tzw. adopcja herbowa). Jednym z ważniejszych dowodów tamtego wydarzenia jest istniejący do dziś dokument, do którego przyczepione są pieczęcie z wizerunkami herbów szlacheckich.
Z dokumentu dowiadujemy się o istnieniu Getowta, który został adoptowany przez przedstawicieli Topaczy. Przywiesza on swą pieczęć z herbem Topacz do aktu unii, w którego otoku znajduje się gotycki zapis:
Polski historyk, Władysław Semkowicz, spekuluje, że omawiany Getowt może być tą samą osobą, co Gettoth, komornik birsztański, pojawiający się w dokumentach z 1409 roku, kiedy to wraz z innymi wodzami litewskimi zajmował Żmudź. Nie jest też pewne czy jego synem nie był przypadkiem Dorgys Getowtowycz, który sprzedał w 1449 roku za 70 grz. pewnemu Piotrowi, pełniącemu funkcję kuchmistrza u biskupa wileńskiego Macieja, Łosice znane później jako Wasilewo, wraz z rzeką Sleplą "alias" Podlasną.

</doc>
<doc id="5340151" url="https://pl.wikipedia.org/wiki?curid=5340151" title="École nationale supérieure des arts appliqués et des métiers d'art">
École nationale supérieure des arts appliqués et des métiers d'art

École nationale supérieure des arts appliqués et des métiers d'art – to publiczna placówka edukacji artystycznej i technicznej zlokalizowana w 15. dzielnicy Paryża, "rue Olivier-de-Serres" (czasami nazywana „szkołą Olivier-de-Serres”).
ENSAAMA jest dziś szkołą publiczną z 710 uczniami na studiach podyplomowych, o zróżnicowanym charakterze zawodowym.

</doc>
<doc id="5340152" url="https://pl.wikipedia.org/wiki?curid=5340152" title="Zmarli w roku 1794">
Zmarli w roku 1794

Lista osób zmarłych w 1794:

</doc>
<doc id="5340169" url="https://pl.wikipedia.org/wiki?curid=5340169" title="Zmarli w roku 1793">
Zmarli w roku 1793

Lista osób zmarłych w 1793:

</doc>
<doc id="5340170" url="https://pl.wikipedia.org/wiki?curid=5340170" title="Wojdyło (bojar)">
Wojdyło (bojar)

Wojdyło" herbu Trzaska (ur. w XIV w., zm. w XV w.) – bojar litewski, adoptowany podczas unii horodelskiej (1413)".
Nosił nazwisko patronimiczne Kuszolowicz"".
Życiorys.
W 1413 roku podczas unii horodelskiej doszło do przyjęcia przez polskie rodziny szlacheckie, bojarów litewskich wyznania katolickiego (tzw. adopcja herbowa). Jednym z ważniejszych dowodów tamtego wydarzenia jest istniejący do dziś dokument, do którego przyczepione są pieczęcie z wizerunkami herbów szlacheckich.
Z dokumentu dowiadujemy się o istnieniu Wojdyła, który został adoptowany przez przedstawicieli Trzasków. Jednakże, z powodu braku wystarczającej ilości zachowanych źródeł historycznych, nie udaje się odnaleźć na jego temat większej ilości informacji.
Polski historyk, Władysław Semkowicz, twierdzi, że jego imię przypomina słynnego bojara żyjącego za czasów panowania w. ks. lit. Olgierda i z początku czasów w. ks. lit. Jagiełły, który pochodząc z niskiego stanu, dostał się w szeregi najbardziej wpływowych bojarów na dworze wielkoksiążęcym. Jednakże, nie ma możliwości identyfikacji obu tych postaci jedynie na podstawie wspólnego imienia, choćby dlatego, że wpływowy Wojdyło prawdopodobnie zginął z ręki w. ks. lit Kiejstuta w 1382 roku, czyli 31 lat przed unią horodelską. 
Semkowicz wspomina też o innym bojarze noszącym to imię w XV wieku, jednakże zaraz potem dodaje, że ze względu na chronologię, nie może być tym samym bojarem, co adoptowany do rodu Trzasków. Mógłby być co prawda jego synem lub krewnym. Pojawia się on na jednym z dokumentów Świdrygiełły z 1437 roku. W 1447 roku, występuje jako zięć Andrzeja Sakowicza (syn Stanisława Saka), a w następne 10 lat później, również spotykamy go na jego dokumencie. Jednakże, co do tego związku nie ma pewności, z powodu braku zachowanych źródeł historycznych. 
Życie prywatne.
Z uwagi na popularne w ówczesnych czasach w Wielkim Księstwie Litewskim, nazwiska patronimiczne (czyli nazwiska utworzone na podstawie imienia ojca), można wywnioskować, że jego ojciec nosił imię Kuszol.

</doc>
<doc id="5340171" url="https://pl.wikipedia.org/wiki?curid=5340171" title="Franciszek II Burbon Sewilski">
Franciszek II Burbon Sewilski



</doc>
<doc id="5340173" url="https://pl.wikipedia.org/wiki?curid=5340173" title="Franciszek III Burbon Sewilski">
Franciszek III Burbon Sewilski



</doc>
<doc id="5340174" url="https://pl.wikipedia.org/wiki?curid=5340174" title="Maria del Pilar Burbon">
Maria del Pilar Burbon



</doc>
<doc id="5340175" url="https://pl.wikipedia.org/wiki?curid=5340175" title="Eulalia Burbon">
Eulalia Burbon



</doc>
<doc id="5340177" url="https://pl.wikipedia.org/wiki?curid=5340177" title="Maria Izabela Burbon">
Maria Izabela Burbon



</doc>
<doc id="5340178" url="https://pl.wikipedia.org/wiki?curid=5340178" title="Zofia Helena Beatrycze Burbon">
Zofia Helena Beatrycze Burbon



</doc>
<doc id="5340208" url="https://pl.wikipedia.org/wiki?curid=5340208" title="Piotr Montygerdowicz">
Piotr Montygerdowicz



</doc>
<doc id="5340210" url="https://pl.wikipedia.org/wiki?curid=5340210" title="Werbiwka (obwód charkowski)">
Werbiwka (obwód charkowski)

Werbiwka () – wieś na Ukrainie, w obwodzie charkowskim, w rejonie iziumskim. W 2001 liczyła 3515 mieszkańców, spośród których 3211 posługiwało się językiem ukraińskim, 299 rosyjskim, 1 mołdawskim, a 4 innym.

</doc>
<doc id="5340211" url="https://pl.wikipedia.org/wiki?curid=5340211" title="Jakowenkowe (obwód charkowski)">
Jakowenkowe (obwód charkowski)

Jakowenkowe () – wieś na Ukrainie, w obwodzie charkowskim, w rejonie iziumskim. W 2001 liczyła 1126 mieszkańców, spośród których 1010 posługiwało się językiem ukraińskim, 107 rosyjskim, 1 mołdawskim, 1 węgierskim, 2 białoruskim, 4 ormiańskim, a 1 romskim.

</doc>
<doc id="5340212" url="https://pl.wikipedia.org/wiki?curid=5340212" title="Taranuszyne">
Taranuszyne

Taranuszyne () – wieś na Ukrainie, w obwodzie charkowskim, w rejonie iziumskim. W 2001 liczyła 51 mieszkańców, spośród których 43 posługiwało się językiem ukraińskim, a 8 rosyjskim.

</doc>
<doc id="5340214" url="https://pl.wikipedia.org/wiki?curid=5340214" title="W.A.G. payment solutions">
W.A.G. payment solutions

W.A.G. payment solutions, a.s., znana pod marką Eurowag, jest czeską spółką dostarczającą rozwiązania dla transportu towarowego i drogowego w Europie. Została założona w 1995 roku przez obecnego większościowego właściciela i prezesa zarządu Martina Vohánka. Firma zatrudnia ponad 1000 pracowników 30 narodowości w łącznie 18 biurach w całej Europie. Usługi firmy są wykorzystywane przez przewoźników do zarządzania ponad 100 000 ciężarówek w 30 krajach Europy. Zysk operacyjny EBIDTA za 2020 r. wyniósł 1,4 mld CZK.
Historia.
Historia firmy Eurowag sięga 1995 roku, kiedy to Martin Vohánka założył w swoim rodzinnym mieście Most firmę W.A.G. group s.r.o. Firma rozpoczęła działalność rok później, zajmując się dystrybucją produktów rafineryjnych do przedsiębiorstw rolniczych i przemysłowych oraz stacji benzynowych. W 2000 roku firma przeniosła się z Mostu do Pragi i rozszerzyła swoje portfolio produktów o kartę paliwową Eurowag. Z dniem 1 stycznia 2001 r. nowo utworzona spółka W.A.G. payment solution, a.s. przejęła wszystkie zobowiązania i aktywa spółki W.A.G. group s.r.o. W 2005 roku Eurowag otworzył pierwszy w Czechach Truck Park dla ciężarówek. Rok później Eurowag wszedł na rynki zagraniczne. W 2007 roku do portfolio usług dodano płatność za przejazdy drogami. W 2015 roku Martin Vohánka sprzedał jedną trzecią firmy wiodącemu globalnemu funduszowi Private Equity bostońskiemu TA Associates.
Przejęcia.
W 2014 roku Eurowag nabył spółkę Česká logistická, przemianowaną później na Reamon -Tax, spółkę zajmującą się zwrotem podatków na terenie UE. Po tym nastąpił szereg przejęć, jak np. nabycie Princip, a.s., spółki działającej w obszarze telematyki pojazdów czy Sygic, słowackiej spółki oferującej nawigację offline. W 2019 roku Eurowag nabył większościowy pakiet udziałów w ADS, hiszpańskiej firmie działającej na hiszpańskim i portugalskim rynku kart paliwowych. W 2021 roku Eurowag połączył się z Last Mile Solutions, holenderską firmą świadczącą usługi dla elektromobilności.
Usługi.
Eurowag zapewnia międzynarodowym firmom transportowym usługi mobilności drogowej, takie jak płatności za paliwo i ładowanie pojazdów elektrycznych poprzez międzynarodową sieć akceptacji. Liczba klientów Eurowag rośnie średnio o 20% rocznie.
Inne usługi Eurowag obejmują uiszczanie opłat drogowych i innych opłat (np. za parkowanie, myjnie i naprawy), zwrot podatków z innych państw członkowskich, telematykę, aplikacje nawigacyjne, finansowanie kapitału obrotowego oraz szereg usług pokrewnych. 

</doc>
<doc id="5340215" url="https://pl.wikipedia.org/wiki?curid=5340215" title="Kałyniwka (rejon iziumski)">
Kałyniwka (rejon iziumski)

Kałyniwka (, poprzednia nazwa: Czerwonyj Jar, ) – wieś na Ukrainie, w obwodzie charkowskim, w rejonie iziumskim. W 2001 liczyła 309 mieszkańców, spośród których 287 posługiwało się językiem ukraińskim, a 22.

</doc>
<doc id="5340216" url="https://pl.wikipedia.org/wiki?curid=5340216" title="Wołochiw Jar">
Wołochiw Jar

Wołochiw Jar () – wieś na Ukrainie, w obwodzie charkowskim, w rejonie iziumskim. W 2001 liczyła 1473 mieszkańców, spośród których 1360 posługiwało się językiem ukraińskim, 91 rosyjskim, 19 białoruskim, a 3 innym.

</doc>
<doc id="5340217" url="https://pl.wikipedia.org/wiki?curid=5340217" title="Wowczyj Jar (rejon iziumski)">
Wowczyj Jar (rejon iziumski)

Wowczyj Jar () – wieś na Ukrainie, w obwodzie charkowskim, w rejonie iziumskim. W 2001 liczyła 80 mieszkańców, spośród których 76 posługiwało się językiem ukraińskim, a 4 rosyjskim.

</doc>
<doc id="5340219" url="https://pl.wikipedia.org/wiki?curid=5340219" title="Męskość hegemoniczna">
Męskość hegemoniczna

Męskość hegemoniczna (lub: "męskość hegemonialna") – w społecznej teorii płci kulturowej, stworzonej przez australijską badaczkę Raewyn Connell, kulturowy ideał i zbiór praktyk, uosabiających akceptowane społecznie wyjaśnienia istnienia patriarchatu. Nazwa wywodzi się od zbioru ortodoksyjnych (hegemonicznych) męskich wartości, do których nawiązuje.
Męskość hegemoniczna, według twórczyni teorii, zapewnia grupie mężczyzn dominację zarówno nad kobietami (hegemonia zewnętrzna), jak i nad pozostałą grupą mężczyzn (hegemonia wewnętrzna). Connell sformułowała ją jako "konfigurację praktyk genderowych, które akceptują i legitymują patriarchat, gwarantując jednocześnie dominującą pozycję mężczyzn i subordynację kobiet". Jest ona ekskluzywna, hierarchiczna, wewnętrznie zróżnicowana oraz różnorodna i sprzeczna, brutalna, generująca lęki, utrwalana społecznie, jak również podatna na różne kryzysy. Wyjaśniana jest poprzez odwołania do koncepcji naturalistycznych. Praktykowanie zjawiska nie jest charakterystyczne dla wszystkich mężczyzn, gdyż przeważająca część z nich stosować ma tzw. męskość współdziałającą, ograniczając się do czerpania korzyści z patriarchatu. Dr. hab. Maciej Duda z Uniwersytetu Szczecińskiego nazwał ją "najbardziej męską męskością", której przypisuje się siłę, sprawność fizyczną, autorytet, prestiż, władzę, agresję, heteroseksualność, mizoginię i homofobię.
Koncepcja została po raz pierwszy opublikowana przez jej autorkę w artykule "The Concept of Role And What To Do With It" (pol. "O koncepcji roli i o tym, co z tym zrobić") z 1979.

</doc>
<doc id="5340222" url="https://pl.wikipedia.org/wiki?curid=5340222" title="Bliźniacza Baszta">
Bliźniacza Baszta

Bliźniacza Baszta – skała w masywie Okiennika Wielkiego, zwanego też Okiennikiem Dużym lub Okiennikiem Skarżyckim. Znajduje się w granicach wsi Piaseczno w województwie śląskim, w powiecie zawierciańskim, w gminie Włodowice na Wyżynie Częstochowskiej.
Bliźniacza Baszta to fragment skalnego muru pomiędzy Śląskim Filarem i Omszałą Basztą. Od południowo-wschodniej strony jest dość stroma i porośnięta chaszczami, ale jest tu ścieżka, którą można wyjść na jej grań. Od północno-zachodniej strony natomiast opada pionowa ściana z filarami i kominami. Ma wysokość około 20 m i jest obiektem wspinaczki skalnej.
Drogi wspinaczkowe.
Na Bliźniaczej Baszcie jest 10 dróg wspinaczkowych o trudności od IV+ do VI.5+ w skali polskiej. Część z nich ma zamontowane stałe punkty asekuracyjne: ringi (r) i stanowisko zjazdowe (st), na pozostałych wspinaczka tradycyjna (trad). Wśród wspinaczy skalnych skała jest bardzo popularna.

</doc>
<doc id="5340230" url="https://pl.wikipedia.org/wiki?curid=5340230" title="Zmarli w roku 1792">
Zmarli w roku 1792

Lista osób zmarłych w 1792:

</doc>
<doc id="5340243" url="https://pl.wikipedia.org/wiki?curid=5340243" title="Andrzej Kudelski (profesor)">
Andrzej Kudelski (profesor)

Andrzej Kudelski – polski chemik, dr hab. nauk chemicznych, profesor i dziekan Wydziału Chemii Uniwersytetu Warszawskiego.
Życiorys.
Jest absolwentem Uniwersytetu Warszawskiego, 24 kwietnia 1996 uzyskał doktorat za pracę dotyczącą wkładu oddziaływań bliskiego zasięgu do wzmocnienia widma SERS na elektrodach Au, Ag i Cu, 29 września 2004 habilitował się na podstawie pracy zatytułowanej "Analiza struktur monowarstw podstawionych tioli typu HS-(CH2)2-X na podłożach Ag, Au i Cu". Jest związany zawodowo z Uniwersytetem Warszawskim od 1 października 1990 roku. Prawie trzy lata spędził na stażach po-doktorskich w Instytucie Fritza-Habera Towarzystwa im. Maxa-Plancka w Berlinie. 11 maja 2020 uzyskał tytuł profesora nauk ścisłych i przyrodniczych.
Od 1 września 2016 pełni funkcję dziekana na Wydziale Chemii Uniwersytetu Warszawskiego. Został wybrany do Senatu Uniwersytetu Warszawskiego w kadencjach 2016–2020 i 2020–2024.
Został członkiem Rady Dyscypliny Naukowej - Nauk Chemicznych Uniwersytetu Warszawskiego i Komitetu Chemii PAN.
W latach 2008–2016 pełnił funkcję prodziekana ds. studenckich na Wydziale Chemii Uniwersytetu Warszawskiego.

</doc>
<doc id="5340254" url="https://pl.wikipedia.org/wiki?curid=5340254" title="Makatka siedmiozębna">
Makatka siedmiozębna

Makatka siedmiozębna ("Anthidium septemspinosum") – gatunek samotnej pszczoły z rodziny miesierkowatych (Megachilidae). Występuje w południowej i środkowej Europie, na Syberii, w Mongolii, wschodniej Rosji i Kazachstanie . W 2019 po raz pierwszy zaobserwowana w Polsce.
Opis gatunku.
Obie płcie mają ciało ubarwione w kolorach czarnym i żółtym; samce mają głowę z większym udziałem żółtego niż samice. Samiec ma ząbki na tergitach piątym, szóstym i siódmym. Dorosłe osobniki pojawiają się od czerwca lub lipca do sierpnia. Gatunek polilektyczny.

</doc>
<doc id="5340255" url="https://pl.wikipedia.org/wiki?curid=5340255" title="Witeź II">
Witeź II

Zobacz też.
Witeź

</doc>
<doc id="5340256" url="https://pl.wikipedia.org/wiki?curid=5340256" title="Zbigniew Rogulski (chemik)">
Zbigniew Rogulski (chemik)

Zbigniew Rogulski – polski chemik, dr hab. nauk technicznych, specjalista i prodziekan Wydziału Chemii Uniwersytetu Warszawskiego.
Życiorys.
Jest absolwentem Uniwersytetu Warszawskiego, 30 czerwca 2004 uzyskał doktorat za pracę dotyczącą właściwości elektrochemicznych oraz zastosowania związków manganu (II) i (IV), 28 czerwca 2016 habilitował się na podstawie pracy zatytułowanej "Hydrometalurgiczny recykling baterii cynkowo-manganowych - koncepcja ogólna i technologia".
Został zatrudniony na stanowisku adiunkta w Instytucie Chemii Przemysłowej im. prof. Ignacego Mościckiego.
Jest specjalistą i prodziekanem na Wydziale Chemii Uniwersytetu Warszawskiego.
Awansował na stanowisko przewodniczącego rady w Sieci Badawczej ŁUKASIEWICZ - Instytutu Przemysłu Organicznego.

</doc>
<doc id="5340266" url="https://pl.wikipedia.org/wiki?curid=5340266" title="Zmarli w roku 1791">
Zmarli w roku 1791

Lista osób zmarłych w 1791:

</doc>
<doc id="5340268" url="https://pl.wikipedia.org/wiki?curid=5340268" title="Kotlenci">
Kotlenci

Kotlenci () – wieś w Bułgarii, w obwodzie Dobricz, w gminie Dobriczka. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2022 roku miejscowość liczyła 272 mieszkańców.

</doc>
<doc id="5340270" url="https://pl.wikipedia.org/wiki?curid=5340270" title="Skoki narciarskie na Mistrzostwach Świata Juniorów w Narciarstwie Klasycznym 1980">
Skoki narciarskie na Mistrzostwach Świata Juniorów w Narciarstwie Klasycznym 1980

Skoki narciarskie na Mistrzostwach Świata Juniorów w Narciarstwie Klasycznym 1980 – zawody w skokach narciarskich, przeprowadzone 2 marca w szwedzkim Örnsköldsvik, w ramach Mistrzostw Świata Juniorów w Narciarstwie Klasycznym 1980.
W ramach mistrzostw rozegrano jedną konkurencje – indywidualne zawody mężczyzn na skoczni Paradiskullen.

</doc>
<doc id="5340272" url="https://pl.wikipedia.org/wiki?curid=5340272" title="Mbiresaurus">
Mbiresaurus

Mbiresaurus – rodzaj zauropodomorfa. Jego skamieniałości odkryto w późnotriasowych formacjach w Południowej Afryce. Został opisany w 2022 roku przez Christophera T. Griffina i współpracowników. Holotyp opisano jako "Mbiresaurus raathi". Okaz holotypowy oznaczony jako NHMZ 2222 został odkryty w dwóch ekspedycjach w 2017 i 2019 roku w warstwach formacji Pebbly Arkose na Dande Communal Land of Mbire District, Mashonaland Central Province w Zimbabwe i pochodzi z późnego okresu karnijskiego późnego triasu. Holotyp ten składa się w większości z kompletnego, częściowo przegubowego szkieletu, w tym częściowej czaszki i żuchwy, kręgów szyjnych, grzbietowych, krzyżowych i ogonowych, fragmentów żeber, częściowych pasów piersiowych i miednicznych oraz częściowych kończyn przednich i tylnych. Jest to najstarszy, znany nauce dinozaur afrykański. 

</doc>
<doc id="5340275" url="https://pl.wikipedia.org/wiki?curid=5340275" title="Kozłodujci">
Kozłodujci

Kozłodujci () – wieś w Bułgarii, w obwodzie Dobricz, w gminie Dobriczka. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2022 roku miejscowość liczyła 455 mieszkańców.

</doc>
<doc id="5340277" url="https://pl.wikipedia.org/wiki?curid=5340277" title="Kragulewo">
Kragulewo

Kragulewo () – wieś w Bułgarii, w obwodzie Dobricz, w gminie Dobriczka. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2022 roku miejscowość liczyła 44 mieszkańców.

</doc>
<doc id="5340280" url="https://pl.wikipedia.org/wiki?curid=5340280" title="Pentanema">
Pentanema

Pentanema – rodzaj roślin z rodziny astrowatych. Obejmuje ok. 20 gatunków w tradycyjnym, wąskim ujęciu lub 34 w szerszym ujęciu (po 2018 roku). W węższym ujęciu należą tu gatunki występujące w południowo-zachodniej i południowej Azji oraz we wschodniej Afryce, a w szerszym – rozprzestrzenione w całej Eurazji. Sześć gatunków z tego rodzaju występuje w Polsce.
Niektóre gatunki uprawiane są jako ozdobne. Dotyczy to zwłaszcza omanu wschodniego "P. orientale", ale często także omanu łąkowego "P. britannica" i wąskolistnego "P. ensifolium". Oman łąkowy i szlachtawa "P. squarrosum" wykorzystywane są także jako rośliny lecznicze.
Rozmieszczenie geograficzne.
Zasięg rodzaju w tradycyjnym, wąskim ujęciu obejmuje południowo-zachodnią i południową Azję (po Cejlon na wschodzie) oraz Etiopię. Po rozszerzeniu ujęcia systematycznego rodzaju zaliczone zostały tu gatunki szeroko rozprzestrzenione w Europie i Azji, występujące także w północno-zachodniej Afryce. Rodzaj w szerokim ujęciu reprezentowany jest przez 6 gatunków występujących także w Polsce jako rośliny rodzime.
Systematyka.
Rodzaj z plemienia "Inuleae" z podrodziny "Asteroideae" z rodziny astrowatych "Asteraceae". W obrębie plemienia jest jednym z rodzajów tzw. kompleksu "Inula" ("Inula complex"). Rodzaj "Pentanema" pierwotnie wyodrębniono dla grupy ok. 20 gatunków z południowej Azji i wschodniej Afryki, wyróżniających się nielicznymi włoskami puchu kielichowego (od 5 do 20). W tradycyjnym ujęciu takson ten okazał się parafiletycznym – w jego obrębie zagnieżdżonych jest część gatunków tradycyjnie zaliczana do rodzaju oman "Inula". Ze względu na relacje filogenetyczne odkryte w wyniku badań molekularnych, ale także podobieństwa morfologiczne i taką samą liczbę podstawową chromosomów (x=10, podczas gdy w kladzie z wąsko ujmowanym rodzajem "Inula" x=8) wszystkie te gatunki zostały scalone w obrębie rodzaju "Pentanema". Alternatywne rozwiązanie taksonomiczne, polegające na szerokim ujęciu rodzaju "Inula" (z włączeniem tu wszystkich rodzajów z kompleksu "Inula"), zostało odrzucone jako tworzące rodzaj bardzo zróżnicowany morfologicznie i kariologicznie. 

</doc>
<doc id="5340281" url="https://pl.wikipedia.org/wiki?curid=5340281" title="Łowczanci">
Łowczanci

Łowczanci () – wieś w Bułgarii, w obwodzie Dobricz, w gminie Dobriczka. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2022 roku miejscowość liczyła 927 mieszkańców.

</doc>
<doc id="5340282" url="https://pl.wikipedia.org/wiki?curid=5340282" title="S/y Opty">
S/y Opty



</doc>
<doc id="5340285" url="https://pl.wikipedia.org/wiki?curid=5340285" title="Małka Smołnica">
Małka Smołnica

Małka Smołnica () – wieś w Bułgarii, w obwodzie Dobricz, w gminie Dobriczka. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2022 roku miejscowość liczyła 95 mieszkańców.

</doc>
<doc id="5340286" url="https://pl.wikipedia.org/wiki?curid=5340286" title="Alan Gua">
Alan Gua

Alan Gua (mong. Алун гуа) – legendarna postać z "Tajnej Historii Mongołów"; przodkini Czyngis-Chana i członkini rodu Szarego Wilka, Börte Czono. Jej pięcioro dzieci uważane jest za przodków wielu plemion Mongołów.
"Tajna Historia Mongołów".
Według "Tajnej Historii Mongołów" klan Alan Gua wywodził się z obszarów zajmowanych przez Tümedów, lecz przeniósł się do Burchan Chaldun, gdy ich obszary łowieckie stały się niedostępne. Pierwszym, który ją zobaczył był Duwa Sochor, brat jej przyszłego męża.
Historia o pięciu strzałach.
Mężem Alan Gua był Dobun Mergen z rodu Szarego Wilka. Miała z nim dwójkę synów – Belgunudej i Bugunudej; a po jego śmierci urodziła jeszcze trzech – Buchu Chatagi, Buchatu Saldżi, Bodonczar Munchag. Według podejrzeń starszych synów ojcem młodszych był służący z plemienia Urianchajów.
Rozumiejąc nieufność swoich synów wobec siebie, pewnego dnia zaprosiła wszystkich pięciu synów na posiłek, a następnie dała każdemu z nich po jednej strzale i nakazała ją złamać, co uczynili z łatwością. Później podała im wiązkę pięciu strzał i ponownie rzekła im by spróbowali ją złamać, czego nie byli w stanie uczynić. Była to lekcja o sile jedności.
Lśniący gość.
Alan Gua tłumaczyła poczęcie trzech młodszych synów przez historię o lśniącym gościu, który przychodził do niej nocami przez otwór w jurcie i odchodził porankami, wspinając się po świetlistych promieniach jak „żółty pies”. Doszła do wniosku, że młodsi synowie musieli być dziećmi niebios, a więc niedorzecznością było przyrównywanie ich do zwykłych ludzi.
Pomnik.
Według "Tajnej Historii Mongołów" ród Alan Gua wywodził się z miejsca zwanego Arig usun (mong. Czysta Woda). Niektórzy mongolscy autorzy uważają, że miejscem tym w rzeczywistości była rzeka Arig gol w ajmaku Chubsugulskim. W 1992 roku na rzece został postawiony trzymetrowy pomnik Alan Gua.

</doc>
<doc id="5340287" url="https://pl.wikipedia.org/wiki?curid=5340287" title="Kościół Marii Panny Śnieżnej w Bańskiej Szczawnicy">
Kościół Marii Panny Śnieżnej w Bańskiej Szczawnicy

Kościół Marii Panny Śnieżnej (słow. "Kostol Panny Márie Snežnej", też: "Frauenbergský kostol") – dawny kościół katolicki w Bańskiej Szczawnicy na Słowacji. Obecnie obiekt nie służy celom kultu. Jest własnością miasta i od 1978 r. wykorzystywany jest jako dom przedpogrzebowy dla pobliskich cmentarzy.
Położenie.
Budowla znajduje się nieco na południe od centralnej części miasta, wyznaczonej przez Radničné námestie, w rejonie początku ulicy J. K. Hella, wiodącej do Szczawnickich Bani. Wznosi się na stoku wzniesienia zwanego Frauenberg, na którego szczycie góruje Nowy Zamek. Adres: Novozámocká ul., obok wejścia do Cmentarza Frauenbergskiego (słow. "Frauenbergský cintorin").
Historia.
Kościół pochodzi od gotyckiej kaplicy wybudowanej w 1512 roku przez bogatego przedsiębiorcę górniczego, a jednocześnie zarządcę miejscowej komory górniczej, Erazmusa Rössla. Prezbiterium nakryte zostało wyjątkowym kolistym sklepieniem żebrowym. W 1580 roku została ona rozbudowana na koszt miasta przez dostawienie nawy, nakrytej wysokim, dwuspadowym dachem.
W XVIII w. wnętrze przekształcono w stylu barokowym, a dach wzbogacono o drewnianą, barokową wieżyczkę, obecnie nie istniejącą. W 1896 roku barokowy ołtarz św. Szczepana z 1717 roku zastąpiono neogotyckim ołtarzem z figurami Matki Boskiej i św. Emeryka. Podczas drugiej wojny światowej w 1945 r. kościół został spalony. Budynek wyremontowano w latach 1947-1950.
Architektura.
Kościół jest późnogotycką, orientowaną, jednonawową budowlą z wielobocznie zamkniętym prezbiterium ze sklepieniem żebrowym. Nawa kościoła została wzmocniona licznymi zewnętrznymi przyporami, pomiędzy którymi od strony południowej przepruto duże gotyckie okna, zamknięte ostrołukowo. Ściana północna jest ich pozbawiona, posiada jedynie ostrołukowy portal, obecnie zamurowany. Front nawy stanowi prosta ściana z osiowo umieszczonym portalem wejściowym, nad którym znajdują się dwa okna. Wnętrze pozbawione jest obecnie wyposażenia sakralnego.

</doc>
<doc id="5340288" url="https://pl.wikipedia.org/wiki?curid=5340288" title="Annika Schleu">
Annika Schleu

Annika Schleu (ur. 3 kwietnia 1990 w Berlinie) – niemiecka pięcioboista nowoczesny, olimpijka, żołnierz Bundeswehry stopnia Oberfeldwebel.
Kariera.
Zawodniczka TSV Spandau. Karierę sportową rozpoczęła w 2000 roku. W 2005 roku po raz pierwszy wzięła udział w zawodach międzynarodowych: na mistrzostwach Europy juniorów B we włoskim Montepulciano oraz na mistrzostwach świata U-19, na których zajęła odpowiednio 7. i 15. miejsce. Wkrótce zaczęła odnosić sukcesy w zawodach juniorskich: indywidualne wicemistrzostwo świata juniorów 2007 w Pretorii, indywidualne wicemistrzostwo Europy juniorów 2008 w polskim Drzonkowie oraz brązowy medal w mistrzostwach Europy juniorów 2009 w bułgarskiej Albenie.
W 2010 roku zadebiutowała w seniorskich zawodach: 11 kwietnia 2010 roku w angielskim Medway w Pucharze Świata (21. miejsce). Podczas mistrzostw świata w chińskim Chengdu zajął 13. miejsce w konkursie indywidualnym oraz 3. miejsce drużynowo wraz z Leną Schöneborn i Evą Trautmann.
W 2011 zaczęła odnosić pierwsze sukcesy w seniorskich zawodach. 29 maja 2011 roku w tym samym miejscu podczas Pucharu Świata zajęła 3. miejsce, stając tym samym po raz pierwszy na podium w zawodach tej rangi. Na mistrzostwach świata w Moskwie wraz z Leną Schöneborn i Evą Trautmann zdobyła złoty medal drużynowo oraz srebrny medal w sztafecie, natomiast na mistrzostwach Europy w angielskim Medway złoty medal w sztafecie oraz srebrny medal drużynowo.
W 2012 roku wystąpiła we wszystkich zawodach Pucharu Świata (6. miejsce w Rostowie). Na mistrzostwach świata 2012 w Rzymie zdobyła złoty medal w sztafecie wraz z Leną Schöneborn i Janine Kohlmann, wyprzedzając sztafetę z Chin oraz Wielkiej Brytanii. W lipcu br., dzięki zajęciu 9. miejsca w światowym rankingu zakwalifikowała się pierwsze swoje Letnie Igrzyska Olimpijskie 2012 w Londynie, na których zajęła odległe, 26. miejsce w konkursie indywidualnym. W październiku br. po raz pierwszy w karierze sportowej została indywidualną mistrzynią Niemiec.
W następnych latach umacniała swoją pozycję w niemieckiej drużynie narodowej, startując regularnie w zawodach Pucharu Świata oraz w innych zawodach międzynarodowych: na mistrzostwach Europy 2013 w polskim Drzonkowie zdobyła dwa brązowe medale: drużynowo z Ronją Doring i Leną Schöneborn oraz w sztafecie z Claudią Knack i Leną Schöneborn. W 2014 roku na mistrzostwach Europy w węgierskim Székesfehérvár zdobyła złoty medal drużynowo z Leną Schöneborn i Janine Kohlmann oraz srebrny medal w sztafecie z Leną Schöneborn oraz zajął 2. miejsce w Pucharze Kremla.
Na mistrzostwach Europy 2015 w angielskim Bath zdobyła złoty medal w sztafecie z Leną Schöneborn oraz srebrny medal drużynowo z Leną Schöneborn i Janine Kohlmann, przegrywając jedynie z polską drużyna (Anna Maliszewska, Aleksandra Skarzyńska, Oktawia Nowacka), natomiast na mistrzostwach świata 2015 w Berlinie zdobyła srebrny medal drużynowo z Leną Schöneborn i Janine Kohlmann.
W 2016 roku na mistrzostwach świata w Moskwie zdobyła brązowy medal drużynowo z Leną Schöneborn i Janine Kohlmann oraz złoty medal w sztafecie z Leną Schöneborn, a także osiągnęła swój największy indywidualny sukces, zajmując 4. miejsce na turnieju olimpijskim 2016 w Rio de Janeiro.
Na mistrzostwach Europy 2017 w Mińsku zdobyła złoty medal w sztafecie z Leną Schöneborn, a na mistrzostwach świata 2017 w Kairze zdobyła złoty medal w sztafecie z Leną Schöneborn oraz brązowy medal drużynowo z Alexandrą Bettinellil i Leną Schöneborn, natomiast mistrzostwa świata 2018 w Meksyku były najlepszymi w jej wykonaniu, bowiem zdobyła medale we wszystkich konkurencjach: srebrny medal indywidualnie i w sztafecie z Ronją Steinborn oraz brązowy medal z Janine Kohlmann i Anną Matthes.
Następnie drużynowo z Rebeccą Langrehr i Janine Kohlmann zdobyła mistrzostwo (2021) i wicemistrzostwo (2019).
Skandal na igrzyskach w Tokio.
W 2021 roku Schleu wzięła udział na trzecich Letnich Igrzyskach Olimpijskich 2020 w Tokio. W konkurencji indywidualnej, po dwóch dyscyplinach (szermierka i pływanie) prowadziła. Podczas konkurencji skoków przez przeszkody prowadziła konia "Saint Boy", który niespodziewanie odmawiał przeskakiwania przeszkód na torze. Czwarta odmowa zwierzęcia spowodowała dyskwalifikację zawodniczki i sklasyfikowanie je na 31. miejscu.
Już podczas próby zawodniczki reprezentującej Rosyjski Komitet Olimpijski, Gulnaz Gubajdulliny "Saint Boy" trzykrotnie odmówił przeskoczenia przeszkód, a następnie zepchnął się na skraj toru, tak że nie było czwartej odmowy, co oznaczałoby usunięcie konia z zawodów, po czym zawodniczka została zdyskwalifikowana z powodu przekroczenia limitu czasu, jednak zwierzę według lekarza weterynarii było zdolne do dalszego udziału w zawodach. Wielokrotne użycie przez Schleu ostróg i szpicruty, a także prośba trenerki, Kim Raisner, aby „właściwie uderzyła konia” wywołała krytykę w mediach i była czasami postrzegana jako okrucieństwo wobec zwierząt.
Za swój czyn trenerka została przez Międzynarodową Unię Pięcioboju Nowoczesnego (UIPM) zdyskwalifikowana z dalszego udziału w zawodach. Sprawa wywołała intensywną debatę na temat udziału zwierząt w sporcie. 6 września 2021 roku Komisja Dyscyplinarna UIPM zakazała Schleu nadużywania ostróg i szpicruty, a sama zawodniczka uniknęła konsekwencji za swój czyn.

</doc>
<doc id="5340289" url="https://pl.wikipedia.org/wiki?curid=5340289" title="Znak Literanova">
Znak Literanova



</doc>
<doc id="5340290" url="https://pl.wikipedia.org/wiki?curid=5340290" title="Znak Emotikon">
Znak Emotikon



</doc>
<doc id="5340291" url="https://pl.wikipedia.org/wiki?curid=5340291" title="Znak Horyzont">
Znak Horyzont



</doc>
<doc id="5340292" url="https://pl.wikipedia.org/wiki?curid=5340292" title="S/y Farurej">
S/y Farurej



</doc>
<doc id="5340293" url="https://pl.wikipedia.org/wiki?curid=5340293" title="Mehdi Karnass">
Mehdi Karnass

Mehdi Karnass (arab. المهدي قرناس, ur. 12 marca 1990) – marokański piłkarz, grający jako prawy obrońca w FUS Rabat. Trzykrotny reprezentant kraju.
Klub.
Difaâ El Jadida.
Zaczynał karierę w Difaâ El Jadida.
W sezonie 2011/2012 (pierwszym dostępnym w bazie Transfermarkt) zagrał 15 meczów, strzelił jednego gola, ponadto miał też dwie asysty.
W kolejnym sezonie zagrał 27 spotkań, w których udało mu się czterokrotnie asystować.
W sezonie 2013/2014 zagrał 18 meczów, miał też po jednym golu i asyście.
Aalesunds FK.
20 czerwca 2014 roku dołączył do Aalesunds FK. W norweskim zespole zadebiutował 22 lipca 2014 roku w meczu przeciwko Sarpsborg 08 FF (3:2 dla rywali Aalesunds). Na boisku spędził 35 minut. Łącznie zagrał 13 spotkań w Eliteserien.
FAR Rabat.
12 stycznia 2015 roku wrócił do Maroka, podpisując kontrakt z FAR Rabat. W tym zespole debiut zaliczył 31 stycznia 2015 roku w meczu przeciwko Moghrebowi Tétouan (1:0 dla rywali FAR). Na boisko wszedł w 62. minucie, zastąpił Nabila Loualjiego. Łącznie zagrał 17 meczów.
Wydad Casablanca.
12 stycznia 2016 roku dołączył do Wydadu Casablanca. W tym klubie debiut zaliczył 17 lutego 2016 roku w meczu przeciwko FAR Rabat (0:2 dla Wydadu). Zagrał całe spotkanie. Pierwszego (i jedynego gola) strzelił w Wigilię Bożego Narodzenia w roku 2016, kiedy jego zespół mierzył się z FUS Rabat (1:2 dla Wydadu). Do bramki trafił w 66. minucie. Łącznie zagrał 11 meczów i strzelił jedną bramkę.
W sezonie 2016/2017 przyczynił się do zdobycia mistrzostwa kraju przez swój zespół.
Powrót do El Jadidy.
1 lipca 2018 roku wrócił do Difaâ El Jadida. Ponownie w koszulce tego zespołu zagrał 9 września 2018 roku w meczu przeciwko FAR Rabat (0:1 dla klubu Karnassa). Zagrał całe spotkanie. Łącznie zagrał 65 spotkań, w których strzelił 12 goli i miał 9 asyst.
FUS Rabat.
29 sierpnia 2021 roku został zawodnikiem FUS Rabat. W tym klubie zadebiutował 11 września 2021 roku w meczu przeciwko Chabab Mohammédia (2:0 dla rywali FUS). Zagrał cały mecz. Pierwszego gola strzelił 7 listopada 2021 roku w meczu przeciwko Ittihadowi Tanger (2:1 dla FUS). Do siatki trafił w 68. minucie meczu. Pierwszą asystę zaliczył 2 września 2022 roku w meczu przeciwko Wydad Casablanca (1:1). Asystował przy golu Marouane Louadniego w 45. minucie. Łącznie do 7 września 2022 roku zagrał 30 meczów, strzelił 4 gole i miał jedną asystę.
Reprezentacja.
W marokańskiej reprezentacji zadebiutował 13 października 2014 roku w meczu przeciwko Kenii (3:0 dla Maroka). W debiucie strzelił gola – do siatki trafił w 77. minucie meczu. 
Na Mistrzostwach Narodów Afryki 2020 zagrał dwa spotkania, a Maroko wygrało turniej.

</doc>
<doc id="5340295" url="https://pl.wikipedia.org/wiki?curid=5340295" title="Janusz Nel Siedlecki">
Janusz Nel Siedlecki

Janusz Nel Siedlecki (ur. 1916 r., zm. 2000 r.) – polski inżynier, więzień obozu KL Auschwitz i autor opowiadań obozowych.
Życiorys.
Urodził się w 1916 r. W listopadzie 1940 r. został osadzony w KL Auschwitz, gdzie spędził cztery lata i otrzymał numer obozowy 6643. Tam też poznał Tadeusza Borowskiego i Krystyna Olszewskiego, z którymi pod koniec wojny mieszkał w jednym obozowym bloku. W miarę zbliżania się Armii Czerwonej byli przenoszeni do kolejnych obozów, a ostatecznie w filii KL Dachau (KL München-Allach) zostali wyzwoleni 30 kwietnia 1945 r. przez oddziały 7 Armii USA. Po wyzwoleniu zaczął w obozie przejściowym spisywać wspomnienia z Auschwitz, potem dołączyli do niego Borowski i Olszewski, a te spisywane na świeżo historie zadedykowali żołnierzom 7 Armii.
W Dachau poznał się wraz z Borowskim i Olszewskim z grafikiem Anatolem Girsem, który przed wojną był współzałożycielem Oficyny Warszawskiej. Girs zaproponował im wydanie wspólnej książki poświęconej ich obozowemu życiu. Siedlecki napisał do niej trzy opowiadania: "Między Solą a Wisłą", "Lepiej nie chorować" i "Opowieść o pewnym stole", Olszewski dwa ("Boję się nocy" i "Pięćsetka"), a pozostałe były pisane wspólnie z Borowskim lub Borowski pisał je na podstawie ustnych relacji pozostałych dwóch autorów. Ich książka "Byliśmy w Oświęcimiu" ukazała się w Monachium nakładem utworzonej przez Girsa Oficyny Warszawskiej na Obczyźnie.
Po wydaniu książki Nel Siedlecki wyjechał z Niemiec do Wielkiej Brytanii, gdzie ukończył studia, po których został konstruktorem maszyn spożywczych i osiadł w Ilkley. W 1994 r. wydał wspomnienia "Beyond Losy Dreams", w których opisał pobyt w Auschwitz oraz dzieciństwo w Polsce.
Po śmierci żony Eileen, popadł w depresję, zmarł w 2000 r.

</doc>
<doc id="5340296" url="https://pl.wikipedia.org/wiki?curid=5340296" title="Józef Dryglas">
Józef Dryglas

Józef Dryglas (vel Drygles; ur. 8 września 1917 w Kriesowie, zm. 20 czerwca 1994) – polski dyplomata, ambasador w Danii (1954–1957) i Korei Północnej (1959–1964, 1968–1971).
Życiorys.
Etatowy pracownik Ministerstwa Spraw Zagranicznych, gdzie pełnił funkcję wicedyrektora Departamentu Administracyjnego (ok. 1957) i Departamentu I (ds. ZSRS i Europy Wschodniej, ok. 1965–1966). Ambasador w Danii w latach 1954–1957. Dwukrotnie był ambasadorem w Korei Północnej: od 1959 do 1964 oraz od 1968 do 1971.
W 1955 odznaczony Medalem 10-lecia Polski Ludowej.
Syn Piotra. Pochowany na Cmentarzu Komunalnym Północnym w Warszawie.

</doc>
<doc id="5340298" url="https://pl.wikipedia.org/wiki?curid=5340298" title="Victory (film 1919)">
Victory (film 1919)



</doc>
<doc id="5340304" url="https://pl.wikipedia.org/wiki?curid=5340304" title="Triathlon na Igrzyskach Wspólnoty Narodów 2022">
Triathlon na Igrzyskach Wspólnoty Narodów 2022

Triathlon na Igrzyskach Wspólnoty Narodów 2022 odbył się w dniach 29–31 lipca 2022 roku w "Sutton Park" w Sutton Coldfield położonym w pobliżu gospodarza zawodów, Birmingham. Stu piętnastu zawodników obojga płci rywalizowało w pięciu konkurencjach.

</doc>
<doc id="5340307" url="https://pl.wikipedia.org/wiki?curid=5340307" title="Zmarli w roku 1796">
Zmarli w roku 1796

Lista osób zmarłych w 1796:

</doc>
<doc id="5340309" url="https://pl.wikipedia.org/wiki?curid=5340309" title="Malcolm Williamson">
Malcolm Williamson

Malcolm Benjamin Graham Christopher Williamson (ur. 21 listopada 1931 w Sydney, zm. 2 marca 2003 w Cambridge) – australijski kompozytor, pianista i organista.
Życiorys.
Studiował u E.A. Goossensa w New South Wales State Conservatory of Music w Sydney (1944–1950). W latach 1953–1957 uczył się w Londynie u Elisabeth Lutyens i Erwina Steina. Występował jako pianista i organista. W 1963 roku zdobył Bax Memorial Prize. Od 1970 do 1971 roku był kompozytorem rezydentem w Westminster Choir College w Princeton. W 1975 roku został mianowany Master of the Queen’s Music, stając się pierwszym nie-Brytyjczykiem, który objął to stanowisko. W 1982 roku otrzymał tytuł doktora honoris causa University of Melbourne.
Komandor Orderu Imperium Brytyjskiego (1976), ponadto odznaczony został Orderem Australii (1987).
Twórczość.
Twórczość Williamsona jest zróżnicowana stylistycznie, dostrzegalne są w niej nawiązania do dorobku Strawinskiego, Brittena i Messiaena. Kompozytor posługiwał się techniką serialną, czerpał też z elementów jazzu i muzyki popularnej. Po konwersji na katolicyzm zaczął uprawiać również twórczość religijną. Ważną część jego twórczości stanowią tzw. kasacje, dzieła sceniczne z udziałem publiczności przeznaczone dla dzieci. Wiele jego dzieł ma charakter okolicznościowy, związany z posadą pełnioną na dworze brytyjskim.

</doc>
<doc id="5340312" url="https://pl.wikipedia.org/wiki?curid=5340312" title="Katedra św. Piotra Apostoła w Iserni">
Katedra św. Piotra Apostoła w Iserni

Katedra św. Piotra Apostoła (wł. "Cattedrale di San Pietro Apostolo") – rzymskokatolicka świątynia znajdująca się we włoskim mieście Isernia.
Katedra jest siedzibą diecezji Isernia-Venafro, parafii św. Piotra Apostoła oraz kapituły katedralnej.
Historia.
Pierwsza wzmianka o kościele pochodzi z 881 roku. Katedra stoi na miejscu świątyni pogańskiej. W 1349 rozpoczęto odbudowa katedry, zniszczonej podczas trzęsienia ziemi. Nabożeństwa wznowiono w XV wieku za panowania biskupa Costantina Castrioty Scanderbega, a w XVI ukończono budowę dzwonnicy. W XVIII katedrę ozdobiono marmurem z inicjatywy Michelangelo della Peruta, podczas remontu zniszczono wiele zabytkowych nagrobków.
Budynek został zniszczony podczas trzęsienia ziemi w 1805. Odbudową kierował Diodato Gomez Cardosa, a remontem wnętrza kierował ks. Gennaro Saladino. W 1903, za sprawą bpa Nicoli Marii Meroli, kościół wyłożono nieistniejącą obecnie kolorową, marmurową posadzką.
Katedra została zniszczona podczas II wojny światowej, odbudowano ją w latach 1963-1968 z inicjatywy bpa Achilla Palmeriniego. W 1984 została uszkodzona podczas trzęsienia ziemi.
Architektura i wyposażenie.
Świątynia barokowo-neoklasycystyczna, trójnawowa. Fasadę zdobi portyk i trzy portale wejściowe. Do wschodniej elewacji dostawiona jest średniowieczna wieża dzwonnicza na planie kwadratu, znana jako Arco di San Pietro. Podzielona gzymsami na 4 poziomy. W przyziemiu dzwonnicy znajduje się przejazd bramny, przez który przechodzi ulica Corso Marcelli. Na szczycie wieży znajdują się dwa dzwony wybijające godziny.
Ikona "Madonny della Luce".
W kaplicy położonej się na lewo od ołtarza głównego znajduje się hodegetria autorstwa kreteńskiego ikonografa Marcosa Bathy. Wg. biskupa Giambattisty Lomelliny obraz znajdował się pierwotnie na wyspie Rodos. Został on wywieziony na Kretę w 1522 roku przez małżeństwo Pietra i Argentei Lomellinów (zamieszkujących Rodos genueńczyków, rodziców wcześniej wspomnianego biskupa) podczas ich ucieczki przed turecką inwazją. Obraz znajdował się w Kandii do 1528, kiedy Pietro wraz z rodziną przeniósł się do włoskiej Mesyny. Madonna miała uchronić ich przed sztormem. Ikona została odziedziczona przez Giambattistę, który po nominacji na biskupa Isterni w 1567 przywiózł obraz do miasta. Wizerunek umiejscowił w stworzonej przez siebie kaplicy Wniebowzięcia Najświętszej Maryi Panny, która znajdowała się prawdopodobnie w miejscu obecnej zakrystii katedralnej. Obraz ozdobiono dwiema koronami. W 1692 został przeniesiony do ołtarza głównego, gdzie wisiał nad obrazem św. Benedykta. Ikona cudem uniknęła zniszczenia podczas trzęsienia ziemi w 1805. Według części badaczy została ona schowana w zakrystii w 1799 w obawie przed kradzieżą, w wyniku czego została zapomniana. Dzieło odnaleziono w 1930, a w 1967 wizerunek uroczyście koronowano. Uroczystość ku czci Madonny obchodzona jest corocznie 10 maja.
Obraz ma wymiary 97,5 x 69,6 cm. Przedstawia on Marię z Nazaretu trzymającą dzieciątko Jezus, na które wskazuje swoją prawą ręką. Jezus udziela prawą dłonią aktu błogosławieństwa, a w lewej ręce trzyma zwój.

</doc>
<doc id="5340313" url="https://pl.wikipedia.org/wiki?curid=5340313" title="S/y Opal">
S/y Opal



</doc>
<doc id="5340318" url="https://pl.wikipedia.org/wiki?curid=5340318" title="Władysław T. Bartoszewski">
Władysław T. Bartoszewski



</doc>
<doc id="5340330" url="https://pl.wikipedia.org/wiki?curid=5340330" title="Kopalnia Węgla Kamiennego „Wanda-Lech”">
Kopalnia Węgla Kamiennego „Wanda-Lech”

Kopalnia Węgla Kamiennego „Wanda-Lech” – nieistniejąca już głębinowa kopalnia węgla kamiennego, działająca w latach 1938-1968 w Nowym Bytomiu (obecnie Ruda Śląska).
Historia.
Powstała formalnie z dniem 1 lutego 1938 r. poprzez przyłączenie do kopalni „Wanda” szybu wydobywczego „Lech” (niem. „Hillebrand”), zbudowanego w latach 1904-1905 i stanowiącego wcześniej jeden z zakładów produkcyjnych kopalni „Błogosławieństwo Boże” w Wirku.
Właścicielem kopalni była początkowo spółka Godula SA w Chebziu (obecnie Ruda Śląska), po 1945 r. Rudzkie Zjednoczenie Przemysłu Węglowego, a później Bytomskie Zjednoczenie Przemysłu Węglowego. Kopalnia została zlikwidowana w 1968 r.
Wydobycie.
Wydobycie w 1938 r. wyniosło 875 198 ton, zaś w roku 1965 – 1 214 563 ton.

</doc>
