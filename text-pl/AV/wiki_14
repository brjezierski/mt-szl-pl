<doc id="5354082" url="https://pl.wikipedia.org/wiki?curid=5354082" title="Primal Rage">
Primal Rage

Primal Rage – gra komputerowa z gatunku bijatyk, wydana w 1994 roku przez Atari Games. Początkowo ukazała się na automaty do gier, z czasem grę skonwertowano na konsole i komputery domowe. Akcja gry toczy się w przyszłości, w której doszło do uderzenia meteorytu w ziemię i zniszczenia cywilizacji. Na skutek katastrofy uwolnieni zostają starożytni bogowie, którzy przyjmują postać prehistorycznych bestii. Gracz może wybrać jedną z siedmiu postaci, z których każda dysponuje innymi ciosami.

</doc>
<doc id="5354083" url="https://pl.wikipedia.org/wiki?curid=5354083" title="Józef Tabor">
Józef Tabor

Józef Tabor (ur. 7 grudnia 1940 w Żarówce) – polski matematyk, profesor nauk matematycznych, zajmujący się równaniami funkcyjnymi, stabilnością w sensie Hyersa-Ulama i analizą wypukłą.
Życiorys.
W latach 1960-1964 studiował matematykę w Wyższej Szkole Pedagogicznej w Krakowie. Stopień doktora, pod kierunkiem Zenona Mosznera, uzyskał w 1970 na Uniwersytecie Jagiellońskim. Na tej samej uczelni uzyskał w 1977 stopień doktora habilitowanego, w 1991 został profesorem.
W latach 1964–1995 pracował w Wyższej Szkole Pedagogicznej w Krakowie, a od 1977 do przejścia na emeryturę w Wyższej Szkole Pedagogicznej w Rzeszowie (od 2001 Uniwersytecie Rzeszowskim). Na obu uczelniach pełnił ważne funkcje - był m.in. dziekanem i dyrektorem instytutów matematyki, a w Krakowie także prorektorem.
Swoje prace publikował m.in. w „Aequationes Mathematicae”, „Annales Polonici Mathematici”, „Journal of Mathematical Analysis and Applications”, „Publicationes Mathematicae Debrecen”, „Journal of Convex Analysis” oraz „Studia Mathematica”. Ponad 30 z nich powstało w wyniku współpracy z synem Jackiem Taborem. 
Wypromował 6 doktorów, z których 3 (Jacek Chmieliński, Jacek Chudziak i Wojciech Jabłoński) uzyskało następnie stopień doktora habilitowanego.

</doc>
<doc id="5354087" url="https://pl.wikipedia.org/wiki?curid=5354087" title="Slough Chess Club">
Slough Chess Club

Slough Chess Club – klub szachowy ze Slough, trzykrotny mistrz kraju.
Historia.
Klub został założony w 1957 roku, a pierwsze regularne spotkania odbywały się w Slough Community Center. W 1970 roku klub zmienił siedzibę na Lady Haig Royal British Legion Club. Klub zadebiutował w pierwszej edycji Four Nations Chess League w sezonie 1993/1994, a w składzie klubu znajdowali się wówczas m.in. Shaun Taulbut i Aaron Summerscale. Rok później zdobyto wicemistrzostwo. W 1995 roku zawodnikiem klubu zostali m.in. Michael Adams, Anthony Miles, Jonathan Speelman i Julian Hodgson, przez co na sezon 1995/1996 Slough miał w składzie siedmiu arcymistrzów. Zaowocowało to zdobyciem tytułu w 1996 roku. W latach 1997–1998 uzyskano trzecie miejsce, zaś lata 1999–2000 Slough Chess Club zakończył zdobyciem kolejnych tytułów. Zawodnikiem klubu z największą liczbą punktów rankingowych był wówczas Michaił Gurewicz. W 2004 roku klub spadł z ligi, powrócił do niej rok później.
Po powrocie do 4NCL zespół występował pod nazwą Slough Sharks. W sezonie 2005/2006 jego zawodnikami byli m.in. David Navara, Ferenc Berkes i Radosław Wojtaszek. Klub zajął wówczas trzecie miejsce w 4NCL. W następnych latach następowało sukcesywne osłabianie składu, co zaowocowało kolejnym spadkiem w 2009 roku. Zespół powrócił do 4NCL na sezony 2010/2011 i 2012/2013. W 2012 roku klub zmienił siedzibę.

</doc>
<doc id="5354089" url="https://pl.wikipedia.org/wiki?curid=5354089" title="Jessica Rosencrantz">
Jessica Rosencrantz

Jessica Emilia Marie Rosencrantz (ur. 6 października 1987 w gminie Malmö) – szwedzka polityk, ekonomistka i samorządowiec, działaczka Umiarkowanej Partii Koalicyjnej, posłanka do Riksdagu.
Życiorys.
Ukończyła szkołę średnią w Sztokholmie, a w 2011 uzyskała magisterium z ekonomii w Wyższej Szkole Handlowej w Sztokholmie. Pracowała m.in. w administracji regionu Sztokholm i macierzystej uczelni, a także jako asystentka w Parlamencie Europejskim.
Zaangażowała się w działalność polityczną w ramach Umiarkowanej Partii Koalicyjnej. W latach 2006–2010 była radną w gminie Täby. Została partyjną rzeczniczką do spraw polityki środowiskowej i klimatycznej. W 2010 po raz pierwszy zasiadła w Riksdagu. Mandat deputowanej uzyskiwała następnie w wyborach w 2014, 2018 i 2022.

</doc>
<doc id="5354095" url="https://pl.wikipedia.org/wiki?curid=5354095" title="Konare (obwód Dobricz)">
Konare (obwód Dobricz)

Konare () – wieś w Bułgarii, w obwodzie Dobricz, w gminie Generał Toszewo. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 września 2022 roku miejscowość liczyła 21 mieszkańców. Nazwa miejscowości została nadana na cześć bułgarskiemu chanowi Kardamowi.

</doc>
<doc id="5354097" url="https://pl.wikipedia.org/wiki?curid=5354097" title="Konare">
Konare



</doc>
<doc id="5354103" url="https://pl.wikipedia.org/wiki?curid=5354103" title="1664 w sztukach plastycznych">
1664 w sztukach plastycznych



</doc>
<doc id="5354104" url="https://pl.wikipedia.org/wiki?curid=5354104" title="Brygidowo (rejon wilejski)">
Brygidowo (rejon wilejski)

Brygidowo (; ) – wieś na Białorusi, w obwodzie mińskim, w rejonie wilejskim, w sielsowiecie Chocieńczyce.
Historia.
W czasach zaborów wieś w powiecie wilejskim, w guberni wileńskiej Imperium Rosyjskiego. Pod koniec XIX wieku miała 22 dusze rewizyjne, należała do dóbr Łukawiec.
W latach 1921–1945 wieś a następnie zaścianek leżał w Polsce, w województwie wileńskim, w powiecie wilejskim, w gminie Chocieńczyce.
Według Powszechnego Spisu Ludności z 1921 roku zamieszkiwało tu 107 osób, 22 były wyznania rzymskokatolickiego a 85 prawosławnego. Jednocześnie 79 mieszkańców zadeklarowało polską a 28 białoruską przynależność narodową. Było tu 20 budynków mieszkalnych. W 1931 łącznie z leśniczówką Brygidowo w 19 domach zamieszkiwało 106 osób.
Wierni należeli do parafii rzymskokatolickiej w Baturynie i prawosławnej w Chocieńczycach. Miejscowość podlegała pod Sąd Grodzki w Ilji i Okręgowy w Wilnie; właściwy urząd pocztowy mieścił się w Chocieńczycach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5354117" url="https://pl.wikipedia.org/wiki?curid=5354117" title="Autech Zagato Stelvio">
Autech Zagato Stelvio

Autech Zagato Stelvio – samochód sportowy klasy średniej produkowany przez japońskie przedsiębiorstwo Autech w latach 1989–1991.
Historia i opis modelu.
W 1987 roku słynne włoskie studio projektowe i producent nadwozi Zagato nawiązał współpracę z japońskim tunerem Autach, na co dzień specjalizującym się w profesjonalnym modyfikowaniu samochodów Nissana. Przedsiębiorstwa rozpoczęły prace nad wspólnym projektem ściśle limitowanego samochodu sportowego, ze stylistyką opracowaną przez włoskie biuro z Mediolanu i japońską technologią oraz produkcją. Dwa lata później, podczas marcowego międzynarodowego salonu samochodowego Geneva Motor Show 1989, zaprezentowany został oficjalnie rezultat włosko-japońskiej kooperacji w postaci kompaktowego, luksusowo-sportowego Autech Zagato Stelvio. Jego nazwa została zaczerpnięta od włoskiej przełęczy Stelvio.
Za bazę techniczną Zagato Stelvio wykorzystano produkowany wówczas luksusowy model macierzystej firmy Autecha, duże coupé Nissan Leopard. W stosunku do pierwowzoru, nadwozie zyskało całkowicie unikatowy projekt w wykonaniu Zagato, wyrózniając się znacznie któszymi zwisami i awangardowo ukształtowaną bryłą o nieregularnych krzywiznach. Zarówno przód, jak i tył przyozdobiły prostokątne, horyzontalnie ukształtowane lampy. Najbardziej charakterystycznym i nietypowym elementem były duże wybrzuszenia na krawędziach przednich błotników, które z perspektywy kierowcy skrywały za sobą ukryte lusterka. Dach przyozdobiły charakterystyczne dla projektów Zagato dwa garbato ukształtowane wybrzuszenia, tzw. "double bubble". Koła pokryły z kolei w większości pozbawione wzorów kołpaki mające zapewnić optymalne właściwości aerodynamiczne.
Kabina pasażerska utrzymana została we wzornictwie skrajnie kontrastującym z awangardowo zarysowaną bryłą nadwozia. Zyskała ona stonowane, kanciaste kształty, z wykonaniem ze skóry oraz drewna. Sportowy charakter podkreślały z kolei kubełkowe, wyprofilowane fotele oraz koło kierownicy z cienkim wieńcem.
Do napędu Autecha Zagato Stelvio wykorzystano silnik stosowany wówczas w sportowych modelach Nissana, jak 3000ZX. Było to 3-litrowe V6 w układzie DOHC, które rozwijało moc 280 KM i współpracowało z 4-biegową automatyczną skrzynią biegów. Układ napędowy przenosił moc na tylną oś, umożliwiając rozpędzenie się maksymalnie do prędkości 245 km/h. Połączenie komfortowej jazdy ze sportowymi właściwościami jezdnymi miał zapewniać nowoczesny system aktywnego zawieszenia.
Gavia.
Niższa niż pierwotnie zakładano produkcja Stelvio doprowadziła do nadpodaży komponentów pierwotnie przeznaczonych do produkcji limitowanego samochodu. W rezultacie, w ostatnim roku produkcji Autech opracował razem z Zagato nową, mniej nietypowo stylizowaną wariację na temat samochodu pod nazwą Autech Zagato Gavia, który zachował taką samą specyfikację techniczną. Samochód pozbawiono nietypowych lusterek schowanych w pofałdowanych błotnikach na rzecz tradycyjnie umieszczonych przy krawędziach drzwi. Pozbawiono go też nieregularnych linii i przetłoczeń, zyskując bardziej obłą oraz muskularną sylwetkę. Samochód zbudowano łącznie wyłącznie w 16 sztukach, które wszystkie sprzedane zostały w Japonii.
Sprzedaż.
Odbywająca się ręcznie produkcja Autecha Zagato Stelvio była procesem złożonym, który uwydatniał fakt dostępności z ograniczeniem wyłącznoe do lokalnego rynku japońskiego. Aluminiowe szkielety wysyłano najpierw z Japonii do Włoch, aby przymocować do nich komponenty mechaniczne, by następnie odesłać je z powrotem do Japonii i ukończyć montaż pozostałych elementów. Pierwotnie zakładana wielkość produkcji wynosząca 200 sztuk nie została zrealizowana, ograniczając się ostatecznie do 104 zbudowanych samochodów. Wśród przyczyn określa się relatywnie bardzo wysoką cenę, która wynosiła równowartość ok. 650 tysięy złotych, ale i wybuchu wielkiego kryzysu gospodarczego w Japonii z początkiem 1991 roku. Kakaku-hakai obniżyło popyt m.in. na luksusowe dobra, do jakich docelowo miał zaliczać się produkt Autecha i Zagato.

</doc>
<doc id="5354118" url="https://pl.wikipedia.org/wiki?curid=5354118" title="Autech Zagato Gavia">
Autech Zagato Gavia



</doc>
<doc id="5354124" url="https://pl.wikipedia.org/wiki?curid=5354124" title="Antoni Kaczmarczyk">
Antoni Kaczmarczyk

Antoni Kaczmarczyk (ur. 17 stycznia 1897 we Frydku-Mistku, zm. ?) – podpułkownik piechoty Wojska Polskiego, kawaler Orderu Virtuti Militari.
Życiorys.
Urodził się 17 stycznia 1897 we Frydku-Mistku, w rodzinie Antoniego.
W czasie I wojny światowej walczył w szeregach cesarskiej i królewskiej Armii. Jego oddziałem macierzystym był Pułk Piechoty Nr 56. Na stopień chorążego rezerwy został mianowany ze starszeństwem z 1 kwietnia 1917.
W 1918 został przyjęty do Wojska Polskiego i przydzielony do 12 pułku piechoty. 21 listopada 1918 wyruszył z Żywca na odsiecz Lwowa w składzie kompanii porucznika Augustyna Walusia. Następnie walczył na wojnie z bolszewikami.
Po zakończeniu działań wojennych pozostał w macierzystym pułku, w Wadowicach jako oficer zawodowy. 3 maja 1922 został zweryfikowany w stopniu porucznika ze starszeństwem od 1 czerwca 1919 i 294. lokatą w korpusie oficerów piechoty. 31 marca 1924 prezydent RP nadał stopień kapitana ze starszeństwem z dnia 1 lipca 1923 i 199. lokatą w korpusie oficerów piechoty. 1 sierpnia 1924 dowodził 1. kompanią pułku. Od 15 czerwca do 7 sierpnia 1930 odbył staż w 7 pułku artylerii ciężkiej w Poznaniu, a następnie ukończył kurs próbny do Wyższej Szkoły Wojennej w Warszawie. 5 stycznia 1931 został powołany z 12 pp do Wyższej Szkoły Wojennej, w charakterze słuchacza dwuletniego kursu 1930/32. W październiku 1932, po ukończeniu kursu (bez dyplomu naukowego), został przeniesiony do 59 pułku piechoty w Inowrocławiu na stanowisko dowódcy batalionu. W sierpniu 1935 został przesunięty na stanowisko kwatermistrza. W 1938 zajmowane przez niego stanowisko zostało otrzymało nazwę „II zastępca dowódcy pułku”. Na podpułkownika został awansowany ze starszeństwem z 19 marca 1939 i 48. lokatą w korpusie oficerów piechoty.
Na początku kampanii wrześniowej 1939 dowodził Oddziałem Wydzielonym „Tur”, którego zadaniem była obrona Nakła i dozorowanie Kanału Bydgoskiego (miejsce postoju dowództwa we wsi Tur). Później dostał się do niemieckiej niewoli. Początkowo przebywał w Szpitalu V przy Stalagu XXI A. 21 maja 1940 został przeniesiony ze Stalagu XXI A do Oflagu XI B Braunschweig, a następnie do Oflagu II C Woldenberg i w końcu do Oflagu VII A Murnau.
W pracy Tadeusza Jerzego i Anny Józefy Krzystek „Polskie Siły Powietrzne w Wielkiej Brytanii w latach 1940-1947 łącznie z Pomocniczą Lotniczą Służbą Kobiet (PLSK-WAAF)” został wymieniony Antoni Kaczmarczyk, pułkownik administracji Polskich Sił Powietrznych w Wielkiej Brytanii, zmarły 13 marca 1968 w Londynie (w Internetowej „Liście Krzystka” podano także rok urodzenia 1897).
Ordery i odznaczenia.
2 marca 1936 Komitet Krzyża i Medalu Niepodległości odrzucił wniosek o nadanie mu tego odznaczenia „z powodu braku pracy niepodległościowej”.

</doc>
<doc id="5354125" url="https://pl.wikipedia.org/wiki?curid=5354125" title="Brygidowo (sielsowiet Chocieńczyce)">
Brygidowo (sielsowiet Chocieńczyce)

Brygidowo (; ) – dawna leśniczówka. Tereny, na których leżała, znajdują się obecnie na Białorusi, w obwodzie mińskim, w rejonie wilejskim, w sielsowiecie Chocieńczyce.
Historia.
W czasach zaborów w powiecie wilejskim, w guberni wileńskiej Imperium Rosyjskiego
W latach 1921–1945 leśniczówka leżała w Polsce, w województwie wileńskim, w powiecie wilejskim, w gminie Chocieńczyce.
Według Powszechnego Spisu Ludności z 1921 roku zamieszkiwały tu 3 osoby, 22 były wyznania rzymskokatolickiego a 85 prawosławnego. Jednocześnie 79 mieszkańców zadeklarowało polską a 28 białoruską przynależność narodową. Był tu 1 budynek mieszkalny. W 1931 łącznie z wsią Brygidowo w 19 domach zamieszkiwało 106 osób.
Wierni należeli do parafii rzymskokatolickiej w Baturynie i prawosławnej w Chocieńczycach. Miejscowość podlegała pod Sąd Grodzki w Ilji i Okręgowy w Wilnie; właściwy urząd pocztowy mieścił się w Chocieńczycach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.

</doc>
<doc id="5354127" url="https://pl.wikipedia.org/wiki?curid=5354127" title="VinFast VF e35">
VinFast VF e35



</doc>
<doc id="5354128" url="https://pl.wikipedia.org/wiki?curid=5354128" title="VinFast VF e36">
VinFast VF e36



</doc>
<doc id="5354133" url="https://pl.wikipedia.org/wiki?curid=5354133" title="Ismail Ndroqi">
Ismail Ndroqi

Ismail Ndroqi (ur. 1878 w Tiranie, zm. 5 marca 1944 w Durrësie) – albański polityk i działacz niepodległościowy, duchowny muzułmański, burmistrz Tirany w latach 1917-1922.
Życiorys.
Był synem Ali Effendi Ndroqiego. Po ukończeniu szkoły w Tiranie kontynuował naukę w medresie w Stambule. W 1910 powrócił do Tirany, gdzie objął funkcję myderriza (nauczyciela) w lokalnej medresie. Od czasu studiów w Stambule był związany z albańskim ruchem narodowym. W listopadzie 1912 uczestniczył we wciągnięciu albańskiej flagi na maszt w Tiranie, jako demonstracji przynależności tego miasta do państwa albańskiego. W latach 1914-1915 wraz z grupą działaczy narodowych był więziony przez rebeliantów Haxhi Qamiliego, do których udał się z misją pojednawczą.
W roku 1917 został wybrany przez radę Tirany na burmistrza miasta, funkcję tę pełnił do roku 1922. W 1917 z inicjatywy Ndroqiego powstał w Tiranie sierociniec dla dzieci, które straciły rodziców w wyniku działań wojennych i epidemii. W 1918 wziął aktywny udział w przygotowaniach do kongresu albańskich działaczy narodowych w Tiranie. Był zwolennikiem przeniesienia stolicy do Tirany i sygnatariuszem memorandów wysyłanych na Konferencję Pokojową do Paryża, protestujących przeciwko podziałowi ziem albańskich. W 1920 był organizatorem oddziału ochotników z Tirany, którzy wzięli udział w bitwie o Wlorę. W latach 1923-1924 związany politycznie z ugrupowaniem politycznym Xhoka.
W latach 1913-1917 pełnił funkcję muftiego Shijaku, a następnie muftiego Kavai. W 1928 wycofał się z działalności politycznej, obejmując urząd muftiego Durrësu. W czasie okupacji włoskiej w swoim domu ukrywał bojowników ruchu oporu. Zmarł w marcu 1944.
Imię Ndroqiego nosi jeden z meczetów w Kamzie.

</doc>
<doc id="5354139" url="https://pl.wikipedia.org/wiki?curid=5354139" title="Wesołowo (rejon lepelski)">
Wesołowo (rejon lepelski)

Wesołowo (biał. Весялова "Viesialova"; ros. Веселово, "Veselovo") – wieś na Białorusi, w obwodzie witebskim, w rejonie lepelskim, w sielsowiecie Wołosowicze. Powstała w wyniku najpóźniejszej migracji polskiej ludności wiejskiej na początku XX wieku.
Historia.
W latach 1910–1917.
Wies powstała w wyniku migracji polskiej ludności wiejskiej na początku XX wieku.
O możliwości nabycia niedrogiej ziemi w majątku pana Zaćwilichowskiego na Witebszczyźnie Polacy dowiedzieli się z gazet. 
Przybywali więc na Białoruś z przeludnionych i biednych polskich wsi.
W latach 1918–1991.
W 1922 roku została wówczas otwarta polska szkoła, utworzono polską radę wiejską (sielsowiet) i kołchoz przekształcony później na sowchoz
Jednak już w latach 1934–1938 w ZSRR rozpoczęły się represje. Aresztowania dotknęły około stu mężczyzn powyżej 18 roku życia, głównie zajmujących jakieś stanowiska czy sprawujących funkcje społeczne.
W Wesołowie w 1971 roku zamieszkiwały 53 rodziny (238 osób), z czego 12 rodzin polskich, 32 białoruskie, 3 polsko-białoruskie (głową rodziny jest Polak), 5 białorusko-polskich (głową rodziny jest Białorusin) i jedna rosyjsko-polska (głową rodziny jest Rosjanin). Liczbowo skład narodowościowy Wesołowa przedstawiał się następująco: 68 Polaków, 166 Białorusinów i 4 Rosjan. W 10 rodzinach (19 osób) językiem domowym był wówczas polski, w 15 rodzinach (84 osoby) białoruski, ale członkowie tych rodzin w pewnym stopniu znali polszczyznę i umieli się nią posługiwać; 
wyłącznie białoruskiego używano w 28 rodzinach (135 osób), polskiego nie znano w nich zupełnie.
Od 1991 roku.
W 2019 roku zamieszkiwały 29 osób (18 gospodarstw).

</doc>
<doc id="5354152" url="https://pl.wikipedia.org/wiki?curid=5354152" title="Shiro seijo to kuro bokushi">
Shiro seijo to kuro bokushi

 – manga autorstwa Hazano Kazutake, publikowana na łamach magazynu internetowego „Shōnen Magazine R” wydawnictwa Kōdansha od kwietnia 2017.
Na podstawie mangi studio Doga Kobo wyprodukuje serial anime, którego premiera zaplanowana jest na lipiec 2023 roku.
Fabuła.
Lawrence jest pastorem w niewielkim miasteczku słynącym z lokalnej świętej. Rolę tę pełni młoda dziewczyna imieniem Cecilia, która jest nie tylko elegancka i opanowana, ale także życzliwie dzieli się z wiernymi swoją mądrością. Jednak wszystko to jest jedynie grą pozorów, gdyż „święta” w rzeczywistości jest wielkim obibokiem, który często leniuchuje w kościele, a większość jej obowiązków przypada Lawrence’owi. Z czasem jednak relacja między nimi przeradza się w przyjaźń, a nawet coś więcej.
Manga.
Pierwszy rozdział mangi został opublikowany 20 kwietnia 2017 w magazynie internetowym „Shōnen Magazine R”. Następnie wydawnictwo Kōdansha rozpoczęło zbieranie rozdziałów do wydań w formacie tankōbon, których pierwszy tom ukazał się 15 grudnia tego samego roku. Według stanu na 15 grudnia 2022, do tej pory wydano 11 tomów.
Anime.
Adaptacja w formie telewizyjnego serialu anime została zapowiedziana w czerwcu 2022. Seria zostanie wyprodukowana przez studio Doga Kobo i wyreżyserowana przez Sumie Noro. Scenariusz napisze Yuka Yamada, postacie zaprojektuje Hiromi Nakagawa, zaś muzykę skomponuje Ruka Kawada. Premiera serialu była zaplanowana na kwiecień 2023, jednakże z powodu pandemii COVID-19 została przesunięta na lipiec. Prawa do dystrybucji serii poza Azją nabyło Crunchyroll.
Odbiór.
Recenzując pierwszy tom mangi, Rebecca Silverman z Anime News Network chwaliła kreskę, ale miała mieszane uczucia odnośnie fabuły, nazywając ją „zabawną i słodką w niektórych momentach”, jednocześnie krytykując brak napięcia.

</doc>
<doc id="5354154" url="https://pl.wikipedia.org/wiki?curid=5354154" title="Józef Ludwik Bruski">
Józef Ludwik Bruski

Józef Ludwik Bruski (ur.11 lutego 1908 roku w Przytarni, zm. 14 grudnia 1974 roku koło Lipnicy) – polski lekarz, gawędziarz kaszubski, współzałożyciel Zespołu Pieśni i Tańca Kaszuby.
Życiorys.
Urodził się w rodzinie Jana Bruskiego i Łucji Łosińskiej. Gimnazjum ukończył w Chełmnie, a służbę wojskową odbył w szkole Podchorążych Rezerwy Piechoty w Grudziądzu. Studia medyczne rozpoczął na Uniwersytecie Poznańskim, które zostały przerwane wskutek wybuchu II wojny światowej. Został przymusowo wcielony do Wermachtu. We Francji zdezerterował i walczył w miejscowym ruchu oporu, studia medyczne ukończył w Boloni. Po wojnie pracował w szpitalu w Chojnicach, następnie w Sławnie, był dyrektorem szpitala w Człuchowie, później pracował jako lekarz w Łęgu i Czarnej Wodzie, by ostatecznie zostać kierownikiem Ośrodka Zdrowia w Lipnicy. Przede wszystkim był znany jako wspaniały gawędziarz. Odznaczony Krzyżem Kawalerskim Orderu Odrodzenia Polski, odznaką "Zasłużony działacz kultury ". Był działaczem m.in. Chojnickiego Towarzystwa Kulturalnego oraz Zrzeszenia Kaszubsko - Pomorskiego. Zmarł w 1974 roku na skutek wypadku samochodowego w pobliżu Lipnicy. W 2001 roku odsłonięto obelisk poświęcony Józefowi Bruskiemu. W archiwum radia PiK są udostępnione audycje radiowe z udziałem Józefa Bruskiego 

</doc>
<doc id="5354156" url="https://pl.wikipedia.org/wiki?curid=5354156" title="Jerzy Nitrowski">
Jerzy Nitrowski

Jerzy Nitrowski (ur. w 1630 w Chojnicach, zm. w 1713) – polski organmistrz czynny w Gdańsku.
Od 1649 r. mieszkał w Gdańsku i pracował tam przy naprawach lub rozbudowach organów w kościołach: mariackim, św. Jana oraz św. Katarzyny, a także przeprowadził rozbudowę organów świątyni św. Bartłomieja, kończąc ją w 1660 r. 
Był ojcem gdańskich organmistrzów Andreasa i Daniela Nitrowskich.

</doc>
<doc id="5354157" url="https://pl.wikipedia.org/wiki?curid=5354157" title="Achour Maghrebi">
Achour Maghrebi

Achour Maghrebi – algierski zapaśnik walczący w obu stylach. Zajął piąte i szóste miejsce na igrzyskach śródziemnomorskich w 1975. Srebrny i brązowy medalista igrzysk afrykańskich w 1978. Trzeci i piąty na mistrzostwach arabskich w 1983 roku.

</doc>
<doc id="5354160" url="https://pl.wikipedia.org/wiki?curid=5354160" title="Makhlouf Hamdane">
Makhlouf Hamdane

Makhlouf Hamdane – algierski zapaśnik walczący w stylu klasycznym. Zajął siódme miejsce na igrzyskach śródziemnomorskich w 1979. Srebrny medalista igrzysk afrykańskich w 1978. Czwarty na mistrzostwach arabskich w 1983 roku.

</doc>
<doc id="5354162" url="https://pl.wikipedia.org/wiki?curid=5354162" title="Mariano Torres">
Mariano Torres

Mariano Néstor Torres (ur. 19 maja 1987 w Buenos Aires) – argentyński piłkarz występujący na pozycji środkowego pomocnika, od 2016 roku zawodnik kostarykańskiego Deportivo Saprissa.

</doc>
<doc id="5354179" url="https://pl.wikipedia.org/wiki?curid=5354179" title="José Pablo Moncayo">
José Pablo Moncayo

José Pablo Moncayo García (ur. 29 czerwca 1912 w Guadalajarze, zm. 16 czerwca 1958 w Meksyku) – meksykański kompozytor i dyrygent.
Życiorys.
Ukończył studia w Conservatorio Nacional de Música w Meksyku w klasie Carlosa Cháveza. W 1935 roku wspólnie z Salvadorem Contrerasem, Blasem Galindo i Danielem Ayalą Pérezem założył działającą na rzecz promocji nowej muzyki Grupo de los Cuatro. Występował jako perkusista i pianista. Od 1932 roku był członkiem Orquesta Sinfónica de Mexico, w latach 1946–1947 pełnił funkcję jej dyrektora artystycznego. W 1942 roku uczestniczył w letnim kursie u Aarona Coplanda w Berkshire Music Center w Tanglewood. Od 1949 do 1952 roku dyrygował Orquesta Sinfónica Nacional. Od 1949 roku wykładał kompozycję i dyrygenturę w Conservatorio Nacional de Música.
W swojej twórczości czerpał z meksykańskiej muzyki ludowej.

</doc>
<doc id="5354183" url="https://pl.wikipedia.org/wiki?curid=5354183" title="Leonarda Dalke">
Leonarda Dalke

Leonarda Józefa Dalke (ur. 1934, zm. 21 grudnia 2012) – polska agronom, dr hab., prof.
Życiorys.
W 1997 r. uzyskała tytuł profesora nauk rolniczych. Pracowała w Instytucie Hodowli i Aklimatyzacji Roślin - Państwowego Instytutu Badawczego.

</doc>
<doc id="5354186" url="https://pl.wikipedia.org/wiki?curid=5354186" title="Gabriela Świtek">
Gabriela Świtek

Gabriela Barbara Świtek – polska historyk, dr hab. nauk humanistycznych, adiunkt Instytutu Historii Sztuki Wydziału Nauk o Kulturze i Sztuce Uniwersytetu Warszawskiego.
Życiorys.
W 1992 ukończyła studia historii sztuki na Uniwersytecie Warszawskim, w 1999 obroniła pracę doktorską "Fragment as a Paradigm of Modernity: The Philosophical Foundations of the Concept and Its Mainfestations in Early Modern Art", 27 września 2013 habilitowała się na podstawie pracy zatytułowanej "Gry sztuki z architekturą. Nowoczesne powinowactwa i współczesne integracje". Została zatrudniona na stanowisku adiunkta w Instytucie Historii Sztuki na Wydziale Nauk o Kulturze i Sztuce Uniwersytetu Warszawskiego.
Jest członkiem Komitetu Nauk o Sztuce PAN, oraz Rady Dyscypliny Naukowej - Nauk o Sztuce Uniwersytetu Warszawskiego.

</doc>
<doc id="5354190" url="https://pl.wikipedia.org/wiki?curid=5354190" title="Rajd España 1969">
Rajd España 1969

Rajd RACE de España 1969 (17. RACE Rallye de España) – 17 edycja rajdu samochodowego RACE Rallye de España rozgrywanego w Hiszpnii. Rozgrywany był od 16 do 19 października 1969 roku. Była to siódma runda Rajdowych Mistrzostw Europy w roku 1969.

</doc>
<doc id="5354191" url="https://pl.wikipedia.org/wiki?curid=5354191" title="Rally RACE de España 1969">
Rally RACE de España 1969



</doc>
<doc id="5354199" url="https://pl.wikipedia.org/wiki?curid=5354199" title="Igor Jesmantowicz">
Igor Jesmantowicz

Igor Wiaczesławowicz Jesmantowicz, (ur. 6 kwietnia 1966 w Woroneżu) – rosyjski hokeista, trener i działacz hokeja na lodzie.
Kariera zawodnicza.
W barwach ZSRR uczestniczył w Turnieju Izwiestii w sezonie 1988/1989.
Kariera działacza.
8 lutego 2017 objął stanowisko prezydenta klubu CSKA Moskwa z rozgrywek KHL. Równocześnie zarządza działającymi w strukturze CSKA zespołem farmerskim Zwiezda Moskwa w lidze WHL i drużyną juniorską Krasnaja Armija Moskwa w lidze MHL.

</doc>
<doc id="5354202" url="https://pl.wikipedia.org/wiki?curid=5354202" title="Rajd RAC 1969">
Rajd RAC 1969

Rajd RAC 1969 (25. RAC Rally) – 25 edycja rajdu samochodowego Rajd RAC rozgrywanego w Wielkiej Brytanii. Rozgrywany był od 14 do 20 listopada 1969 roku. Była to ósma runda Rajdowych Mistrzostw Europy w roku 1969.

</doc>
<doc id="5354204" url="https://pl.wikipedia.org/wiki?curid=5354204" title="Elżbieta Ostrowska (ekonomistka)">
Elżbieta Ostrowska (ekonomistka)

Elżbieta Ostrowska (ur. 20 sierpnia 1952 w Opolu) – polska ekonomistka, profesor nauk ekonomicznych, nauczyciel akademicka Uniwersytetu Gdańskiego, rektor Wyższej Szkoły Finansów i Administracji w Gdyni (2005–2010).
Życiorys.
W 1975 roku ukończyła magisterskie studia ekonomiczne w Instytucie Cybernetyki Ekonomicznej i Informatyki Uniwersytetu Gdańskiego, broniąc pracy magisterskiej o zastosowaniu modeli ekonometrycznych w gospodarce; w 1978 ukończyła studia podyplomowe w zakresie metodyki prac badawczych i rozwojowych na Akademii Ekonomicznej w Katowicach. W 1983 uzyskała stopień doktora nauk ekonomicznych na Uniwersytecie Gdańskim. Tamże habilitowała się w 1993 na podstawie rozprawy pt. "Uwarunkowania rozwoju polskiego rybołówstwa dalekomorskiego". 15 marca 2002 uzyskała tytuł naukowy profesora nauk ekonomicznych na podstawie dorobku
naukowego i monografii pt. "Ryzyko inwestycyjne. Identyfikacja i metody oceny". W pracy naukowej specjalizowała się w zakresie ekonomiki transportu morskiego, następnie głównie bankowości inwestycyjnej, inwestycji, rynków kapitałowych, zarządzania ryzykiem i spółdzielczości finansowej. Autorka co najmniej 70 prac naukowo-badawczych oraz łącznie ponad 300 publikacji, w tym podręczników akademickich. Realizowała projekty badawcze i granty zlecone m.in. przez Ministerstwo Transportu i Gospodarki Morskiej, Centralny Program Badań Podstawowych i Centralny Program Badań Rozwojowych. Odbyła staże naukowe m.in. na Uniwersytecie Paryskim. Wypromowała co najmniej 3 doktorów, w tym Teresę Czerwińską.
Od 1975 do 1989 pracowała w Morskim Instytucie Rybackim jako asystent i adiunkt w Zakładzie Ekonomiki; prowadziła badania z zakresu efektywności eksploatacji i remontów statków oraz portów, kooperacji międzynarodowej, strategii restrukturyzacji i rozwoju gospodarki morskiej na skutek zmian polityczno-prawnych. Następnie została zatrudniona na UG (od 1997 jako profesor nadzwyczajna, od 2006 jako profesor zwyczajna): początkowo w ramach Instytut Ekonomiki i Organizacji Produkcji, później Wydziału Zarządzania. Wykładała również w Wyższej Szkole Zarządzania w Gdańsku i Wyższej Hanzeatyckiej Szkole Zarządzania w Słupsku, pełniła funkcję kierownik Katedry Ekonomii w Kaszubsko-Pomorskiej Szkole Wyższej w Wejherowie Od 2005 do 2010 pełniła funkcję rektor Wyższej Szkoły Finansów i Administracji w Gdyni (uczelnię zlikwidowano w 2013). Została członkiem Polskiego Towarzystwa Ekonomicznego (w tym sekretarzem PTE przy Morskim Instytucie Rybackim i członkiem władz koła gdańskiego), Polskiego Towarzystwa Statystycznego i Alliance française. W latach 90. związała się ponadto ze spółdzielczymi kasami oszczędnościowo-kredytowymi, zasiadała w radach naukowych i radach nadzorczych związanych z nimi instytucji oraz w zespole redakcyjnym kwartalnika „Pieniądze i Więź”.
W styczniu 2022 zgłoszona przez posłów Prawa i Sprawiedliwości do Rady Polityki Pieniężnej, wkrótce potem wycofała jednak swoją kandydaturę.
Odznaczenia i wyróżnienia.
Odznaczona Medalem Komisji Edukacji Narodowej (2004), a także Medalem 60-lecia Morskiego Instytutu Rybackiego w Gdyni, Medalem 85 lat Badań Morza i Srebrną Odznaką Honorową Polskiego Towarzystwa Ekonomicznego. Wielokrotnie wyróżniana przez rektora UG za działalność dydaktyczną. 

</doc>
<doc id="5354215" url="https://pl.wikipedia.org/wiki?curid=5354215" title="Saliha Şahin">
Saliha Şahin

Saliha Şahin (ur. 5 listopada 1998) – turecka siatkarka, reprezentantka kraju, grająca na pozycji przyjmującej.
Jej młodsza Elif, również jest siatkarką. 
Sukcesy klubowe.
Superpuchar Turcji:
Klubowe Mistrzostwa Świata:
Puchar CEV:
Liga turecka:
Sukcesy reprezentacyjne.
Mistrzostwa Europy Juniorek:
Mistrzostwa Świata U-23:
Igrzyska Śródziemnomorskie:
Liga Narodów:

</doc>
<doc id="5354232" url="https://pl.wikipedia.org/wiki?curid=5354232" title="Barbara Wikieł">
Barbara Wikieł

Barbara Wikieł – polska matematyczka, profesor uczelni i od 2022 prorektor ds. studenckich Politechniki Gdańskiej.

</doc>
<doc id="5354234" url="https://pl.wikipedia.org/wiki?curid=5354234" title="Superpuchar Rumunii w piłce siatkowej mężczyzn (2022)">
Superpuchar Rumunii w piłce siatkowej mężczyzn (2022)

Superpuchar Rumunii w piłce siatkowej mężczyzn 2022 – czwarta edycja rozgrywek o Superpuchar Rumunii zorganizowana przez Rumuński Związek Piłki Siatkowej ("Federaţia Română de Volei", FRVolei), rozegrana w dniach 26-27 września 2022 roku w hali sportowej ("Sala Sporturilor") w Konstancy. 
Po raz pierwszy turniej rozgrywany był w formule pucharowej. Wzięły w nim udział cztery najlepsze zespoły Divizia A1 w sezonie 2021/2022, tj.: , , oraz . Rozgrywki składały się z półfinałów i finału.
Po raz drugi zdobywcą Superpucharu Rumunii został klub , który w finale pokonał . MVP finału wybrany został Marian Bala.
System rozgrywek.
W rozgrywkach o Superpuchar Rumunii 2022 wzięły udział kluby, które zajęły cztery pierwsze miejsca w Divizia A1 w sezonie 2021/2022. Rozgrywki składały się z półfinałów i finału. Nie był grany mecz o 3. miejsce. Pary półfinałowe powstały w drodze losowania.

</doc>
<doc id="5354236" url="https://pl.wikipedia.org/wiki?curid=5354236" title="AS Roma (szachy)">
AS Roma (szachy)

Accademia Scacchistica Romana – włoski klub szachowy z siedzibą w Rzymie, dwukrotny mistrz Włoch.
Historia.
Klub został założony w 1819 roku i miał początkowo siedzibę w Caffè dei Pastini. Początkowo jego działalność odbywała się w ograniczonym zakresie, a pierwszy oficjalny turniej klubowy odbył się dopiero w 1865 roku. Najlepszym zawodnikiem akademii był wówczas Serafino Dubois. Od momentu przeniesienia siedziby do Circolo della Stampa w 1902 roku nastąpił rozkwit działalności klubu, który był m.in. współodpowiedzialny za organizację mistrzostw Włoch. Po dojściu do władzy Mussoliniego z przyczyn politycznych z klubu odszedł czołowy jego członek, Antonio Sacconi, pozbawiony przez władzę stanowisk i możliwości uczestnictwa w turniejach. Sam klub przestał otrzymywać dofinansowanie i zaczął tracić na znaczeniu.
Po zakończeniu II wojna światowej nastąpiło stopniowe odradzanie się klubu. AS Roma został w 1959 roku pierwszym mistrzem Włoch, a jego zawodnikami byli wówczas m.in. Sacconi, Vincenzo Nestler i Stefano Tatai. Rok później nastąpiło przeniesienie siedziby do Dopolavoro Dipendenti Comunali (później również do Caffè del Corso i Caffè Cyrano). W 1973 roku zdobyto drugi tytuł mistrzowski, z m.in. Sergio Mariottim i Alvise Zichichim w składzie. W 1974 roku zespół ponownie zmienił siedzibę.

</doc>
<doc id="5354237" url="https://pl.wikipedia.org/wiki?curid=5354237" title="Accademia Scacchistica Romana">
Accademia Scacchistica Romana



</doc>
<doc id="5354240" url="https://pl.wikipedia.org/wiki?curid=5354240" title="Centralny Zarząd Zaopatrzenia Łączności">
Centralny Zarząd Zaopatrzenia Łączności

Centralny Zarząd Zaopatrzenia Łączności – jednostka organizacyjna Ministra Poczt i Telegrafów istniejąca w latach 1952–1972, mająca na celu zapewnienie sprawnego funkcjonowania zaopatrzenia w resorcie poczt i telegrafów, ujednolicenia i wzmocnienia kierownictwa służby zaopatrzenia, wzmocnienia operatywności i powiązania z terenem kraju.
Powstanie Centralnego Zarządu.
Na podstawie uchwały Prezydium Rządu z 1952 r. w sprawie utworzenia w Ministerstwie Poczt i Telegrafów, Centralnego Zarządu Zaopatrzenia Łączności, ustanowiono Centralny Zarząd.
Nadzór na Centralnym Zarządem sprawował Minister Poczt i Telegrafów.
Przedmiot działania Centralnego Zarządu.
Przedmiotem Centralnego Zarządu było:
Zniesienie Centralnego Zarządu.
Na podstawie uchwały Rady Ministrów z 1972 r. w sprawie utraty mocy obowiązującej niektórych uchwał Rady Ministrów, Prezydium Rządu, Komitetu Ekonomicznego Rady Ministrów i Komitetu Ministrów do Spraw Kultury, ogłoszonych w Monitorze Polskim zlikwidowano Centralny Zarząd.

</doc>
<doc id="5354241" url="https://pl.wikipedia.org/wiki?curid=5354241" title="Mariusz Kaczmarek (elektronik)">
Mariusz Kaczmarek (elektronik)

Mariusz Kaczmarek – polski elektronik specjalizujący się w biocybernetyce i inżynierii biomedycznej. Od października 2022 prorektor ds. kształcenia Politechniki Gdańskiej.

</doc>
<doc id="5354247" url="https://pl.wikipedia.org/wiki?curid=5354247" title="Kőbánya SC (szachy)">
Kőbánya SC (szachy)

Kőbánya SC, pełna nazwa "Aquaréna Kőbánya SC" – węgierski klub szachowy z siedzibą w Kőbánya, sekcja Kőbánya SC.
Historia.
Sekcja szachowa Kőbánya SC powstała 1 lutego 2011 roku. W 2015 roku zawodnicy klubu awansowali do NB I, zajmując w pierwszym sezonie ósme miejsce. W latach 2018–2019 zespół zajmował czwarte miejsce w lidze. W sezonie 2021/2022 szachiści klubu zdobyli wicemistrzostwo kraju, ulegając jedynie Nagykanizsai SK. Zawodnikami klubu byli wówczas m.in. Andrij Wowk, Viktor Erdős, Aleksandar Inđić i Imre Balog.

</doc>
<doc id="5354252" url="https://pl.wikipedia.org/wiki?curid=5354252" title="Język mnala">
Język mnala



</doc>
<doc id="5354255" url="https://pl.wikipedia.org/wiki?curid=5354255" title="Claude Wolff">
Claude Wolff

Claude Wolff (ur. 24 stycznia 1924 w Strasburgu, zm. 6 maja 2005 w Clermont-Ferrand) – francuski polityk, samorządowiec i księgowy, deputowany krajowy, poseł do Parlamentu Europejskiego II kadencji.
Życiorys.
Syn rzeźnika Simona Wolffa i Marthe Kahn. Kształcił się w szkołach w Strasburgu, następnie po ich przenosinach do Clermont-Ferrand w 1939 podjął naukę tamże. W 1942 ukończył École Supérieure de Commerce. Od 1944 walczył w niezależnej brygadzie oporu w Alzacji i Lotaryngii dowodzonej przez André Malraux i współpracującej z Francuskimi Siłami Wewnętrznymi. W 1946 został zdemobilizowany. W tym samym roku osiedlił się w Owernii, gdzie podjął pracę jako księgowy i audytor. Został szefem departamentalnego stowarzyszenia księgowych oraz regionalnego zrzeszenia audytorów, kierował też regionalnym stowarzyszeniem pożyczkowym.
Działał w Partii Radykalnej, kierował jej strukturami w departamencie, następnie był wiceprzewodniczącym federacyjnej Unii na rzecz Demokracji Francuskiej. Od 1967 radny, a od 1974 do 2005 mer Chamalières (zastąpił odchodzącego Valéry’ego Giscarda d’Estainga). Ponadto zasiadał w radzie kantonu Rochefort-Montagne (1976–1988), radzie regionu Owernia (1976–1984) oraz pełniącej funkcje doradcze Radzie Ekonomicznej i Społecznej (1979–1981). W 1981 wybrano go do Zgromadzenia Narodowego z listy UDF. Z mandatu zrezygnował w 1984 w związku z wyborem do Parlamentu Europejskiego, gdzie przystąpił do frakcji liberalno-demokratycznej. W latach 1990–1993 ponownie zasiadał w krajowym parlamencie. Był ponadto wiceprzewodniczącym rady departamentu Puy-de-Dôme i wiceszefem związku komunalnego Clermont-Ferrand (1996–2005).
Był żonaty z Jeannine Jacob, miał troje dzieci. Jego imieniem nazwano obiekt sportowy w Chamalières.
Odznaczenia.
Kawaler Legii Honorowej, Oficer Orderu Narodowego Zasługi, Oficer Orderu Palm Akademickich, odznaczony także Krzyżem Kombatanta-Ochotnika.

</doc>
<doc id="5354256" url="https://pl.wikipedia.org/wiki?curid=5354256" title="Centrum Wolności Obywatelskich">
Centrum Wolności Obywatelskich

Centrum Wolności Obywatelskich ( (ЦГС)) – ukraińska organizacja praw człowieka założona w 2007 roku. W maju 2022 organizacja została uhonorowana Nagrodą Demokracji 2022, w październiku 2022 otrzymała Pokojową Nagrodę Nobla razem z Alesiem Bialackim i Stowarzyszeniem Memoriał.
Monitoruje i analizuje projekty ustaw pod kątem przestrzegania standardów praw człowieka, sprawuje kontrolę publiczną nad działaniami organów ścigania, sądów i władz lokalnych, prowadzi dochodzenia w sprawie przestępstw popełnionych podczas Euromajdanu, dokumentuje prześladowania polityczne na okupowanym Krymie, rejestruje naruszenia praw człowieka i zbrodnie wojenne w Donbasie, edukuje w zakresie praw człowieka i demokracji, programów solidarności międzynarodowej itp. Kierownikiem Centrum Wolności Obywatelskich jest obrończyni praw człowieka Ołeksandra Matwijczuk.
Misja i wartości.
Misją Centrum Wolności Obywatelskich jest działanie na rzecz ustanowienia systemu ochrony praw człowieka, demokracji i solidarności na Ukrainie i w regionie OBWE w celu wzmocnienia godności ludzkiej.
Wartości deklarowane przez Centrum:

</doc>
<doc id="5354257" url="https://pl.wikipedia.org/wiki?curid=5354257" title="Zarząd Przemysłu Maszyn i Urządzeń Młyńskich, Spichrzowych i Piekarniczych">
Zarząd Przemysłu Maszyn i Urządzeń Młyńskich, Spichrzowych i Piekarniczych

Zarząd Przemysłu Maszyn i Urządzeń Młyńskich, Spichrzowych i Piekarniczych – jednostka organizacyjna Ministra Przemysłu Drobnego i Rzemiosła istniejąca w latach 1952–1972, mająca na celu stworzenie bazy produkcyjnej oraz montażowo-remontowej maszyn młyńskich, spichrzowych i piekarniczych dla zaopatrzenia potrzeb kraju.
Powołanie Zarządu.
Na podstawie uchwały Prezydium Rządu z 1952 r. w sprawie utworzenia w Ministerstwie Przemysłu Drobnego i Rzemiosła - Zarządu Przemysłu Maszyn i Urządzeń Młyńskich, Spichrzowych i Piekarniczych ustanowiono Zarząd.
Zwierzchni nadzór nad Zarządem sprawował Minister Przemysłu Drobnego i Rzemiosła.
Zadania Zarządu.
Zadaniem Zarządu był operatywny nadzór, kontrola i ogólne kierownictwo zakładów produkcyjnych, jak też dokonywanie montażu i remontów maszyn i urządzeń  młyńskich, spichrzowych i piekarniczych, a w szczególności:
Zniesienie Zarządu.
Na podstawie uchwały Rady Ministrów z 1972 r. w sprawie utraty mocy obowiązującej niektórych uchwał Rady Ministrów, Prezydium Rządu, Komitetu Ekonomicznego Rady Ministrów i Komitetu Ministrów do Spraw Kultury, ogłoszonych w Monitorze Polskim zlikwidowano Zarząd.

</doc>
<doc id="5354261" url="https://pl.wikipedia.org/wiki?curid=5354261" title="Pénzügyőr SE (szachy)">
Pénzügyőr SE (szachy)

Pénzügyőr SE – węgierski klub szachowy z siedzibą w Budapeszcie, sekcja Pénzügyőr SE.
Historia.
W 1950 roku utworzono Pénzügyőr SE, związek sportowy obejmujący sekcje tenisa stołowego, biegania, piłki nożnej, tenisa, siatkówki i szachów. Początkowo zajęcia miały charakter amatorski.
W sezonie 2000/2001 sekcja szachowa uczestniczyła w NB I, spadając jednak z ligi po zakończeniu rozgrywek. Ponowny awans nastąpił w 2008 roku. W pierwszym sezonie po powrocie klub zajął siódme miejsce, a jego zawodnikami byli wówczas m.in. Imre Balog i Lajos Seres. Sezon 2013/2014 klub zakończył na trzecim miejscu w lidze. W jego składzie znajdowali się wtedy m.in. Csaba Horváth, Imre Balog, Imre Héra i Gergely Antal. W 2017 roku zawodnicy zajęli czwarte miejsce w lidze. W styczniu 2022 roku zarząd klubu wycofał drużynę z rozgrywek, koncentrując się wyłącznie na działalności amatorskiej.

</doc>
<doc id="5354264" url="https://pl.wikipedia.org/wiki?curid=5354264" title="Rajd Barburka">
Rajd Barburka



</doc>
<doc id="5354265" url="https://pl.wikipedia.org/wiki?curid=5354265" title="Makijiwka (obwód ługański)">
Makijiwka (obwód ługański)

Makijiwka () – wieś na Ukrainie, w obwodzie ługanskim, w rejonie swatowskim. W 2001 liczyła 819 mieszkańców, spośród których 774 posługiwało się językiem ukraińskim, 44 rosyjskim, a 1 węgierskim.

</doc>
<doc id="5354266" url="https://pl.wikipedia.org/wiki?curid=5354266" title="Ivan Brient">
Ivan Brient

Ivan Brient (ur. 17 stycznia 1972 w Aurau) – francuski duchowny katolicki, w 2022 nominowany urząd biskupa pomocniczego Rennes, zrezygnował z przyjęcia sakry biskupiej.
Życiorys.
Święcenia kapłańskie otrzymał 17 czerwca 2001. 
7 października 2022 papież Franciszek mianował go biskupem pomocniczym diecezji Rennes, ze stolicą tytularną "Vaison". 16 listopada 2022 r. zrezygnował z przyjęcia sakry biskupiej.

</doc>
<doc id="5354268" url="https://pl.wikipedia.org/wiki?curid=5354268" title="Hrekiwka">
Hrekiwka

Hrekiwka (, przedtem Petriwśke, ) – wieś na Ukrainie, w obwodzie ługanskim, w rejonie swatowskim. W 2001 liczyła 53 mieszkańców, spośród których 49 posługiwało się językiem ukraińskim, a 4 rosyjskim.

</doc>
<doc id="5354269" url="https://pl.wikipedia.org/wiki?curid=5354269" title="Sielsowiet Łomowicze">
Sielsowiet Łomowicze

Sielsowiet Łomowicze (, "Łamawicki sielsawiet"; ) – sielsowiet na Białorusi, w obwodzie homelskim, w rejonie oktiabrskim, z siedzibą w Łomowiczach.
Demografia.
Według spisu z 2009 sielsowiet Łomowicze zamieszkiwało 1054 osób, w tym 1025 Białorusinów (97,25%), 13 Rosjan (1,23%), 10 Mołdawian (0,95%), 5 Ukraińców (0,47%) i 1 Tadżyk (0,09%).
Geografia i transport.
Sielsowiet położony jest na Polesiu, w południowej i środkowej części rejonu oktiabrskiego. Na jego terytorium znajduje się Rezerwat Biologiczny Babiniec.
Przez sielsowiet przebiega droga republikańska R34.

</doc>
<doc id="5354271" url="https://pl.wikipedia.org/wiki?curid=5354271" title="Hłuszkiwka">
Hłuszkiwka

Hłuszkiwka () – wieś na Ukrainie, w obwodzie charkowskim, w rejonie kupiańskim. W 2001 liczyła 880 mieszkańców, spośród których 804 posługiwało się językiem ukraińskim, 72 rosyjskim, a 4 białoruskim.

</doc>
<doc id="5354273" url="https://pl.wikipedia.org/wiki?curid=5354273" title="Weseła Dołyna (rejon bachmucki)">
Weseła Dołyna (rejon bachmucki)

Weseła Dołyna () – wieś na Ukrainie, w obwodzie donieckim, w rejonie bachmuckim. W 2001 liczyła 277 mieszkańców, spośród których 126 posługiwało się językiem ukraińskim, 150 rosyjskim, a 1 białoruskim.

</doc>
<doc id="5354274" url="https://pl.wikipedia.org/wiki?curid=5354274" title="Aliaksandr Bialiacki">
Aliaksandr Bialiacki



</doc>
<doc id="5354276" url="https://pl.wikipedia.org/wiki?curid=5354276" title="Alaksandr Bialacki">
Alaksandr Bialacki



</doc>
<doc id="5354281" url="https://pl.wikipedia.org/wiki?curid=5354281" title="Gambaga">
Gambaga

Gambaga – miasto w Ghanie i stolica dystryktu East Mamprusi w Regionie Północno–Wschodnim; 9,5 tys. mieszkańców (2010).

</doc>
<doc id="5354282" url="https://pl.wikipedia.org/wiki?curid=5354282" title="Zarząd Przemysłu Tworzyw Sztucznych">
Zarząd Przemysłu Tworzyw Sztucznych

Zarząd Przemysłu Tworzyw Sztucznych – jednostka organizacyjna Ministra Przemysłu Chemicznego istniejąca w latach 1952–1972, ustanowiona w celu stworzenia warunków rozwoju przemysłu tworzyw sztucznych.
Powołanie Zarządu.
Na podstawie uchwały Prezydium Rządu z 1952 r. w sprawie utworzenia Zarządu Przemysłu Tworzyw Sztucznych ustanowiono Zarząd. Utworzenie Zarządu pozostawało w ścisłym związku z uchwałą Prezydium Rządu z 1950 r. w sprawie włączenia w skład ministerstw centralnych zarządów.
Nadzór nad Zarządem sprawował Minister Przemysłu Chemicznego.
Przedmiot działania Zarządu.
Przedmiotem działania Zarządu była:
Zniesienie Zarządu.
Na podstawie uchwały Rady Ministrów z 1972 r. w sprawie utraty mocy obowiązującej niektórych uchwał Rady Ministrów, Prezydium Rządu, Komitetu Ekonomicznego Rady Ministrów i Komitetu Ministrów do Spraw Kultury, ogłoszonych w Monitorze Polskim zlikwidowano Zarząd.

</doc>
<doc id="5354283" url="https://pl.wikipedia.org/wiki?curid=5354283" title="Języki wakaszańskie">
Języki wakaszańskie



</doc>
<doc id="5354284" url="https://pl.wikipedia.org/wiki?curid=5354284" title="Języki tangkickie">
Języki tangkickie



</doc>
<doc id="5354285" url="https://pl.wikipedia.org/wiki?curid=5354285" title="Rajd Pneumant 1968">
Rajd Pneumant 1968

Rajd Pneumant 1968 (8. Rallye DDR - Pneumant Rallye) – 8 edycja rajdu samochodowego Rajd Pneumant rozgrywanego w NRD. Rozgrywany był od 4 do 7 kwietnia 1968 roku. Była to druga runda Rajdowych Mistrzostw Europy w roku 1968 oraz pierwsza runda Rajdowego Pucharu Pokoju i Przyjaźni w roku 1968.

</doc>
<doc id="5354286" url="https://pl.wikipedia.org/wiki?curid=5354286" title="ŠK Prievidza">
ŠK Prievidza

Šachový klub Prievidza – klub szachowy z siedzibą w Prievidzy, mistrz Słowacji z 2010 roku.
Historia.
Klub został założony w 1926 roku i z września tegoż roku pochodzi pierwsza prasowa wzmianka o nim, którą umieściła gazeta „Náš kraj”. Popularyzacja szachów w regionie nastąpiła w 1933 roku, kiedy w Prievidzy pokazów symultanicznych udzielili Aleksandr Alechin i Salomon Flohr. Po II wojnie światowej klub rozwijał się, a wielu szachistów z regionu stanowiło czołówkę krajową.
W 1998 roku klub zadebiutował w słowackiej Extralidze, jednak w 2002 roku spadł z niej. W 2009 roku zespół powrócił do najwyższej słowackiej klasy rozgrywek. W sezonie 2009/2010 w jego składzie znajdowali się m.in. Vlastimil Babula, Igor Štohl, Tomáš Polák i Tomáš Likavský, a klub z Prievidzy zdobył wówczas mistrzostwo kraju. W 2010 roku klub zadebiutował w Pucharze Europy, zajmując 32. miejsce. W 2012 roku nastąpił ponowny spadek z ligi.

</doc>
<doc id="5354287" url="https://pl.wikipedia.org/wiki?curid=5354287" title="Coracopsis">
Coracopsis



</doc>
<doc id="5354288" url="https://pl.wikipedia.org/wiki?curid=5354288" title="BMC Cooper S">
BMC Cooper S



</doc>
<doc id="5354294" url="https://pl.wikipedia.org/wiki?curid=5354294" title="Roßmarkt">
Roßmarkt

Roßmarkt lub Rossmarkt - targ koński.

</doc>
<doc id="5354300" url="https://pl.wikipedia.org/wiki?curid=5354300" title="Alexis Peña">
Alexis Peña

Alexis Francisco Peña López (ur. 13 stycznia 1996 w Culiacán) – meksykański piłkarz występujący na pozycji środkowego obrońcy, od 2022 roku zawodnik Necaxy.

</doc>
<doc id="5354302" url="https://pl.wikipedia.org/wiki?curid=5354302" title="Gastón Álvarez">
Gastón Álvarez

Pedro Gastón Álvarez Sosa (ur. 24 marca 2000 w Melo) – urugwajski piłkarz występujący na pozycji środkowego obrońcy, od 2022 roku zawodnik hiszpańskiego Getafe.

</doc>
<doc id="5354303" url="https://pl.wikipedia.org/wiki?curid=5354303" title="Agano (rzeka)">
Agano (rzeka)

 – rzeka w Japonii, na wyspie Honsiu. Jej długość wynosi 210 km, a powierzchnia dorzecza to 7,3 tys. km².
W górnym biegu znajdują się na niej zapory oraz hydroelektrownie.

</doc>
<doc id="5354307" url="https://pl.wikipedia.org/wiki?curid=5354307" title="Luis Díaz (piłkarz)">
Luis Díaz (piłkarz)



</doc>
<doc id="5354314" url="https://pl.wikipedia.org/wiki?curid=5354314" title="Ołeksandra Matwijczuk">
Ołeksandra Matwijczuk

Ołeksandra Wjaczesławiwna Matwijczuk (, ur. 8 października 1983 w Bojarce) – ukraińska działaczka na rzecz praw człowieka i prawniczka, aktywistka na rzecz reform demokratycznych, przewodnicząca Centrum Wolności Obywatelskich.
Życiorys.
W latach 2001–2007 Matwijczuk studiowała prawo na Kijowskim Uniwersytecie Narodowym im. Tarasa Szewczenki, gdzie następnie kontynuowała studia podyplomowe do 2010 roku.
Od 2012 roku jest członkinią Rady Doradczej przy Rzeczniku Praw Człowieka Rady Najwyższej Ukrainy.
W trakcie wydarzeń Euromajdanu na Plac Niepodległości w Kijowie koordynowała działalność inicjatywy Euromajdan SOS, mającej na celu pomoc prawną ofiarom Euromajdanu, a także zbieranie i analiza informacji w celu ochrony protestujących. W latach 2014–2022 dokumentowała zbrodnie wojenne w Donbasie. W 2014, podczas spotkania z ówczesnym wiceprezydentem Stanów Zjednoczonych, Joem Bidenem, apelowała o dostarczenie broni dla Ukrainy.
W latach 2017–2018 odbywała praktyki na Uniwersytecie Stanforda w ramach Ukrainian Emerging Leaders Program.
Po inwazji Rosji na Ukrainę, ze względu na dużą liczbę przypadków zbrodni wojennych i łamania praw człowieka, wnioskowała o utworzenie specjalnego, międzynarodowego „sądu hybrydowego”, mającego za celu ich badanie.

</doc>
<doc id="5354315" url="https://pl.wikipedia.org/wiki?curid=5354315" title="Luis Díaz (kostarykański piłkarz)">
Luis Díaz (kostarykański piłkarz)

Luis Mario Díaz Espinoza (ur. 6 grudnia 1998 w Nicoyi) – kostarykański piłkarz występujący na pozycji prawego pomocnika, reprezentant kraju, od 2019 roku zawodnik amerykańskiego Columbus Crew.

</doc>
<doc id="5354323" url="https://pl.wikipedia.org/wiki?curid=5354323" title="Agusan">
Agusan

Agusan – rzeka na Filipinach, na wyspie Mindanao. Liczy 386 km długości.
Rzeka jest wykorzystywana do spływu drewna.

</doc>
<doc id="5354326" url="https://pl.wikipedia.org/wiki?curid=5354326" title="Gonzalo Valle">
Gonzalo Valle

Gonzalo Roberto Valle Bustamante (ur. 28 lutego 1996 w Riobambie) – ekwadorski piłkarz występujący na pozycji bramkarza, od 2016 roku zawodnik Guayaquil City.

</doc>
<doc id="5354334" url="https://pl.wikipedia.org/wiki?curid=5354334" title="Manuel Morán">
Manuel Morán

Manuel Morán Velásquez (ur. 20 listopada 1997 w mieście Panama) – panamski piłkarz występujący na pozycji prawego skrzydłowego, od 2022 roku zawodnik gwatemalskiego Xelajú MC.

</doc>
<doc id="5354335" url="https://pl.wikipedia.org/wiki?curid=5354335" title="1773 w muzyce">
1773 w muzyce



</doc>
<doc id="5354347" url="https://pl.wikipedia.org/wiki?curid=5354347" title="Maska przeciwgazowa wz.32">
Maska przeciwgazowa wz.32

Maska przeciwgazowa wz.32 – maska przeciwgazowa używana w Wojsku Polskim w okresie II Rzeczypospolitej. 
Opis.
W latach 20. XX w. na wyposażeniu Wojska Polskiego znajdowało się kilka rodzajów masek przeciwgazowych. Utrudniało to szkolenie, zaopatrywanie i eksploatację. Dążąc do zmiany tej sytuacji, w 1923 uruchomiono na licencji francuskiej produkcję masek w Polsce. Prace badawczo-rozwojowe prowadzone przez Wojskowy Instytut Przeciwgazowy spowodowały, że na początku lat 30. w Wojskowej Wytwórni Sprzętu Przeciwgazowego w Radomiu uruchomiono produkcję maski przeciwgazowej wz. 32.
Maska wz. 32 miała dobre parametry ochronne i eksploatacyjne. Masa skompletowanej maski była równa 1,8 kg, z czego 0,64 kg przypadało na sam pochłaniacz. Czas pracy pochłaniacza wynosił około 24 godzin, natomiast opór właściwy 15–16 mm słupa wody – przy przepływie 30 dm³ powietrza w ciągu 1 minuty. Miała jednak również wady. Były nimi zły wykrój maski właściwej – co utrudniało odpowiednie dopasowanie do kształtu głowy – oraz niezbyt udana konstrukcja pochłaniacza. Komora z węglem aktywowanym zawieszona była na sprężynach i nie gwarantowała należytej ścisłości masy węgla. Również filtr mechaniczny łatwo ulegał uszkodzeniu.
W dniu wybuchu II wojny światowej Wojsko polskie dysponowało około 800 tysiącami masek przeciwgazowych wz. 32. W tym czasie w użyciu były już też nowocześniejsze maski przeciwgazowe wz. 38.
Budowa.
Część twarzowa (maska właściwa)
Rura wdechowa 
Pochłaniacz 
Torba 

</doc>
<doc id="5354358" url="https://pl.wikipedia.org/wiki?curid=5354358" title="Krzysztof Drozdowski">
Krzysztof Drozdowski

Krzysztof Drozdowski (ur. 15 marca 1985 w Bydgoszczy) – polski pisarz, dziennikarz i historyk wojskowości. 
Życiorys.
Autor ponad 25 książek oraz broszur o tematyce historycznej, a także ponad 100 artykułów historycznych naukowych i popularnych. Współpracownik magazynów „Historia bez tajemnic”, „Polska Zbrojna Historia”, „Odkrywca” oraz „Wolna Droga”. W swojej twórczości zajmuje się m.in. historią szeroko pojętej wojskowości w II Rzeczypospolitej, historią III Rzeszy oraz tematyką regionalną. Doprowadził do wznowienia przez Instytut Pamięci Narodowej śledztwa dotyczącego niemieckich zbrodni w fordońskiej Dolinie Śmierci. 
Prezes Fundacji Historycznej im. Mariana Rejewskiego, sekretarz Stowarzyszenia Patriotyzm i Wolność, członek Stowarzyszenia Historyków Wojskowości oraz Towarzystwa Miłośników Miasta Bydgoszczy.
Kolekcjoner archiwalnych fotografii Bydgoszczy. Prowadzi po mieście spacery tematyczne.
Nagrody.
Jego książka pt. „Tajemnica Doliny Śmierci. Droga do prawdy” uzyskała w konkursie portalu Granice.pl i Histmag.org nagrodę czytelników na najlepszą książkę historyczną 2018 roku.

</doc>
<doc id="5354361" url="https://pl.wikipedia.org/wiki?curid=5354361" title="Kakapowate">
Kakapowate



</doc>
<doc id="5354367" url="https://pl.wikipedia.org/wiki?curid=5354367" title="Agona West">
Agona West



</doc>
<doc id="5354372" url="https://pl.wikipedia.org/wiki?curid=5354372" title="Łucjan Kościelecki">
Łucjan Kościelecki

Łucjan Kościelecki (właśc. Alfons Kościelecki, także Lucjan Kościelecki, ps. Łucjan oraz Sarmaticus, ur. 22 kwietnia 1850 w Jaryczowie, zm. 4 grudnia 1907 w Otwocku) – aktor, reżyser, dyrektor teatrów, organizator ruchu teatralnego, dziennikarz i literat.
Wczesne lata.
Urodził się w Jaryczowie w Galicji (obecnie obwód lwowski na Ukrainie) jako syn właściciela ziemskiego Andrzeja Kościeleckiego. Uczył się w gimnazjum w Przemyślu oraz a kursach handlowych we Lwowie.
Kariera aktorska.
Debiutował prawdopodobnie w 1869 r. w jednym z zespołów prowincjonalnych. Występował w teatrach prowincjonalnych w zespołach: Gustawa Zimajera (1869) Piotra Woźniakowskiego (1871-1872), Kazimierza Filleborna (1878), Aleksandra Łukowicza (1882), Józefa Teksla (1882), Józefa Kasprowicza (1883), Juliana Grabińskiego (1876, 1883) i Józefa Puchniewskiego (sez. 1883/1884) oraz w warszawskich teatrach ogródkowych: „Eldorado” (1875), „Tivoli” (1876), „Bella Vue” (1877, 1889, 1890), „Arkadia” (1878), „Alhambra” (1882). Występował również w teatrach stałych: krakowskim (1872, sez. 1877/1878) i poznańskim (1882). Preferował poważne role m.in. Kostryna ("Balladyna") i Jagona ("Otello"), ale grywał również role komediowe np. Seweryna ("Pan Damazy") i Leona ("Wielki człowiek do małych interesów"). Zakończył karierę aktorską z powodu postępującej głuchoty.
Zarządzanie zespołami teatralnymi.
W styczniu 1877 r. zorganizował pierwszy zespół wraz z Franciszkiem Idziakowskim i Władysławem Wernerem o charakterze wędrownego teatru prowincjonalnego, z którym występował w Kaliszu, Płocku i Lublinie. Przez okres kilku miesięcy w latach 1881–1882 był dyrektorem Teatru Polskiego w Poznaniu. Zasłużył się jako twórca stałego teatru łódzkiego: objął dyrekcję w 1888. Działalność teatru zainaugurował sztuką Kazimierza Zalewskiego "Małżeństwo Apfel." W 1890 r. ustąpił ze stanowiska z powodu trudności materialnych. W kolejnych latach nadal prowadził wędrowne zespoły teatralne, występujące w Królestwie Polskim (m.in. we Włocławku, Płocku, Busku, Ojcowie i Suwałkach) oraz poza jego granicami (w Petersburgu, Moskwie, Rydze i Mitawie). Ostatni raz próbował zorganizować zespół w Petersburgu w 1898 r.
Praca dziennikarska.
W młodości pisywał recenzje do prasy lwowskiej. Powrócił do pracy dziennikarskiej po zakończeniu kariery aktorskiej (ok. 1884 r.). Pracował jako felietonista i sekretarz w redakcji „Dziennika Łódzkiego”, poruszając ważne dla społeczności miasta problemy polonizacji handlu i przemysłu oraz rozwoju polskiej prasy w Łodzi, a także postulując utworzenie stałej sceny teatralnej w tym mieście. Współpracował stale z „Kurierem Codziennym”. Pisywał recenzje do „Kuriera Teatralnego” i „Gońca Porannego i Wieczornego”.
Twórczość literacka.
Pisał i tłumaczył sztuki teatralne. "Bibliografia XIX" w. Karola Estreichera podaje tytuły: "Adwokat pokątny" (1882), "Jana" (ok. 1899), "Mykita" (1880), "Porwanie Sabinek" (1885), "Ukraińcy" (rok nieznany) oraz "Warszawianki" (1882).

</doc>
<doc id="5354373" url="https://pl.wikipedia.org/wiki?curid=5354373" title="Podosphaera tridactyla">
Podosphaera tridactyla

Podosphaera tridactyla (Wallr.) de Bary – gatunek grzybów należący do rodziny mączniakowatych ("Erysiphaceae"). Grzyb mikroskopijny, pasożyt bezwzględny roślin z rodzaju "Prunus".
Systematyka i nazewnictwo.
Pozycja w klasyfikacji według Index Fungorum: "Podosphaera, Erysiphaceae, Erysiphales, Leotiomycetidae, Leotiomycetes, Pezizomycotina, Ascomycota, Fungi".
Po raz pierwszy takson ten zdiagnozował w 1833 roku Carl Friedrich Wilhelm Wallroth, nadając mu nazwę "Alphitomorpha tridactyla". Obecną, uznaną przez Index Fungorum nazwę nadał mu w 1870 roku Heinrich Anton de Bary.
Synonimy:
Morfologia.
Tworzy na obydwu stronach porażonych liści biały nalot, zwykle zanikający po wytworzeniu klejstotecjów. Klejstotecja rozproszone lub w luźnych skupiskach, kuliste lub prawie kuliste, ciemnobrązowe, o średnicy 70–110 µm, zbudowane z wielokątnych komórek o szerokości do 15 µm. Przyczepki w liczbie 2–8, 1 do 8 razy większe od klejstotecjum, zwykle nierównej długości, wyrastające z wierzchołka klejstotecjum, mniej lub bardziej wyprostowane, o górnej połowie szklista, dolnej brązowej, szersze u podstawy. Ich wierzchołek jest 3 do 6 razy dychotomicznie rozgałęziony, główne gałęzie zwykle mniej lub bardziej wydłużone, a czasem lekko zakrzywione, końcowe gałęzie zaokrąglone, napęczniałe i mniej lub bardziej guzowate. Worek jeden na klejstotecjum, kulisty lub prawie kulisty, 60–80 × 60–70 µm, bez wyraźnego trzonu. Askospory po 8 w worku, jajowate do elipsoidalnych, 18–30 × 12–15 µm. Konidiofory z przegrodami. Konidia nieliczne, w łańcuszkach, szkliste, elipsoidalne, 22–45 × 14–20 µm, z granulkami fibrozyny.
Gatunek kosmopolityczny, również w Polsce pospolity na dziko rosnącej czeremsze pospolitej. U śliwy powoduje chorobę o nazwie mączniak prawdziwy śliwy.

</doc>
<doc id="5354374" url="https://pl.wikipedia.org/wiki?curid=5354374" title="Komenda/Edina/Eguafo/Abirem">
Komenda/Edina/Eguafo/Abirem



</doc>
<doc id="5354378" url="https://pl.wikipedia.org/wiki?curid=5354378" title="Ludwik Dornbaum">
Ludwik Dornbaum



</doc>
<doc id="5354382" url="https://pl.wikipedia.org/wiki?curid=5354382" title="Mroczniejszy odcień magii">
Mroczniejszy odcień magii

Mroczniejszy odcień magii (ang. "A Darker Shade of Magic") – amerykańska powieść fantasy dla młodzieży (young adult) autorstwa V. E. Schwab, wydana w 2015 przez Tor Books. Pierwszy tom cyklu "Odcienie magii". W Polsce została wydana w 2016 przez Zysk i s-ka w tłumaczeniu Ewy Wojtaczek. Była nominowana do książki roku 2016 portalu Lubimy Czytać za 2016.
Fabuła.
Kell jest młodym magiem, który jest jednym z ostatnich, którzy potrafią przemieszczać się pomiędzy czterema alternatywnymi i równoległymi Londynami: czerwonym, szarym, białym i czarnym. Chłopak służy rodzinie królewskiej Czerwonego Londynu, podróżując między nimi jako ambasador. Prowadzi jednak również sekretne życie jako przemytnik, traktując to bardziej jako rozrywkę. 
Gdy przemyt kończy się niepowodzeniem, Kell ucieka do Szarego Londynu pozbawionego magii, gdzie spotyka młodą złodziejkę, Delilah Bard. Dziewczyna szuka przygody i szansy na zostanie kimś więcej. Przypadkiem kradnie mu zaczarowany kamień, a następnie pomaga Kellowi, co łączy ich losy.
Ekranizacja.
3 lutego 2016 roku ogłoszono, że firma produkcyjna Gerarda Butlera, G-BASE, nabyła prawa do adaptacji książki jako serialu telewizyjnego.
Jednak rok później, 24 lutego 2017, ogłoszono, że zamiast tego zostanie wyprodukowany film⁣, a ⁣Sony Pictures zdobyło do niego prawa. Wraz ze zmianą formatu Schwab stała się jednym z producentów.
3 października 2019 ogłoszono scenarzystę filmu: jest to Derek Kolstad, twórca serii "John Wick".

</doc>
<doc id="5354386" url="https://pl.wikipedia.org/wiki?curid=5354386" title="Brian Ocampo">
Brian Ocampo

Brian Alexis Ocampo Ferreira (ur. 25 czerwca 1999 we Floridzie) – urugwajski piłkarz występujący na pozycji skrzydłowego, reprezentant kraju, od 2022 roku zawodnik hiszpańskiego Cádiz.

</doc>
<doc id="5354388" url="https://pl.wikipedia.org/wiki?curid=5354388" title="Kagerō">
Kagerō

„Kagerō” – nazwa noszona na przestrzeni dziejów przez kilka japońskich okrętów:

</doc>
<doc id="5354389" url="https://pl.wikipedia.org/wiki?curid=5354389" title="Herb gminy Gościno">
Herb gminy Gościno



</doc>
<doc id="5354392" url="https://pl.wikipedia.org/wiki?curid=5354392" title="Delfim Gomes">
Delfim Gomes

Delfim Jorge Esteves Gomes (ur. 1 stycznia 1962 w Bragança) – portugalski duchowny rzymskokatolicki, biskup pomocniczy Bragi od 2022.
Życiorys.
Święcenia kapłańskie otrzymał 3 września 1989 i został inkardynowany do diecezji Bragança-Miranda. Był m.in. wicerektorem seminarium, wikariuszem biskupim ds. duchowieństwa, a także dyrektorem diecezjalnego sekretariatu ds. edukacji moralnej.
7 października 2022 papież Franciszek mianował go biskupem pomocniczym Bragi, ze stolicą tytularną "Dumium". Sakry udzielił mu 4 grudnia 2022 arcybiskup José Cordeiro.

</doc>
<doc id="5354393" url="https://pl.wikipedia.org/wiki?curid=5354393" title="Dwór w Chomiąży Szlacheckiej">
Dwór w Chomiąży Szlacheckiej

Dwór w Chomiąży Szlacheckiej – klasycystyczny dwór znajdujący się we wsi Chomiąża Szlachecka w województwie kujawsko-pomorskim (powiat żniński).
Historia.
Wieś w XIX wieku należała do Lewandowskich, natomiast w wieku XX do Mirowskich (w 1926 byli to spadkobiercy N. Mirowskiego, a obszar majątku wynosił 285 hektarów). Dwór wzniesiono najprawdopodobniej około połowy XIX wieku w stylu klasycystycznym. W okresie PRL pełnił rolę ośrodka kolonijnego, a potem popadł w ruinę. W latach 2011-2014 został wyremontowany przez właścicieli prywatnych i pełni rolę hotelu.
Architektura.
Późnoklasycystyczny obiekt jest parterowy i wyposażony w ganek z wystawką. Przed gankiem silnie zaakcentowane są schody wejściowe.
Otoczenie.
Wokół dworu rośnie park o powierzchni około 3,5 hektara rozplanowany na stoku doliny jeziora Chomiąskiego.

</doc>
<doc id="5354394" url="https://pl.wikipedia.org/wiki?curid=5354394" title="Delfim Jorge Esteves Gomes">
Delfim Jorge Esteves Gomes



</doc>
<doc id="5354399" url="https://pl.wikipedia.org/wiki?curid=5354399" title="Kasumi">
Kasumi



</doc>
<doc id="5354406" url="https://pl.wikipedia.org/wiki?curid=5354406" title="Rajd Wiesbaden 1968">
Rajd Wiesbaden 1968

Rajd Wiesbaden 1968 (30. Int. AvD-Rallye Wiesbaden Deutschlandrallye) – 30 edycja rajdu samochodowego Rajd Wiesbaden rozgrywanego w RFN. Rozgrywany był od 2 do 5 maja 1968 roku. Była to trzecia runda Rajdowych Mistrzostw Europy w roku 1968 oraz piąta runda Rajdowych mistrzostw Niemiec.

</doc>
<doc id="5354408" url="https://pl.wikipedia.org/wiki?curid=5354408" title="Kasumi (okręt)">
Kasumi (okręt)

„Kasumi” – nazwa noszona na przestrzeni dziejów przez kilka japońskich okrętów:

</doc>
<doc id="5354412" url="https://pl.wikipedia.org/wiki?curid=5354412" title="Dystrykt Gomoa East">
Dystrykt Gomoa East

Gomoa East – jeden z dwudziestu dwóch okręgów w Regionie Centralnym, w Ghanie. Według spisu w 2021 roku liczy 308,7 tys. mieszkańców. Jego stolicą jest Gomoa Potsin, a największym miastem Buduburam. W dystrykcie znajduje się największy obóz dla uchodźców w kraju.
Gospodarka.
Rolnictwo i prace pokrewne (w tym hodowla, leśnictwo, rybołówstwo i łowiectwo) jest dominującym zawodem zatrudniającym 61,7% ludności aktywnej zawodowo, następnie są: produkcja (13,5%), handel (11,6%) i usługi (ok. 13,2%). Klimat dystryktu zachęca do uprawy roślin takich jak: maniok, kukurydza, trzcina cukrowa, ananas, ryż, warzywa, cytrusy, pochrzyn i babka lancetowata.
Demografia.
Według danych PHC z roku 2000, dystrykt zamieszkany jest głównie przez ludność pochodzenia Gomoa, która stanowi ponad 92%
ludności.

</doc>
<doc id="5354413" url="https://pl.wikipedia.org/wiki?curid=5354413" title="Juan Orrego-Salas">
Juan Orrego-Salas

Juan Antonio Orrego-Salas (ur. 18 stycznia 1919 w Santiago, zm. 24 listopada 2019 w Bloomington w stanie Indiana) – chilijski kompozytor.
Życiorys.
Ukończył studia humanistyczne w Liceo Aléman. W latach 1936–1943 studiował w Conservatorio Nacional de Música w Santiago, gdzie jego nauczycielami byli Pedro Humberto Allende i Domingo Santa Cruz. Uzyskał też dyplom na wydziale architektury Pontificia Universidad Católica de Chile, gdzie w 1938 roku założył uniwersytecki chór. Jako stypendysta Fundacji Rockefellera i Fundacji Pamięci Johna Simona Guggenheima przebywał w latach 1944–1946 w Stanach Zjednoczonych, gdzie studiował u Paula Henry’ego Langa i Georga Herzoga na Columbia University, Randalla Thompsona na Princeton University i Aarona Coplanda w Berkshire Music Center w Tanglewood. Po powrocie do kraju wykładał od 1947 roku na Universidad de Chile. Od 1949 roku był redaktorem „Revista musical chilena”, od 1950 roku pisał też krytyki muzyczne do gazety "El Mercurio". W latach 1955–1957 pełnił funkcję dyrektora Instituto de Extensión Musical.
W 1961 roku został profesorem zorganizowanego przez siebie Latin American Music Center przy Indiana University w Bloomington, gdzie w latach 1975–1980 pełnił funkcję dziekana wydziału kompozycji. Działał na rzecz upowszechnienia wiedzy o muzyce Ameryki Łacińskiej, organizując poświęcone jej koncerty i festiwale, a także poprzez utworzenie biblioteki nagrań.
Otrzymał Olga Cohen Prize (1956 i 1958). Od 1971 roku był członkiem korespondentem Academia de Artes Chilena. W 1992 roku otrzymał chilijską Premio Nacional de Arte.
Twórczość.
Początkowo tworzył w stylu neoklasycznym, nawiązując do twórczości Manuela de Falli i Paula Hindemitha. Kompozycje z tego okresu odznaczają się lirycznością i politonalnością. W późniejszym okresie zwrócił się w stronę minimalizmu, stosując repetycję fraz melodycznych z ich stopniowym wydłużaniem. Sięgał też po elementy atonalności.

</doc>
<doc id="5354415" url="https://pl.wikipedia.org/wiki?curid=5354415" title="Eigengrau">
Eigengrau

Eigengrau (z niem. „wewnętrzny szary”, [ˈʔaɪ̯gŋ̍ˌgʁaʊ̯]) – jednolita szara barwa widziana podczas gdy do oka nie dociera jakiekolwiek światło. Eigengrau jest postrzegany jako jaśniejszy niż barwa czarna.

</doc>
<doc id="5354421" url="https://pl.wikipedia.org/wiki?curid=5354421" title="Lycée Hoche">
Lycée Hoche

Lycée Hoche jest francuską publiczną placówką szkolnictwa średniego i wyższego, zlokalizowaną pod adresem "73, avenue de Saint-Cloud" w dzielnicy Notre-Dame de Wersal, w Yvelines. Gimnazjum napoleońskie powstało w 1803 roku, w 1888 roku zostało nazwane Lycée Hoche w hołdzie Lazare Hoche, francuskiemu generałowi urodzonemu w Wersalu.
Kaplica jest wpisana na listę zabytków od 1926 roku, pozostałe budynki klasztorne są wpisane na listę zabytków od 1969 roku. Obecnym dyrektorem jest Guy Seguin.
Jest ceniony za doskonałe wyniki w maturze i egzaminach wstępnych do Grandes Ecoles, w szczególności naukowych (Ecole Normale Supérieure, Polytechnique, Mines de Paris, CentraleSupélec, École des Ponts) i komercyjnych (HEC Paris).

</doc>
<doc id="5354423" url="https://pl.wikipedia.org/wiki?curid=5354423" title="Hulajpołe">
Hulajpołe



</doc>
<doc id="5354424" url="https://pl.wikipedia.org/wiki?curid=5354424" title="Bijotai">
Bijotai



</doc>
<doc id="5354426" url="https://pl.wikipedia.org/wiki?curid=5354426" title="Bardžiai">
Bardžiai



</doc>
<doc id="5354427" url="https://pl.wikipedia.org/wiki?curid=5354427" title="Swiatohirśk">
Swiatohirśk



</doc>
<doc id="5354430" url="https://pl.wikipedia.org/wiki?curid=5354430" title="Marek Szczepkowski">
Marek Szczepkowski



</doc>
<doc id="5354431" url="https://pl.wikipedia.org/wiki?curid=5354431" title="Tramwaje w Swiatohirśku">
Tramwaje w Swiatohirśku



</doc>
<doc id="5354433" url="https://pl.wikipedia.org/wiki?curid=5354433" title="Obwód żetysuski">
Obwód żetysuski



</doc>
<doc id="5354434" url="https://pl.wikipedia.org/wiki?curid=5354434" title="OVO Hydro">
OVO Hydro

OVO Hydro – wielofunkcyjna hala widowiskowo-sportowa znajdująca się na terenie Scottish Event Campus (SEC) w Glasgow. Została oficjalnie otwarta 30 września 2013 roku. Oryginalnie, hala nosiła nazwę The Hydro na cześć sponsora Scottish Hydro Electric, a do października 2021 roku była znana jako SSE Hydro; nazwa została zmieniona na cześć sponsora OVO Energy, z celem przekształcenia obiektu na bardziej odnawialny energicznie.
Hala Hydro znajduje się w sąsiedztwie SEC Armadillo i SEC Center. Gości międzynarodowe gwiazdy muzyki, światowe imprezy rozrywkowe i sportowe. Jej maksymalna pojemność wynosi 14 300 i przyciąga ponad milion odwiedzających każdego roku.
Budowa i koncepcja.
Planowanie hali rozpoczęło się w 2001 roku. Przetarg na projekt hali zwyciężyła firma architektoniczna Foster + Partners w 2004 roku. 27 października 2005 roku urząd miejski Glasgow zaprezentował publicznie projekty hali. W lutym 2011 firma budowlana Lend Lease Group rozpoczęła budowę obiektu w sąsiedztwie Clyde Auditorium, które zostało otwarte w 1997 roku. Konstrukcja trybun oparta jest na zabytkowym amfiteatrze, otoczonym stalowym dachem kratowym ważącym 1400 ton i owinięta półprzezroczystymi panelami produkcji ETFE. Forma budynku jest generowana od wewnątrz przez siedzenia, które otaczają scenę nad poziomem gruntu i wznoszą się do przodu, optymalizując kąt widzenia. Zadaszenie dachu podąża za charakterystycznym, zakrzywionym profilem, wznosząc się od głównej drogi do tyłu, ukazując 40-metrowe wzniesienie na południe.
W listopadzie 2011 roku rozpoczęły się prace budowlane nad dachem areny, które zakończono w kwietniu 2013 roku. W maju 2013 roku wraz z zainstalowaniem półprzezroczystych paneli na dachu, ukończona została budowa hali. Około 15:20 w niedzielę 8 czerwca 2013 roku zgłoszono, z kopulastego dachu budynku wydobywały się płomienie. W pożarze uczestniczyło 40 strażaków ze szkockiej straży pożarnej i ratowniczej. Stwierdzono, że pożar był spowodowany trwającymi pracami spawalniczymi na dachu budynku. 18 czerwca operator obiektu ujawnił, że pomimo dodatkowych wyzwań, prace nad obiektem są nadal na dobrej drodze do zakończenia. Oficjalne otwarcie hali odbyło się 30 września 2013 roku.
Wydarzenia.
W OVO Hydro występowało wielu artystów, w tym: 5 Seconds of Summer, Adele, Arctic Monkeys, Ariana Grande, Backstreet Boys, Beyoncé, Black Sabbath, Britney Spears, Bruno Mars, Chase &amp; Status, Cher, Christina Aguilera, Céline Dion, Demi Lovato, Depeche Mode, Dolly Parton, Dua Lipa, Ed Sheeran, Ellie Goulding, Elton John, Enrique Iglesias, Harry Styles, Imagine Dragons, Jessie J, Jonas Brothers, Justin Bieber, Justin Timberlake, Katy Perry, Kendrick Lamar, Khalid, Kylie Minogue, Lady Gaga, Little Mix, Madonna, Mariah Carey, Maroon 5, Michael Bublé, Miley Cyrus, Nickelback, Olly Murs, Ozzy Osbourne, Paloma Faith, Rod Stewart, Sam Smith, Shawn Mendes, Taylor Swift, The Weeknd, U2, Westlife. Oprócz wydarzeń rozrywkowych arena była także miejscem nagrań talent show The X Factor i gospodarzem MOBO Awards w 2013 roku. W 2018 roku Hydro zostało gospodarzem szkockiej części festiwalu "C2C: Country to Country". Wydarzenie odbywa się jednocześnie w Glasgow, Londynie i Dublinie i obejmuje wielu odnoszących sukcesy amerykańskich artystów, z których wielu daje rzadkie występy w Wielkiej Brytanii. 
14 grudnia 2014 roku odbyła się ceremonia wręczenia nagród "BBC Sports Personality of the Year". Podczas Igrzysk Wspólnoty Narodów 2014, SSE Hydro było miejscem organizacji zawodów siatkówki i gimnastyki. 18 lipca 2015 roku UFC zorganizowało inauguracyjną walkę "UFC Fight Night: Bisping vs. Leites at the Hydro". Od 23 października do 1 listopada 2015 roku w SSE Hydro odbyły się Mistrzostwa Świata w Gimnastyce Artystycznej. OVO Hydro zostało użyte do ujęć zewnętrznych miejsca fikcyjnego Konkursu Piosenki Eurowizji w filmie "". W ramach referendum w sprawie niepodległości Szkocji, 11 września 2014 roku w SSE Hydro odbyła się debata zatytułowana "Scotland Decides: The Big, Big Debate", wyprodukowana przez firmę produkcyjną Mentorn i BBC Alba. Do debaty zaangażowano uczniów ze wszystkich szkół średnich w Szkocji.
W 2016 roku w arenie sprzedano 751 487 biletów, co czyni ją ósmą najbardziej ruchliwą halą widowiskowo-sportową na świecie pod tym względem. W 2019 roku SSE Hydro była drugą najbardziej ruchliwą halą na świecie po Madison Square Garden w Nowym Jorku. Hala przyciąga ponad milion odwiedzających rocznie, co sprawia, że ​​regularnie pojawia się w pierwszej dziesiątce aren na świecie.

</doc>
<doc id="5354436" url="https://pl.wikipedia.org/wiki?curid=5354436" title="Kongo (okręt)">
Kongo (okręt)



</doc>
<doc id="5354438" url="https://pl.wikipedia.org/wiki?curid=5354438" title="Niszczyciele rakietowe typu Kongo">
Niszczyciele rakietowe typu Kongo



</doc>
<doc id="5354442" url="https://pl.wikipedia.org/wiki?curid=5354442" title="Nikołaj Gołdobin">
Nikołaj Gołdobin

Nikołaj Siergiejewicz Gołdobin, ros. Николай Сергеевич Голдобин (ur. 7 października 1995 w Moskwie) – rosyjski hokeista.
Kariera.
Wychowanek klubu Biełyje Miedwiedi Moskwa. W barwach zespołu Russkije Witiazi Czechow występował przez jeden sezon w rosyjskich juniorskich rozgrywkach MHL edycji 2011/2012. Po jej zakończeniu najpierw został wybrany w KHL Junior Draft 2012 przez Mietałłurg Nowokuźnieck, a wkrótce potem w CHL Import Draft 2012 do kanadyjskich rozgrywek juniorskich CHL przez klub Sarnia Sting. Następnie wyjechał do Kanady i przez dwa lata grał w tej drużynie w lidze OHL. W czerwcu 2014 
w NHL Entry Draft 2014 został wybrany przez amerykański San Jose Sharks, a we wrześniu tego roku podpisał kontrakt wstępujący z tym klubem. W następnym miesiącu został wypożyczony do fińskiego zespołu i występował w edycji rozgrywek Liiga (2014/2015). Pod koniec tego sezonu wrócił do USA i rozegrał jeszcze 15 spotkań w barwach Worcester Sharks w lidze AHL. Przez dwie kolejne edycji tych rozgrywek występował regularnie w zespole farmerskim, San Jose Barracuda, a ponadto zdołał rozegrać też 11 meczów w barwach SHS w NHL. 1 maja 2017 ogłoszono jego transfer do Vancouver Canucks i był związany z tym klubem przez trzy lata. W jego barwach grał w NHL, a także występował na farmie w Utica Comets w AHL. W czerwcu 2020 został zawodnikiem CSKA Moskwa w KHL. W połowie grudnia 2020 został przetransferowany do Mietałłurga Magnitogorsk. W czerwcu 2022 przedłużył kontrakt na okres do końca sezonu KHL (2022/2023).
Uczestniczył w turnieju mistrzostw świata do lat 20 edycji 2015.

</doc>
<doc id="5354443" url="https://pl.wikipedia.org/wiki?curid=5354443" title="Stanisław Cieślak (duchowny)">
Stanisław Cieślak (duchowny)

Stanisław Grzegorz Cieślak SJ (ur. w 1960) – polski prezbiter rzymskokatolicki, historyk Kościoła.
Życiorys.
W 1981 roku wstąpił do zakonu jezuitów. Studiował filozofię w Krakowie i teologię w Neapolu. W 1991 roku przyjął sakrament święceń, a dwa lata później ukończył studia z historii Kościoła na Papieskim Uniwersytecie Gregoriańskim. Doktorat zatytułowany „Marcin Laterna SJ (1552-1598) działacz kontrreformacyjny” obronił w 2002 roku. W 2012 roku, na podstawie rozprawy „Działalność społeczno-kulturalna jezuitów galicyjskich w stowarzyszeniach katolickich 1856-1914” uzyskał habilitację. Od 1997 roku wykłada na Akademii Ignatianum w Krakowie, gdzie piastuje stanowisko profesora uczelnianego.
Wybrane publikacje.
Lista publikacji:

</doc>
<doc id="5354446" url="https://pl.wikipedia.org/wiki?curid=5354446" title="Marek Szczepkowski (piosenkarz)">
Marek Szczepkowski (piosenkarz)

Marek Szczepkowski (ur. 25 października 1941, zm. 18 maja 2008) – polski piosenkarz, wokalista zespołów Niebiesko-Czarni i Pięciolinie.
Życiorys.
Był członkiem zespołu Elektron w którym występował u boku Jerzego Kosseli, Bernarda Dornowskiego, Henryka Zomerskiego, Daniela Danielowskiego oraz Pawła Juszczenki. Po przekształceniu grupy w zespół Niebiesko-Czarni, był jego członkiem od marca 1962 do lata 1963, tworząc między innymi duet wokalny z Bernardem Dornowskim. 
Następnie wraz z Dornowskim przeszedł do zespołu Pięciolinie, gdzie obok Dornowskiego i Seweryna Krajewskiego udzielał się jako wokalista. Po rozpadzie Pięciolinii, zakończył karierę estradową i wrócił do wyuczonego zawodu, do końca życia pracując jako marynarz. Jest pochowany na Cmentarzu Łostowickim w Gdańsku.

</doc>
<doc id="5354449" url="https://pl.wikipedia.org/wiki?curid=5354449" title="Stanisław Cieślak">
Stanisław Cieślak



</doc>
<doc id="5354452" url="https://pl.wikipedia.org/wiki?curid=5354452" title="Rdzawa nekrotyczna pstrość czereśni">
Rdzawa nekrotyczna pstrość czereśni

Rdzawa nekrotyczna pstrość czereśni () – wirusowa choroba wiśni i czereśni wywołana przez wirus rdzawej nekrotycznej plamistości czereśni ("Cherry necrotic rusty mottle virus", CNRMV).
Objawy.
Mogą być bardzo zmienne i zależne od warunków pogodowych, izolatu wirusa i odmiany rośliny. Chłodna wiosna po którym następuje upalne lato, często może skutkować cięższymi objawami. Czasami choroba może spowodować duże straty plonu i zamieranie chorych drzew.
Klasyczne objawy na wrażliwej, amerykańskiej odmianie czereśni ‘Sam’ to brązowe, kanciaste, nekrotyczne plamy na liściach pojawiające się 3-6 tygodni po kwitnieniu. Silnie porażone liście przedwcześnie opadają, mniej porażone pozostają na drzewie, ale z dziurami po wykruszonej nekrotycznej plamie. Mniejsze plamy mogą mieć purpurowy kolor. Jesienią wcześniej od zdrowych żółkną wzdłuż nerwów. W późniejszych stadiach infekcji pojawiają się objawy na korze w postaci płytkich martwiczych obszarów, martwicy ogólnej kory, mogą też pojawić się głębokie wżery. U dawniej porażonych drzew gałęzie stają się gołe wskutek obumierania nowych pąków na wiosnę. Porażone drzewa mają większą skłonność do uszkodzeń mrozowych. W przypadku europejskich odmian wrażliwych zakażonych wirusem, objawy pojawiają się po raz pierwszy na dojrzałych liściach w lipcu w postaci zażółcenia. Liście mają jaśniejszy, bladozielony kolor, który zmienia kolor na żółtawozielony z rdzawymi plamkami wzdłuż głównego nerwu. Stopień cętkowania zależy od izolatu choroby i odmiany i może mieć kolor od żółtego lub blado rdzawego do ciemnego czerwonawego.
Epidemiologia.
Choroba łatwo przenosi się podczas okulizacji i szczepienia, nie przenosi się jednak mechanicznie wraz z sokiem rośliny. Nie są znane wektory przenoszące wirusa CNRM, wiadomo też, że nie przenosi się wraz z pyłkiem i nasionami. Dużą rolę w jego utrzymaniu się odgrywają odmiany, u których choroba przebiega bezobjawowo, może bowiem z nich rozprzestrzeniać się podczas okulizacji i szczepienia.
Wirusa wykrywa się testem serologicznym RT-PCR.
Ochrona.
Najskuteczniejszym sposobem zapobiegania chorobie jest używanie wolnego od wirusów materiału rozmnożeniowego (zrazy, oczka i podkładki) i szybkie usuwanie zainfekowanych drzew. Terapia cieplna materiału rozmnożeniowego dała mieszane rezultaty. Z pączków zainfekowanych CNRMV (europejska odmiana wirusa) usunięto wirusy przez moczenie ich w ciepłej wodzie przez 10–13 min w 50 °C i 5 min w 52 °C. Próby wyeliminowania amerykańskiej odmiany CRMV przez trzymanie w temperaturze 38 °C przez 4 tygodnie nie udały się.

</doc>
<doc id="5354461" url="https://pl.wikipedia.org/wiki?curid=5354461" title="Łany (rejon pustromycki)">
Łany (rejon pustromycki)



</doc>
<doc id="5354466" url="https://pl.wikipedia.org/wiki?curid=5354466" title="Kotaka">
Kotaka

„Kotaka” – nazwa noszona na przestrzeni dziejów przez kilka japońskich okrętów:

</doc>
<doc id="5354468" url="https://pl.wikipedia.org/wiki?curid=5354468" title="Maska przeciwgazowa SzM-1">
Maska przeciwgazowa SzM-1

Maska przeciwgazowa SzM-1 – maska przeciwgazowa używana w ludowym Wojsku Polskim w okresie II wojny światowej.
Służyła do ochrony dróg oddechowych oraz twarzy żołnierzy przed działaniem środków trujących i aerozoli biologicznych.

</doc>
<doc id="5354471" url="https://pl.wikipedia.org/wiki?curid=5354471" title="Szczerzec (hromada)">
Szczerzec (hromada)

Szczerzec – hromada terytorialna w rejonie lwowskim obwodu lwowskiego Ukrainy. Siedzibą hromady jest osiedle miejskiego typu Szczerzec.
Hromadę utworzono 10 lipca 2017 roku w ramach reformy decentralizacji. 
Miejscowości hromady.
W skład hromady wchodzi osiedle miejskiego typu Szczerzec i 16 wsi 

</doc>
<doc id="5354476" url="https://pl.wikipedia.org/wiki?curid=5354476" title="Kościół św. Jana Chrzciciela w Jangrocie">
Kościół św. Jana Chrzciciela w Jangrocie

Kościół św. Jana Chrzciciela w Jangrocie – zabytkowy rzymskokatolicki kościół, położony w Jangrocie, w gminie Trzyciąż, w powiecie olkuskim, w województwie małopolskim.
Kościół oraz dzwonnica zostały wpisane do rejestru zabytków nieruchomych województwa małopolskiego.
Historia.
Poprzedni kościół drewniany, potwierdzony w źródłach, istniał w 2. połowie XV wieku, posiadał dwie kaplice boczne. W XVIII-wiecznym wykazie sieci parafialnej do parafii pod wezwaniem Świętego Krzyża w Jangrocie należały Michałówka i Trzyciąż. W latach 1822–1832 zbudowano murowany budynek, według projektu krakowskiego architekta Antoniego Beka. Fundatorem był biskup krakowski Jan Paweł Woronicz, który w 1824 roku poświęcił kościół.
Architektura.
Budynek murowany z cegły, otynkowany, wybudowany na planie prostokąta w stylu klasycystycznym. Nad głównym wejściem znajduje się inskrypcja poświęcona fundatorowi. Obiekt jednonawowy, prezbiterium węższe od nawy, zamknięte ścianą prostą. W jednej bryle prezbiterium znajduje się zakrystia, składzik i kruchta. Dach dwuspadowy z sygnaturką.
Otoczenie.
Obok kościoła znajduje się dwukondygnacyjna, arkadowa, klasycystyczna, murowana z cegły, otynkowana dzwonnica, nakryta dwuspadowym dachem. Wewnątrz zawieszony jest m.in. dzwon z 1557 roku.

</doc>
<doc id="5354479" url="https://pl.wikipedia.org/wiki?curid=5354479" title="Wincenty Biskupski">
Wincenty Biskupski

Wincenty Piotr Adam Biskupski (ur. w 1854 w majątku Kania powiatu słupeckiego w dawnym Królestwie Polskim, zm. 20 września 1923 w Warszawie), adwokat, wydawca, polityk, działacz gospodarczy i społeczny.
Życiorys.
Rodzicami byli Zenon Franciszek Onufry Biskupski herbu Szreniawa, właściciel Kani i sąsiednich Siernicz Małych, oraz Michalina z domu Rokossowska herbu Glaubicz.
Po ukończeniu Wydziału Prawa Cesarskiego Uniwersytetu Warszawskiego Wincenty Biskupski wstąpił w szeregi adwokatury. Przez ponad czterdzieści lat był obrońcą przed sądami cywilnymi."Sytuacja adwokatury w b. zaborze rosyjskim była szczególna. Tu bowiem adwokat-Polak, mimo że zmuszony był bronić spraw przed sądami carskimi i wprowadzać sprawy w języku rosyjskim, nie przestawał być adwokatem polskim. Dziwaczność tej sytuacji miała swe źródło w tym, że adwokatura w b. zaborze rosyjskim była na wskroś polska. Tłumaczy się to tym, że adwokatura była na ziemiach b. zaboru rosyjskiego jedynym zawodem prawniczym dostępnym dla Polaków, gdyż stanowiska w sądownictwie i administracji były obsadzane wyłącznie przez nasyłanych do Polski i wabionych perspektywą wysokich dodatków służbowych prawników rosyjskich".Wincenty Biskupski był również obrońcą przed sądami konsystorskimi katolickim i ewangelicko-augsburskim. Rozgłos przyniosło mu uzyskanie przed Rotą Rzymską unieważnienia małżeństwa Aurelii z domu Szacsznajder z Teodorem Szabłowskim. Wkrótce potem Aurelia została żoną Władysława Reymonta.
Wincenty Biskupski był członkiem rzeczywistym Towarzystwa Zachęty Sztuk Pięknych.
W 1908 Wincenty Biskupski był wydawcą „Prawdy.Tygodnika Politycznego, Społecznego i Literackiego” utworzonego przez Aleksandra Świętochowskiego.
Był czynnym członkiem Polskiego Towarzystwa Turystycznego.
Okres I wojny światowej.
Po wybuchu I wojny światowej Wincenty Biskupski brał czynny udział w działaniach Komitetu Obywatelskiego Miasta Warszawy jako członek Sekcji Prawnej i przewodniczący Komisji Rozdawnictwa.
Wincenty Biskupski należał do grona przywódców Polskiej Partii Postępowej – liberalnej partii politycznej, działającej od 1909 w Królestwie Polskim. Działaczami tej partii byli też Henryk Konic, Aleksander de Rosset, Stanisław Popowski, Stefan Przanowski, Emil Stanisław Rappaport. W październiku 1915 Polska Partia Postępowa weszła w skład Międzypartyjnego Koła Politycznego, organizacji zrzeszającej partie, które liczyły na rozwiązanie sprawy polskiej przy pomocy carskiej Rosji i państw zachodnich sprzymierzonych z nią w czasie I wojny światowej. Był przedstawicielem Polskiej Partii Postępowej w Sekretariacie, który był organem kierowniczym Międzypartyjnego Koła Politycznego.
Po ustąpieniu Rosjan z Warszawy w sierpniu 1915 uprawnienia Komitetu Obywatelskiego przejął Zarząd Miasta Stołecznego Warszawy. W 1916 Wincenty Biskupski pełnił następujące funkcje w Zarządzie Miasta Stołecznego Warszawy:
Wincenty Biskupski pełnił funkcję członka Towarzystwa Osad Rolnych i Przytułków Rzemieślniczych, był członkiem honorowym Towarzystwa.
Wincenty Biskupski był kuratorem Domu Wychowawczego im. ks. Boduena w Warszawie.
Z inicjatywy adwokatury po ustąpieniu Rosjan stworzona została struktura sądownictwa obywatelskiego złożona z Sądów Pokoju, Trybunału, Sądu Głównego i Prokuratury. Wincenty Biskupski został mianowany wiceprezesem Sądu Głównego. Po zniesieniu przez okupanta niemieckiego sądów obywatelskich we wrześniu 1915 na zebraniu ogólnym adwokatury została powołana do życia Delegacja Adwokatury Warszawskiej jako organ samorządu. Wincenty Biskupski został prezesem Delegacji złożonej z trzydziestu cieszących się ogólnym poważaniem adwokatów warszawskich.
W 1916 z inicjatywy Zdzisława Lubomirskiego powstał Bank Kredytowy SA, a współzałożycielem i wiceprezesem Rady Banku był Wincenty Biskupski.
Gdy 12 września 1917 powstała Rada Regencyjna, pierwszy organ władzy na drodze do niepodległości, Wincenty Biskupski został powołany 2 listopada 1917 na stanowisko radcy prawnego Gabinetu Cywilnego Rady Regencyjnej.
W Polsce Niepodległej.
"W dniu 29 marca 1919 odbyło się w pałacu Rzeczypospolitej w sali posiedzeń Sądu Najwyższego pierwsze zgromadzenie organizacyjne adwokatury okręgu sądu apelacyjnego w Warszawie. Przybyło na nie 292 adwokatów. Miejsca honorowe na wzniesieniu zajęli przedstawiciele dawnej palestry polskiej sprzed reformy z r. 1876, a mianowicie: b. obrońca przy senacie pan Aleksander. Kraushar, b. adwokat przy sądzie apelacyjnym p. Ludwik Marczewski oraz patronowie przy trybunale cywilnym pp. Kirszrot Jakób, Kozanecki Bronisław, Poznański Maksymilian, Rytel Władysław i Skurzyński Jan. Zebranie zagaił prezydujący komisji organizacyjnej p. Wincenty Biskupski, który w dłuższym przemówieniu skreślił historię palestry polskiej od ostatniego rozbioru i oświetlił ją na tle dziejów ogólnonarodowych. — W końcu pan B. wezwał obecnych do wyboru przewodniczącego, na którego przez aklamację powołano p. Henryka Konica, a na jego zastępcę p. Jana Hebdzyńskiego".Wincenty Biskupski został wybrany na wiceprezesa Naczelnej Rady Adwokackiej.
W 1922 kandydował do Senatu RP z listy Centrum Mieszczańskiego.
W latach 1894-1912 był właścicielem majątku Zawada powiatu włocławskiego.
W dowód zasług na polu działalności społecznej i dobroczynnej Wincentego Biskupskiego, Filip Rodkiewicz, weteran Powstania Styczniowego, społecznik i filantrop, zapisał mu w testamencie dobra Czyste na terenie dzisiejszej dzielnicy Wola w Warszawie. Wincenty Biskupski stał się właścicielem dóbr w 1920 po bezpotomnej śmierci Rodkiewicza.
Rodzina.
Wincenty Biskupski poślubił w 1878 Izabellę Bratkowską herbu Świnka (1857-1944). Mieli pięcioro dzieci:
Pochowany na Cmentarzu Powązkowskim (kwatera 79-6-29/30/31).
Przypisy.
__ZESPISEM__

</doc>
<doc id="5354484" url="https://pl.wikipedia.org/wiki?curid=5354484" title="Archidiecezja Lima">
Archidiecezja Lima



</doc>
<doc id="5354491" url="https://pl.wikipedia.org/wiki?curid=5354491" title="Maska przeciwgazowa Bss-Mo-4u">
Maska przeciwgazowa Bss-Mo-4u



</doc>
<doc id="5354492" url="https://pl.wikipedia.org/wiki?curid=5354492" title="Pedro Humberto Allende">
Pedro Humberto Allende

Pedro Humberto Allende Sarón (ur. 29 czerwca 1885 w Santiago, zm. 16 sierpnia 1959 tamże) – chilijski kompozytor.
Życiorys.
W latach 1889–1908 kształcił się w Conservatorio Nacional de Música w Santiago, następnie pracował jako nauczyciel muzyki. W latach 1908–1910 odbył podróż do Francji i Hiszpanii. Uczestniczył jako delegat w międzynarodowych kongresach folklorystycznych w Pradze (1928) i Barcelonie (1929). Od 1930 do 1950 roku wykładał w Conservatorio Nacional de Música. Uhonorowany został Premio Nacional de Arte (1945).
Był przedstawicielem kierunku narodowego w muzyce chilijskiej, w swojej twórczości wykorzystywał elementy chilijskiego folkloru muzycznego, widoczne zwłaszcza w typowo ludowej rytmice. Był też autorem zbiorów i opracowań pieśni ludowych, dokonał pionierskich rejestracji fonograficznych tradycyjnej muzyki Indian Mapuche. Jako kompozytor nawiązywał do dorobku impresjonistów, w jego utworach widoczne są wpływy Debussy’ego, Ravela i Granadosa.
Opublikował podręcznik harmonii "Método original de iniciación musical" (wyd. Santiago 1937).

</doc>
<doc id="5354494" url="https://pl.wikipedia.org/wiki?curid=5354494" title="Rigoletto (Georg Solti, 1963)">
Rigoletto (Georg Solti, 1963)

Rigoletto (Georg Solti, 1963) – kompletne nagranie Rigoletta Giuseppe Verdiego zarejestrowane w rzymskim studio wytwórni RCA, wydane w 1964 w Kanadzie, USA i Wielkiej Brytanii nakładem wydawnictwa RCA Victor Red Seal.

</doc>
<doc id="5354503" url="https://pl.wikipedia.org/wiki?curid=5354503" title="Tom Dunker">
Tom Dunker



</doc>
<doc id="5354504" url="https://pl.wikipedia.org/wiki?curid=5354504" title="Krywenko">
Krywenko



</doc>
<doc id="5354518" url="https://pl.wikipedia.org/wiki?curid=5354518" title="Kraiszte (obwód Dobricz)">
Kraiszte (obwód Dobricz)

Kraiszte () – wieś w Bułgarii, w obwodzie Dobricz, w gminie Generał Toszewo. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 września 2022 roku miejscowość liczyła 5 mieszkańców.

</doc>
<doc id="5354520" url="https://pl.wikipedia.org/wiki?curid=5354520" title="Kraiszte">
Kraiszte



</doc>
<doc id="5354524" url="https://pl.wikipedia.org/wiki?curid=5354524" title="Krasen (obwód Dobricz)">
Krasen (obwód Dobricz)

Krasen () – wieś w Bułgarii, w obwodzie Dobricz, w gminie Generał Toszewo. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 września 2022 roku miejscowość liczyła 172 mieszkańców.

</doc>
<doc id="5354525" url="https://pl.wikipedia.org/wiki?curid=5354525" title="ASE Paks (szachy)">
ASE Paks (szachy)

ASE Paks – węgierski klub szachowy z siedzibą w Paksu, sekcja ASE Paks.
Historia.
Sekcja szachowa ASE Paks powstała w 1982 roku i początkowo koncentrowała się na pracy z juniorami. Stopniowo rozwijała się baza trenerska i zawodnicza, a funkcję graczy i trenerów pełnili w klubie w tym okresie m.in. István Csom i László Hazai. W 1990 roku klub awansował do trzeciej ligi, a w 1992 roku do drugiej. W 1997 roku nastąpił awans do NB I. Do zawodników klubu należeli wówczas m.in. czołowi juniorzy kraju: Péter Ács, Ferenc Berkes, Tamás Fodor i Gábor Papp. W latach 2003, 2005 i 2011–2016 klub zdobył wicemistrzostwo Węgier.

</doc>
<doc id="5354526" url="https://pl.wikipedia.org/wiki?curid=5354526" title="Krasen">
Krasen



</doc>
<doc id="5354529" url="https://pl.wikipedia.org/wiki?curid=5354529" title="Baktijar Bajsejytow">
Baktijar Bajsejytow



</doc>
<doc id="5354533" url="https://pl.wikipedia.org/wiki?curid=5354533" title="Kypinowo (obwód Dobricz)">
Kypinowo (obwód Dobricz)

Kypinowo () – wieś w Bułgarii, w obwodzie Dobricz, w gminie Generał Toszewo. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 września 2022 roku miejscowość liczyła 186 mieszkańców.

</doc>
<doc id="5354534" url="https://pl.wikipedia.org/wiki?curid=5354534" title="Kypinowo">
Kypinowo



</doc>
<doc id="5354540" url="https://pl.wikipedia.org/wiki?curid=5354540" title="Lulakowo (obwód Dobricz)">
Lulakowo (obwód Dobricz)

Lulakowo () – wieś w Bułgarii, w obwodzie Dobricz, w gminie Generał Toszewo. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 września 2022 roku miejscowość liczyła 459 mieszkańców.

</doc>
<doc id="5354545" url="https://pl.wikipedia.org/wiki?curid=5354545" title="Łoznica (wieś)">
Łoznica (wieś)

Łoznica () – wieś w Bułgarii, w obwodzie Dobricz, w gminie Generał Toszewo. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 września 2022 roku miejscowość liczyła 18 mieszkańców.

</doc>
<doc id="5354546" url="https://pl.wikipedia.org/wiki?curid=5354546" title="Łoznica">
Łoznica



</doc>
<doc id="5354550" url="https://pl.wikipedia.org/wiki?curid=5354550" title="Wjatscheslaw Nikulin">
Wjatscheslaw Nikulin



</doc>
<doc id="5354558" url="https://pl.wikipedia.org/wiki?curid=5354558" title="Lorenzo Aragon">
Lorenzo Aragon



</doc>
<doc id="5354559" url="https://pl.wikipedia.org/wiki?curid=5354559" title="Malina (obwód Dobricz)">
Malina (obwód Dobricz)

Malina () – wieś w Bułgarii, w obwodzie Dobricz, w gminie Generał Toszewo. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 września 2022 roku miejscowość liczyła 158 mieszkańców.

</doc>
<doc id="5354565" url="https://pl.wikipedia.org/wiki?curid=5354565" title="Google Family Link">
Google Family Link

Google Family Link – usługa rodzinnej kontroli rodzicielskiej firmy Google, która umożliwia rodzicom dostosowanie parametrów urządzeń ich dzieci. Aplikacja pozwala rodzicom ograniczać treści, zatwierdzać lub odrzucać aplikacje i nie tylko. Google Family Link wymaga kont Google, aby uzyskać zdalny dostęp do aplikacji.
Historia.
Usługa została po raz pierwszy została udostępniona publicznie w marcu 2017 roku. Google Family Link jest teraz dostępny w 38 krajach.
W 2019 roku aplikacja dodała funkcje ograniczania treści, lokalizacji GPS i ograniczenia telefonu „na dobranoc”.
Funkcje.
Usługa Google Family Link jest podzielona na dwie różne aplikacje: Google Family Link dla rodziców i Google Family Link dla dzieci i nastolatków. Aplikacja Google Family Link dla rodziców umożliwia rodzicom korzystanie z konfigurowalnych parametrów w celu zarządzania oglądaniem treści przez ich dzieci. W przypadku dzieci i nastolatków aplikacja "Family Link for Children &amp; Teens" umożliwia korzystanie z parametrów podanych przez rodziców do zarządzania urządzeniem mobilnym dzieci.

</doc>
<doc id="5354570" url="https://pl.wikipedia.org/wiki?curid=5354570" title="Dwór w Młodocinie">
Dwór w Młodocinie

Dwór w Młodocinie – dwór znajdujący się we wsi Młodocin w województwie kujawsko-pomorskim (powiat żniński).
Historia.
Majątek wymieniony został po raz pierwszy w 1523 w "Liber beneficjorum" prymasa Jana Łaskiego. W XIX wieku dobra te były własnością Skarbek-Malczewskich (np. w latach 1881 oraz 1909 Tytusa Skarbek-Malczewskiego), a następnie przeszły do Brzeskich (np. Erazma Brzeskiego w 1926, licząc wówczas 516 hektarów). Dwór wzniesiono w 1900 dla Tytusa Skarbka. 
W początku XXI wieku obiekt był w złym stanie technicznym, ale został wyremontowany na cele obsługi wydarzeń okolicznościowych.
Architektura.
Dwór-willa ma niespotykane i nietypowe rozwiązanie architektoniczne oraz przestrzenne, zrywające z popularną dla ówczesnej Wielkopolski i Kujaw, formą polskiego dworu szlacheckiego o cechach historyzujących, głównie klasycystycznych. Pewne jego cechy wskazują na zbliżające się trendy modernistyczne. Piętrową bryłę wzniesiono na planie wieloboku. Dolna kondygnacja jest boniowana. Nad wejściem góruje czterokolumnowy ganek ze schodami. 
Wokół dworu rośnie park.

</doc>
<doc id="5354572" url="https://pl.wikipedia.org/wiki?curid=5354572" title="WMN">
WMN



</doc>
<doc id="5354577" url="https://pl.wikipedia.org/wiki?curid=5354577" title="Jan Mikke">
Jan Mikke



</doc>
<doc id="5354578" url="https://pl.wikipedia.org/wiki?curid=5354578" title="Jan Bjerk">
Jan Bjerk



</doc>
<doc id="5354586" url="https://pl.wikipedia.org/wiki?curid=5354586" title="Lars D. Gunnestad">
Lars D. Gunnestad



</doc>
<doc id="5354588" url="https://pl.wikipedia.org/wiki?curid=5354588" title="Bjørn Hansen">
Bjørn Hansen



</doc>
<doc id="5354590" url="https://pl.wikipedia.org/wiki?curid=5354590" title="Tor Hielm">
Tor Hielm



</doc>
<doc id="5354597" url="https://pl.wikipedia.org/wiki?curid=5354597" title="Zamek Swansea">
Zamek Swansea



</doc>
<doc id="5354599" url="https://pl.wikipedia.org/wiki?curid=5354599" title="Swansea Castle">
Swansea Castle



</doc>
<doc id="5354600" url="https://pl.wikipedia.org/wiki?curid=5354600" title="Maska przeciwgazowa SzM–41M">
Maska przeciwgazowa SzM–41M



</doc>
<doc id="5354601" url="https://pl.wikipedia.org/wiki?curid=5354601" title="Audun Olsen">
Audun Olsen



</doc>
<doc id="5354605" url="https://pl.wikipedia.org/wiki?curid=5354605" title="Franciszek Blechert">
Franciszek Blechert

Franciszek Blechert (ur. 12 marca 1862 w Lipnie, zm. 15 stycznia 1921 w Warszawie) – generał major rosyjskiego .
Życiorys.
Urodził się 12 marca 1862 w Lipnie, ówczesnym mieście powiatowym guberni płockiej, w rodzinie Augusta, przedsiębiorcy budowlanego i Ludwiki z Neugebauerów. W 1879 ukończył sześcioklasową Szkołę Realną we Włocławku („świadectwo otrzymał z 5-ciu klas, gdyż w 6-tej miał niedostateczny stopień z języka rosyjskiego”).
2 czerwca 1879 wstąpił do armii rosyjskiej. Ukończył Warszawską Szkołę Junkrów Piechoty. 1 sierpnia 1882 został mianowany chorążym i wcielony do 1 batalionu strzelców. Na podporucznika awansował ze starszeństwem z 30 sierpnia 1884. 4 listopada 1885 został przeniesiony do Samodzielnego Korpusu Straży Granicznej i przydzielony do Częstochowskiej Brygady Straży Granicznej Kaliskiego Okręgu Celnego. W 1917 został „zdymisjonowany” z awansem na generała majora.
20 sierpnia 1919 podjęto decyzję by nie przyjmowąć go do służby w Wojskowej Straży Granicznej. 8 sierpnia 1920 został przyjęty do Wojska Polskiego, w charakterze urzędnika wojskowego w VIII randze, przydzielony ewidencyjnie do Wojskowego Centralnego Zakładu Gospodarczego Warszawa-Praga i odkomenderowany do Centralnej Komisji Odbiorczej Transportów Zagranicznych Departamentu Gospodarczego Ministerstwa Spraw Wojskowych. 22 września 1920 został przyjęty ze Szpitala Ujazdowskiego w Warszawie do Domu Uzdrowieńców Wojsk Polskich w Skolimowie z rozpoznaniem: „zapalenie płuc przewlekłe”. Wypisany 12 października 1920 jako niezdolny do służby przez cztery tygodnie. Zmarł 15 stycznia 1921 w Szpitalu Ewangelickim w Warszawie na zapalenie płuc. Cztery dni później został pochowany na Cmentarzu Ewangelickim w Warszawie (sektor Al63, rząd 1, grób 86). Ceremonię pogrzebową prowadził ks. senior Ryszard Paszko w obecności brata, ówczesnego majora Władysława Blecherta (ur. 30 września 1877 we Włocławku).
Żonaty z Eugenią Wandą z Ojrzyńskich (ur. 8 listopada 1865, zm. 25 czerwca 1933), z którą miał pięcioro dzieci: Wacława (ur. 15 grudnia 1889, zm. 27 czerwca 1964), inżyniera, Jana (ur. 25 czerwca 1893), Eugenię Wandę (ur. 8 listopada 1891, zm. 19 listopada 1978), nauczycielkę, Annę Zofię (ur. 14 listopada 1898, zm. 28 lutego 1981), magistra inżyniera chemii i Marię (ur. 20 listopada 1903). Generał i jego dzieci byli wyznania ewangelicko-augsburskiego, natomiast żona katoliczką.

</doc>
<doc id="5354606" url="https://pl.wikipedia.org/wiki?curid=5354606" title="Basen unisławski">
Basen unisławski

Basen Unisławski – meandrowe (prawobrzeżne) rozszerzenie doliny Wisły w północnej części Basenu Fordońskiego, pomiędzy Chełmnem na północy, Unisławiem na wschodzie i Czarżem na południu.
Szerokość basenu wynosi około 8–9 km, a jego dno położone jest średnio na wysokości 30–35 metrów. Teren basenu wyścielają utwory o zróżnicowanym pochodzeniu. W pobliżu koryta Wisły są to mineralne aluwia o różnej ziarnistości. Na wschodzie, z daleka od rzeki, występują utworzy jeziorzyskowo-bagienne (torfy i gytie). W niektórych miejscach napotykane są utwory eoliczne mające formy piaszczystych wzgórz (wąskich, podłużnych i w przypadku mniejszych form, bardzo prostolinijnych), na których zalegają gleby uprawne (m.in. duży areał upraw warzywnych) o różnych właściwościach. Znajdują się tu też trwałe użytki zielone i lasy. Najdłuższy z takich wałów znajduje się we wsi Błoto (5 kilometrów długości i 1,2 km szerokości).
Obszar basenu jest cenny przyrodniczo i wchodzi w skład Zespołu Parków Krajobrazowych Chełmińskiego i Nadwiślańskiego.

</doc>
<doc id="5354608" url="https://pl.wikipedia.org/wiki?curid=5354608" title="Basen Unisławski">
Basen Unisławski



</doc>
<doc id="5354609" url="https://pl.wikipedia.org/wiki?curid=5354609" title="Sprawa życia i śmierci">
Sprawa życia i śmierci

Sprawa życia i śmierci (ang. "A Matter of Life and Death") – brytyjski melodramat fantasy z 1946 roku w reżyserii Michaela Powella i Emerica Pressburgera, którego akcja rozgrywa się w Anglii podczas II wojny światowej. W filmie występują David Niven, Roger Livesey, Raymond Massey, Kim Hunter i Marius Goring.
Film został pierwotnie wydany w Stanach Zjednoczonych pod tytułem "Stairway to Heaven", który wywodzi się z najwyraźniejszego efektu specjalnego filmu: szerokich schodów ruchomych łączących Ziemię z życiem pozagrobowym. Tematem filmu jest Sąd Ostateczny nad Peterem Carterem (Niven), pilotem RAF-u z okresu II wojny światowej, który po zestrzeleniu ląduje bez spadochronu. Podczas gdy na Ziemi trwa operacja Cartera, od której zależy jego życie, nieprzytomny pilot snuje fantazję o sporze niebiańskiego sądu o to, czy odebrać Carterowi życie, czy pozwolić mu przeżyć, by mógł poślubić swoją amerykańską ukochaną (Hunter).
W 1999 roku "Sprawa życia i śmierci" znalazła się na 20. miejscu na liście 100 najlepszych brytyjskich filmów według Brytyjskiego Instytutu Filmowego. W 2004 roku w ankiecie magazynu „Total Film” z udziałem 25 krytyków filmowych "Sprawa życia i śmierci" została uznana za drugi najlepszy brytyjski film w historii, zaraz po "Dopaść Cartera" (1971). W 2012 roku zajęła 90. miejsce wśród krytyków i 322. wśród reżyserów w plebiscycie „Sight &amp; Sound” na najlepsze filmy, jakie kiedykolwiek powstały.

</doc>
<doc id="5354612" url="https://pl.wikipedia.org/wiki?curid=5354612" title="Grupa Poetycka „Narew”">
Grupa Poetycka „Narew”



</doc>
<doc id="5354614" url="https://pl.wikipedia.org/wiki?curid=5354614" title="Metropolia Managua">
Metropolia Managua

Metropolia Managua − jedyna metropolia rzymskokatolicka w Nikaragui.

</doc>
<doc id="5354616" url="https://pl.wikipedia.org/wiki?curid=5354616" title="Maska przeciwgazowa SzM–1">
Maska przeciwgazowa SzM–1



</doc>
<doc id="5354623" url="https://pl.wikipedia.org/wiki?curid=5354623" title="Moonbin &amp; Sanha">
Moonbin &amp; Sanha

Moonbin &amp; Sanha – pierwszy subunit południowokoreańskiej sześcioosobowej grupy Astro, dwuosobowy duet stworzony z Moonbina i Yoon Sanhy. Ich pierwszy album IN-OUT został wypuszczony 14 września 2020 i zadebiutowali w Show Champion 16 września. Unit ten został nazwany od ich imion, bo jak sami mówią ich imiona są unikalne i ładne. Są też nazywani przez fanów DdanKong, gdzie Ddana to nickname Sanhy, a Kong to nickname Moonbina. 21 sierpnia 2020 Fantagio Music wypuściło zdjęcie promocyjne razem z logo i z datą potwierdzającą uformowanie subunitu i wypuszczenie EP w następnym miesiącu. Podczas konferencji prasowej Moonbin powiedział, że ich chemia podczas bycia hostem w programie zainspirowała uformowanie ich sub-unitu.

</doc>
<doc id="5354624" url="https://pl.wikipedia.org/wiki?curid=5354624" title="Robert Andrews">
Robert Andrews



</doc>
<doc id="5354626" url="https://pl.wikipedia.org/wiki?curid=5354626" title="Ronald Johnston">
Ronald Johnston



</doc>
<doc id="5354627" url="https://pl.wikipedia.org/wiki?curid=5354627" title="Geoffrey Mardon">
Geoffrey Mardon



</doc>
<doc id="5354628" url="https://pl.wikipedia.org/wiki?curid=5354628" title="Mitchell Shirra">
Mitchell Shirra



</doc>
<doc id="5354629" url="https://pl.wikipedia.org/wiki?curid=5354629" title="Franklin Shuter">
Franklin Shuter



</doc>
<doc id="5354631" url="https://pl.wikipedia.org/wiki?curid=5354631" title="Mikołaj Szpot">
Mikołaj Szpot

Mikołaj Szpot z Krajowa (zm. 1518) – herbu Łabędź. Od 1503 roku kasztelan Gdański, w latach 1512–1518 wojewoda pomorski. Był też starostą dzierzgońskim 1512, starogardzkim(1509–1510), straszewskim(1503–1512), nowskim (1512–1518) i sztumskim (1503–1509), w 1511 roku był skarbnikiem zamku w Malborku. 
Mikołaj Szpot pochodził z rodu Szpotów, którzy stanowili boczną gałąź rodu Duninów. Synem Mikołaja był Achacy Szpot, który po ojcu objął starostwo nowskie.

</doc>
<doc id="5354632" url="https://pl.wikipedia.org/wiki?curid=5354632" title="Jerzy Bożyk">
Jerzy Bożyk



</doc>
<doc id="5354634" url="https://pl.wikipedia.org/wiki?curid=5354634" title="Ryszard Czarnecki (ujednoznacznienie)">
Ryszard Czarnecki (ujednoznacznienie)



</doc>
<doc id="5354636" url="https://pl.wikipedia.org/wiki?curid=5354636" title="Cochlear Limited">
Cochlear Limited



</doc>
<doc id="5354644" url="https://pl.wikipedia.org/wiki?curid=5354644" title="Lisianski Island">
Lisianski Island



</doc>
<doc id="5354646" url="https://pl.wikipedia.org/wiki?curid=5354646" title="Roman Jankowski">
Roman Jankowski



</doc>
<doc id="5354647" url="https://pl.wikipedia.org/wiki?curid=5354647" title="Murcja (miasto)">
Murcja (miasto)



</doc>
<doc id="5354649" url="https://pl.wikipedia.org/wiki?curid=5354649" title="Parafia św. Jana Chrzciciela w Sarbi">
Parafia św. Jana Chrzciciela w Sarbi



</doc>
<doc id="5354651" url="https://pl.wikipedia.org/wiki?curid=5354651" title="Antoni Kowalski">
Antoni Kowalski



</doc>
<doc id="5354652" url="https://pl.wikipedia.org/wiki?curid=5354652" title="Dawid Kujawa">
Dawid Kujawa



</doc>
<doc id="5354653" url="https://pl.wikipedia.org/wiki?curid=5354653" title="Rafał Malczewski (ujednoznacznienie)">
Rafał Malczewski (ujednoznacznienie)



</doc>
<doc id="5354654" url="https://pl.wikipedia.org/wiki?curid=5354654" title="Edward Mazur">
Edward Mazur



</doc>
<doc id="5354656" url="https://pl.wikipedia.org/wiki?curid=5354656" title="Bogusław Nowak">
Bogusław Nowak



</doc>
<doc id="5354658" url="https://pl.wikipedia.org/wiki?curid=5354658" title="Czesław Nowak">
Czesław Nowak



</doc>
<doc id="5354659" url="https://pl.wikipedia.org/wiki?curid=5354659" title="Józef Olejniczak (ujednoznacznienie)">
Józef Olejniczak (ujednoznacznienie)



</doc>
<doc id="5354660" url="https://pl.wikipedia.org/wiki?curid=5354660" title="Jan Mucha (ujednoznacznienie)">
Jan Mucha (ujednoznacznienie)



</doc>
<doc id="5354662" url="https://pl.wikipedia.org/wiki?curid=5354662" title="Władysław Opala">
Władysław Opala



</doc>
<doc id="5354664" url="https://pl.wikipedia.org/wiki?curid=5354664" title="Fakt (dziennik)">
Fakt (dziennik)



</doc>
<doc id="5354666" url="https://pl.wikipedia.org/wiki?curid=5354666" title="Grażyna Jurkowlaniec">
Grażyna Jurkowlaniec

Grażyna Izabela Jurkowlaniec – polska historyk, dr hab. nauk humanistycznych, profesor Instytutu Historii Sztuki i prodziekan Wydziału Nauk o Kulturze i Sztuce Uniwersytetu Warszawskiego.
Życiorys.
W 1995 ukończyła studia historii sztuki na Uniwersytecie Warszawskim, 1 marca 2000 obroniła pracę doktorską "Ikonografia Chrystusa Umęczonego w Polsce od XIII do XVI wieku", 10 grudnia 2009 habilitowała się na podstawie pracy zatytułowanej "Epoka nowożytna wobec średniowieczna. Pamiątki przeszłości, cudowne wizerunki, dzieła sztuki". 5 lutego 2019 uzyskała tytuł profesora nauk humanistycznych.
Była przewodniczącym Rady Dyscypliny Naukowej - Nauk o Sztuce Uniwersytetu Warszawskiego.
Jest profesorem w Instytucie Historii Sztuki, oraz prodziekanem na Wydziale Nauk o Kulturze i Sztuce Uniwersytetu Warszawskiego, a także członkiem Komitetu Nauk o Sztuce PAN.

</doc>
<doc id="5354667" url="https://pl.wikipedia.org/wiki?curid=5354667" title="Magdalena Radkowska-Walkowicz">
Magdalena Radkowska-Walkowicz

Magdalena Radkowska-Walkowicz – polska antropolożka kulturowa, socjolożka, dr hab., profesor Instytutu Etnologii i Antropologii Kulturowej oraz prodziekan Wydziału Nauk o Kulturze i Sztuce Uniwersytetu Warszawskiego.
Życiorys.
W 1999 ukończyła studia etnologiczne na Uniwersytecie Warszawskim, 14 grudnia 2005 w Instytucie Filozofii i Socjologii PAN obroniła pracę doktorską "Sztuczny człowiek i jego konteksty", w 2014 uzyskała stopień doktora habilitowanego. Została zatrudniona na stanowisku profesora w Instytucie Etnologii i Antropologii Kulturowej na Wydziale Nauk o Kulturze i Sztuce Uniwersytetu Warszawskiego.
Jest zastępcą przewodniczącego Rady Dyscypliny - Nauk o Kulturze i Religii Uniwersytetu Warszawskiego, prodziekanem na Wydziale Nauk o Kulturze i Sztuce Uniwersytetu Warszawskiego i członkiem Komitetu Bioetyki PAN.

</doc>
<doc id="5354670" url="https://pl.wikipedia.org/wiki?curid=5354670" title="Monika Rekowska">
Monika Rekowska

Monika Izabela Rekowska (Rekowska-Ruszkowska, ur. 1967) – polska historyczka i archeolożka, dr hab. nauk humanistycznych, profesor uczelni Wydziału Archeologii Uniwersytetu Warszawskiego.
Życiorys.
W 1993 ukończyła studia archeologiczne na Uniwersytecie Warszawskim. 19 kwietnia 2000 obroniła napisaną pod kierunkiem Tomasza Mikockiego pracę doktorską "Starożytność Galii i Germanii w perspektywie polskich podróżników (XVII–XIX w.)". 26 marca 2014 habilitowała się na podstawie pracy zatytułowanej "W poszukiwaniu antycznej Cyrenajki… 200 lat badań na tle rozwoju zainteresowań archeologią w Europie (1706–1911)".
Jest zatrudniona na stanowisku profesora uczelni na Wydziale Archeologii Uniwersytetu Warszawskiego. Członkini Komisji Archeologii Krajów Śródziemnomorskich Polskiej Akademii Umiejętności.

</doc>
<doc id="5354671" url="https://pl.wikipedia.org/wiki?curid=5354671" title="Zielona pierścieniowa plamistość czereśni">
Zielona pierścieniowa plamistość czereśni

Zielona pierścieniowa plamistość czereśni – wirusowa choroba wiśni wywołana przez wirusa zielonej pierścieniowej plamistości czereśni ("Cherry green ring mottle virus", CGRMV).
Objawy.
Wśród roślin uprawnych żywicielami wirusa CGRMV są morele, brzoskwinie, czereśnie i wiśnie, ale objawy chorobowe występują tylko na wiśniach, u pozostałych infekcja przebiega bezobjawowo. Na liściach porażonych wiśni pojawiają się żółte cętki z zielonymi plamami lub pierścieniami o nieregularnych kształtach. Rzadziej spotykanym objawem jest zażółcenie bocznych nerwów, któremu zwykle towarzyszy zniekształcenie liścia. Owoce są zniekształcone z korkowatobrązowymi, przebarwionymi smugami lub pierścieniami w naskórku. Przebarwienia te wnikają także w miąższ owoców. Porażone owoce są gorzkie.
Ochrona.
Podstawowym sposobem zapobiegania chorobie jest wykorzystanie do rozmnażania materiału rozmnożeniowego wolnego od wirusów (zrazy, oczka i podkładki). Ważna jest lustracja drzew, by jak najszybciej wykryć drzewa porażone wirusami. Drzewa takie należy z sadu jak najszybciej usunąć. Nie zidentyfikowano wśród owadów żadnego wektora przenoszącego wirusa CGRMV, ale choroba wydaje się powoli rozprzestrzeniać w sadzie na sąsiednie drzewa, prawdopodobnie przez zrosty korzeniowe. W przypadku wątpliwości co do rozpoznania choroby należy wykonać badania specjalistycznymi testami w laboratorium, gdyż objawy chorobowe często nie są wystarczające do identyfikacji patogenu.

</doc>
<doc id="5354672" url="https://pl.wikipedia.org/wiki?curid=5354672" title="Pastizz">
Pastizz

Pastizz (l. mn. "pastizzi") – tradycyjne pieczywo z Malty. Pastizzi zwykle mają nadzienie z ricotty ("tal-ħaxu", "pastizzi tal-irkotta", ciasto z serem) lub groszku z curry ("pastizzi tal-piżelli", ciasto groszkowe). Pastizzi to popularna i dobrze znana, tradycyjna potrawa maltańska. Nie należy go mylić z włoskim pastizz, lepiej znanym jako .
Przygotowanie.
Pastizzi są zwykle w kształcie rombu lub okrągłe (znane w języku maltańskim jako "pastizzi tax-xema") i wykonane z ciasta bardzo podobnego do greckiego filo (chociaż istnieje również wersja z ciastem francuskim). Ciasto jest składane na różne sposoby w zależności od nadzienia, jako sposób identyfikacji. Tradycyjnie ciastka serowe (nadziewane ricottą) są składane do środka, a ciasteczka z groszkiem są składane na bok. Zazwyczaj piecze się je na metalowych tacach w piekarnikach elektrycznych lub gazowych w "pastizzerija", zwykle małej lub rodzinnej firmie. Sprzedawane są również w barach, kawiarniach i u ulicznych sprzedawców. Są popularnym śniadaniem w wioskach położonych z dala od centrum wyspy.
Eksport kulinarny.
Pastizzi są również produkowane przez społeczności imigrantów z Malty w Australii, Kanadzie, Wielkiej Brytanii i USA. Pierwsza pastizzeria w Szkocji została otwarta w 2007 roku.
Pastizzi w języku maltańskim.
Z racji swej popularności słowo „pastizzi” ma wiele znaczeń w języku maltańskim. Jest używany jako eufemizm dla żeńskiego narządu płciowego, ze względu na jego kształt, oraz na określenie kogoś jako „pushover” (popychadło, ofiara, łajza, cipa). Maltański idiom "jinbiegħu bħall-pastizzi" (sprzedawać się jak pastizzi) jest odpowiednikiem określenia „sprzedawać się jak ciepłe bułeczki”, opisującego produkt, który wydaje się mieć niewyczerpany popyt. Rzeczy, które są "jinħarġu bħall-pastizzi", wychodzą jak pastizzi, można powiedzieć, że pojawiają się w szybkim tempie, czasami zbyt szybko.

</doc>
<doc id="5354674" url="https://pl.wikipedia.org/wiki?curid=5354674" title="Zoltán Székely">
Zoltán Székely



</doc>
<doc id="5354679" url="https://pl.wikipedia.org/wiki?curid=5354679" title="Stefan Żołdani">
Stefan Żołdani

Stefan Żołdani (ur. 1840 r., zm. 1900 r.) – architekt miejski Krakowa w latach 1876 - 1900. 
W swojej pracy inspirował się architekturą gotyku. Jego projekty są charakterystyczne, nigdy nie tynkowane, wykonane z cegły oraz zdobień. 

</doc>
<doc id="5354681" url="https://pl.wikipedia.org/wiki?curid=5354681" title="Ali Erebara">
Ali Erebara

Ali Erebara (ur. 13 maja 1897 w Dibrze, zm. 1979 w Tiranie) – albański prawnik i działacz narodowy, burmistrz Tirany w latach 1940-1942.
Życiorys.
Pochodził z zamożnej rodziny, był synem dziennikarza i działacza narodowego Jashara Erebary i Austriaczki. Uczył się początkowo w domu, a następnie w latach 1908-1913 w szkole tureckiej w Salonikach. W 1913 przyjechał do Wlory na zaproszenie Ismaila Qemala. Po wybuchu I wojny światowej wyjechał do Bułgarii, gdzie uczył się w szkole wojskowej, a następnie odbył studia prawnicze na uniwersytecie w Turynie, gdzie obronił pracę doktorską. W 1921 przyjechał do Albanii jako ekspert komisji d.s. delimitacji granic albańskich. 
Działał w Stowarzyszeniu Sportowym Agimi, które z czasem przekształciło się w Klub Sportowy Tirana. Pracował w Tiranie jako adwokat. W roku 1931 stanął na czele Sądu Wojskowego w Tiranie, ale stracił to stanowisko w 1933 wobec zarzutów o korupcję. W 1940 na życzenie Włochów objął stanowisko burmistrza Tirany, w 1942 podał się do dymisji.
Po powstaniu postrybskim we wrześniu 1946 został aresztowany przez komunistów i więziony w latach 1947-1952, a następnie internowany we wsi Kuç do roku 1960. Zmarł w Tiranie w roku 1979.

</doc>
<doc id="5354683" url="https://pl.wikipedia.org/wiki?curid=5354683" title="Liga Mistrzów w piłce siatkowej (2022/2023)">
Liga Mistrzów w piłce siatkowej (2022/2023)

Liga Mistrzów 2022/2023 (oficjalna nazwa: CEV Champions League Volley 2023) – 23. sezon Ligi Mistrzów rozgrywanej od 2000 roku (57. turniej ogólnie, wliczając Puchar Europy Mistrzów Krajowych), organizowanej przez Europejską Konfederację Piłki Siatkowej (CEV) w ramach europejskich pucharów dla męskich klubowych zespołów siatkarskich Starego Kontynentu.
System rozgrywek.
Liga Mistrzów w sezonie 2022/2023 składała się z czterech faz: kwalifikacji, fazy grupowej, fazy play-off oraz finału.
Faza kwalifikacyjna
Kwalifikacje do fazy grupowej Ligi Mistrzów 2022/2023 składały się z trzech rund eliminacyjnych. W 1. rundzie uczestniczyło siedem drużyn z federacji sklasyfikowanych najniżej w rankingu CEV spośród tych, które zgłosiły się do rozgrywek. Od 2. rundy udział w rozgrywkach rozpoczęły pozostałe drużyny, które nie miały zapewnionego udziału w fazie grupowej.
We wszystkich rundach rywalizacja toczyła się w postaci dwumeczów – mecz u siebie i rewanż na wyjeździe. O awansie decydowała większa liczba zdobytych punktów meczowych. Za zwycięstwo 3:0 lub 3:1 drużyna otrzymywała 3 punkty, za zwycięstwo 3:2 – 2 punkty, za porażkę 2:3 – 1 punkt, natomiast za porażkę 1:3 lub 0:3 – 0 punktów. Jeżeli po rozegraniu dwumeczu obie drużyny zdobyły tę samą liczbę punktów, o awansie decydował tzw. złoty set grany do 15 punktów z dwoma punktami przewagi jednej z drużyn.
Drużyny, które odpadły w 1. i 2. rundzie eliminacyjnej, uzyskały prawo gry w 1/32 finału Pucharu CEV, natomiast te, które odpadły w 3. rundzie kwalifikacyjnej, uczestniczyły w Pucharze CEV od 1/16 finału.
Do fazy grupowej Ligi Mistrzów awansowały dwie drużyny, które wygrały rywalizację w swoich parach w 3. rundzie eliminacji.
Faza grupowa
W fazie grupowej uczestniczyło 20 drużyn. W drodze losowania podzielone zostały na pięć grup (A-E). W każdej grupie drużyny rozegrały między sobą po dwa spotkania – mecz u siebie i rewanż na wyjeździe. Zwycięzcy poszczególnych grup uzyskali bezpośredni awans do ćwierćfinałów. Zespoły z drugich miejsc oraz najlepsza drużyna z trzeciego miejsca rywalizowały w rundzie play-off. Pozostałe drużyny z trzecich miejsc trafiły do ćwierćfinałów Pucharu CEV.
Faza play-off
Faza play-off składała się z rundy play-off, ćwierćfinałów oraz półfinałów. We wszystkich rundach fazy play-off rywalizacja toczyła się w postaci dwumeczów – mecz u siebie i rewanż na wyjeździe. O awansie decydowała większa liczba zdobytych punktów meczowych. Za zwycięstwo 3:0 lub 3:1 drużyna otrzymywała 3 punkty, za zwycięstwo 3:2 – 2 punkty, za porażkę 2:3 – 1 punkt, natomiast za porażkę 1:3 lub 0:3 – 0 punktów. Jeżeli po rozegraniu dwumeczu obie drużyny zdobyły tę samą liczbę punktów, o awansie decydował tzw. złoty set grany do 15 punktów z dwoma punktami przewagi jednej z drużyn.
Runda play-off
W rundzie play-off drużyny utworzyły pary według poniższego klucza:
Gospodarzami pierwszych meczów w parach były drużyny niżej sklasyfikowane po fazie grupowej.
Ćwierćfinały
Pary ćwierćfinałowe powstały według klucza:
Gospodarzami pierwszych meczów w parach były zespoły, które awansowały z rundy play-off oraz drużyna sklasyfikowana na 5. miejscu spośród tych, które zajęły 1. miejsce w grupie.
Półfinały
Pary półfinałowe powstały według klucza:
Gospodarzami pierwszych meczów w parach byli zwycięzcy w ćwierćfinałowych parach 1 i 3.
Finał
W finale uczestniczyli zwycięzcy w parach półfinałowych. O zwycięstwie Ligi Mistrzów decydowało jedno spotkanie rozegrane na neutralnym terenie. Gospodarz finału został wyłoniony w drodze konkursu.
Podział na koszyki.
Losowanie odbyło się 16 września 2022 roku w stolicy Belgii w Brukseli.
Rozgrywki.
Wszystkie godziny według czasu lokalnego.
Faza grupowa.
Grupa A.
Tabela
Wyniki spotkań
Grupa B.
Tabela
Wyniki spotkań
Grupa C.
Tabela
Wyniki spotkań
Grupa D.
Tabela
Wyniki spotkań
Grupa E.
Tabela
Wyniki spotkań

</doc>
<doc id="5354687" url="https://pl.wikipedia.org/wiki?curid=5354687" title="Szczudłaki">
Szczudłaki



</doc>
<doc id="5354696" url="https://pl.wikipedia.org/wiki?curid=5354696" title="Makigumo">
Makigumo

„Makigumo” – nazwa noszona na przestrzeni dziejów przez kilka japońskich okrętów:

</doc>
<doc id="5354700" url="https://pl.wikipedia.org/wiki?curid=5354700" title="Historia/e kina">
Historia/e kina

Historia/e kina (fr. "Histoire(s) du cinéma") – ośmioczęściowy serial dokumentalny realizowany techniką wideo, montowany w latach 1988–1998 przez Jean-Luca Godarda. Najdłuższy, liczący 266 minut i najbardziej skomplikowany projekt Godarda bada historię pojęcia kina i jego związek z XX wiekiem. Projekt jest powszechnie uznawany za "opus magnum" Godarda.
"Historia/e kina" w swym francuskim tytule zawierają grę słów: "histoire" oznacza zarówno „historię”, jak i „opowieść”, a "s" w nawiasach sugeruje mnogość opowieści o kinie. Podobne podwójne lub potrójne znaczenia, a także kalambury, są powtarzającym się motywem w całej "Historii" i wielu dziełach Godarda.
Pierwszy odcinek cyklu został pokazany poza konkursem na Festiwalu Filmowym w Cannes w 1988 roku. Dziewięć lat później (1997) cykl został wyświetlony w sekcji Un Certain Regard na tym samym festiwalu.
W 2012 roku, w plebiscycie reżyserów filmowych sporządzonym przez czasopismo „Sight &amp; Sound”, utwór Godarda znalazł się na 48. miejscu na liście najlepszych filmów wszech czasów.

</doc>
<doc id="5354702" url="https://pl.wikipedia.org/wiki?curid=5354702" title="Instytut Biologii Medycznej Polskiej Akademii Nauk">
Instytut Biologii Medycznej Polskiej Akademii Nauk

Instytut Biologii Medycznej PAN (dawn. Centrum Biologii Medycznej PAN) – instytut naukowy Polskiej Akademii Nauk z siedzibą w Łodzi.
Historia.
W 1959 powołano w Łodzi Zakład Fizjologii PAN, przemianowany w 1971 na Zakład Amin Biogennych PAN, który włączono do Centrum Badań Molekularnych i Makromolekularnych PAN. ZAB PAN przekształcono w 1981 w samodzielną placówkę. W 1987 powołano Centrum Mikrobiologii i Wirusologii PAN, przenosząc je w 1994 do gmachu przy ul. Lodowej 106 w Łodzi.
Centrum Biologii Medycznej PAN utworzono 1 lipca 2003, łącząc Centrum Mikrobiologii i Wirusologii PAN oraz Zakład Amin Biogennych PAN. CBM PAN rozpoczęło działalność 1 stycznia 2004. W 2007 Instytut uzyskał uprawnienia do nadawania stopnia naukowego doktora nauk medycznych w dyscyplinie biologia medyczna, w 2008 zaś CBM PAN przekształcono Instytut Biologii Medycznej PAN.
Instytut.
Przedmiot badań.
Instytut prowadzi działania naukowe, skupiające się na wyjaśnianiu mechanizmów molekularnych procesów fizjologicznych i patofizjologicznych oraz biotechnologii medycznej. Prowadzi badania podstawowe i aplikacyjne, szczególnie w zakresie biologii i biotechnologii medycznej badań relacji organizm-środowisko oraz badań na styku patogen-gospodarz.

</doc>
<doc id="5354707" url="https://pl.wikipedia.org/wiki?curid=5354707" title="Minatsuki">
Minatsuki



</doc>
<doc id="5354708" url="https://pl.wikipedia.org/wiki?curid=5354708" title="Komisja do Spraw Opakowań">
Komisja do Spraw Opakowań

Komisja do Spraw Opakowań – jednostka organizacyjna Prezesa Rady Ministrów istniejąca w latach 1957–1961, powołana w celu wprowadzenia postępu technicznego w produkcji i stosowaniu opakowań, uzyskania oszczędności deficytowych tworzyw używanych na opakowania, zagwarantowania racjonalnej gospodarki opakowaniami, wyeliminowania strat powstających w wyniku nieracjonalnego opakowania oraz w celu właściwego wykorzystania środków przewozowych, jak również podniesienia kultury handlu i aktywizacji eksportu przez stosowanie odpowiednich opakowań.
Powołanie Komisji.
Na podstawie uchwały Rady Ministrów z 1957 r. w sprawie powołania Komisji do Spraw Opakowań ustanowiono Komisję. Zadaniem Komisji było nadanie rozwojowi gospodarki opakowaniami kierunku odpowiadającego ogólnym potrzebom gospodarki narodowej.
Zakres działania Komisji.
Do zakresu działania Komisji należało inicjowanie i koordynowanie opracowań z dziedziny problematyki opakowań oraz współdziałanie z właściwymi ministerstwami, centralnymi urzędami, instytucjami i organizacjami spółdzielczymi i zawodowymi w pracach dotyczących w szczególności:
Skład Komisji.
Komisję stanowili przewodniczący i stali członkowie. Przewodniczącego Komisji powoływał i odwoływał Prezes Rady Ministrów. Członków stałych Komisji powoływali i odwoływali właściwi ministrowie (Prezes Polskiego Komitetu Normalizacyjnego), w uzgodnieniu z przewodniczącym Komisji.
Stali członkowie Komisji byli równocześnie pełnomocnikami właściwych ministrów w sprawach związanych z problematyką opakowań.
Zniesienie Komisji.
Na podstawie uchwały Rady Ministrów z 1961 r. w sprawie likwidacji Komisji do Spraw Opakowań zniesiono Komisję.

</doc>
<doc id="5354709" url="https://pl.wikipedia.org/wiki?curid=5354709" title="Wiosna w miasteczku">
Wiosna w miasteczku

Wiosna w miasteczku (mand. "Xiao cheng zhi chun") – chiński melodramat filmowy z 1948 roku w reżyserii Fei Mu, według scenariusza Li Tianji. Został wyprodukowany i sfinansowany przez wytwórnię Wenhua Film Company, której ogromny deficyt finansowy doprowadził do zdjęć filmowych z niskim budżetem, minimalistyczną fabułą i scenografią. 
W filmie występuje tylko pięć osób, a jego akcja skupia się na zmaganiach małżeństwa i zamieszaniu w związku z pojawieniem się w ich rezydencji kolegi męża, a zarazem niegdysiejszego kochanka żony.
W 2005 roku podczas rozdania Hong Kong Film Awards z okazji stulecia chińskich filmów "Wiosna w miasteczku" została uznana za najlepszy chiński film w historii.

</doc>
<doc id="5354711" url="https://pl.wikipedia.org/wiki?curid=5354711" title="Minazuki">
Minazuki

„Minazuki (Minatsuki)” – nazwa noszona na przestrzeni dziejów przez kilka japońskich okrętów:

</doc>
<doc id="5354713" url="https://pl.wikipedia.org/wiki?curid=5354713" title="Budapesti Vörös Meteor SE (szachy)">
Budapesti Vörös Meteor SE (szachy)

Budapesti Vörös Meteor SE – węgierski klub szachowy z siedzibą w Budapeszcie funkcjonujący w latach 1950–1975, wielokrotny mistrz kraju, sekcja Vörös Meteor.
Historia.
Klub powstał w 1950 roku jako następca klubów KAOSZ i MOSZ. Klub piętnastokrotnie triumfował w mistrzostwach Węgier, zdobywając tytuły w latach 1950, 1952–1954, 1956–1964 i 1966. Do jego czołowych szachistów należeli Lajos Portisch, István Bilek czy Győző Forintos. W 1975 roku nastąpiło wcielenie Vörös Meteor do MTK i zmiana nazwy klubu na MTK-VM.

</doc>
<doc id="5354718" url="https://pl.wikipedia.org/wiki?curid=5354718" title="Glaciał">
Glaciał



</doc>
<doc id="5354719" url="https://pl.wikipedia.org/wiki?curid=5354719" title="Pteruthius">
Pteruthius



</doc>
<doc id="5354720" url="https://pl.wikipedia.org/wiki?curid=5354720" title="Pteruthiinae">
Pteruthiinae



</doc>
<doc id="5354722" url="https://pl.wikipedia.org/wiki?curid=5354722" title="Minekaze">
Minekaze

„Minekaze” – nazwa noszona na przestrzeni dziejów przez kilka japońskich okrętów:

</doc>
<doc id="5354726" url="https://pl.wikipedia.org/wiki?curid=5354726" title="Centrum Handlowe M1 w Krakowie">
Centrum Handlowe M1 w Krakowie

Centrum Handlowe M1 w Krakowie – centrum handlowe w Krakowie należące do sieci centrów handlowych M1, zlokalizowane przy Alei Pokoju, w dzielnicy Czyżyny.
Centrum Handlowe M1 w Krakowie zostało otwarte w 2001 roku. Wystrój nawiązuje do architektury Sukiennic, jak również uliczek Starego Miasta w Krakowie.
Specyfikacja.
Powierzchnia najmu brutto Centrum Handlowego M1 w Krakowie wynosi 51 100 m². Znajduje się w nim ok. 125 sklepów, w tym hipermarket Auchan oraz sklep budowlany OBI. W centrum jest 6 restauracji i kawiarni, w tym restauracja McDonald’s oraz Pizza Hut i kawiarnia Costa Coffee. Dla klientów dostępnych jest 1358 miejsc parkingowych.
Nagrody.
W 2002 Centrum Handlowe M1 zostało laureatem plebiscytu architektonicznego Mister Krakowa, otrzymując nagrodę w kategorii: Najlepszy Obiekt Użyteczności Publicznej.

</doc>
<doc id="5354727" url="https://pl.wikipedia.org/wiki?curid=5354727" title="Nadakaze">
Nadakaze

„Nadakaze” – nazwa noszona na przestrzeni dziejów przez kilka japońskich okrętów:

</doc>
<doc id="5354729" url="https://pl.wikipedia.org/wiki?curid=5354729" title="Pomnik Polaków Ratujących Żydów w Łodzi">
Pomnik Polaków Ratujących Żydów w Łodzi

Pomnik Polaków Ratujących Żydów – pomnik poświęcony Polakom uhonorowanym tytułem „Sprawiedliwy wśród Narodów Świata”, powstały w 2009 wg projektu Czesława Bieleckiego w Parku Ocalałych w Łodzi.
Historia.
Pomnik powstawał w wyniku determinacji prezydenta Łodzi – Jerzego Kropiwnickiego oraz dzięki pomysłowi głównego projektanta. Powstawał w latach 2005–2009. Jego inwestorem był Wydział Ochrony Środowiska Urzędu Miasta Łodzi, a głównym projektantem Czesław Bielecki. Monument odsłonięto 27 sierpnia 2009. Uroczystości odsłonięcia pomnika odbyły się przy udziale prezydenta Polski – Lecha Kaczyńskiego.
Architektura.
Pomnik powstał na powierzchni 60 m² i jest kompozycją architektoniczno-ogrodową. Stanowią go ściany z betonu architektonicznego, tworzące kształt Gwiazdy Dawida, mającej symbolizować naród żydowski, którą powtarza szpaler grabów ustawiony dookoła murów. Na każdej ze ścian pomnika umieszczono napis „Sprawiedliwi wśród Narodów Świata 1939–1945”. Monument został wewnątrz wybrukowany, a ponadto w posadzce umieszczono oświetlenie ścian pomnika, na których znajduje się około 6,5 tys. tabliczek z nazwiskami Polaków odznaczonych przez Jad Waszem medalem Sprawiedliwy wśród Narodów Świata, w tym m.in. upamiętniające Jana Karskiego, Irenę Sendlerową, Władysława Bartoszewskiego, Józefa i Wiktorię Ulmów. Jeden z wierzchołków Gwiazdy Dawida stanowi orzeł, mający symbolizować naród polski, umieszczony na cokole, wykonany z trawertynu. Rzeźba ta wcina się w schody nabrzeża rzeki Łódki. Na cokole rzeźby znalazł się napis „Polakom ratującym Żydów w latach 1939–1945”, a także cytaty z Ewangelii i Talmudu po polsku, hebrajsku i angielsku, w tym m.in. inskrypcja „Kto ratuje jedno życie, ten ratuje cały świat”, widniejąca również na medalach przyznawanych przez Yad Vashem.
Pomnik zrealizował zespół autorski złożony z osób takich jak: Czesław Bielecki, Lenka Cederbaum, Krzysztof Adamus, Barbara Pietrasik, a rzeźbę orła wykonał Waldemar Mazurek.
Nagrody.
Nagroda w kategorii "Przestrzeń Publiczna Ukształtowana w Zieleni," przyznana przez Towarzystwo Urbanistów Polskich w (2010).

</doc>
<doc id="5354730" url="https://pl.wikipedia.org/wiki?curid=5354730" title="Zmarli w roku 1955">
Zmarli w roku 1955

Lista osób zmarłych w 1955:

</doc>
<doc id="5354732" url="https://pl.wikipedia.org/wiki?curid=5354732" title="Natsushio">
Natsushio

„Natsushio” – nazwa noszona na przestrzeni dziejów przez kilka japońskich okrętów:

</doc>
<doc id="5354733" url="https://pl.wikipedia.org/wiki?curid=5354733" title="Natsuzuki">
Natsuzuki

„Natsuzuki” – nazwa noszona na przestrzeni dziejów przez kilka japońskich okrętów:

</doc>
<doc id="5354735" url="https://pl.wikipedia.org/wiki?curid=5354735" title="Niizuki">
Niizuki

„Niizuki” – nazwa noszona na przestrzeni dziejów przez kilka japońskich okrętów:

</doc>
<doc id="5354736" url="https://pl.wikipedia.org/wiki?curid=5354736" title="Szuperliga GM Szabó László">
Szuperliga GM Szabó László

Szuperliga GM Szabó László – najwyższa klasa rozgrywek szachowych na Węgrzech, organizowana od 1949 roku. Wcześniej organizowana jako Országos Bajnokság I i Nemzeti Bajnokság I, od 2021 roku pod obecną nazwą.
Historia.
Pierwsze klubowe mistrzostwa Węgier odbyły się w 1949 roku i były poprzedzone turniejami kwalifikacyjnymi w 1948 roku, w których uczestniczyły osobno kluby z Budapesztu i kluby z pozostałych miejscowości. Dla zwycięzców zorganizowano finał, którego zwycięzca zostawał mistrzem kraju. W finale Diósgyőri Botvinnik SK pokonał Magánalkalmazottak SE 8:6. Po powstaniu w 1950 roku klubu Budapesti Vörös Meteor zdominował on krajowe rozgrywki w latach 50. i pierwszej połowie lat 60. Później nastąpiła dominacja Honvédu Budapeszt, który rywalizował m.in. ze Spartacusem i MTK. Pod koniec lat 90. liga otrzymała patronat László Szabó. W 2021 roku zmieniono nazwę na "Szuperliga".

</doc>
<doc id="5354737" url="https://pl.wikipedia.org/wiki?curid=5354737" title="Skoki narciarskie na Zimowej Uniwersjadzie 2023">
Skoki narciarskie na Zimowej Uniwersjadzie 2023

Zawody w skokach narciarskich na Zimowej Uniwersjadzie 2023 odbyły się w dniach 16–20 stycznia 2023 w amerykańskim Lake Placid. Rozegrano pięć konkurencji na skoczni normalnej HS-100.

</doc>
<doc id="5354740" url="https://pl.wikipedia.org/wiki?curid=5354740" title="Honvéd ASE (szachy)">
Honvéd ASE (szachy)

Honvéd ASE – węgierski klub szachowy z siedzibą w Budapeszcie, siedemnastokrotny mistrz kraju, sekcja Honvéd Auróra SE.
Historia.
Szachowa sekcja Budapesti Honvéd SE została założona w 1960 roku przez Andrása Ozsvátha, który był także pierwszym trenerem. Klub od momentu powstania utrzymywał się w czołówce węgierskich szachów, zdobywając w okresie WRL dziewięć tytułów mistrzowskich. W 1988 roku klub zajął drugie miejsce w Pucharze Europy, ulegając jedynie CSKA Moskwa. Zawodnikami klubu byli wówczas m.in. Gyula Sax, József Pintér, József Horváth i László Hazai.
Po przemianach politycznych 1989 roku klub stał się sekcją Honvéd ASE i pod nazwami sponsorów – Hungaroil-Honvéd i Honvéd-Mediflóra – ośmiokrotnie triumfowali w mistrzostwach kraju. Ponadto klub dwukrotnie w tym okresie zajął drugie miejsce w Pucharze Europy, w latach 1993 i 1995. Z przyczyn finansowych w 2008 roku klub spadł do NB II.

</doc>
<doc id="5354742" url="https://pl.wikipedia.org/wiki?curid=5354742" title="Christopher Gregory Weeramantry">
Christopher Gregory Weeramantry



</doc>
<doc id="5354744" url="https://pl.wikipedia.org/wiki?curid=5354744" title="Gogitidze">
Gogitidze

Osoby noszące nazwisko Gogitidze:

</doc>
<doc id="5354745" url="https://pl.wikipedia.org/wiki?curid=5354745" title="Mistrzostwa Świata w Lekkoatletyce 1987 – maraton mężczyzn">
Mistrzostwa Świata w Lekkoatletyce 1987 – maraton mężczyzn

Bieg maratoński mężczyzn – jedna z konkurencji biegowych rozgrywanych podczas lekkoatletycznych mistrzostw świata w 1987 na Stadionie Olimpijskim w Rzymie.
Zwycięzcą został Douglas Wakiihuri z Kenii. Tytułu zdobytego na poprzednich mistrzostwach nie obronił Robert de Castella z Australii, który nie ukończył biegu.

</doc>
<doc id="5354747" url="https://pl.wikipedia.org/wiki?curid=5354747" title="Bara brith">
Bara brith

Bara brith – tradycyjny słodki chleb o smaku herbaty, suszonych owoców i przypraw.
Spadek jego popularności doprowadził do tego, że w roku 2006 supermarket Morrisons usunął go ze swoich półek, a rok później badanie wykazało, że 36% nastolatków w Walii nigdy go nie próbowało. Został on następnie powtórnie rozpowszechniony przez znanych szefów kuchni. Powstało kilka wariacji na temat "bara brith", w tym przekształcenie go w czekoladę i lody.
Historia.
"Bara brith" wywodzi swoją nazwę z języka walijskiego: "bara" oznacza „chleb” i "brith" tłumaczy się jako „nakrapiany”. Twierdzi się, że został wynaleziony przez walijskiego szefa kuchni, który dodał suszone owoce i przyprawy do ciasta chlebowego, tworząc pierwszą wersję tradycyjnego chlebka do herbaty. Później używano tego słowa jako kolokwializmu – („nadmierne przyprawienie bara brith”) oznacza zrobienie czegoś w nadmiarze.
W 2006 roku brytyjska sieć supermarketów Morrisons wycofała "bara brith" ze sprzedaży w 19 swoich sklepach w Walii. W prasie pojawiły się skargi, ale firma upierała się, że chleb został usunięty z powodu braku sprzedaży. Ankieta przeprowadzona przez brytyjską sieć supermarketów Sainsbury’s w 2007 roku wykazała, że ​​36% ankietowanych nastolatków w Walii nigdy nie próbowało "bara brith". Kiedy przeglądano odpowiedzi w całej Wielkiej Brytanii, około 85% nastolatków nigdy nie próbowało tradycyjnego walijskiego chleba.
Słynny szef kuchni Phil Vickery w roku 2011 przygotował "bara brith" w Brynsiencyn, na wyspie Anglesey, dla odcinka serialu telewizyjnego ITV "This Morning". Użył tradycyjnego przepisu, który został przekazany lokalnemu szefowi kuchni Nerys Roberts przez jej rodzinę. Jej piekarnia wcześniej zaopatrywała w "bara brith" brytyjską sieć supermarketów Safeway, zanim ta została wykupiona przez Morrisons. Beca Lyne-Pirkis upiekła "bara brith" podczas jednej z konkurencji w czwartej serii serialu telewizyjnego BBC „The Great British Bake Off” w 2013 roku. Chociaż oparła go na przepisie swojej babci, trudno było jej ukończyć konkurencję w ciągu trzech godzin przeznaczonych na tę rundę. Wypiek jednak zdobył uznanie sędziów Paula Hollywooda i Mary Berry.
Przepis.
Chleb jest wyrabiany ze zmieszania mąki (białej lub samorosnącej), drożdży (jeśli nie używa się mąki samorosnącej), masła, suszonych owoców (takich jak rodzynki, koryntki i sułtanki), mieszanych przypraw i jajka. Niektóre przepisy faworyzują moczenie przez noc przed pieczeniem suszonych owoców w herbacie. Ta mieszanina jest następnie zostawiana do wyrośnięcia, aby umożliwić fermentację. Po początkowym okresie powietrze jest wybijane z mieszanki, i ta może ponownie wyrosnąć. Ten okres przygotowania może zająć do dwóch godzin, wliczając w to czas odpoczynku dla mieszanki chlebowej. Następnie piecze się ciasto w piekarniku. "Bara brith" jest tradycyjnie podawany na „tea time”, obok herbaty. Zwykle podaje się go w plastrach posmarowanych masłem z jednej strony.
Odmiany.
W Argentynie "bara brith" jest również znany jako "torta negra" („czarne ciasto”). Jedna z najbardziej tradycyjnych potraw pochodzących z dolin prowincji Chubut, została przywieziona przez osadników walijskich, którzy zaczęli przybywać do Argentyny w 1865 roku. W Walii występują również inne odmiany. Lyne-Pirkis w „The Great British Bake Off” zastąpiła olejkiem herbacianym całonocny proces moczenia owoców. W książce E. Smith Twiddy „The Little Welsh Cookbook”, filiżanka zimnej herbaty jest dodana do mikstury, a marmolada jest używana jako glazura. Sławny walijski szef kuchni Bryn Williams używa smalcu w swoim przepisie oraz kombinacji rodzynek i skórki kandyzowanej jako mieszanych owoców.
Smaki "bara brith" zostały również wykorzystane w innych rodzajach żywności. Firma Pemberton's Victorian Chocolates w Llanboidy, Carmarthenshire opracowała w 2009 roku czekoladę inspirowaną "bara brith", używając nadziewanej czekolady o smaku herbaty, uzupełnionej suszonymi owocami i mającej konsystencję ciasta. Kiedy ówczesny książę Walii odwiedził Ammanford, Carmarthenshire w 2011 roku, spróbował lodów "bara brith". Zostały one wytworzone przez lokalną lodziarnię, która wiedziała o zamiłowaniu księcia do tego chleba. 

</doc>
<doc id="5354748" url="https://pl.wikipedia.org/wiki?curid=5354748" title="Tsuchida">
Tsuchida

Osoby noszące nazwisko Tsuchida:

</doc>
<doc id="5354750" url="https://pl.wikipedia.org/wiki?curid=5354750" title="Osiedle Karolówka (Zamość)">
Osiedle Karolówka (Zamość)



</doc>
<doc id="5354751" url="https://pl.wikipedia.org/wiki?curid=5354751" title="Osiedle Zamczysko (Zamość)">
Osiedle Zamczysko (Zamość)



</doc>
<doc id="5354752" url="https://pl.wikipedia.org/wiki?curid=5354752" title="Bocchi the Rock!">
Bocchi the Rock!

 – czteropanelowa manga autorstwa Aki Hamaji, publikowana na łamach magazynu „Manga Time Kirara Max” wydawnictwa Hōbunsha od grudnia 2017. Na jej podstawie studio CloverWorks wyprodukowało serial anime, który emitowano od października do grudnia 2022.
Fabuła.
Hitori Gotō, licealistka grająca na gitarze, od zawsze marzyła o dołączeniu do zespołu, ale nie jest w stanie tego zrobić, ponieważ nie jest dobra w kontaktach z ludźmi. Pewnego dnia spotyka jednak Nijikę Ijichi, perkusistkę, która desperacko poszukuje gitarzystki, w wyniku czego Hitori dołącza do zespołu Kessoku Band i rozpoczyna działalność muzyczną wraz z innymi członkami, w tym Ryō Yamadą i Ikuyo Kitą.
Bohaterowie.
Nazwiska bohaterek serii pochodzą od nazwisk członków prawdziwego zespołu j-rockowego, Asian Kung-Fu Generation, przy czym ich instrumenty również się pokrywają (na przykład Yamada z obu zespołów gra na basie).
Manga.
Manga "Bocchi the Rock!" po raz pierwszy ukazała się 19 grudnia 2017 w magazynie „Manga Time Kirara Max” jako praca gościnna. Pełna publikacja serii rozpoczęła się w tym samym magazynie 19 marca 2018. Następnie wydawnictwo Hōbunsha rozpoczęło zbieranie rozdziałów do wydań w formacie tankōbon, których pierwszy tom ukazał się 27 lutego 2019. Według stanu na 26 listopada 2022, do tej pory wydano 5 tomów.
Anime.
Adaptacja w formie telewizyjnego serialu anime została zapowiedziana 18 lutego 2021. Została wyprodukowana przez studio CloverWorks i wyreżyserowana przez Keiichirō Saitō, wraz z Yūsuke Yamamoto jako asystentem. Scenariusz napisała Erika Yoshida, postacie zaprojektował Kerorira, zaś muzykę skomponował Tomoki Kikuya. Anime emitowano od 9 października do 25 grudnia 2022 w Tokyo MX i innych stacjach. Prawa do dystrybucji serii poza Azją zakupiło Crunchyroll.
Odbiór.
W 2019 seria zajęła 8. miejsce w konkursie Next Manga Award w kategorii najlepsza manga drukowana.

</doc>
<doc id="5354753" url="https://pl.wikipedia.org/wiki?curid=5354753" title="Osiedle Planty (Zamość)">
Osiedle Planty (Zamość)



</doc>
<doc id="5354755" url="https://pl.wikipedia.org/wiki?curid=5354755" title="Osiedle Janowice (Zamość)">
Osiedle Janowice (Zamość)



</doc>
<doc id="5354756" url="https://pl.wikipedia.org/wiki?curid=5354756" title="Osiedle Nowe Miasto (Zamość)">
Osiedle Nowe Miasto (Zamość)



</doc>
<doc id="5354758" url="https://pl.wikipedia.org/wiki?curid=5354758" title="Osiedle Stare Miasto (Zamość)">
Osiedle Stare Miasto (Zamość)



</doc>
<doc id="5354760" url="https://pl.wikipedia.org/wiki?curid=5354760" title="Eksplozja na moście Krymskim">
Eksplozja na moście Krymskim

Eksplozja na moście Krymskim – zdarzenie, do którego doszło 8 października 2022 na moście łączącym Krym z Półwyspem Tamańskim, podczas rosyjskiej inwazji na Ukrainę. Wybuch miał miejsce na drogowej części mostu, skutkując zawaleniem się przęseł jednej z jezdni. Zapaleniu uległo również siedem cystern kolejowych na sąsiedniej przeprawie.
Rosyjski oświadczył, że do eksplozji doprowadził wybuch ciężarówki. Przewodniczący Rady Najwyższej Republiki Autonomicznej Krymu, oskarżył stronę ukraińską o odpowiedzialność za eksplozję. Strona ukraińska już wcześniej wspominała, że most może być celem ataku rakietowego.
Rosyjskie Ministerstwo Transportu poinformowało, że wieczorem w dniu eksplozji przywrócono na moście ruch kolejowy (pociągi pasażerskie i towarowe) i kołowy (wahadłowo, ograniczony wyłącznie do pojazdów lekkich, po jednej jezdni mostu).
Według władz rosyjskich ciężarówka wyjechała z Krasnodaru, a jej kierowcą miał być Mahir Jusubow, który przez dwa dni przed wydarzeniem nie kontaktował się z rodziną. Władze rosyjskie stwierdziły, że mężczyzna otrzymał zlecenie przewozu nawozów przez internet.
Rosyjskie władze podały, że w eksplozji zginęły 3 osoby – kierowca ciężarówki, która eksplodowała, a także mężczyzna i kobieta, znajdujący się w przejeżdżającym obok samochodzie osobowym.
Rozporządzenie rządu Federacji Rosyjskiej przewiduje, że naprawa uszkodzeń, które powstały w wyniku wybuchu zakończą się do 1 lipca 2023 r. Inne doniesienia (oparte o brytyjskie dane wywiadowcze) wskazują, że naprawa mostu po tym wypadku potrwać musi dłużej i przywrócenie jego stanu do pełnej sprawności może nie udać się przed wrześniem 2023.
23 lutego 2023 r. (dzień przed pierwszą rocznicą inwazji rosyjskiej na Ukrainę wicepremier Federacji Rosyjskiej Marat Chusnullin poinformował, że „wszystkie pasy mostu są w pełni otwarte dla ruchu samochodowego” i że ruch drogowy został wznowiony „39 dni przed planowanym terminem”. Tego samego dnia jednak doniesiono, że na linii kolejowej na moście doszło do sabotażu (działania dywersyjnego), skutkującego czasowym wstrzymaniem ruchu kolejowego przez most (nie jest potwierdzone, czy doszło do jakiegoś wybuchu na torach, czy jedynie do wycięcia odcinka szyny).
Ukrposzta ogłosiła wydanie – w nakładzie 7 milionów sztuk – znaczka pocztowego upamiętniającego eksplozję na moście.
Most Krymski.
Budowa obecnego mostu Krymskiego została rozpoczęta po rosyjskiej aneksji Krymu w 2014 roku. Oficjalne otwarcie mostu miało miejsce 15 maja 2018 roku przez prezydenta Rosji Władimira Putina. Od początku swojego istnienia, obiekt pełnił ważną funkcję logistyczną i propagandową – znacząco ułatwiał przepływ osób i dóbr między Rosją a półwyspem, jednocześnie symbolizując kontrolę Rosji nad zaanektowanym terytorium.
Z początkiem rosyjskiej inwazji na Ukrainę most zaczął pełnić funkcję obiektu istotnego dla rosyjskich działań wojennych – do momentu zajęcia przez Rosję należących do Ukrainy terytoriów nad Morzem Azowskim, most Krymski był jedyną bezpośrednią drogą lądową na Krym dostępną dla wojsk rosyjskich.

</doc>
<doc id="5354762" url="https://pl.wikipedia.org/wiki?curid=5354762" title="Osiedle Orzeszkowej-Reymonta (Zamość)">
Osiedle Orzeszkowej-Reymonta (Zamość)



</doc>
<doc id="5354764" url="https://pl.wikipedia.org/wiki?curid=5354764" title="Osiedle Promyk (Zamość)">
Osiedle Promyk (Zamość)



</doc>
<doc id="5354765" url="https://pl.wikipedia.org/wiki?curid=5354765" title="Osiedle Słoneczny Stok (Zamość)">
Osiedle Słoneczny Stok (Zamość)



</doc>
<doc id="5354766" url="https://pl.wikipedia.org/wiki?curid=5354766" title="Osiedle Powiatowa (Zamość)">
Osiedle Powiatowa (Zamość)



</doc>
<doc id="5354767" url="https://pl.wikipedia.org/wiki?curid=5354767" title="Osiedle Świętego Piątka (Zamość)">
Osiedle Świętego Piątka (Zamość)



</doc>
<doc id="5354769" url="https://pl.wikipedia.org/wiki?curid=5354769" title="Eric Williams (ujednoznacznienie)">
Eric Williams (ujednoznacznienie)



</doc>
<doc id="5354770" url="https://pl.wikipedia.org/wiki?curid=5354770" title="Joanna Cholewa">
Joanna Cholewa

PiNuta, właśc. Joanna Cholewa (ur. 21 listopada 1984 we Wrocławiu) – polska piosenkarka i aktorka, wokalistka zespołu Girls on Fire.
Życiorys.
Ukończyła studia pedagogiczne na Uniwersytecie Wrocławskim. W latach 2002–2012 była aktorką Teatru Muzycznego „Capitol” we Wrocławiu. W 2006 była współproducentką i aktorką w projekcie "Moją twarz ci opiszę" wystawionym na 27. Przeglądzie Piosenki Aktorskiej we Wrocławiu.
Podczas pracy nad spektaklem "Baśń o Królowej Śniegu" w 2004 poznała Martę Dzwonkowską i Monikę Wiśniowską, z którymi założyła zespół Girls on Fire. W 2013 uczestniczyły w trzeciej edycji programu TVN "X Factor", a w 2017 wydały album pt. "Siła kobiet" promowany singlem „Siła kobiet”, z którym zwyciężyły w konkursie „Debiutów” na 55. Krajowym Festiwalu Piosenki Polskiej w Opolu oraz zdobyły festiwalową nagrodę Stowarzyszenia SAWP. Ich występ był szeroko komentowany w ogólnopolskiej prasie.
W 2017 stworzyła autorski program artystyczny "Mały Artysta" skierowany dla dzieci w wieku przedszkolnym. W 2022 rozpoczęła solowy projekt PiNuta oraz podjęła współpracę z Radiem RAM, dla którego realizuje audycję "Nuty PiNuty" wraz z kompozytorem Tomaszem Baselem 

</doc>
<doc id="5354771" url="https://pl.wikipedia.org/wiki?curid=5354771" title="Przedmieście Szczebrzeskie (Zamość)">
Przedmieście Szczebrzeskie (Zamość)



</doc>
<doc id="5354772" url="https://pl.wikipedia.org/wiki?curid=5354772" title="Przedmieście Lubelskie (Zamość)">
Przedmieście Lubelskie (Zamość)



</doc>
<doc id="5354774" url="https://pl.wikipedia.org/wiki?curid=5354774" title="Okikaze">
Okikaze

„Okikaze” – nazwa noszona na przestrzeni dziejów przez kilka japońskich okrętów:

</doc>
<doc id="5354776" url="https://pl.wikipedia.org/wiki?curid=5354776" title="Vasas SC (szachy)">
Vasas SC (szachy)

Vasas SC – węgierski klub szachowy z siedzibą w Budapeszcie, sekcja Vasas SC.
Historia.
Klub został założony w 1927 roku jako szósta sekcja Vasas SC. W 1947 roku zawodnik klubu, Pál Benkő, zdobył tytuł mistrza kraju, a trzy lata później klub zdobył drużynowe mistrzostwo Węgier. Zawodnikami klubu byli także m.in. András Adorján, József Pintér i Zoltán Ribli.
W sezonie 2011/2012 klub po raz ostatni występował w NB I.

</doc>
<doc id="5354778" url="https://pl.wikipedia.org/wiki?curid=5354778" title="Janowice Małe">
Janowice Małe

Janowice Małe – część miasta Zamościa w województwie lubelskim. Stanowi część dzielnicy Karolówka (w przeciwieństwie do Janowic Dużych, które stanowią część dzielnicy Janowice (od 1918 w granicach Zamościa).
Leżą w zachodniej części miasta, w okolicy ulicy Szczebrzeskiej.
Dawniej samodzielna wieś w gminie Nowa Osada, gdzie 14 października 1933 wraz z Karolówką utworzyła gromadę o nazwie Janowice Małe. 12 stycznia 1934 Janowice Małe z Karolówką włączono w granice Zamościa.

</doc>
<doc id="5354780" url="https://pl.wikipedia.org/wiki?curid=5354780" title="Janowice Duże (Zamość)">
Janowice Duże (Zamość)

Janowice Duże – część miasta Zamościa w województwie lubelskim. Stanowi część dzielnicy Janowice (w przeciwieństwie do Janowic Małych, które stanowią część dzielnicy Karolówka (od 1934 w granicach Zamościa).
Leżą w zachodniej części miasta, w okolicy ulicy Szczebrzeskiej.
Historia.
Dawniej samodzielna wieś w gminie Nowa Osada. W 1918 roku włączona w granice Zamościa.

</doc>
<doc id="5354782" url="https://pl.wikipedia.org/wiki?curid=5354782" title="Oyashio">
Oyashio

„Oyashio” – nazwa noszona na przestrzeni dziejów przez kilka japońskich okrętów:

</doc>
<doc id="5354787" url="https://pl.wikipedia.org/wiki?curid=5354787" title="Sitaniec-Błonie">
Sitaniec-Błonie

Sitaniec-Błonie - część miasta Zamościa w województwie lubelskim.
Leży w północnej części miasta, w okolicy ulicy Granicznej. Dawniej samodzielna wieś w gminie Wysokie. 9 grudnia 1973 włączona w większości wraz z częściami Płoskiego i Wólki Infułackiej w granice Zamościa.

</doc>
<doc id="5354788" url="https://pl.wikipedia.org/wiki?curid=5354788" title="Ōyodo">
Ōyodo

„Ōyodo” – nazwa noszona na przestrzeni dziejów przez kilka japońskich okrętów:

</doc>
<doc id="5354791" url="https://pl.wikipedia.org/wiki?curid=5354791" title="Jure Robežnik">
Jure Robežnik

Jure Robežnik (ur. 23 sierpnia 1933 w Lublanie, zm. 7 października 2022) – słoweński pianista, kompozytor.
Życiorys.
Jure Robežnik urodził się w 1933 roku w Lublanie. Był pianistą i kompozytorem; skupiał się na jazzie i muzyce popularnej. Mimo braku wykształcenia muzycznego, był autorem ponad stu pięćdziesięciu utworów muzycznych.
Robežnik ukończył studia języka niemieckiego 1958 w Lublanie. W 2017 roku został odznaczony przez Stowarzyszenie Kompozytorów Słoweńskich Nagrodą Kozina.

</doc>
<doc id="5354792" url="https://pl.wikipedia.org/wiki?curid=5354792" title="Zmarli w roku 1829">
Zmarli w roku 1829

Lista osób zmarłych w 1829:

</doc>
<doc id="5354795" url="https://pl.wikipedia.org/wiki?curid=5354795" title="Zmarli w roku 1830">
Zmarli w roku 1830

Lista osób zmarłych w 1830:

</doc>
<doc id="5354797" url="https://pl.wikipedia.org/wiki?curid=5354797" title="Rafał Malczewski">
Rafał Malczewski



</doc>
<doc id="5354798" url="https://pl.wikipedia.org/wiki?curid=5354798" title="Mistrzostwa Świata w Lekkoatletyce 1987 – bieg na 3000 m z przeszkodami mężczyzn">
Mistrzostwa Świata w Lekkoatletyce 1987 – bieg na 3000 m z przeszkodami mężczyzn

Bieg na 3000 metrów z przeszkodami mężczyzn – jedna z konkurencji biegowych rozgrywanych podczas lekkoatletycznych mistrzostw świata w 1987 na Stadionie Olimpijskim w Rzymie.
Zwycięzcą został Francesco Panetta z Włoch, który tydzień wcześniej zdobył srebrny medal w biegu na 10 00 metrów. Tytułu zdobytego na poprzednich mistrzostwach nie obronił Patriz Ilg z Republiki Federalnej Niemiec, który tym razem zajął 12. miejsce w finale.
Wyniki.
Eliminacje.
Rozegrano 3 biegi eliminacyjne. Z każdego biegu czterech najlepszych zawodników automatycznie awansowało do finału (Q). Skład finalistów uzupełniło trzech najszybszych biegaczy spoza pierwszej czwórki z wszystkih biegów eliminacyjnych (q).

</doc>
<doc id="5354800" url="https://pl.wikipedia.org/wiki?curid=5354800" title="Guanting Shuiku">
Guanting Shuiku

Guanting Shuiku () – zbiornik retencyjny na rzece Yongding we wschodnich Chinach, położony w powiecie Huailai w prowincji Hebei i częściowo w dzielnicy Yanqing w granicach miasta wydzielonego Pekin, niecałe 80 km od ścisłego centrum. Powstał w wyniku przegrodzenia rzeki zaporą ziemną. Prace konstrukcyjne trwały od października 1951 roku do maja 1954 roku, w późniejszych latach przebudowany i powiększony (m.in. w 1988 roku). Zlewnia zbiornika ma powierzchnię 43400 km² a jego pojemność całkowita wynosi 4,16 mld m³ (pierwotnie 2,27 mld m³). Wykorzystywany jest on do celów przeciwpowodziowych, a także do celów energetycznych, do nawadniania użytków rolnych oraz do zaopatrzenia w wodę Pekinu. Zapora ma 52 m wysokości, a w jej wschodniej części znajduje się elektrownia wodna o mocy 30 MW.

</doc>
<doc id="5354804" url="https://pl.wikipedia.org/wiki?curid=5354804" title="Flaga gminy Dygowo">
Flaga gminy Dygowo



</doc>
<doc id="5354805" url="https://pl.wikipedia.org/wiki?curid=5354805" title="Flaga Pełczyc">
Flaga Pełczyc



</doc>
<doc id="5354806" url="https://pl.wikipedia.org/wiki?curid=5354806" title="Flaga gminy Pełczyce">
Flaga gminy Pełczyce



</doc>
<doc id="5354807" url="https://pl.wikipedia.org/wiki?curid=5354807" title="Flaga Drawna">
Flaga Drawna



</doc>
<doc id="5354808" url="https://pl.wikipedia.org/wiki?curid=5354808" title="Flaga gminy Drawno">
Flaga gminy Drawno



</doc>
<doc id="5354809" url="https://pl.wikipedia.org/wiki?curid=5354809" title="Hołubcie bielkowskie">
Hołubcie bielkowskie

Hołubcie bielkowskie (także: "hołubcie sąsiadowickie") – regionalny produkt kulinarny, charakterystyczny dla powiatu stargardzkiego, wpisany na listę produktów tradycyjnych w dniu 8 lipca 2015 w kategorii "gotowe dania i potrawy" w województwie zachodniopomorskim (zgłaszającymi byli Ewa i Zbigniew Pietruszkowie z Bielkowa).
Historia.
Wieś Bielkowo (początkowo "Belków") została w 1946 zasiedlona repatriantami z Małopolski Wschodniej, którzy przybyli ze wsi Sąsiadowice w województwie lwowskim (obecnie rejon starosamborski na Ukrainie). Z uwagi na występujące w fazie pionierskiej trudności z aprowizacją i wyżywieniem, hołubcie stały się popularną i często przygotowywaną potrawą – wymagały składników dostępnych na co dzień w ogrodzie i w lasach. Należały do dań pożywnych i tanich. Dodatkowo posiadały znaczenie kulturowe – łączyły lokalną społeczność z utraconymi na wschodzie ziemiami i gospodarstwami przodków. Były, wraz z językiem i obyczajami, elementem przywiezionej do Bielkowa tradycji kresowej.
Obecnie danie przygotowywane jest głównie w okresie Bożego Narodzenia, w tym na Wigilię, w czasie Wszystkich Świętych, jak również na ważniejsze uroczystości rodzinne. Smak hołubciów nadal pozostaje elementem wspominania ziem utraconych, jest także łącznikiem międzypokoleniowym. Do dziś w rodzinach bielkowskich, które mają korzenie kresowe hołubcie są najważniejszym daniem wigilijnym.
Charakterystyka.
Przygotowywanie hołubciów rozpoczyna się od sparzenia wodą główki kapusty i oddzielenia liści. Ugotowaną kaszę jęczmienną łączy się ze obranymi startymi na tarce ziemniakami, przyprawionymi solą, pieprzem i majerankiem. Pokrojoną w kostkę cebulę szkli się na patelni z kostkami boczku (w przypadku wersji, postnej, wigilijnej, zamiast boczku stosuje się olej). Wszystkie masy łączy się i nakłada całość w liście kapusty, podobnie, jak ma to miejsce w przypadku przyrządzania gołąbków. Tak przygotowane hołubcie układa się w garnku i zalewa wodą, w której produkt gotuje się około dwóch godzin. 
Do dziś w rodzinach bielkowskich, które mają wschodnie korzenie Hołubcie są podstawowym daniem wigilijnym. 
Po przygotowaniu hołubcie są owalne, miękkie lecz ścisłe, z zewnątrz zielone, wewnątrz szare (farsz). Wielkość jest różna i zależna od rozmiaru użytych liści kapuścianych. 
Hołubcie serwowane są najczęściej ze skwarkami, a podczas Wigilii z sosem grzybowym.
Nagrody i wyróżnienia.
W 2014 hołubcie bielkowskie zdobyły I miejsce w pierwszej edycji konkursu „Poszukiwacze Smaków” w kategorii szkół gimnazjalnych. Były również przedmiotem zainteresowania w projekcie etnograficznym "Tutejsi", związanym z kultywowaniem tradycji przez potomków repatriantów na Pomorzu Zachodnim i mającym na celu ustalenie, czy ludzie, którzy przybyli na ten teren po 1945, kontynuowali przywiezione ze sobą tradycje, czy też stworzyli nowe wartości kulturowe. Hołubcie są dowodem na skuteczne przeszczepienie na obszar Pomorza tradycji kresowych, w tym wypadku sąsiadowickich. Jeden z uczestników projektu "Tutejsi" stwierdził:"Hołubcie bielkowskie to tradycyjne danie z Sąsiadowic. To gołąbki, które nadziewa się kaszą jęczmienną i surowymi ziemniakami, a potem piecze albo gotuje. Z projektu dowiedziałam się, że w ogóle istnieją! I że można je jeść z sosem grzybowym. Kiedy jechaliśmy do Międzyzdrojów na podsumowanie projektu, wzięliśmy ze sobą te przygotowane dla nas przez panią Ewę Pietruszkę""."

</doc>
<doc id="5354811" url="https://pl.wikipedia.org/wiki?curid=5354811" title="Potrawka z królika">
Potrawka z królika

Potrawka z królika, określana również jako potrawka z zająca, gdy używany jest zając – potrawka przygotowywana z użyciem mięsa królika jako głównego składnika. Istnieją pewne tradycyjne regionalne odmiany tego dania, takie jak "Coniglio all'ischitana" na wyspie Ischia, niemiecki "Hasenpfeffer" oraz "jugged hare" w Wielkiej Brytanii i Francji. Historia potrawki z królika sięga co najmniej XIV wieku, sposób jej przyrządzania został opublikowany w tym czasie w „The Forme of Cury” jako przepis na duszonego zająca. Potrawka z królika jest tradycyjnym daniem ludu Algonquin, jest narodowym daniem Malty i jest również częścią kuchni wysp greckich. Potrawka z zająca była produkowana w konserwach około początku XX wieku w zachodniej Francji i wschodnich Niemczech.
Przygotowanie.
Potrawka z królika przygotowywana jest z użyciem mięsa króliczego jako podstawowego składnika. Dodatkowe składniki mogą obejmować ziemniaki, marchew, cebulę, seler, czosnek, wino oraz różne zioła i przyprawy. Królika można zamarynować przed gotowaniem w płynie, takim jak czerwone wino. Krew zająca lub królika była historycznie używana do przyrządzania potrawki z zająca i potrawki z królika, aby je zagęścić i wzbogacić smakowo, i praktyka ta jest czasem stosowana współcześnie. Nowszym tego przykładem jest Anglia (ok. 1910 i wcześniej), gdzie krew była czasami używana do wzbogacania potrawki z zająca.
Odmiany.
"Conejo en salmorejo" to bardzo popularna potrawka z królika na Wyspach Kanaryjskich przygotowywane z marynowanego królika. Składniki użyte w marynacie to wino, oliwa z oliwek, kminek, czosnek i różne zioła. Jest to bardzo aromatyczne danie. Czasami podaje się go z .
"Coniglio all'ischitana" to tradycyjna potrawka z królika na wyspie Ischia, która znajduje się u wybrzeży Neapolu we Włoszech. Składniki w "coniglio all'ischitana" obejmują królika, pomidory, białe wino, czosnek, papryczki chili i zioła, takie jak rozmaryn, tymianek, majeranek i bazylię.
"Fenkata" to tradycyjny maltański wspólny posiłek i uczta przygotowywana z królika w różnych potrawach, i może zawierać "stuffat tal-fenek", potrawkę z królika podawaną na spaghetti.
"Hasenpfeffer" to tradycyjna potrawka w kuchni niemieckiej, przygotowywana na bazie zająca lub królika jako podstawowego składnika. Istnieją pewne warianty jej przygotowania, ale tradycyjnie używa się krwi zająca lub królika, która służy do zagęszczenia dania. Jest to zazwyczaj bardzo aromatyczna potrawa.
"Jugged hare" i "jugged rabbit" to dania, których przygotowanie polega na duszeniu całego zająca lub królika, który został pocięty w stawach. Krew zająca lub królika jest tradycyjnie zostawiona w naczyniu, służy ona do zagęszczenia i wzbogacenia potrawy. Dodatkowe składniki obu dań obejmują typowe składniki gulaszowe, takie jak warzywa i przyprawy. Dodawane jest również wino, takie jak Porto, oraz jagody jałowca. "Jugged rabbit" jest tradycyjnym daniem w Wielkiej Brytanii i Francji, a kiedyś był podstawowym pożywieniem w Wielkiej Brytanii. Przepis na "jugged rabbit" jest zawarty we wczesnych wydaniach książki „The Art of Cookery Made Plain and Easy”. Książka została opublikowana po raz pierwszy w 1747 roku.
Również w kuchni romskiej potrawka z królika jest popularną potrawą. Romowie gotują ją z królika z podrobami, boczkiem i cebulą.
Historia.
Przepis na danie z duszonego zająca jest zawarty w „The Forme of Cury”, książce z angielskimi przepisami wydanej w XIV wieku. Przepis zalecał użycie makaronu do potrawy, z opcją użycia wafla zamiast makaronu.
Zarówno przepis na potrawkę z zająca, jak i potrawkę z królika są zawarte w „Le Viandier de Taillevent”, zbiorze przepisów z pierwszym wydaniem datowanym na około 1300 roku. Nie jest jasne, kiedy te przepisy pojawiły się po raz pierwszy w książce kucharskiej, która została opublikowana w 24 wydaniach. Zawarty w nim przepis na potrawkę z zająca wymaga, aby danie było czarne w kolorze, podczas gdy przepis na potrawkę z królika wymaga, aby był nieco jaśniejszy w porównaniu z potrawką z zająca.
Przepis na potrawkę z zająca zawarty jest w drugim tomie książki „Le Ménagier de Paris”, która została po raz pierwszy opublikowana drukiem przez barona Jérôme Pichona w roku 1846. Ten przepis wymagał użycia kilku przypraw, w tym imbiru, gałki muszkatołowej, cynamonu, aframonu rajskiego, goździków i pieprzu oraz innych egzotycznych przypraw.
Potrawka z królika to tradycyjne danie ludów Algonquin, rdzennych mieszkańców Ameryki Północnej.
Potrawka z królika została opisana jako "rodzaj dania narodowego na Krecie" i jest również przygotowywany na greckiej wyspie Ikaria, gdzie zające i kuropatwy stanowią podstawową dostępną zwierzynę łowną.
Około początku XX wieku we wschodniej Francji i zachodnich Niemczech potrawka z zająca była przygotowywana i pakowana do konserw. Około początku XX wieku w Stanach Zjednoczonych potrawka z królika była przygotowana z królików domowych lub dzikich.
Podobne potrawy.
 z królika to włoski sos i/lub danie przygotowane z mięsa królika, przecieru pomidorowego, warzyw i przypraw. Aby przyrządzić danie, dodawany jest makaron, taki jak pappardelle i parmigiano-reggiano.

</doc>
<doc id="5354813" url="https://pl.wikipedia.org/wiki?curid=5354813" title="Zalaegerszegi Csuti SK">
Zalaegerszegi Csuti SK

Zalaegerszegi Csuti SK, pełna nazwa "Zalaegerszegi Csuti Antal Sport Klub" – węgierski klub szachowy z siedzibą w Zalaegerszegu, sześciokrotny mistrz kraju.
Historia.
Powstanie klubu sięga działalności Zalaegerszegi TE, który od 1972 roku grał w NB I. W grudniu 1986 roku sekcja szachowa Zalaegerszegi TE została zlikwidowana. W odpowiedzi na brak silnego klubu szachowego w Zalaegerszegu, 1 lutego 1987 roku utworzono Zalaegerszegi Csuti Antal SK, przyjmując za patrona Antala Csutiego, zmarłego w 1972 roku związanego z Zalaegerszegiem szachistę. Klub przejął zgłoszenie Zalaegerszegi TE, toteż od początku funkcjonowania grał w NB I.
W 1993 roku klub zadebiutował w Pucharze Europy. W 1996 roku zajął w tych rozgrywkach dziesiątą pozycję, a w 2002 roku najwyższą – ósmą. W 2003 roku uzyskano ponownie dziesiąte miejsce. Zawodnikami klubu byli wówczas m.in. Lajos Portisch i Gyula Sax. W sezonie 2001/2002 klub po raz pierwszy zdobył mistrzostwo kraju. Następnie skutecznie czterokrotnie go bronił, zdobywając także szósty tytuł w sezonie 2007/2008.

</doc>
<doc id="5354814" url="https://pl.wikipedia.org/wiki?curid=5354814" title="Edward Ciszkiewicz">
Edward Ciszkiewicz

Edward Ciszkiewicz, właśc. Antoni Edward Ciszkiewicz (ur. 1866, ) – polski ogrodnik miasta, publicysta.
Życiorys.
Był synem Kleta Alfreda Ciszkiewicza (zm. 1886) i Józefiny z domu Hibert, a także pasierbem Teresy Ciszkiewicz. W 1888 ożenił się z Bronisławą z domu Dembowską.
Wychowywał się we Francji. W Polsce był dyrektorem ogrodu dóbr Krośniewice, pracował jako pomocnik głównego ogrodnika Warszawy, był kustoszem Parku Saskiego, pełnił opiekę nad Łazienkami Królewskimi oraz pełnił funkcję sekretarza Towarzystwa Ogrodniczego Warszawskiego. W latach 1916–1921 był Dyrektorem Łódzkich Plantacji Miejskich, zastępując na tym stanowisku Juliana Grądzkiego. Ponadto publikował w prasie branżowej na łamach „Ogrodnictwa” oraz „Ogrodnika Polskiego”. Był zaangażowany w lokalne łódzkie przedsięwzięcia, był m.in. przewodniczącym Komisji Dekoracyjnej przy Komitecie Obchodu Kościuszkowskiego w 1917.

</doc>
<doc id="5354816" url="https://pl.wikipedia.org/wiki?curid=5354816" title="Shikishima">
Shikishima

„Shikishima” – nazwa noszona na przestrzeni dziejów przez kilka japońskich okrętów:

</doc>
<doc id="5354820" url="https://pl.wikipedia.org/wiki?curid=5354820" title="Zmarli w roku 1831">
Zmarli w roku 1831

Lista osób zmarłych w 1831:

</doc>
<doc id="5354823" url="https://pl.wikipedia.org/wiki?curid=5354823" title="Zmarli w roku 1832">
Zmarli w roku 1832

Lista osób zmarłych w 1832:

</doc>
<doc id="5354824" url="https://pl.wikipedia.org/wiki?curid=5354824" title="Wspólnota polityczna">
Wspólnota polityczna

Wspólnota polityczna – jeden z elementów tworzących system polityczny. Jest to jedna z najważniejszych instytucji współczesnego życia.
Etymologia.
Ze względu na różnorodne rozumienie pierwszego, jak i drugiego członu jest pojęciem niejednoznacznym. Wspólnota to inaczej typ zbiorowości oparty na silnych, emocjonalnych więziach i nieformalnej strukturze. Polityczność natomiast to cecha tego, co jest polityczne; cecha tych, którzy są polityczni.
Pod pojęciem polityczności w ateńskim polis (gr. πόλις l.mn. πόλεις "poleis" – pierwotnie „miejsce warowne”) należy rozumieć wspólnotę obywatelską ("politikḗ") współtworzoną przez jej członków posiadających prawa udziału w rządzeniu nią i jej sądach, czyli jej obywateli ("polítēs"). Arystoteles w swoim dziele "Polityka" określił ją jako dziedzinę teoretyczną, polegającą na rządzeniu państwem. W tym ujęciu celem polityki jest zapewnienie szczęścia ("eudajmonia") grupie obywateli, w ramach organizacji jaką jest państwo.
Znaczenie.
Wspólnota polityczna oznacza wspólnotę publiczną, która różni się pod względem charakteru od społeczności i stowarzyszeń niepolitycznych, takich jak rodzina, kościół, przedsiębiorstwa i wiele rodzajów organizacji nienastawionych na zysk. Utworzenie wspólnoty politycznej musi zapewnić wszystkim jej obywatelom swobodny udział w procesie politycznym poprzez skuteczną demokratyczną reprezentację. Wszyscy obywatele powinni być traktowani jednakowo w prawach, przywilejach i korzyściach wspólnoty narodów w imię wspólnego dobra. Wspólnotę polityczną znamionują dwa nieodzowne wsporniki: rozumna wolność" (libertas") i hierarchiczny ład ("ordo"). Ani tam, gdzie panuje anarchia (brak władzy i podporządkowania), ani tam, gdzie panuje despotyzm nie ma miejsca na wspólnotę polityczną. Stanowi ona zrzeszenie ludzi wolnych posiadających przewodnika prowadzącego ją do osiągnięcia wspólnego celu.
Wspólnota polityczna razem z reżimem politycznym oraz instytucją polityczną są elementami, jakie obejmuje system polityczny.

</doc>
<doc id="5354831" url="https://pl.wikipedia.org/wiki?curid=5354831" title="La'cryma Christi">
La'cryma Christi

La'cryma Christi (; pol. dosł. "Łzy Chrystusa") – japoński zespół rockowy nurtu visual kei pochodzący z Osaki, wcześniej znany jako "Strippe-D Lady". W szczytowym okresie byli uważani za jednych z „wielkiej czwórki visual kei” obok takich zespołów jak Fanatic Crisis, Malice Mizer i Shazny.
Historia.
1991–1999: Początki, zmiana nazwy zespołu i wzrost popularności.
Zespół powstał w 1991 roku w Osace pod nazwą "Strippe-D Lady". Został utworzony przez dwóch studentów wokalistę i lidera Take i gitarzystę Hiro. W styczniu 1993 roku w skład zespołu wchodzili Taka, Hiro, Levin, Koji i Kita-J mieszali oni style hard rocka i heavy metalu. Pierwszy koncert zespołu miał miejsce w Osace, następnie wydali swoją taśmę demo zatytułowaną "Hibi Wareta Kagami niwatashi o koroshita ko...", która zawierała trzy piosenki. W październiku 1994 basista zespołu Kita-J zdecydował się opuścić "Strippe-D Lady", ale nie wszystko było stracone, Shuse przejął funkcję basisty, a Taka postanowił zmienić nazwę zespołu na "La'cryma Christi".
Pod nową nazwą wydali swój pierwszy singel "Siam's Eye", który ukazał się w lipcu. Przez następne dwa lata zespół ograniczał się wyłącznie do koncertów, z których kilka zostało wyprzedanych do ostatniego miejsca. Dopiero na początku 1996 roku wydali swój pierwszy minialbum zatytułowany "Warm Snow".. Wkrótce nadszedł czas na ich pierwszą trasę koncertową "Home Sick Child" składającą się z 14 występów trwającą od lipca do września. W grudniu odbyła się kolejna trasa koncertowa, tym razem "Child of the Holy" składała się z 12 występów. Obie te trasy były oznaką sukcesu zespołu.
12 listopada 1997 roku wydali swój pierwszy pełny album "Sculpture of Time". Wkrótce po tym zespół zorganizował małą trasę koncertową pod nazwą "Night Flight", która odbyła się w grudniu i składała się z trzech koncertów, które zostały całkowicie wyprzedane. Rok 1998 zaczął się od poinformowania fanów, że fanklub zespołu będzie nosił nazwę "SIMPATIA". W lipcu wzięli udział w "Break Out '98", a już miesiąc później ukazał się ich singel "Mirai Koro", który osiągnął trzecie miejsce na listach przebojów. Jeszcze w tym samym roku 25 listopada wydali swój drugi pełny album zatytułowany "Lhasa", który zawierał ich najwyżej notowany singel, "Mirai Koro", a sama piosenka wykorzystana została jako ending do anime „Nightwalker: The Midnight Detective”.
Na początku 1999 roku ruszyli w trasę koncertową składającą się z 17 występów, które wyprzedały się pierwszego dnia. W rezultacie dodano dwa dodatkowe występy w Budokan, na które bilety również szybko zostały wyprzedane. Aby jeszcze bardziej zwiększyć popularność zespołu, wzięli udział w wydarzeniu "SWEET TRANCE '99", które odbyło się w Budokan. Miesiąc później rozpoczęli pracę nad trzecim albumem na Hokkaido.
2000–2007: Niesłabnąca popularność i rozwiązanie zespołu.
Na początku nowego tysiąclecia "La'cryma Christi" nie wykazywali oznak spowolnienia kariery. W styczniu wydali swój nowy singel "Lime Rain", odbyli pięciodniową trasę koncertową tylko dla fanklubu, uczestniczyli też w kilku lokalnych występach, a także ukończyli swój trzeci album "Magic Theatre", który trafił do sprzedaży 15 marca. W sierpniu 2000 roku mieli swój pierwszy występ za granicą, który odbył się w Korei Południowej. Po powrocie zespół wziął udział w imprezie "SHOCKWAVE ILLUSION 2000". Potem nastąpiła kolejna trasa koncertowa, na której zostali zaproszeni do wzięcia udziału w "SWEET TRANCE 2000".
Na początku 2001 roku Taka zaczął prowadzić muzyczny talk-show stacji TV Asahi Satellite „Heart Rock Cafe”. W październiku ukazał się nowy singel "JUMP!!". Pod koniec 2001 roku zespół dał wiele występów: zaczynając od koncertu charytatywnego na rzecz walki z AIDS, wkrótce potem wystąpili na "SWEET TRANCE 2001", po którym odbył się "SWEET TRANCE 2nd STAGE". Odbyli także trzydniową trasę, "JUMPING FLASH". W 2002 roku aktywność zespołu wzrosła w lutym ukazał się singel "Jonetsu no Kaze", który następnie został wykorzystany jako piosenka przewodnia w serialu telewizyjnym. W marcu zespół wydał album "&amp;・U", a następnie wyruszył w trasę koncertową. Na koniec roku wydali singel "Hirameki", który ukazał się w grudniu.
Rok 2003 był kolejnym pracowitym rokiem wypełnionym koncertami i wydawnictwami, założyli również własną wytwórnię pod szyldem "Sweet Child", o nazwie "Majestic Ring" i powrócili do bycia niezależnym zespołem. W marcu ukazał się maxi-singel "Mystical Gliter", a w lipcu "Groove Weapon". Niedługo potem wydali swój szósty album zatytułowany "Deep Space Syndicate", który pod pewnymi względami był całkowitym odejściem od ich poprzednich albumów, ale w innych aspektach odzwierciedlał ich wcześniejsze dokonania. W 2004 roku ukazały się dwa maxi-single, album "Greatest-Hits" z największymi przebojami zespołu i DVD. Jeszcze tego samego roku ogłoszono trzy koncerty, które miały odbyć się w Sun Plaza w Nakano, aby uczcić ich 10 rocznicę. Jednak wkrótce potem zespół ogłosił rozczarowujące ogłoszenie, że organizatorzy tych koncertów zrezygnowali, co spowodowało przesunięcie ich na inny termin. Po występie na żywo 21 marca 2005 roku KOJI wycofał się z powodu różnic muzycznych. 29 czerwca tego samego roku wydali swój szósty album "ZEUS", pierwszy jako zespół czteroosobowy.
Ich ostatni album, "Where the Earth is Rotting Away", został wydany we wrześniu 2006 roku. Na blogu Taki ogłoszono, że La'cryma Christi rozpadnie się 20 stycznia 2007 roku, powołując się na różnice muzyczne. W styczniu 2007 roku odbył się ich ostatni koncert. Nagranie z niego wraz z materiałem dokumentalnym z ich ostatniej trasy w 2006 roku zostały zebrane na DVD, które nazwano "Last Live "White Period"", DVD trafiło do sprzedaży w sierpniu 2007 roku.
Od 2009: Zjednoczenie zespołu, obecnie.
Dwa lata po rozpadzie 24 października 2009 roku zespół nagle się zjednoczył, występując na festiwalu "V-Rock" w pięcioosobowym składzie wraz z Koji. Tam ogłosili swoją trasę koncertową "La'cryma Christi Resurrection ~Final Prayer~", która rozpocznie się 12 stycznia 2010 roku, a zakończy 1 lutego.
1 lutego 2012 roku ogłosili trasę koncertową z okazji 15. rocznicy debiutu. Trasa koncertowa rozpoczęła się 8 maja, a zakończyła 29 lipca. Na ostatnim koncercie ogłoszono kolejny koncert, który odbył się 30 września w Shibuya-AX.
Koji gitarzysta zespołu zmarł 15 kwietnia 2022 roku na raka przełyku.

</doc>
<doc id="5354832" url="https://pl.wikipedia.org/wiki?curid=5354832" title="Krzysztof Wesołowski (ujednoznacznienie)">
Krzysztof Wesołowski (ujednoznacznienie)



</doc>
<doc id="5354833" url="https://pl.wikipedia.org/wiki?curid=5354833" title="Clou français">
Clou français

Clou français (pol. "francuski gwóźdź") – improwizowany stalowy nóż bojowy używany przez żołnierzy francuskich wojsk lądowych do walki wręcz podczas I wojny światowej. 
Historia.
Dowództwo Francuskich Sił Zbrojnych nie spodziewało się, że „Wielka Wojna” która rozpoczęła się w lipcu 1914 roku, szybko przeistoczy się w wojnę pozycyjną, w której duże znaczenie będzie miała walka wręcz na noże, bagnety i pałki okopowe. Francuskie tradycyjne bagnety nie nadawały się do walki tego typu ze względu na swoją długość, niewystarczającą ilość, a dodatkowo zgodnie z ówczesną doktryną wojenną, miały być przedłużeniem karabinu do walki z kawalerią. Z tych powodów powstał "clou français", który w dużych ilościach produkowany był w różnych wersjach, przez małe przyfrontowe warsztaty kowalskie.
Opis.
"Clou français" to prymitywna, jednoczęściowa broń kłująca wykonana ze stalowego pręta; potrzebną do wykonania noża stal wydobywano z żelazobetonu niemieckich fortyfikacji polowych. Rękojeść noża w kształcie pętli, zapewniała minimalną poręczność i osłonę, natomiast ostrze było obosieczne i miało kształt liścia.

</doc>
<doc id="5354836" url="https://pl.wikipedia.org/wiki?curid=5354836" title="Apkallu">
Apkallu

Apkallu ("akad.") lub Abgal (sum.) – określenie odnajdowane w zapisach, zawierających się na tabliczkach klinowych, oznaczające „mądry” lub „mędrzec”.
Zazwyczaj przez pojęcie "Apkallu" rozumie się siedmiu półbogów, czasami opisywanych jako częściowo ludzie a częściowo ryby, kojarzonych z ludzką mądrością; te nadprzyrodzone istoty są często określane w literaturze jako "Siedmiu Mędrców". Mieli oni zostać zesłani na Ziemię w czasach przedpotopowych przez boga Enkiego (Ea), aby krzewić kulturę i ucywilizować ludzkość.
Mędrcy ci są przypisywani do poszczególnych przedpotopowych królów Sumeru. Ich imiona i nazwy siedmiu miast, z których mieli pochodzić są zawarte zarówno w neo-babilońskich, jak i w neo-asyryjskich inskrypcjach obrzędowych, jednakże istnieją różne tradycje, które nie są do końca spójne.
Apkallu występowali również po potopie, wraz z przypisaniem do panujących wtedy królów, jednakże Apkallu po potopie opisywani są już jako „ludzkiego pochodzenia” lub po prostu jako ludzie, a nie istoty nadprzyrodzone. W niektórych tekstach mędrcy występujący po potopie określani są nie jako "Apkallu", a jako "Ummanu".
Określenie Apkallu służy również jako przymiotnik dla królów i bogów, będąc oznaką mądrości i wiedzy.
Apkallu mieli wybudować mury Uruku.
Apkallu w literaturze.
Odnaleziona przez niemieckich naukowców na przełomie lat 1959/1960 "Urucka lista królów i mędrców" w świątyni Anu w Bit Resz wymienia siedmiu królów i związanych z nimi mędrców. W następnej kolejności opisany jest potop, a następnie osiem kolejnych par królów i mędrców.
Orientacyjne tłumaczenie listy brzmi następująco:
Jak zauważa Lenzi, który jest autorem opracowania, lista jest sporządzona w taki sposób, aby przedstawiać panujące po sobie postaci w sposób chronologiczny. Prawdopodobnie miało to na celu udowodnić zasadność sukcesji królów, jak i wywodzi uczonych od ich przedpotopowych odpowiedników.

</doc>
<doc id="5354837" url="https://pl.wikipedia.org/wiki?curid=5354837" title="Rotunda (Zamość)">
Rotunda (Zamość)

Rotunda – część miasta Zamościa w województwie lubelskim. Nazwę bierze od Rotundy Zamojskiej, działobitni z lat 1825–1831, jednego z elementów fortyfikacji obronnej Twierdzy Zamość.
Leży w centralnej części miasta, wzdłuż Drogi Męczenników Rotundy. Stanowi południową odnogę zamojskiej dzielnicy Stare Miasto.

</doc>
<doc id="5354838" url="https://pl.wikipedia.org/wiki?curid=5354838" title="Rafał Wilk">
Rafał Wilk



</doc>
<doc id="5354839" url="https://pl.wikipedia.org/wiki?curid=5354839" title="Lubań (rejon oktiabrski)">
Lubań (rejon oktiabrski)

Lubań (; , "Lubań"; pol. hist. Luboń, "Lubań") – agromiasteczko na Białorusi, w obwodzie homelskim, w rejonie oktiabrskim, w sielsowiecie Lubań, nad Tremlą.
Historia.
W XIX i w początkach XX w. położony był w Rosji, w guberni mińskiej, w powiecie bobrujskim. Opisywany był wówczas jako położony przy moczarach, w miejscu zapadłym i odludnym.
Po I wojnie światowej pod administracją polską, w Zarządzie Cywilnym Ziem Wschodnich, w okręgu mińskim, w powiecie bobrujskim. W wyniku postanowień traktatu ryskiego znalazł się w granicach Związku Sowieckiego. Od 1991 w niepodległej Białorusi.

</doc>
<doc id="5354840" url="https://pl.wikipedia.org/wiki?curid=5354840" title="Luboń (rejon oktiabrski)">
Luboń (rejon oktiabrski)



</doc>
<doc id="5354842" url="https://pl.wikipedia.org/wiki?curid=5354842" title="Limnephilus incisus">
Limnephilus incisus



</doc>
<doc id="5354844" url="https://pl.wikipedia.org/wiki?curid=5354844" title="Reforma (Zamość)">
Reforma (Zamość)

Reforma – część miasta Zamościa w województwie lubelskim.
Leży w centralnej części miasta, w okolicy ulicy Szczebrzeskiej. Stanowi zachodnią część zamojskiej dzielnicy Stare Miasto w okolicy zamojskiej kolegiaty.

</doc>
<doc id="5354846" url="https://pl.wikipedia.org/wiki?curid=5354846" title="Hoshikuzu Telepath">
Hoshikuzu Telepath

 – czteropanelowa manga z gatunku yuri autorstwa Rasuko Ōkumy, publikowana na łamach magazynu „Manga Time Kirara” wydawnictwa Hōbunsha. Na jej podstawie powstanie serial anime wyprodukowany przez Studio Gokumi, którego premiera zaplanowana jest na 2023 rok.
Fabuła.
Umika Konohoshi jest niezwykle nieśmiałą licealistką, która ma problemy z komunikacją do tego stopnia, że czuje się niemalże jakby była kosmitką uwięzioną na Ziemi. Pewnego dnia spotyka jednak Yū Akeuchi, tajemniczą nową uczennicę, która twierdzi, że jest prawdziwą kosmitką potrafiącą odczytywać uczucia innych.
Manga.
Manga "Hoshikuzu Telepath" po raz pierwszy ukazała się 9 maja 2019 w magazynie „Manga Time Kirara” jako dwurozdziałowa praca gościnna. Pełna publikacja serii rozpoczęła się w tym samym magazynie 9 lipca tego samego roku. Następnie wydawnictwo Hōbunsha rozpoczęło zbieranie rozdziałów do wydań w formacie tankōbon, których pierwszy tom ukazał się 27 lipca 2020. Według stanu na 27 września 2022, do tej pory wydano 2 tomy.
Anime.
Adaptacja w formie telewizyjnego serialu anime została zapowiedziana 7 października 2022. Zostanie wyprodukowana przez Studio Gokumi i wyreżyserowana przez Kaori, która wraz z Natsuko Takahashi, będzie odpowiadać także za scenariusz. Rolę głównego reżysera animacji i projektanta postaci pełnił będzie Takahiro Sakai. Premiera serii zaplanowana jest na 2023 rok.
Odbiór.
W 2021 roku seria została nominowana podczas siódmej edycji konkursu Next Manga Award w kategorii najlepsza manga drukowana.

</doc>
<doc id="5354847" url="https://pl.wikipedia.org/wiki?curid=5354847" title="Podgroble">
Podgroble

Podgroble – część miasta Zamościa w województwie lubelskim.
Leży w centralnej części miasta, na zachód zamojskiej dzielnicy Stare Miasto. Rozopściera się między ulicą Podgroble na wchodzie po ulicę Podleśną na zachodzie, od ulicy Królowej Jadwigi na północy po ulicę Szczebrzeską na południ. Wzdłuż jej zachodniej granicy przepływa rzeka Łabuńka.

</doc>
<doc id="5354849" url="https://pl.wikipedia.org/wiki?curid=5354849" title="Błonie (Zamość)">
Błonie (Zamość)

Błonie – część miasta Zamościa w województwie lubelskim.
Leży w południowo-zachodniej części miasta, na południe od torów kolejowych i na zachód od rzeki Łabuńki. Stanowi część zamojskiej dzielnicy Karolówka. Od północy graniczy z Janowicami Małymi. Główymi ulicami są: Błonie, Łanowa, Jaworowa i Klonowa.

</doc>
<doc id="5354850" url="https://pl.wikipedia.org/wiki?curid=5354850" title="Superpuchar Białorusi w piłce siatkowej mężczyzn (2022)">
Superpuchar Białorusi w piłce siatkowej mężczyzn (2022)

Superpuchar Białorusi w piłce siatkowej mężczyzn 2022 – szósta edycja rozgrywek o Superpuchar Białorusi zorganizowana przez Białoruski Związek Piłki Siatkowej, rozegrana 28 września 2022 roku w Pałacu Sportu "Uruczje" w Mińsku.
W meczu o Superpuchar udział wzięły dwa kluby: mistrz i zdobywca Pucharu Białorusi w sezonie 2022/2022 – oraz zdobywca Superpucharu Białorusi 2021 – .
Po raz czwarty zdobywcą Superpucharu Białorusi został klub . Najlepszym zawodnikiem spotkania wybrany został Arciom Maśko.

</doc>
<doc id="5354852" url="https://pl.wikipedia.org/wiki?curid=5354852" title="Mieczysław Woźniak">
Mieczysław Woźniak



</doc>
<doc id="5354853" url="https://pl.wikipedia.org/wiki?curid=5354853" title="Kalinowice Rządowe">
Kalinowice Rządowe

Kalinowice Rządowe – część miasta Zamościa w województwie lubelskim.
Leży w południowej części miasta, na zachód od zamojskiej dzielnicy Nowa Osada. Rozopściera się w okolicy ulic Szymanowskiego, Sybiraków i Weteranów. Wzdłuż jej południowej granicy przepływa rzeka Łabuńka.
Od wschodu graniczy z wsią Kalinowice (dawniej "Kalinowice Ordynackie").

</doc>
<doc id="5354857" url="https://pl.wikipedia.org/wiki?curid=5354857" title="Stefan Żeromski (ujednoznacznienie)">
Stefan Żeromski (ujednoznacznienie)



</doc>
<doc id="5354858" url="https://pl.wikipedia.org/wiki?curid=5354858" title="Shinano">
Shinano



</doc>
<doc id="5354859" url="https://pl.wikipedia.org/wiki?curid=5354859" title="Ireneusz Zmora">
Ireneusz Zmora



</doc>
<doc id="5354861" url="https://pl.wikipedia.org/wiki?curid=5354861" title="Budapesti EAC (szachy)">
Budapesti EAC (szachy)

Budapesti Egyetemi Atlétikai Club, w skrócie "Budapesti EAC", "BEAC" – węgierski klub szachowy z siedzibą w Budapeszcie, sekcja Budapesti EAC.
Historia.
Klub został założony w 1957 roku i na początku zakładał przede wszystkim współpracę z młodzieżą. W latach 60. i 70. klub występował w najwyższej klasie rozgrywkowej, sezon 1965/1966 kończąc na piątym miejscu. W tym okresie w klubie grał m.in. Tibor Flórián. W latach 80. i 90. klub występował w pierwszej i drugiej lidze. W 2002 roku klub powrócił do NB I. W sezonie 2008/2009 Budapesti EAC zajął piąte miejsce w lidze, mając w składzie takich zawodników, jak Ołeh Romanyszyn, Kaido Külaots czy Gergely Antal. Rok później zespół spadł z NB I. Powrócił do niej na krótko w sezonie 2012/2013.

</doc>
<doc id="5354866" url="https://pl.wikipedia.org/wiki?curid=5354866" title="Luxmed">
Luxmed



</doc>
<doc id="5354868" url="https://pl.wikipedia.org/wiki?curid=5354868" title="Grupa Luxmed">
Grupa Luxmed



</doc>
<doc id="5354869" url="https://pl.wikipedia.org/wiki?curid=5354869" title="Shinano (okręt)">
Shinano (okręt)

„Shinano” – nazwa noszona na przestrzeni dziejów przez kilka japońskich okrętów:

</doc>
<doc id="5354870" url="https://pl.wikipedia.org/wiki?curid=5354870" title="Papuga maskareńska">
Papuga maskareńska



</doc>
<doc id="5354872" url="https://pl.wikipedia.org/wiki?curid=5354872" title="Psittacula mascarinus">
Psittacula mascarinus



</doc>
<doc id="5354873" url="https://pl.wikipedia.org/wiki?curid=5354873" title="Jerzy Tkaczyk">
Jerzy Tkaczyk



</doc>
<doc id="5354875" url="https://pl.wikipedia.org/wiki?curid=5354875" title="Zespół Ludowy „Ożarowiacy”">
Zespół Ludowy „Ożarowiacy”

Zespół Ludowy "Ożarowiacy" — polski zespół przekazujący polski folklor poprzez taniec, śpiew, muzykę i obrzędy.
Historia.
Zespół został założony w 2002 przez Małgorzatę Wojciechowską. Na początku liczył około dziesięcioro dzieci. Obecnie zespół posiada pięć grup wiekowych i liczy około 150 członków. Zespół działa przy Domu Kultury "Uśmiech" w Ożarowie Mazowieckim. 
Zespół w swoim repertuarze posiada pieśni i tańce z różnych regionów Polski, takich jak: łowickie, Małopolska, Górny Śląsk, Spisz, Kaszuby, Lubelszczyzna, Beskid Śląski, Lachy Sądeckie. W programie są również polskie tańce narodowe oraz spektakle oparte o zwyczaje i obrzędy ludowe, kolędy i pastorałki.
Osiągnięcia.
2004 — I miejsce na Przeglądzie Amatorskich Zespołów Artystycznych w Warszawie,
2005 — I miejsce na Przeglądzie Amatorskich Zespołów Artystycznych w Warszawie,
2006 — I miejsce na Przeglądzie Amatorskich Zespołów Artystycznych w Warszawie,
2007 — I miejsce na Przeglądzie Amatorskich Zespołów Artystycznych w Warszawie,
2008 — I miejsce na Przeglądzie Amatorskich Zespołów Artystycznych w Warszawie, I miejsce na Regionalnym Przeglądzie Kolęd i Pastorałek w Pruszkowie,
2009 — I miejsce na Przeglądzie Amatorskich Zespołów Artystycznych w Warszawie,
2010 — I miejsce na Przeglądzie Amatorskich Zespołów Artystycznych w Warszawie,
2011 — I miejsce na Przeglądzie Amatorskich Zespołów Artystycznych w Warszawie,
2012 — I miejsce na Przeglądzie Amatorskich Zespołów Artystycznych w Warszawie,
2014 — II miejsce na Wojewódzkim Przeglądzie Twórczości Artystycznej w Mrozach,
2015 — III miejsce na Kasztelańskich Spotkaniach Artystycznych w Sierpcu, wyróżnienie na Przeglądzie Amatorskich Zespołów Artystycznych w Warszawie,
2016 — II miejsce na Jesiennym Jarmarku w Płońsku, II miejsce na Kasztelańskich Spotkaniach Artystycznych w Sierpcu
2017 — Wyróżnienie na Kasztelańskich Spotkaniach Artystycznych w Sierpcu, Nagroda Honorowa Gminy Ożarów Mazowiecki FELICJA 2017, I miejsce w kategorii muzyczno-tanecznej na Przeglądzie Ludowych Zespołów Artystycznych w Płońsku.
Linki zewnętrzne.
Filia w Józefowie, grupa Mazanki

</doc>
<doc id="5354876" url="https://pl.wikipedia.org/wiki?curid=5354876" title="Shiranui">
Shiranui

„Shiranui” – nazwa noszona na przestrzeni dziejów przez kilka japońskich okrętów:

</doc>
<doc id="5354877" url="https://pl.wikipedia.org/wiki?curid=5354877" title="Kryzys wizerunkowy">
Kryzys wizerunkowy

Kryzys wizerunkowy – zbiór trudnych do przewidzenia, nagłych i gwałtownych zdarzeń, które mają istotny wpływ na wizerunek i reputację. Stanowią one przy tym niejednokrotnie punkt zwrotny w ramach działań podejmowanych przez firmę/organizację. Stoi za nimi szereg przyczyn. Tkwią one zarówno we wnętrzu, jak i w jej otoczeniu zewnętrznym. Kryzys w sposób zauważalny i dotkliwy oddziałuje na struktury, reputację i wizerunek firmy. W niektórych przypadkach zagraża stabilności funkcjonowania podmiotu, którego dotyczy. Kryzys charakteryzuje duża dynamika rozprzestrzeniania. Wymaga on natychmiastowej decyzji, a w ślad za nią – reakcji lub jej braku. Niejednokrotnie w sytuacji zagrożenia wizerunkowego (kryzysu) niezbędna jest zmiana dotychczas stosowanych procedur. Kryzys to ciąg zaburzeń, które wpływają na zdolność podmiotu do rozpoznania sytuacji niekorzystnej i odpowiedniego reagowania. Tym samym utrudnione jest budowanie i utrzymywanie oczekiwanych i dobrych relacji. Kryzys ma wpływ na procesy, procedury, ale także efekty działań związanych z komunikowaniem i budowaniem relacji. Jedną z kluczowych cech kryzysu jest jego nieprzewidywalność. Kryzys wizerunkowy jest jednym z rodzajów sytuacji kryzysowych związanych z całokształtem procesów zarządczych w organizacji.
Przyczyny kryzysów.
Wśród przyczyn, które najczęściej wpływają na powstawanie sytuacji wizerunkowo trudnych (kryzysowych) znajdują się między innymi:
Skutki kryzysów.
Skutki najczęściej dzieli się na dwie grupy. Zwykle mają one charakter negatywny i w taki sposób oddziałują na wizerunek danego podmiotu. Ale są także skutki o charakterze pozytywnym. W grupie skutków negatywnych znajdują się:
Rodzaje kryzysów.
Wyróżnia się rodzaje kryzysów:

</doc>
<doc id="5354879" url="https://pl.wikipedia.org/wiki?curid=5354879" title="Dominika Owczarzak">
Dominika Owczarzak



</doc>
<doc id="5354881" url="https://pl.wikipedia.org/wiki?curid=5354881" title="Henryk Ciszewski">
Henryk Ciszewski

Henryk Ciszewski (ur. 30 września 1920 w Kaczynach-Starej Wsi, gm. Rzekuń, zm. 18 czerwca 2013 w Ostrołęce) – twórca ludowy, regionalista, historyk z zamiłowania, dokumentalista, popularyzator dziejów Ostrołęki i Kurpiów, pasjonat kolekcjonerstwa.
Życiorys.
Pochodził z niezamożnej rodziny szlacheckiej o patriotycznych tradycjach, syn Adama i Marianny z d. Truszkowskiej. Ukończył szkołę powszechną na Stacji. W latach 1938–1940 uczył się zawodu ślusarza u miejscowego rzemieślnika, Jana Grotkowskiego.
Do 1940 r. pracował w rodzinnym gospodarstwie rolnym. W czasie okupacji został wywieziony na roboty przymusowe do Prus Wschodnich. Pracował we dworach w okolicach Tylży, Kłajpedy i Królewca. Po II wojnie światowej pracował w Oddziale Drogowym, a następnie w Służbie Ruchu PKP w Ostrołęce (do 1950). W latach 1950–1961 był robotnikiem w Zakładach Jajczarskich w Ostrołęce, następnie w PSS „Społem” – w piekarni „Gigant”. W okresie 1961–1978 pracował jako magazynier w Ostrołęckich Zakładach Celulozowo-Papierniczych.
Talent plastyczny i muzyczny odziedziczył po ojcu. Przez wiele lat był członkiem Zespołu Pieśni i Tańca „Kurpie”, gdzie występował jako śpiewak i grał na flecie oraz ligawce. Był rzeźbiarzem – twórcą świątków i innych postaci, także figur zwierząt i ptaków oraz scenek ilustrujących dawne życie bądź treść legend. Prace te, nazwane przez Barbarę Kalinowską „patyczakami”, były eksponowane na wystawach i festiwalach twórczości ludowej, np. w 2008 r. w Galerii Ostrołęka na wystawie „Festiwal Sztuki 3m – materiał, medium, metafora” w edycji „Drzewo, drewno”. Kilka obiektów (rzeźby i instrumenty muzyczne) posiada Państwowe Muzeum Etnograficzne w Warszawie. Na swojej posesji zorganizował „Kaczeniec” – małe muzeum, stałą ekspozycję rzeźb figuralnych i cykli tematycznych oraz pamiątek ludowych i ziemiańskich. Był kolekcjonerem monet, znaczków, symboli heraldycznych. Współpracował z Muzeum Okręgowym, później Muzeum Kultury Kurpiowskiej w Ostrołęce i innymi placówkami, udostępniając własne zbiory dokumentów i rozległą wiedzę o Ostrołęce i Kurpiach, w tym legendy, pieśni, formy obrzędowe roku kościelnego. Tworzył kronikę pierścienia podostrołęckiego, wykorzystując materiały o najstarszych miastach, wypożyczone z Białegostoku. Spisywał dzieje rodów, które mieszkały w okolicach Ostrołęki od 300 czy 500 lat.
Był przewodnikiem wycieczek PTTK. Należał do Ostrołęckiego Towarzystwa Naukowego, Towarzystwa Przyjaciół Ostrołęki, TPD, PCK, Straży Ochrony Przyrody. Jako społeczny opiekun przyrody nie chciał niszczyć żyjących drzew, dlatego na „patyczaki” zbierał gałązki, obcinane przez służby drogowe. Był aktywnym działaczem wielu klubów i stowarzyszeń, m.in.: Towarzystwa Kultury Teatralnej, Ligi Ochrony Zabytków, Polskiego Komitetu Pomocy Społecznej, Stowarzyszenia Twórców Ludowych, Ostrołęckiego Klubu Kolekcjonerskiego, Stowarzyszenia Polaków Poszkodowanych przez III Rzeszę. W 2010 r. został mianowany Honorowym Kustoszem Muzeum Kultury Kurpiowskiej w Ostrołęce w podziękowaniu za zasługi dla tej placówki. Jego dewiza życiowa: „Człowiek jest tyle wart, ile zostawi po sobie”. W zbiorach Muzeum Kultury Kurpiowskiej w Ostrołęce znajduje się ponad 150 dzieł oraz około tysiąca muzealiów z jego kolekcji. „Przez to, że nie lubiłem pić i pokątnych interesów załatwiać, zawsze miałem kłopoty w pracy” – powiedział Wojciechowi Woźniakowi.
Był mężem Marianny z d. Dąbkowskiej, mieli dwoje dzieci: Krystynę i Mariana oraz sześcioro wnucząt.
Mieszkał w Kaczynach-Wypychach k. Ostrołęki, w ostatnich latach życia – w Domu Pomocy Społecznej „Wrzos” w Ostrołęce. Spoczął na cmentarzu parafialnym w Rzekuniu.
Odznaczenia.
Źródło: "Słownik biograficzny Kurpiowszczyzny XX wieku".
Twórczość.
Materiały autorstwa H. Ciszewskiego w zbiorach MKK w Ostrołęce:
Źródło: "Świat patyczaków Henryka Ciszewskiego".
Upamiętnienie.
W 2020 r., w setną rocznicę urodzin, Muzeum Kultury Kurpiowskiej w Ostrołęce zorganizowało wystawę czasową – "„S(ł)ucha pani”. Świat patyczaków Henryka Ciszewskiego". Elwira Gers wykonała odlane z betonu popiersie Henryka Ciszewskiego. Joanna Zyśk opracowała katalog rzeźb "Świat patyczaków Henryka Ciszewskiego".

</doc>
<doc id="5354882" url="https://pl.wikipedia.org/wiki?curid=5354882" title="Okręg miejski Effutu">
Okręg miejski Effutu

Okręg miejski Effutu – jeden z dwudziestu dwóch okręgów w Regionie Centralnym, w Ghanie. Według spisu w 2021 roku liczy 107,8 tys. mieszkańców. Jego stolicą i największym miastem jest Winneba.
Obszar dystryktu jest mocno zurbanizowany, a według spisu w 2010 roku, 93,3% populacji mieszkało w miastach. 
Gospodarka.
Główne rodzaje działalności gospodarczej obejmują rybołówstwo, handel hurtowy/detaliczny, usługi, produkcję, wydobycie soli (białe złoto), uprawę roślin i przetwórstwo rolne.

</doc>
<doc id="5354889" url="https://pl.wikipedia.org/wiki?curid=5354889" title="Sokolniki (hromada)">
Sokolniki (hromada)

Sokolniki – hromada terytorialna w rejonie lwowskim obwodu lwowskiego Ukrainy. Siedzibą hromady jest wieś Sokolniki.
Hromadę utworzono 12 czerwca 2020 roku w ramach reformy decentralizacji.
W skład Sokolnickiej rady hromady wchodzi 22 deputowanych reprezentujących wyborców z: Sokolnik – 17, Basiówki – 3, Hodowicy – 2.
Miejscowości hromady.
W skład hromady wchodzą 3 wsie:

</doc>
<doc id="5354890" url="https://pl.wikipedia.org/wiki?curid=5354890" title="Nikaia (stacja metra)">
Nikaia (stacja metra)

Nikaia – stacja ateńskiego metra na linii 3 (niebieskiej). Została otwarta 7 lipca 2020 roku. Zlokalizowana jest w greckim mieście Nikaia.

</doc>
<doc id="5354894" url="https://pl.wikipedia.org/wiki?curid=5354894" title="Sōryū">
Sōryū

„Sōryū” – nazwa noszona na przestrzeni dziejów przez kilka japońskich okrętów:

</doc>
<doc id="5354895" url="https://pl.wikipedia.org/wiki?curid=5354895" title="Betsiamites">
Betsiamites

Betsiamites (fr. "Rivière Betsiamites") – rzeka w Kanadzie, w prowincji Quebec, na półwyspie Labrador. Liczy 385 km długości.
Na rzece powstały liczne elektrownie wodne.

</doc>
<doc id="5354897" url="https://pl.wikipedia.org/wiki?curid=5354897" title="Targ za Żelazną Bramą w Warszawie (obraz Stanisława Masłowskiego)">
Targ za Żelazną Bramą w Warszawie (obraz Stanisława Masłowskiego)

Targ za Żelazną Bramą – obraz - akwarela o wymiarach 19 x 25 cm) polskiego malarza Stanisława Masłowskiego (1853-1926) z 1884 roku, znajdująca się (2022) w zbiorach Muzeum Narodowego w Warszawie, nr inwent.: Rys.Pol.8434 MNW, opatrzona sygnaturą: "ST. MASŁOWSKI/1890." Data na sygnaturze nie jest tożsama z datą powstania obrazu. 
Opis.
Akwarela, o wymiarach 19 x 25 cm przedstawia widok targowiska na Placu za Żelazną Bramą w Warszawie w drugiej połowie XIX stulecia. Na pierwszym planie akwarela ukazuje zgrupowanie straganów, a także sprzedawców i kupujących w wilgotny dzień na mokrej, błotnistej powierzchni placu. Po prawej widać zaprzęgi konne i postać ludzką dźwigającą ładunek na plecach. Na dalszym planie widać fasady domów - jednopiętrowych kamienic i ich realistycznie, szczegółowo potraktowane dachy. Po lewej, w głębi widać parterowy budynek z dachem w remoncie lub w budowie (odsłonięte krokwie).
Całość obrazu jest utrzymana w ciepłej, kremowej tonacji z jednolicie szarym niebem. Sygnatura u dołu, po lewej może wprowadzać widza w błąd, ponieważ została umieszczona sześć lat po namalowaniu obrazu.
Dane uzupełniające.
Obraz pochodzi z wczesnego okresu twórczości artysty - malarza w wieku około 30-31 lat. Tadeusz Dobrowolski - pisząc o jego "Wschodzie księżyca" wymieniał również omawianą akwarelę następująco: [...]"Z kolei [...] w dalszym ciągu używał akwareli, malując np. w r. 1884 'Targ za Żelazną Bramą' "[...]
Były to lata 1884–1887, w których - według syna artysty, historyka sztuki, Macieja Masłowskiego - "malarz [...] wszedł w nową fazę twórczości i w nowe środowisko sztuki nawiązując bliskie stosunki koleżeńskie z grupą malarzy i pisarzy związaną z 'Wędrowcem', z A. Gierymskim i A. Sygietyńskim, z młodymi J. Pankiewiczem i W. Podkowińskim. W 1884 roku powstała w pracowni jego duża olejna kompozycja pejzażowa 'Wschód księżyca' (Muzeum Narodowe w Krakowie – Oddział w Sukiennicach). W malarstwie Masłowskiego zaczęła dominować wtedy problematyka światła w nocy i w dzień – obok koloru pojawił się problem waloru."
Omawiana akwarela, wraz z innymi studiami o tematyce warszawskiej z 1884 roku miała służyć jako materiał do projektowanej przez Stanisława Witkiewicza, lecz nie zrealizowanej, publikacji o Warszawie.
"Targ za Żelazną Bramą" był jedną z wielu, bliskich mu tematycznie, prac artysty z owego roku - ukazujących Warszawę z drugiej połowy dziewiętnastego wieku. Były one reprodukowane w formie graficznej w czasopismach "Wędrowiec" i "Tygodnik Illustrowany". Na przykład w "Wędrowcu" zamieszczono wtedy: "Targ na ryby za Żelazną Bramą" (ss.357 i 366), "Sprzedaż herbaty za Żelazną Bramą" (s.474), "Sprzedaż chleba za Żelazną Bramą" (s.600), "Żelazna Brama" - drzeworyt Masłowskiego pod nagłówkiem "Warszawa zanikająca" jako ilustracja do artykułu Artura Gruszeckiego pt."Żelazna Brama" (s.308), drzeworyt zatytułowany: "Tragarz zza Żelaznej Bramy" (s.348). W Tygodniku Ilustrowanym (1884/1, s.56) - można natomiast znaleźć ilustrację: "Z bruku warszawskiego"
Omawiany obraz był reprodukowany w:

</doc>
<doc id="5354903" url="https://pl.wikipedia.org/wiki?curid=5354903" title="Mistrzostwa Świata w Lekkoatletyce 1987 – bieg na 110 m przez płotki mężczyzn">
Mistrzostwa Świata w Lekkoatletyce 1987 – bieg na 110 m przez płotki mężczyzn

Bieg na 110 metrów przez płotki mężczyzn – jedna z konkurencji biegowych rozgrywanych podczas lekkoatletycznych mistrzostw świata w 1987 na Stadionie Olimpijskim w Rzymie.
Zwycięzcą został Greg Foster ze Stanów Zjednoczonych, który tym samym obronił tytuł zdobyty na poprzednich mistrzostwach.
Wyniki.
Eliminacje.
Rozegrano 5 biegów eliminacyjnych. Z każdego biegu dwóch najlepszych zawodników automatycznie awansowało do półfinałów (Q). Skład półfinalistów uzupełniło sześciu najszybszych biegaczy spoza pierwszej dwójki ze wszystkich biegów eliminacyjnych (q).
Półfinały.
Rozegrano 2 biegi półfinałowe. Z każdego biegu czterech najlepszych zawodników awansowało do finału (Q).

</doc>
<doc id="5354905" url="https://pl.wikipedia.org/wiki?curid=5354905" title="Okręg miejski Mfantseman">
Okręg miejski Mfantseman

Okręg miejski Mfantseman – jeden z dwudziestu dwóch okręgów w Regionie Centralnym, w Ghanie. Według spisu w 2021 roku liczy 168,9 tys. mieszkańców. Jego stolicą jest Saltpond i największym miastem Mankessim. Inne większa miasta obejmują: Anomabu, Kormantse, Biriwa i Yamoransa. 
Gospodarka.
Według spisu w 2010 roku, 64,9% populacji mieszkało w miastach i 35,1% na wioskach. Pracownicy usług i sprzedaży stanowią główną grupę zawodową (27,3%), następnie byli zatrudnieni w rolnictwie, leśnictwie lub rybołówstwie (26,6%) i rzemieślnicy (22,9%).
Bogate łowiska wzdłuż wybrzeża uczyniły rybołówstwo główną działalnością w dystrykcie. Wśród uprawianych roślin znajdują się kakao, palma olejowa, ananasy, pomarańcze, babki lancetowate, kukurydza, maniok, kawa i kokosy. Hodowla obejmuje: drób, bydło, kozy, owce i świnie.
Religia.
Według spisu w 2010 roku 13% populacji to katolicy.

</doc>
<doc id="5354908" url="https://pl.wikipedia.org/wiki?curid=5354908" title="Betwa">
Betwa

Betwa (Hindi: बेतवा, trl.: वेत्रवती) – rzeka w północno-środkowych Indiach, płynąca w stanach Madhja Pradeś i Uttar Pradeś. Płynie przez wyżynę Dekan oraz nizinę Ganges. Rzeka jest wykorzystywana do nawadniania oraz zaopatrywanie w wodę miast.

</doc>
<doc id="5354910" url="https://pl.wikipedia.org/wiki?curid=5354910" title="Papuga wielkodzioba">
Papuga wielkodzioba



</doc>
<doc id="5354911" url="https://pl.wikipedia.org/wiki?curid=5354911" title="Psittacula megalorynchos">
Psittacula megalorynchos



</doc>
<doc id="5354912" url="https://pl.wikipedia.org/wiki?curid=5354912" title="Firenze Open 2022">
Firenze Open 2022

Firenze Open 2022, właśc. UniCredit Firenze Open 2022 – tenisowy turniej ATP kategorii ATP Tour 250 w sezonie 2022 z cyklu ATP Florence rozgrywany w dniach 10–16 października 2022 roku we Florencji na kortach twardych w hali o puli nagród wynoszącej 612 000 euro.

</doc>
<doc id="5354913" url="https://pl.wikipedia.org/wiki?curid=5354913" title="Papuga zielona">
Papuga zielona



</doc>
<doc id="5354914" url="https://pl.wikipedia.org/wiki?curid=5354914" title="Suzutsuki">
Suzutsuki

„Suzutsuki” – nazwa noszona na przestrzeni dziejów przez kilka japońskich okrętów:

</doc>
<doc id="5354915" url="https://pl.wikipedia.org/wiki?curid=5354915" title="Psittacula sumatrana">
Psittacula sumatrana



</doc>
<doc id="5354916" url="https://pl.wikipedia.org/wiki?curid=5354916" title="Lubiśnik">
Lubiśnik

Lubiśnik ("Ligusticum" ) – rodzaj roślin z rodziny selerowatych. Zalicza się tu w zależności od ujęcia od dwóch do ok. 40 gatunków. W szerokim ujęciu zasięg rodzaju obejmuje Europę południową (od Hiszpanii po Grecję) i północną (Islandię, Wyspy Brytyjskie, Półwysep Skandynawski i północną Rosję. W Azji obszary górskie od Afganistanu, przez Pakistan, północne Indie po Chiny, Japonię i Rosyjski Daleki Wschód oraz wschodnią i zachodnią część Ameryki Północnej. Lubiśnik Hultena "L. scoticum" (zaliczany tu niezależnie od ujęcia jako gatunek typowy) wykorzystywany jest jako warzywo, podobnie jak selery. Inne gatunki są stosowane w ziołolecznictwie. 
Systematyka.
Rodzaj problematyczny, w różnych ujęciach zalicza się tu różną liczbę gatunków. W najwęższym ujęciu takson jest monotypowy tylko po ograniczeniu do dwóch gatunków – "L. scoticum" i "L. holopetalum". W szerokim ujęciu zalicza się tu ok. 40 gatunków.
Rodzaj w obrębie rodziny selerowatych (baldaszkowatych) "Apiaceae" klasyfikowany jest do podrodziny "Apioideae".

</doc>
<doc id="5354917" url="https://pl.wikipedia.org/wiki?curid=5354917" title="Ligusticum">
Ligusticum



</doc>
<doc id="5354920" url="https://pl.wikipedia.org/wiki?curid=5354920" title="Papuga modroczapkowa">
Papuga modroczapkowa



</doc>
<doc id="5354922" url="https://pl.wikipedia.org/wiki?curid=5354922" title="Psittacula lucionensis">
Psittacula lucionensis



</doc>
<doc id="5354924" url="https://pl.wikipedia.org/wiki?curid=5354924" title="Papuga czarnokantarowa">
Papuga czarnokantarowa



</doc>
<doc id="5354925" url="https://pl.wikipedia.org/wiki?curid=5354925" title="MTV Video Music Awards 2022">
MTV Video Music Awards 2022

MTV Video Music Awards 2022 – trzydziesta dziewiąta gala rozdania nagród MTV Video Music Awards, która odbyła się w niedzielę, 28 sierpnia 2022 roku po raz drugi w hali widowiskowo-sportowej Prudential Center w Newark, oraz była nadawana na kanałach MTV, MTV Polska, MTV2, VH1, MTV Classic, BET, Nick at Nite, CMT, Comedy Central, Logo TV, Paramount Network, TV Land, MTV Live, BET Her i MTVU. Nominacje zostały oficjalne ogłoszone 26 lipca 2022 roku za pośrednictwem serwisów społecznościowych oraz platformy YouTube. Najwięcej nominacji (po siedem) otrzymali Jack Harlow, Kendrick Lamar i Lil Nas X.
Nicky Minaj została uhonorowana nagrodą Michael Jackson Video Vanguard Award, wręczoną jej przez fanów. Red Hot Chili Peppers zostali uhonorowani nagrodą Global Icon Award.
Nagrody i nominacje.
Zwycięzcy są wymienieni jako pierwsi i wyróżnieni pogrubioną czcionką

</doc>
<doc id="5354931" url="https://pl.wikipedia.org/wiki?curid=5354931" title="Gijón Open 2022">
Gijón Open 2022

Gijón Open 2022 – tenisowy turniej ATP kategorii ATP Tour 250 w sezonie 2022 z cyklu Gijón Open rozgrywany w dniach 10–16 października 2022 roku w Gijón na kortach twardych w hali o puli nagród wynoszącej 675 345 euro.

</doc>
<doc id="5354933" url="https://pl.wikipedia.org/wiki?curid=5354933" title="Adolfo Urso">
Adolfo Urso

Adolfo Urso (ur. 12 lipca 1957 w Padwie) – włoski polityk i dziennikarz, deputowany, senator, podsekretarz stanu i wiceminister w resortach gospodarczych, od 2022 minister.
Życiorys.
Ukończył socjologię na Uniwersytecie Rzymskim „La Sapienza”. Od 1981 zawodowo związany z dziennikarstwem, pracował w dzienniku „Secolo d'Italia”. Był zastępcą redaktora naczelnego gazety „Roma” (1991–1992) i redaktorem naczelnym pisma „L’Italia settimanale” (1993–1994). Kierował również periodykiem „Charta Minuta”. Działał w organizacji Fronte della Gioventù, młodzieżówce Włoskiego Ruchu Społecznego. Stał się bliskim współpracownikiem Gianfranca Finiego. W 1992 został krajowym koordynatorem komitetu działającego na rzecz przekształcenia MSI w Sojusz Narodowy.
W 1994 po raz pierwszy uzyskał mandat posła do Izby Deputowanych. Z powodzeniem ubiegał się o reelekcję w wyborach w 19996, 2001, 2006 i 2008. Wchodził w skład administracji rządowej w trakcie trzech gabinetów Silvia Berlusconiego. Był podsekretarzem stanu w ministerstwie ds. działalności produkcyjnej (od czerwca do października 2001 i od kwietnia do maja 2005) oraz wiceministrem w tym resorcie (od października 2001 do kwietnia 2005 i od maja 2005 do maja 2006). Po powrocie centroprawicy do władzy pełnił funkcje podsekretarza stanu (od maja 2008 do czerwca 2009) i wiceministra (od czerwca 2009 do listopada 2010) w ministerstwie rozwoju gospodarczego.
Został sekretarzem generalnym, a później prezesem fundacji Fondazione Farefuturo. Od 2009 należał do powołanego m.in. na bazie AN Ludu Wolności. Wystąpił z niego w 2010, był potem członkiem utworzonego przez Gianfranca Finiego ugrupowania Przyszłość i Wolność dla Włoch. Od 2011 wchodził w Izbie Deputowanych w skład frakcji mieszanej, działał też w organizacji politycznej FareItalia. W 2013 znalazł się poza parlamentem.
Dołączył później do stronnictwa Bracia Włosi. Z jego ramienia w 2018 został członkiem Senatu. Do izby wyższej został wybrany także w 2022.
W październiku 2022 objął stanowisko ministra rozwoju gospodarczego w nowo utworzonym rządzie Giorgii Meloni; w listopadzie tegoż roku jego resort przemianowano na ministerstwo przedsiębiorczości i "made in Italy".

</doc>
<doc id="5354936" url="https://pl.wikipedia.org/wiki?curid=5354936" title="Stowarzyszenie Sług Katolickich">
Stowarzyszenie Sług Katolickich

Katolickie Stowarzyszenie Służby Żeńskiej p.w. św. Zyty – organizacja dobroczynna, opiekująca się dziewczętami pochodzącymi ze wsi. Pracowały one w Krakowie w charakterze służących i wykonywały niskopłatne prace. 
Założona w Krakowie w 1898 r. z inicjatywy nauczycielki i działaczki społecznej Adeli Dziewickiej oraz ks. Włodzimierza Ledóchowskiego. Celem była opieka nad dziewczętami ze wsi, podejmujących pracę u mieszczan. Organizacja posiadała własny statut. Powadziła pośrednictwo pracy, schronisko dla osób pozostających bez pracy, dom pomocy dla starszych i niezdolnych do pracy kobiet, szpitalik dla chorych. Jedną z członkiń była bł. Aniela Salawa. W okresie międzywojennym na potrzeby tworzenia własnych placówek opiekuńczych stowarzyszenie zakupiło cztery kamienice w Krakowie (przy ul. Mikołajskiej 17 i 30, ul. Radziwiłłowskiej 8 i ul. Kopernika 13) oraz dom w Zakopanem i posiadłość na Pasterniku (obecnie w obrębie Krakowa). Źródłem utrzymania były składki członkowskie, prywatne darowizny i dotacje samorządowe. Pewne dochody przynosił także dom (pensjonat) w Zakopanem.
W 1960 r. Urząd Spraw Wewnętrznych Prezydium Rady Narodowej Miasta Krakowa zarządził likwidację majątku Stowarzyszenia. Dom opieki przy ul. Radziwiłłowskiej 8 staje się Państwowym Domem Rencisty, a od 1991 r. Domem Pomocy Społecznej dla Dorosłych.

</doc>
<doc id="5354937" url="https://pl.wikipedia.org/wiki?curid=5354937" title="Pisarowo (obwód Dobricz)">
Pisarowo (obwód Dobricz)

Pisarowo () – wieś w Bułgarii, w obwodzie Dobricz, w gminie Generał Toszewo. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 września 2022 roku miejscowość liczyła 52 mieszkańców.

</doc>
<doc id="5354938" url="https://pl.wikipedia.org/wiki?curid=5354938" title="Nora Midtsundstad">
Nora Midtsundstad

Nora Midtsundstad (ur. 10 lipca 2003) – norweska skoczkini narciarska, reprezentantka klubu Vaaler If.
Jej starsza siostra, Hanna Midtsundstad, uprawia kombinację norweską.

</doc>
<doc id="5354940" url="https://pl.wikipedia.org/wiki?curid=5354940" title="Męskie Granie 2019">
Męskie Granie 2019

Męskie Granie 2019 – dziesiąta edycja polskiego festiwalu muzycznego Męskie Granie, organizowanego przez agencję eventową Live i sponsorowanego przez firmę Żywiec. Złożyło się na nią 8 koncertów w 7 miastach Polski, odbytych latem 2019. Hymn edycji, „Sobie i Wam”, został nagrany przez supergrupę Męskie Granie Orkiestra 2019, w której skład weszli Nosowska, Igo, Tomasz Organek i Krzysztof Zalewski. Trasa została udokumentowana dwoma albumami koncertowymi: "Męskie Granie 2019" i "Męskie Granie 2019. Dogrywka", wydanymi kolejno 15 listopada 2019 i 17 kwietnia 2020.
Organizacja.
24 lutego 2019 organizatorzy festiwalu ogłosili konkurs Męskie Granie Young wspierający debiutujących wykonawców. Jego ambasadorzy, Tomasz Organek i Piotr Stelmach, wybrali 20 wykonawców i zainaugurowali internetowe głosowanie. 23 marca 2019 na antenie Programu III Polskiego Radia zostało ogłoszonych 7 wykonawców z największą liczbą głosów (Bibobit, Robert Cichy, Diuna, Nietrzask, Runforrest, Marta Zalewska i Żurkowski), którzy wygrali możliwość wystąpienia na Scenie Ż festiwalu i nakręcenia teledysków.
18 kwietnia 2019 organizatorzy ogłosili listę koncertów w ramach tegorocznej edycji Męskiego Grania. W większości miast festiwal przeniósł się do obiektów większych w porównaniu z tymi dotychczas wynajmowanymi. 30 maja 2019 został ogłoszony skład Męskie Granie Orkiestry 2019, którą utworzyli Nosowska, Igo, Tomasz Organek i Krzysztof Zalewski. Równocześnie odbyła się premiera singla z nagranym przez nich hymnem trasy, „Sobie i Wam”, oraz towarzyszącego mu teledysku. Utwór dotarł do pierwszego miejsca Listy przebojów Programu Trzeciego, drugiego miejsca cotygodniowej listy AirPlay – Top najczęściej odtwarzanych piosenek w polskich radiostacjach i szóstego miejsca cotygodniowego zestawienia najczęściej słuchanych piosenek przez polskich użytkowników serwisu Spotify. Związek Producentów Audio-Video przyznał mu certyfikat platynowej płyty.
5 czerwca 2019 został ogłoszony szczegółowy rozkład wykonawców z podziałem na dwie sceny: Scenę Główną i Scenę Ż. Dodatkowo organizatorzy poinformowali, że na koncertach w Warszawie i Żywcu odbędą się występy jubileuszowego projektu Orkiestra Orkiestr, w ramach których zostaną wykonane wszystkie dotychczasowe hymny Męskiego Grania. Dzień później rozpoczęła się sprzedaż biletów na festiwal. Pełna pula około 80 tysięcy wejściówek została wyprzedana w kilka minut. 1 lipca 2019 organizatorzy ogłosili, że dzień przed finałem trasy w Żywcu odbędzie się dodatkowy koncert.
Męskie Granie Orkiestra 2019.
Skład główny:
Muzycy akompaniujący:
Lista koncertów.
Występy są zapisane w kolejności odwrotnej do chronologicznej.
Album "Męskie Granie 2019".
Album koncertowy "Męskie Granie 2019" został wydany 15 listopada 2019 nakładem Agencji Muzycznej Polskiego Radia, w dystrybucji firmy Dressler. Ukazał się on w wydaniu z dwoma płytami CD, w sprzedaży cyfrowej i serwisach strumieniowych. Na pierwszej płycie znalazły się nagrania muzyków występujących podczas festiwalu, zaś na drugiej wykonania Męskie Granie Orkiestry 2019. Dodatkowo w sklepach sieci Empik okazała się edycja specjalna albumu, wzbogacona o jeden występ na płycie pierwszej oraz studyjną wersję singla „Sobie i Wam” na płycie drugiej.
Album zadebiutował na pierwszym miejscu ogólnopolskiej listy sprzedaży OLiS i pozostał na nim również po drugim tygodniu dystrybucji. 11 grudnia 2019 Związek Producentów Audio-Video przyznał mu certyfikat złotej płyty za przekroczenie progu 15 tysięcy sprzedanych egzemplarzy. 22 stycznia 2020 album pokrył się platyną za 30 tysięcy, zaś 28 lipca 2021 podwójnie platynową za 60 tysięcy sprzedanych egzemplarzy.
Nagrania utworów „Zazdrość” i „Sing-sing” w wykonaniu Męskie Granie Orkiestry 2019 promowały album jako single. Pierwszy z nich dotarł do drugiego miejsca Listy przebojów Programu Trzeciego i został nominowany w kategorii Najlepsze nowe wykonanie w plebiscycie Fryderyki 2020.
Lista utworów.
Edycja standardowa.
Źródło:
Edycja specjalna.
Źródło:
Album "Męskie Granie 2019. Dogrywka".
Dodatkowy album koncertowy "Męskie Granie 2019. Dogrywka" został wydany 17 kwietnia 2020 nakładem Agencji Muzycznej Polskiego Radia, w dystrybucji firmy Dressler. Ukazał się on na CD, w sprzedaży cyfrowej i serwisach strumieniowych. Album zadebiutował na ósmym miejscu ogólnopolskiej listy sprzedaży OLiS.
Lista utworów.
Źródło:

</doc>
<doc id="5354941" url="https://pl.wikipedia.org/wiki?curid=5354941" title="Dmitrij Raszewski">
Dmitrij Raszewski

Dmitrij Władimirowicz Raszewski, ros. Дмитрий Владимирович Рашевский (ur. 9 października 2000 w Petersburgu) – rosyjski hokeista, reprezentant Rosji.
Kariera.
Hokeja uczył się w rodzinnym Petersburgu. Wychowanek klubu Niewa Sankt Petersburg. Karierę rozwijał w systemie Dinama Sankt Petersburg. Przez trzy niepełne sezony grał w rosyjskich juniorskich rozgrywkach MHL. W sezonie 2020/2021 podjął występy w seniorskich rozgrywkach WHL. 1 grudnia 2020 ogłoszono jego transfer z Petersburga do Dinama Moskwa. W barwach tego klubu zadebiutował w KHL 24 grudnia 2020. W październiku 2021 podpisał nowy kontrakt z Dinamem Moskwa.
W sezonie 2021/2022 został reprezentantem seniorskiej kadry Rosji.

</doc>
<doc id="5354942" url="https://pl.wikipedia.org/wiki?curid=5354942" title="Pisarowo">
Pisarowo



</doc>
<doc id="5354943" url="https://pl.wikipedia.org/wiki?curid=5354943" title="Prisad (obwód Dobricz)">
Prisad (obwód Dobricz)

Prisad () – wieś w Bułgarii, w obwodzie Dobricz, w gminie Generał Toszewo. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 września 2022 roku miejscowość liczyła 419 mieszkańców.

</doc>
<doc id="5354944" url="https://pl.wikipedia.org/wiki?curid=5354944" title="Prisad">
Prisad



</doc>
<doc id="5354945" url="https://pl.wikipedia.org/wiki?curid=5354945" title="Śląskie Centrum Dziedzictwa Kulturowego">
Śląskie Centrum Dziedzictwa Kulturowego



</doc>
<doc id="5354947" url="https://pl.wikipedia.org/wiki?curid=5354947" title="Górnośląska Wyższa Szkoła Handlowa im. Wojciecha Korfantego w Katowicach">
Górnośląska Wyższa Szkoła Handlowa im. Wojciecha Korfantego w Katowicach



</doc>
<doc id="5354949" url="https://pl.wikipedia.org/wiki?curid=5354949" title="San Diego Open 2022 (kobiety)">
San Diego Open 2022 (kobiety)

San Diego Open 2022 – tenisowy turniej WTA kategorii WTA 500 w sezonie 2022 z cyklu San Diego Open rozgrywany w dniach 10–16 października 2022 roku w San Diego na kortach twardych o puli nagród wynoszącej 757 900 dolarów amerykańskich.

</doc>
<doc id="5354952" url="https://pl.wikipedia.org/wiki?curid=5354952" title="San Diego Open 2022">
San Diego Open 2022



</doc>
<doc id="5354953" url="https://pl.wikipedia.org/wiki?curid=5354953" title="Rawnec (obwód Dobricz)">
Rawnec (obwód Dobricz)

Rawnec () – wieś w Bułgarii, w obwodzie Dobricz, w gminie Generał Toszewo. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 września 2022 roku miejscowość liczyła 228 mieszkańców.

</doc>
<doc id="5354954" url="https://pl.wikipedia.org/wiki?curid=5354954" title="Southern California Open">
Southern California Open



</doc>
<doc id="5354956" url="https://pl.wikipedia.org/wiki?curid=5354956" title="Superpuchar Islandii w piłce siatkowej mężczyzn (2022)">
Superpuchar Islandii w piłce siatkowej mężczyzn (2022)

Superpuchar Islandii w piłce siatkowej mężczyzn 2022 (oficjalnie Meistarakeppni BLÍ karla 2022) – szósta edycja rozgrywek o Superpuchar Islandii zorganizowana przez Islandzki Związek Piłki Siatkowej ("Blaksamband Íslands", BLÍ). Mecz rozegrany został 24 września 2022 roku w hali sportowej KA ("KA heimilið") w Akureyri. Wzięły w nim udział dwa kluby: mistrz i zdobywca Pucharu Islandii w sezonie 2021/2022 – oraz finalista Pucharu Islandii w tym sezonie – .
Po raz drugi zdobywcą Superpucharu Islandii został klub .
Mecz.
Sobota, 24 września 202219:30 – KA heimilið, AkureyriWidzów: 200Czas trwania meczu: 85 minutSędziowie: Gunnar Garðarsson i Ismar Hadziredžepović

</doc>
<doc id="5354957" url="https://pl.wikipedia.org/wiki?curid=5354957" title="Rogozina (Bułgaria)">
Rogozina (Bułgaria)

Rogozina () – wieś w Bułgarii, w obwodzie Dobricz, w gminie Generał Toszewo. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 września 2022 roku miejscowość liczyła 130 mieszkańców.

</doc>
<doc id="5354958" url="https://pl.wikipedia.org/wiki?curid=5354958" title="Tunisia Open 2022">
Tunisia Open 2022

Tunisia Open 2022, właśc. Jasmin Open Monastir 2022 – tenisowy turniej WTA kategorii WTA 250 w sezonie 2022 z cyklu Tunisia Open rozgrywany w dniach 3–9 października 2022 roku w Monastyrze na kortach twardych w hali o puli nagród wynoszącej 611 210 dolarów amerykańskich.

</doc>
<doc id="5354959" url="https://pl.wikipedia.org/wiki?curid=5354959" title="Rosen (obwód Dobricz)">
Rosen (obwód Dobricz)

Rosen () – wieś w Bułgarii, w obwodzie Dobricz, w gminie Generał Toszewo. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 września 2022 roku miejscowość liczyła 61 mieszkańców.

</doc>
<doc id="5354962" url="https://pl.wikipedia.org/wiki?curid=5354962" title="Rosica (obwód Dobricz)">
Rosica (obwód Dobricz)

Rosica () – wieś w Bułgarii, w obwodzie Dobricz, w gminie Generał Toszewo. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 września 2022 roku miejscowość liczyła 268 mieszkańców.

</doc>
<doc id="5354963" url="https://pl.wikipedia.org/wiki?curid=5354963" title="Saltpond">
Saltpond

Saltpond – miasto w Ghanie i stolica dystryktu Mfantseman w Regionie Centralnym; 20,1 tys. mieszkańców (2010).
"Saltpond Oil Field" to najstarsze pole naftowe na morzu Ghany, które zostało odkryte w 1970 roku przez konsorcjum Signal-Amoco. Wydobycie ropy odbywało się do 2016 roku, gdy GNPC publicznie ogłosiło likwidację pola.

</doc>
<doc id="5354964" url="https://pl.wikipedia.org/wiki?curid=5354964" title="Sirakowo (obwód Dobricz)">
Sirakowo (obwód Dobricz)

Sirakowo () – wieś w Bułgarii, w obwodzie Dobricz, w gminie Generał Toszewo. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 września 2022 roku miejscowość liczyła 51 mieszkańców.

</doc>
<doc id="5354966" url="https://pl.wikipedia.org/wiki?curid=5354966" title="Transylvania Open 2022">
Transylvania Open 2022

Transylvania Open 2022 – tenisowy turniej WTA kategorii WTA 250 w sezonie 2022 z cyklu Transylvania Open rozgrywany w dniach 10–16 października 2022 roku w Klużu-Napoce na kortach twardych w hali o puli nagród wynoszącej 251 750 dolarów amerykańskich.

</doc>
<doc id="5354969" url="https://pl.wikipedia.org/wiki?curid=5354969" title="Snjagowo (obwód Dobricz)">
Snjagowo (obwód Dobricz)

Snjagowo () – wieś w Bułgarii, w obwodzie Dobricz, w gminie Generał Toszewo. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 września 2022 roku miejscowość liczyła 158 mieszkańców.

</doc>
<doc id="5354970" url="https://pl.wikipedia.org/wiki?curid=5354970" title="Snjagowo">
Snjagowo



</doc>
<doc id="5354971" url="https://pl.wikipedia.org/wiki?curid=5354971" title="Snop (miejscowość)">
Snop (miejscowość)

Snop () – wieś w Bułgarii, w obwodzie Dobricz, w gminie Generał Toszewo. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 września 2022 roku miejscowość liczyła 78 mieszkańców.

</doc>
<doc id="5354972" url="https://pl.wikipedia.org/wiki?curid=5354972" title="Snop (Bułgaria)">
Snop (Bułgaria)



</doc>
<doc id="5354974" url="https://pl.wikipedia.org/wiki?curid=5354974" title="Spasowo (obwód Dobricz)">
Spasowo (obwód Dobricz)

Spasowo () – wieś w Bułgarii, w obwodzie Dobricz, w gminie Generał Toszewo. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 września 2022 roku miejscowość liczyła 876 mieszkańców.

</doc>
<doc id="5354977" url="https://pl.wikipedia.org/wiki?curid=5354977" title="Kalinowice Ordynackie">
Kalinowice Ordynackie



</doc>
<doc id="5354978" url="https://pl.wikipedia.org/wiki?curid=5354978" title="Wawrzyniec Karaś">
Wawrzyniec Karaś

Wawrzyniec Karaś (ur. 3 lipca 1908 w Karczmiskach, zm. 1985) – polski rolnik, poseł na Sejm PRL III kadencji.
Życiorys.
Uzyskał wykształcenie podstawowe, prowadził własne gospodarstwo rolne w Karczmiskach. W trakcie II wojny światowej działał w Batalionów Chłopskich. Wstąpił do Zjednoczonego Stronnictwa Ludowego. W 1961 został posłem na Sejm PRL z okręgu Kraśnik, w parlamencie zasiadał w Komisji Rolnictwa i Przemysłu Spożywczego.

</doc>
<doc id="5354979" url="https://pl.wikipedia.org/wiki?curid=5354979" title="Hyża">
Hyża



</doc>
<doc id="5354982" url="https://pl.wikipedia.org/wiki?curid=5354982" title="GetBack">
GetBack



</doc>
<doc id="5354985" url="https://pl.wikipedia.org/wiki?curid=5354985" title="Takanami">
Takanami

„Takanami” – nazwa noszona na przestrzeni dziejów przez kilka japońskich okrętów:

</doc>
<doc id="5354986" url="https://pl.wikipedia.org/wiki?curid=5354986" title="Shōsetsuka ni narō">
Shōsetsuka ni narō

 – japońska strona internetowa, na której użytkownicy mogą bezpłatnie zamieszczać i czytać tworzone przez innych powieści. Strona została uruchomiona 2 kwietnia 2004 przez Yūsuke Umezakiego. W 2014 roku serwis liczył ponad 280 tys. powieści, blisko 800 tys. zarejestrowanych użytkowników i uzyskiwał około miliard odsłon miesięcznie. 
Ponad sto powieści zamieszczonych w serwisie zostało nabytych przez różnych wydawców, a następnie wydanych jako light novel. Dwie z najbardziej znanych serii opublikowanych początkowo na stronie, to "Log Horizon" i "Mahōka kōkō no rettōsei", które później zostały nabyte odpowiednio przez Enterbrain i ASCII Media Works. 

</doc>
<doc id="5354989" url="https://pl.wikipedia.org/wiki?curid=5354989" title="Piwowarstwo w Lipianach">
Piwowarstwo w Lipianach

Piwowarstwo w Lipianach – historia piwowarstwa w Lipianach (województwo zachodniopomorskie) oraz produkt tradycyjny - lipiańskie piwo Zaczynaj.
Historia.
Historia dobrze rozwiniętego w Lipianach piwowarstwa sięga XIV wieku, co znajduje odzwierciedlenie w źródłach historycznych. Zapisy z roku 1369 mówią o tym, że głównymi zajęciami mieszkańców miasta było rolnictwo, rybołówstwo i piwowarstwo. Sytuacja ta nie ulegała zmianie w wiekach następnych, a intensywny proceder warzenia piwa miał wpływ także na inne gałęzie lokalnego rzemiosła. XVIII-wieczne spisy i zestawienia głoszą, że oprócz piwowarów w mieście było wielu szynkarzy piwa oraz bednarzy, wytwarzający beczki na potrzeby przechowywania piwa i innych napojów alkoholowych. W 1735 roku wykazano na terenie Lipian 86 browarów. O wysokiej jakości napoju świadczyła jego nieustająca, wielowiekowa popularność, a także chętne zamówienia z licznych na Pomorzu, zamożnych majątków szlacheckich. Trunek był bardzo często używany do opijania transakcji handlowych, czy zakupów na targach.
Rada miejska Lipian czuwała nad właściwą jakością piwa i zapobiegała nieprawidłowościom w procesie warzenia. Rajcy poddawali piwo lipiańskie próbom na zawartość słodu i wrażenia smakowe. "Wędrowiec Zachodniopomorski" z 2005 roku tak opisał ich przebieg:
Próba na zawartość słodu:"Pierwsza próba polegała na tym, że rajcowie ubrani w skórzane spodnie siadali na ławie, którą wcześniej polano badanym piwem i opróżniali beczkę piwa. Popijając piwo jednocześnie wcierali w spodnie rozlane na ławach piwo. Potem na dany znak wstawali [...] i jeśli ława podniosła się razem z nimi to znaczyło, że piwo ma odpowiednią ilość słodu""."Próba smakowa:"Próba oceny smaku polegała na tym, że rajcowie smakowali piwo z dzbana. Pierwszy smakował burmistrz, a następnie pili rajcowie według starszeństwa. Kończył dzban najmłodszy, często bywało, że dlań już nie starczało, a kolejny dzban rozpoczynał znowu burmistrz. Jeśli te dwie próby były pozytywne – to browarnik otrzymywał zgodę rady na sprzedaż swojego trunku""."W wydawnictwie "Topographia Marchica" autorstwa Mikołaja Leutingera (XVI wiek) zawarto zdanie: "Lippehnum iuresue lege bibculie famosum" (pol. "Lipiany przez swoje prawo i porządek picia wsławione"). Na jednym z lipiańskich dzbanów do piwa (XIX wiek) pod herbem Lipian zamieszczono napis w łamanym języku łacińskim: "Qui bibi ex negas ex frischibus incipi ille" (pol. "Kto wypije ostatnią kroplę, zacznie od następnej").
Po roku 1945 tradycje piwowarskie Lipian podupadły i zostały zapomniane. W początku XXI wieku wskrzesiło ją Bractwo Piwowarów Lidera Pojezierza w Barlinku.
Lipiańskie piwo Zaczynaj – produkt tradycyjny.
Lipiańskie piwo Zaczynaj wpisano na polską listę produktów tradycyjnych w dniu 17 marca 2017 roku, jako czterdziesty produkt z województwa zachodniopomorskiego. Jest to piwo klarowne, z długo utrzymującą się na wierzchu, stabilną pianą. Dominują w nim aromaty słodowo-chmielowe, możliwe są także nuty karmelowe, cytrusowe oraz bananowo-goździkowe. Nazwa wywodzić się ma od legendy, w myśl której najmłodszy lipiański rajca Piotr Wadephul, zawsze otrzymujący ostatni łyk piwa podczas próby słodowej, postanowił w roku 1479 złożyć skargę do burmistrza, a gdy to nie przyniosło skutku, do margrabiego, władcy Nowej Marchii, który miał mu odrzec: „Kto wypije ostatki zaczyna świeże pić”. Nazwa "Zaczynaj" pojawiła się po raz pierwszy w artykule Bogdana Frankiewicza z 1958, ale być może znana była wcześniej.
Początkowo piwo Zaczynaj wytwarzano w domach, na własny użytek, zachęcając kaskadowo innych. Smak tego trunku prezentowany jest podczas warsztatów piwowarskich i lokalnych imprez, w których bierze udział m.in. Bractwo Piwowarów Lidera Pojezierza.
Piwo lipiańskie w poezji.
Piwo z Lipian było przedmiotem twórczości poetyckiej. Najstarszy wiersz na ten temat napisał nieznany poeta w XV wieku. Był to "Jus Lipphnense de anno 1479". Drugi napisał Ernest Ludwik Wilhelm Grieben z Lipian, a trzeci Fritz Eichberg z Myśliborza. Wiersze te umieścił w swojej kronice Lipian Winter i Biens.

</doc>
<doc id="5354992" url="https://pl.wikipedia.org/wiki?curid=5354992" title="Teruzuki">
Teruzuki

„Teruzuki” – nazwa noszona na przestrzeni dziejów przez kilka japońskich okrętów:

</doc>
<doc id="5354997" url="https://pl.wikipedia.org/wiki?curid=5354997" title="Dukszty (gmina Dukszty)">
Dukszty (gmina Dukszty)



</doc>
<doc id="5355001" url="https://pl.wikipedia.org/wiki?curid=5355001" title="Dukszty (miasto)">
Dukszty (miasto)



</doc>
<doc id="5355011" url="https://pl.wikipedia.org/wiki?curid=5355011" title="Dūkštos">
Dūkštos



</doc>
<doc id="5355018" url="https://pl.wikipedia.org/wiki?curid=5355018" title="Białozoryszki">
Białozoryszki



</doc>
<doc id="5355022" url="https://pl.wikipedia.org/wiki?curid=5355022" title="Bujwidy (gmina Dukszty)">
Bujwidy (gmina Dukszty)



</doc>
<doc id="5355025" url="https://pl.wikipedia.org/wiki?curid=5355025" title="Dowborowo">
Dowborowo



</doc>
<doc id="5355028" url="https://pl.wikipedia.org/wiki?curid=5355028" title="Koźliszki">
Koźliszki



</doc>
<doc id="5355029" url="https://pl.wikipedia.org/wiki?curid=5355029" title="Koczergiszki">
Koczergiszki



</doc>
<doc id="5355033" url="https://pl.wikipedia.org/wiki?curid=5355033" title="Krzyżówka (rejon wileński)">
Krzyżówka (rejon wileński)



</doc>
<doc id="5355035" url="https://pl.wikipedia.org/wiki?curid=5355035" title="Moskowszczyzna">
Moskowszczyzna



</doc>
<doc id="5355037" url="https://pl.wikipedia.org/wiki?curid=5355037" title="Niedźwiedziszki">
Niedźwiedziszki



</doc>
<doc id="5355042" url="https://pl.wikipedia.org/wiki?curid=5355042" title="Rakiszki (gmina Dukszty)">
Rakiszki (gmina Dukszty)



</doc>
<doc id="5355044" url="https://pl.wikipedia.org/wiki?curid=5355044" title="Widawciszki">
Widawciszki



</doc>
<doc id="5355045" url="https://pl.wikipedia.org/wiki?curid=5355045" title="Zacharowszczyzna">
Zacharowszczyzna



</doc>
<doc id="5355061" url="https://pl.wikipedia.org/wiki?curid=5355061" title="Języki mirndyjskie">
Języki mirndyjskie



</doc>
<doc id="5355064" url="https://pl.wikipedia.org/wiki?curid=5355064" title="Tojwo Asmier">
Tojwo Asmier



</doc>
<doc id="5355066" url="https://pl.wikipedia.org/wiki?curid=5355066" title="Żumagułow">
Żumagułow

Osoby noszące nazwisko Żumagułow:

</doc>
<doc id="5355067" url="https://pl.wikipedia.org/wiki?curid=5355067" title="Berżeniki (gmina Rymszany)">
Berżeniki (gmina Rymszany)



</doc>
<doc id="5355071" url="https://pl.wikipedia.org/wiki?curid=5355071" title="Hryhorij Chłynowski">
Hryhorij Chłynowski



</doc>
<doc id="5355072" url="https://pl.wikipedia.org/wiki?curid=5355072" title="Haduni">
Haduni

Haduni (; , "Goduni"; pol. hist. Goduny, "Hoduny") – wieś na Białorusi, w obwodzie homelskim, w rejonie oktiabrskim, w sielsowiecie Lubań.
Historia.
W XIX i w początkach XX w. położone były w Rosji, w guberni mińskiej, w powiecie bobrujskim, w gminie Czernin. Opisywane były wówczas jako "głuchy i zapadły kątek Polesia bobrujskiego".
Po I wojnie światowej pod administracją polską, w Zarządzie Cywilnym Ziem Wschodnich, w okręgu mińskim, w powiecie bobrujskim. W wyniku postanowień traktatu ryskiego znalazły się w granicach Związku Sowieckiego. Od 1991 w niepodległej Białorusi.

</doc>
<doc id="5355073" url="https://pl.wikipedia.org/wiki?curid=5355073" title="Goduny (obwód homelski)">
Goduny (obwód homelski)



</doc>
<doc id="5355074" url="https://pl.wikipedia.org/wiki?curid=5355074" title="Hoduny (obwód homelski)">
Hoduny (obwód homelski)



</doc>
<doc id="5355076" url="https://pl.wikipedia.org/wiki?curid=5355076" title="Ofensywa estońska w Liwonii">
Ofensywa estońska w Liwonii

Ofensywa estońska w Liwonii – działania armii estońskiej przeciwko Armii Radzieckiej Łotwy w Liwonii, prowadzone pomiędzy 25 maja a 5 czerwca 1919 r. Celem ofensywy było odbicie Liwonii z rąk bolszewików, zanim mogłyby to zrobić operujące na zachodniej Łotwie jednostki niemieckie. W ofensywie brał udział także 1 Pułk Piechoty, złożony z łotewskich ochotników i tworzony w strukturze armii łotewskiej z inicjatywy Rządu Tymczasowego Łotwy. Po sukcesie ofensywy Estończycy przekazali Rządowi Tymczasowemu Łotwy opanowane terytoria.
Tło wydarzeń.
W marcu 1919 r. wojska niemieckie, wspierające militarnie Rząd Tymczasowy Łotwy, przeprowadziły udaną kontrofensywę przeciwko siłom Armii Radzieckiej Łotwy. Z rąk łotewskich bolszewików odbite zostały wszystkie terytoria na zachód od Lelupy, zajęte przez nich w końcu 1918 i na początku 1919 r. Dowodzący siłami niemieckimi gen. Rüdiger von der Goltz zaczął dążyć do przejęcia władzy politycznej na obszarze, który zajmowały jego wojska. Rząd Tymczasowy Łotwy, kierowany przez Kārlisa Ulmanisa, domagał się od Niemiec respektowania swojej suwerenności.
Pod wrażeniem sukcesów niemieckich w Kurlandii Biuro Werbunkowe Baltenland, kierowane przez Günthera von der Goltza (brata generała), zaczęło werbować ochotników do walki nie tylko na ziemiach łotewskich, ale również w Estonii, rządzonej przez probrytyjski rząd. Zaniepokoiło to władze estońskie, mające również w pamięci, iż w lutym 1918 r. wojska niemieckie niszczyły w Estonii rodzące się organy władzy państwa narodowego. Rząd estoński postanowił zacieśnić kontakty z łotewskim rządem Ulmanisa i wyraził zgodę na tworzenie brygady łotewskiej w składzie armii estońskiej. Dowódcą Brygady Północnej lub 2 Brygady Łotewskiej został płk Jorģis Zemitāns. Do końca marca 1919 r. w strukturze armii estońskiej udało się sformować cały 1 Pułk Piechoty, złożony z Łotyszy.
16 kwietnia wojska niemieckie przeprowadziły w Lipawie, gdzie przebywał rząd Ulmanisa, pucz. Łotewski premier razem z członkami gabinetu schronił się na okręcie „Saratow” w lipawskim porcie, pod ochroną Brytyjczyków. W nocy z 26 na 27 kwietnia Niemcy doprowadzili do sformowania lojalnego wobec siebie gabinetu Andrievsa Niedry. Tymczasem Ulmanis w drugiej połowie kwietnia zdołał odbyć wizytę w Estonii. Podczas tej wizyty ustalono plan ofensywy estońskiej w Liwonii, której celem miało być wyparcie bolszewików z tego regionu, zanim uczynią to Niemcy. W ofensywie miał wziąć udział 1 Pułk Piechoty, liczący 7 tys. ochotników.
Przebieg ofensywy.
W nocy z 22 na 23 maja 1919 r. jednostki niemieckie rozpoczęły działania zaczepne na zachód i na południowy zachód od Rygi. Był to początek operacji Tennenberg, której celem było opanowanie łotewskiej stolicy.
Dowództwo estońskie postanowiło w tym samym momencie uderzyć na Łotewską Socjalistyczną Republikę Radziecką od północy. 25 maja po zajęciu Izborska i Pskowa 2 Estońska Dywizja Piechoty zagroziła oskrzydleniem prawemu skrzydłu Armii Radzieckiej Łotwy. Front estońsko-radziecki przebiegał na południe od nadbałtyckiego Ainaži, dalej na południe od Rūjieny i do linii kolejowej Valka-Aluksne.
Plan estońskiego dowództwa zakładał przeprowadzenie głębokiego manewru oskrzydlającego na Jekabpils, by odciąć jednostki radzieckie stojące na wschód od Rygi od zaplecza. 2 Estońska Dywizja Piechoty rozpoczęła działania zaczepne 26 maja, zajmując tego samego dnia Werro (Võru). 1 Pułk Kawalerii Estońskiej, część 3 Estońskiej Dywizji Piechoty, uderzył z kierunku Valki na Aluksne, przecinając linię kolejową i zajmując miasto 29 maja. Następnie kontynuowały marsz na południe na Gulbene i po zaciętych walkach z jednostkami Armii Radzieckiej Łotwy zdobył miasto 31 maja. Inne jednostki 3 Estońskiej Dywizji Piechoty do tego samego dnia również przemieściły się na południe ze swoich pozycji wyjściowych pod Ainaži i Rūjieną, zdobywając 31 maja Limbaži, Valmierę i Smiltene. Wchodzący w skład dywizji 1 Pułk Piechoty dzień później zajął niebronioną Kieś, z której Armia Radzieckiej Łotwy wycofała się już wcześniej. Tego samego dnia Kieś próbowały zająć jednostki Bałtyckiej Landeswehry nadchodzące od zachodu, jednak zostały odparte przez Łotyszy i Estończyków.
Zdemoralizowane po utracie Rygi (zajętej przez Niemców jeszcze 23 maja) i zagrożone odcięciem od zaplecza jednostki bolszewickie pośpiesznie wycofały się do Łatgalii. Jednostki estońskie maszerowały z Gulbene na Jekabpils, nie napotykając przeciwnika. 4 czerwca zajęły Madonę i Ļaudonę, zaś dzień później wkroczyły do Jekabpilsu, opanowując najpierw jego prawobrzeżną, a następnie lewobrzeżną część.
Armia estońska przekazała Łotwie zarząd opanowanych terytoriów. Z poparciem Ententy w Liwonii rząd Ulmanisa kontynuował rozbudowę jednostek łotewskich, na bazie 1 Pułku Piechoty.
Za sprawą sukcesu ofensywy w Liwonii wojska estońskie wbiły się klinem pomiędzy Łatgalię, ostatni region Łotwy kontrolowany przez bolszewików, a ziemie na południe i wschód od Rygi, które zdobyli Niemcy w ostatniej fazie operacji ryskiej. Jeszcze w czerwcu 1919 r. doszło do zbrojnej konfrontacji między Niemcami a Estończykami i Łotyszami, której kulminacją była zwycięska dla tych drugich bitwa pod Kiesią.

</doc>
<doc id="5355077" url="https://pl.wikipedia.org/wiki?curid=5355077" title="1661 w sztukach plastycznych">
1661 w sztukach plastycznych



</doc>
<doc id="5355078" url="https://pl.wikipedia.org/wiki?curid=5355078" title="Kryzys Wizerunkowy">
Kryzys Wizerunkowy



</doc>
<doc id="5355079" url="https://pl.wikipedia.org/wiki?curid=5355079" title="Zwierzyniec (powiat zamojski)">
Zwierzyniec (powiat zamojski)



</doc>
<doc id="5355084" url="https://pl.wikipedia.org/wiki?curid=5355084" title="Grodzisko (Jezioro Rożnowskie)">
Grodzisko (Jezioro Rożnowskie)

Grodzisko (502 m) – wyspa na Jeziorze Rożnowskim w miejscowości Gródek nad Dunajcem w województwie małopolskim, w powiecie nowosądeckim, w gminie Gródek nad Dunajcem. Przed wybudowaniem zapory wodnej w Rożnowie i powstaniem sztucznego zalewu Jeziora Rożnowskiego, Grodzisko było jednym ze wzniesienień Pogórza Rożnowskiego. Obecnie przy średnim stanie wód w Jeziorze Rożnowskim jego względna wysokość nad lustrem wody wynosi 48,5 m, a wschodni brzeg wzniesienia znajduje się w odległości około 220 m od brzegu jeziora. Wzniesienie jest całkowicie porośnięte lasem.
Przez miejscową ludność i turystów Grodzisko nazywane jest „Małpią wyspą”. Nazwa Grodzisko pochodzi od tego, że w XIV wieku na jego szczycie istniał Zamek w Gródku nad Dunajcem. Zniszczony został na przełomie XIV i XV w.

</doc>
<doc id="5355085" url="https://pl.wikipedia.org/wiki?curid=5355085" title="Małpia wyspa">
Małpia wyspa



</doc>
<doc id="5355087" url="https://pl.wikipedia.org/wiki?curid=5355087" title="Eorhynchocyon">
Eorhynchocyon

Eorhynchocyon – wymarły rodzaj ssaka, ryjkonosowego z rodziny ryjkonosowatych.
Skamieniałości nieznanego zwierzęcia znaleziono w Namibii, w Eocliff 7. Pochodziły one ze skał datowanych na barton-priabon.
"Eorhynchocyon" kreatorzy opisują jako średniej wielkości przedstawiciela ryjkonosowych. Jako cechę diagnostyczną podają wypukły brzuszny profil żuchwy i pochylającą się do tyłu wznoszącą się gałęź żuchwy. Kształtem żuchwa przypomina sorkonosową bądź należącą do "Hypsorhynchocyon". Całkowita długość żuchwy wynosi 36 mm, zaś wyrostki zębodołowe od 21,4 to 22 mm. Połówka żuchwy obejmuje 3 siekacze, 1 kieł, 4 predtrzonowce i 2 trzonowce. Identyczny wzór zębowy cechuje dzisiejsze sorkonosy. Nie ma diastemy. Dolne kły mają 2 zbiegające się częściowo bądź całkowicie korzenie.
Senut i Pickford nadali nowemu rodzajowi nazwę "Eorhynchocyon". Jej pierwsza część, przedrostek "eo", pochodzi z greki i oznacza "świt" (greckie "eos", używane też w nazwach innych taksonów, jak "Eocarcharia"). "Rhyncho" oznacza pysk, a "cyon" psa. Zbitka tych dwu ostatnich "Rhynchocyon" stanowi nazwę rodzajową współczesnego ssaka zwanego po polsku sorkonosem i której etymologię podaje się następująco: "rhunkhos" „pysk”; κυων "kuōn", κυνος "kunos" „pies”. W rodzaju umieszczono pojedynczy gatunek "Eorhynchocyon rupestris". Jego epitet gatunkowy odnosi się do skał. Holotypem obrano okaz EC7 7.2a obejmujący kompletną lewą żuchwę. Jako miejsce typowe podano Eocliff 7, Namibia.

</doc>
<doc id="5355088" url="https://pl.wikipedia.org/wiki?curid=5355088" title="Kento Miyaura">
Kento Miyaura

 – japoński siatkarz, grający na pozycji atakującego, reprezentant Japonii.
Sukcesy klubowe.
Puchar Cesarza:
Turniej Kurowashiki:
Sukcesy reprezentacyjne.
Mistrzostwa Azji Kadetów:
Mistrzostwa Świata Kadetów:
Puchar Azji:
Mistrzostwa Azji U-23:
Mistrzostwa Azji:

</doc>
<doc id="5355091" url="https://pl.wikipedia.org/wiki?curid=5355091" title="Adrian Smolis">
Adrian Smolis

Adrian Jan Smolis – polski biolog, dr hab. nauk ścisłych i przyrodniczych, adiunkt i kierownik Zakładu Biologii, Ewolucji i Ochrony Bezkręgowców Wydziału Nauk Biologicznych Uniwersytetu Wrocławskiego.
Życiorys.
27 czerwca 2002 obronił pracę doktorską "Neanurinae (Collembola: Neanuridae) Polski", 21 listopada 2019 habilitował się na podstawie pracy zatytułowanej "Taksonomia i systematyka Neanurinae (Collembola: Neanuridae) półkuli północnej (cykl publikacji)". Został zatrudniony na stanowisku adiunkta i kierownika w Zakładzie Biologii, Ewolucji i Ochrony Bezkręgowców na Wydziale Nauk Biologicznych Uniwersytetu Wrocławskiego.
Jest skarbnikiem Polskiego Towarzystwa Taksonomicznego i członkiem Rady Dyscypliny Naukowej - Nauk Biologicznych Uniwersytetu Wrocławskiego.

</doc>
<doc id="5355096" url="https://pl.wikipedia.org/wiki?curid=5355096" title="Svitlana Romaniuk">
Svitlana Romaniuk

Svitlana Romaniuk (ukr. Світлана Романюк) – ukraińska językoznawczyni, dr hab. nauk humanistycznych, profesor uczelni Katedry Ukrainistyki i prodziekan Wydziału Lingwistyki Stosowanej Uniwersytetu Warszawskiego.
Życiorys.
21 marca 2017 habilitowała się na podstawie pracy zatytułowanej "Ukraiński dyskurs polityczny w latach 2010-2014. Analiza lingwistyczna". Jest zatrudniona na stanowisku adiunkta w Katedrze Ukrainistyki, oraz prodziekana na Wydziale Lingwistyki Stosowanej Uniwersytetu Warszawskiego.
Przypisy.
 

</doc>
<doc id="5355098" url="https://pl.wikipedia.org/wiki?curid=5355098" title="Tropikalna Skała">
Tropikalna Skała

Tropikalna Skała – skała we wsi Tropie w województwie małopolskim, w powiecie nowosądeckim, w gminie Gródek nad Dunajcem. Znajduje się naprzeciwko wiszącej kładki dla pieszych nad Dunajcem, w lesie, w odległości około 50 m na północ od drogi z Tropia do Rożnowa. Pod względem geograficznym jest to obszar Pogórza Rożnowskiego, będący częścią Pogórza Środkowobeskidzkiego.
Zbudowana z piaskowca Tropikalna Skała ma wysokość do 20 m, długość kilkudziesięciu m. Jej południowo-zachodnia ściana jest pionowa lub przewieszona z zacięciami, filarami i okapami. Znajduje się na terenie prywatnym, którego właściciel zgodził się na uprawianie na skale wspinaczki skalnej pod warunkiem przestrzegania ustalonych zasad. W 2022 r. na skale są (wraz z wariantami) 23 drogi wspinaczkowe o trudności od V- do VI.3+ w skali polskiej oraz 3 projekty. Mają zamontowane stałe punkty asekuracyjne: ringi (r) i stanowiska zjazdowe (st) lub ringi zjazdowe (rz).

</doc>
<doc id="5355100" url="https://pl.wikipedia.org/wiki?curid=5355100" title="Barbara Baraniak">
Barbara Baraniak

Barbara Baraniak (ur. 8 maja 1954 w Sochaczewie, zm. 1 października 2022) – polska pedagog, doktor habilitowany nauk humanistycznych.
Życiorys.
Była pracownikiem Instytutu Ekonomiki i Organizacji Przemysłu Spożywczego i równocześnie nauczycielką w Zespole Szkół Przemysłu Spożywczego w Warszawie. Od 1987 pracowała w Centralnym Ośrodku Rozwoju i Postępu w Rolnictwie w Brwinowie. W 1992 obroniła w Wyższej Szkole Pedagogicznej w Bydgoszczy pracę doktorską "Wpływ treści pracy na unowocześnianie planów i programów kształcenia zawodowego na przykładzie zawodu technika technologii żywności" napisaną pod kierunkiem Edwarda Gajdy. Od 1993 pracowała w Instytucie Badań Edukacyjnych, była tam m.in. sekretarzem naukowym i od października 2007 do marca 2009 p.o. dyrektora. 25 października 2004 uzyskała w Akademii Bydgoskiej stopień doktora habilitowanego. 
Od 2008 pracowała na Wydziale Nauk Pedagogicznych Uniwersytetu Kardynała Stefana Wyszyńskiego w Warszawie, tam w latach 2012-2021 kierowała Katedrą Pedagogiki Społecznej i Pedagogiki Pracy.
Pracowała też w Wyższej Szkole Pedagogicznej Związku Nauczycielstwa Polskiego w Warszawie (była tam w latach 1995-1997 dziekanem i prodziekanem Wydziału Pedagogicznego). oraz na Wydziale Nauk Pedagogicznych Kujawskiej Szkole Wyższej we Włocławku.
Ordery i odznaczenia.
W 1998 została odznaczona Medalem Komisji Edukacji Narodowej, w 2005 Złotym Krzyżem Zasługi, a w 2011 Krzyżem Kawalerskim Orderu Odrodzenia Polski.

</doc>
<doc id="5355101" url="https://pl.wikipedia.org/wiki?curid=5355101" title="Zmarli w roku 1837">
Zmarli w roku 1837

Lista osób zmarłych w 1837:

</doc>
<doc id="5355102" url="https://pl.wikipedia.org/wiki?curid=5355102" title="Jean-François Pintat">
Jean-François Pintat

Jean-François A. Pintat (ur. 29 lipca 1923 w Soulac-sur-Mer, zm. 14 czerwca 1990 w Soulac-sur-Mer) – francuski polityk i inżynier, senator i poseł do Parlamentu Europejskiego I kadencji.
Życiorys.
Studiował w École centrale de Paris. Zawodowo pracował jako inżynier, przez wiele lat zastępca dyrektora Gaz de Bordeaux. Opublikował jedną książkę poświęconą źródłom energii, kierował stowarzyszeniem Mouvement national des élus locaux. Działał w ugrupowaniach Niezależni Republikanie i Partii Republikańskiej (członek komitetu sterującego i szef w Żyrondzie). Przystąpił do federacyjnej Unii na rzecz Demokracji Francuskiej. Od 1959 do śmierci mer rodzinnego Soulac-sur-Mer, od 1964 do 1976 należał do rady departamentu Żyronda. Wieloletni członek rady regionu Akwitania, od 1973 do 1986 jej wiceprzewodniczący. W latach 1971–1990 należał do Senatu trzech kadencji. Od 1974 delegat do Parlamentu Europejskiego, 1979 wybrany w wyborach bezpośrednich. Przystąpił do frakcji liberalno-demokratycznej, był jej przewodniczącym (do 1979) i przewodniczącym (1979–1984). Zmarł po dłuższej chorobie.
Jego syn Xavier Pintat także został politykiem. Jego imieniem nazwano jeden z placów w Soulac-sur-Mer.

</doc>
<doc id="5355105" url="https://pl.wikipedia.org/wiki?curid=5355105" title="Scottish Open 2022">
Scottish Open 2022

Scottish Open 2022 – szósty rankingowy turniej snookerowy w sezonie 2022/2023. Rozegrany w dniach 28 listopada – 4 grudnia 2022 roku w Meadowbank Sports Centre w Edynburgu.
Nagrody.
Zwycięzca: 80 000 £
II Miejsce: 35 000 £
Półfinalista: 17 500 £
Ćwierćfinalista: 11 000 £
Runda 3: 7 500 £
Runda 2: 4 500 £
Runda 1: 3 000 £
Najwyższy break w fazie głównej turnieju: 5 000 £
Łączna pula nagród: 427 000 £
Kwalifikacje.
Mecze zostały rozegrane w dniach 9–14 października w Chase Leisure Centre, Cannock. Wszystkie mecze były rozgrywane do 4 wygranych frame’ów (pary nr. 1, 5, 12, 16, 17, 18, 21, 24, 28, 32, 33, 37, 44, 48, 49, 53, 60 oraz 64 rozegrały swoje mecze w czasie fazy telewizyjnej). Wyłoniły one 64 zawodników, którzy zostali rozstawieni do turnieju zasadniczego.
Breaki stupunktowe (100+).
Faza telewizyjna.
Suma: 86
Kwalifikacje.
Suma: 25

</doc>
<doc id="5355108" url="https://pl.wikipedia.org/wiki?curid=5355108" title="Zmarli w roku 1838">
Zmarli w roku 1838

Lista osób zmarłych w 1838:

</doc>
<doc id="5355111" url="https://pl.wikipedia.org/wiki?curid=5355111" title="Dystrykt Cape Coast">
Dystrykt Cape Coast



</doc>
<doc id="5355118" url="https://pl.wikipedia.org/wiki?curid=5355118" title="Mistrzostwa Świata w Lekkoatletyce 1987 – bieg na 400 m przez płotki mężczyzn">
Mistrzostwa Świata w Lekkoatletyce 1987 – bieg na 400 m przez płotki mężczyzn

Bieg na 400 metrów przez płotki mężczyzn – jedna z konkurencji biegowych rozgrywanych podczas lekkoatletycznych mistrzostw świata w 1987 na Stadionie Olimpijskim w Rzymie.
Zwycięzcą został Edwin Moses ze Stanów Zjednoczonych, który tym samym obronił tytuł zdobyty na poprzednich mistrzostwach.
Wyniki.
Eliminacje.
Rozegrano 6 biegów eliminacyjnych. Z każdego biegu dwóch najlepszych zawodników automatycznie awansowało do półfinałów (Q). Skład półfinalistów uzupełniło czterech najszybszych biegaczy spoza pierwszej dwójki ze wszystkich biegów eliminacyjnych (q).
Półfinały.
Rozegrano 2 biegi półfinałowe. Z każdego biegu czterech najlepszych zawodników awansowało do finału (Q).

</doc>
<doc id="5355122" url="https://pl.wikipedia.org/wiki?curid=5355122" title="Rada Spółdzielczości Produkcyjnej">
Rada Spółdzielczości Produkcyjnej

Rada Spółdzielczości Produkcyjnej – naczelny organ spółdzielczości rolniczej istniejący w latach 1953–1972, reprezentujący poprzez delegatów interesy członków rolniczych spółdzielni produkcyjnych, mający na celu zabezpieczenia dalszego ich rozwoju oraz organizacyjnego, gospodarczego i politycznego umacniania.
Powołanie Rady.
Na podstawie uchwały Prezydium Rządu z 1953 r. w sprawie powołania Rady Spółdzielczości Produkcyjnej ustanowiono Radę.
Zadania Rady.
Zadaniem Rady było stać na straży ścisłego przestrzegania i poszanowania statutów spółdzielni produkcyjnych, przyjętych przez członków spółdzielni, a przede wszystkim:
Wykonywanie zadań przez Radę.
W wykonaniu swoich zadań Rada:
Wybory Rady.
Radę wybierał Zjazd Spółdzielczości Produkcyjnej. Zjazd uchwalał statut Rady, który określał tryb jej działania oraz zakres i tryb działania Prezydium Rady.
Prezydium Rady.
Rada spośród swych członków wybierała Prezydium Rady w składzie:
Zniesienie Rady.
Na podstawie uchwały Rady Ministrów z 1972 r. w sprawie utraty mocy obowiązującej niektórych uchwał Rady Ministrów, Prezydium Rządu, Komitetu Ekonomicznego Rady Ministrów i Komitetu Ministrów do Spraw Kultury, ogłoszonych w Monitorze Polskim zlikwidowano Radę.

</doc>
<doc id="5355123" url="https://pl.wikipedia.org/wiki?curid=5355123" title="Związek Firm Public Relations">
Związek Firm Public Relations

Związek Firm Public Relations (ZFPR) – organizacja branżowa, zrzeszająca podmioty klasyfikowane jako agencje public relations. Podejmuje szereg działań edukacyjnych, promocyjnych oraz informacyjnych, które mają służyć wsparciu budowy branży public relations w Polsce. Podmiot ten jest członkiem Polskiej Konfederacji Pracodawców Prywatnych Lewiatan, Międzynarodowej Organizacji Konsultantów do Spraw Komunikacji (ICCO), Związku Przedsiębiorców i Pracodawców oraz Związku Stowarzyszeń Rada Reklamy.
Historia Związku Firm Public Relations.
Związek Firm Public Relations rozpoczął swoją działalność w dniu 1 czerwca 2000 roku. Wówczas to 10 polskich firm PR zawiązało koalicję, podpisując deklarację na rzecz profesjonalnej praktyki PR. Rok później Związek zyskał osobowość prawną. Związek przyjął jako podstawę swojego działania Kodeks Dobrych Praktyk, który definiuje zasady postępowania, praktyki rynkowe oraz standardy realizacji usług public relations. Kodeks ten stworzono zgodnie z Kartą Sztokholmską ICCO. Zasady zapisane w tym dokumencie obowiązują firmy członkowskie ZFPR. W roku 2006 eksperci tworzący ZFPR wydali książkę: "Sztuka public relations. Z doświadczeń polskich praktyków".
Organizacja ta wraz z Polskim Stowarzyszeniem Public Relations oraz Fundacją Internet PR była inicjatorem powołania Rady Etyki Public Relations (21 lutego 2006 roku). Opiekę nad Radą sprawowały naprzemiennie wszystkie trzy organizacje. Podmiot ten jednak nie przetrwał próby czasu zaś Polskie Stowarzyszenie Public Relations wycofało się z prac REPR w roku 2020, co było efektem braku porozumienia w zakresie reformy Rady postulowanej przez PSPR, a nie przyjętej przez ZFPR. Wcześniej z prac w Radzie Etyki Public Relations wyłączona została Fundacja InternetPR. W kwietniu 2020 roku Walne Zgromadzenie ZFPR zdecydowało o przystąpieniu organizacji do Związku Stowarzyszeń Rada Reklamy. W roku 2021 Związek opracował raport „PR to nie propaganda”, który miał być elementem dyskusji czym są prawdziwe public relations.
Do roku 2020 Związek był jedyną organizacją w Polsce zrzeszającą agencje. W tym właśnie czasie na rynku pojawiała się kolejna organizacja branżowa, Stowarzyszenie Agencji Public Relations, która w szybkim tempie przejęła rolę lidera i już po roku zrzeszała 37 podmiotów. W Stowarzyszeniu znalazły się m.in. agencje, które wcześniej odeszły ze Związku Firm Public Relations, czyli Alert Media Communications, Partner of Promotion oraz Public Dialog. Pierwsze dwie agencje odeszły z ZFPR komunikując, iż nie akceptują sposobu, stylu, metod i działań władz Związku. W efekcie sporu agencje te wraz z szeregiem innych podmiotów (w tym tych, które wcześniej opuściły Związek Firm Public Relations) powołały Stowarzyszenie Agencji Public Relations. W okresie roku (2019–2020), w czasie gdy powyższe agencje opuściły ZFPR, organizacja ta zmniejszyła liczbę swoich członków z 38 podmiotów do 32.
Cele statutowe i projekty Związku Firm Public Relations.
Cele Związku Firm Public Relations:
Wśród projektów realizowanych przez Związek Firm Public Relations znajdują się Złote Spinacze, które mają wpływ na edukację branży, jej rozwój i promocję. ZFPR prowadzi również szkolenia, współpracę z uczelniami i badania wynagrodzeń wśród agencji członkowskich (w badaniu z roku 2022 udział wzięło 28 agencji). Opracowuje także ranking agencji public relations na bazie głównie swoich członków.

</doc>
<doc id="5355124" url="https://pl.wikipedia.org/wiki?curid=5355124" title="Bhima (rzeka)">
Bhima (rzeka)

Bhima – rzeka w południowych Indiach, płynąca w stanach Maharasztra i Karnataka. Rzeka jest wykorzystywana do nawadniania. Liczy 724 km długości.

</doc>
<doc id="5355127" url="https://pl.wikipedia.org/wiki?curid=5355127" title="Dystrykt Assin South">
Dystrykt Assin South

Assin South – jeden z dwudziestu dwóch okręgów w Regionie Centralnym, w Ghanie. Według spisu w 2021 roku liczy 106 tys. mieszkańców. Jego stolicą jest Nsuaem-Kyekyewere. Jest największym dystryktem Regionu Centralnego pod względem powierzchni i mając 95,5 os./km² jest najsłabiej zaludnionym.
Gospodarka.
Działalność gospodarcza dystryktu gdzie zatrudniona jest większość mieszkańców, to głównie rolnictwo, leśnictwo i mały przemysł chałupniczy do przetwarzania palmy olejowej, ziaren palmowych i manioku. Niektóre z głównych uprawianych roślin to kukurydza, rośliny strączkowe, babka lancetowata, maniok i warzywa. Istnieją również uprawy dochodowe, takie jak kakao, palma olejowa i cytrusy.
Według spisu w 2010 roku, 9,2% zajmowało się mechaniką samochodową i 8,1% pracowało w kopalniach. 
Religia.
Według spisu w 2010 roku 14,3% populacji była katolikami.

</doc>
<doc id="5355128" url="https://pl.wikipedia.org/wiki?curid=5355128" title="Ġbejna">
Ġbejna

Ġbejna (wym. , l. mn. "ġbejniet") – okrągły serek wytwarzany na Malcie z mleka owczego lub koziego, podpuszczki i soli. Ser można przyrządzać na wiele sposobów – solony, pieprzony, marynowany, oblany ziołami lub zwykły. Uważa się, że "ġbejna" była pierwotnie przygotowywana z wodą morską zamiast podpuszczki jako środka do zakwaszania.
Słowo „ġbejna” jest zdrobnieniem od maltańskiego słowa „ġobna” (ser); oznacza „mały ser”, „serek”.
Historia.
Najwcześniejszy zapis słowa „ġbejna” znajduje się w leksykonie M.A. Vassalliego z 1796 roku, który zdefiniował je jako zdrobnienie od „ġobna”. Słowo to nie jest tylko maltańskie. Jest to również współczesne arabskie słowo i podobnie jak w maltańskim, słowo; جبينة (ġbejna) nadal oznacza „mały ser” lub „serek”. Maltańskie słowa „ġobna” (l. poj.), „ġobon” (l. mn.), „ġbejna”, „gbejniet” wywodzą się z języka sykulo-arabskiego, który został wprowadzony na Maltę w późnym średniowieczu, zanim przekształcił się we współczesny maltański. Samo słowo "ġbejna" przekazuje jedynie ideę małego serka. Należy dodać inne opisowe terminy, aby zrozumieć o jaki konkretnie produkt chodzi, np. "tan-nagħaġ", "tal-baqra", "tal-mogħoż", "tal-ġarra", "friska", "nixfa", "moxxa", "t'Għawdex", "tal-bżar" i inne.
Najwcześniejszym dowodem na wytwarzanie sera na Malcie jest ceramika, która wydaje się być koszykiem na ser ("qaleb") znalezionym w Baħriji. Datowano go na tysiąc lat p.n.e. i wykazano, że nadal zawiera ślady białka mleka krowiego. Zapisy w średniowiecznych aktach notarialnych dotyczyły również przekazywania kóz, owiec i bardziej cenionego bydła. Chociaż kozy używano głównie do wytwarzania mleka do picia, a bydło jako zwierząt pociągowych, nic się nie marnowało, a do produkcji sera używano mleka wszystkich gatunków. Legenda pochodząca z oblężenia Mdiny w 1427 roku mówi nawet o tym, jak ludzkie mleko było mieszane z mlekiem innych gatunków do produkcji serków, aby oszukać siły osmańskie.
Maltańskie księgi folklorystyczne napisane przez uznanych folklorystów Antona F. Attarda i Guido Lanfranco opisują wytwarzanie tradycyjnych "ġbejniet" w XX wieku z mleka owczego, krowiego, koziego lub mieszanego. Attard opisał również różnice kolorystyczne i rozmiarowe między tymi produkowanymi na Malcie i Gozo oraz sposoby wytwarzania. Pasterze na Malcie, którzy mieli więcej kóz na początku XX wieku, robili "ġbejniet" z mleka koziego, które było bielsze. To wyjaśnia, dlaczego wielu anglojęzycznych tłumaczy podaje "ġbejna" jako „kozi ser”. Według Attarda "ġbejniet" na Gozo były głównie wytwarzane z mleka owczego i były mniejsze z żółtym odcieniem. Dodaje też, że mleko owcze i krowie lepiej nadaje się do produkcji "ġbejniet" niż mleko kozie.
Rodzaje.
"Ġbejniet" wytwarzane są w różnych odmianach smakowych. Najpopularniejsze z nich to:
Wytwarzanie.
Nawet w obrębie wysp maltańskich istniały różne regionalne odmiany "ġbejniet", w zależności od gatunku i rasy zwierzęcia mlecznego, paszy zwierzęcia, rodzaju podpuszczki, czasu suszenia, procesu dojrzewania, stosowania octu, oleju, wina i/lub przypraw. Nawet dzisiaj "ġbejniet" zrobione przez jednego producenta rzadko wszystkie mają taki sam smak i konsystencję.
Domowa produkcja serków to bardzo stare rzemiosło, tak na Malcie, jak i na Gozo. Wszystko zaczyna się od mleka owczego i koziego, a znawcy chałupnictwa często wolą mleko owcze, ponieważ zawiera więcej suchej masy mlecznej. Mleko miesza się z podpuszczką i odstawia na kilka godzin, aż utworzy się twaróg. W tym momencie mikstura jest przenoszona do małych pojemników lub koszyczków zwanych po maltańsku "qwieleb". Ser pozostawia się do odsączenia na noc i jest gotowy, gdy serwatka całkowicie się odsączy. Obecnie do odsączania pojedynczych serków używa się bardziej higienicznych plastikowych koszyczków, ale dawniej kosze te były wykonane z suszonej trzciny ("qweleb tas simar").
Współcześnie przemysłowy proces wytwarzania "ġbejniet" trwa krócej: świeżo pozyskane mleko podgrzewa się do temperatury 37°C, mieszając do uzyskania jednolitej konsystencji. Następnie dodawana jest podpuszczka w celu ścięcia się mleka i uzyskania twarogu. Jest on przenoszony do odstojnika na 30 minut (produktem ubocznym tego etapu jest serwatka), a następnie wyciągany i umieszczany w formach, w których jest ręczne ugniatany (uzyskiwana jest jeszcze pewna ilość serwatki). Po tym etapie formy z serem umieszczane są na pół godziny na tackach ociekowych, a potem schładzane w lodówce do temperatury 7–12°C. Przy produkcji "ġbejna friska" formy są przewracane raz lub dwa razy co 2 godziny; na tym etapie czasem jest dodawana sól. Końcowym etapem produkcji jest zapakowanie gotowych serków. "Ġbejna friska" jest zwykle przetwarzana i sprzedawana w ciągu 24 godzin. Serek można kupić z serwatką lub bez.

</doc>
<doc id="5355129" url="https://pl.wikipedia.org/wiki?curid=5355129" title="Gbejna">
Gbejna



</doc>
<doc id="5355135" url="https://pl.wikipedia.org/wiki?curid=5355135" title="Crown Jewel (2022)">
Crown Jewel (2022)

Crown Jewel (2022) – gala wrestlingu wyprodukowana przez federację WWE dla zawodników z brandów Raw i SmackDown. Odbyła się 5 listopada 2022 w Mrsool Park w Rijadzie w Arabii Saudyjskiej. Emisja była przeprowadzana na żywo za pośrednictwem serwisu strumieniowego Peacock w Stanach Zjednoczonych i WWE Network na całym świecie oraz w systemie pay-per-view. Była to czwarta gala w chronologii cyklu Crown Jewel.
Na gali odbyło się osiem walk. W walce wieczoru, Roman Reigns pokonał Logana Paula i obronił Undisputed WWE Universal Championship. W innych ważnych walkach, Braun Strowman pokonał Omosa, Damage CTRL (Dakota Kai i Iyo Sky) pokonały Alexę Bliss i Asukę i zdobyły WWE Women’s Tag Team Championship, Bianca Belair pokonała Bayley w Last Woman Standing matchu broniąc Raw Women’s Championship oraz Brock Lesnar pokonał Bobby’ego Lashleya.
Produkcja i rywalizacje.
Crown Jewel oferowało walki profesjonalnego wrestlingu z udziałem wrestlerów należących do brandów Raw i SmackDown. Wyreżyserowane rywalizacje (storyline’y) były kreowane podczas cotygodniowych gal "Raw" i "SmackDown". Wrestlerzy są przedstawieni jako heele (negatywni, źli zawodnicy i najczęściej wrogowie publiki) i face’owie (pozytywni, dobrzy i najczęściej ulubieńcy publiki), którzy rywalizują pomiędzy sobą w seriach walk mających budować napięcie. Kulminacją rywalizacji jest walka wrestlerska lub ich seria.
Roman Reigns vs. Logan Paul.
Po tym, jak Roman Reigns pojawił się w podcaście Logana Paula "Impaulsive", social mediowy influencer śmiał się z Reignsa po tym, jak Reigns opuścił plan. Doprowadziło to do wymiany w mediach społecznościowych, w wyniku czego Paul pojawił się 16 września w odcinku "SmackDown", gdzie skonfrontował się z The Bloodline, aby zaprosić Reignsa na swoją konferencję prasową w Las Vegas następnego dnia. Na konferencji, dyrektor WWE Triple H ogłosił, że Reigns będzie bronić Undisputed WWE Universal Championship przeciwko Paulowi w walce wieczoru Crown Jewel, co oznacza trzecią walkę Paula w WWE. Podczas konferencji prasowej Crown Jewel dzień przed galą potwierdzono, że podczas gdy Reigns będzie miał The Bloodline w swoim narożniku (bez Samiego Zayna), Paul będzie wspierany przez swojego brata Jake’a Paula.
The O.C. vs. The Judgment Day.
10 października na odcinku "Raw", The Judgement Day (Finn Bálor, Damian Priest, Dominik Mysterio i Rhea Ripley) wezwali AJ Stylesa do dołączenia do ich stajni, ponieważ Bálor i Styles byli kiedyś kolegami z drużyny. Styles najwyraźniej przyjął ofertę, jednak odrzucił i przyprowadził powracających Luke’a Gallowsa i Karla Andersona jako wsparcie, oznaczając ich powrót do WWE po ich zwolnieniu w kwietniu 2020 roku, Reformując tym samym The O.C. Dwie drużyny następnie miały brawl. W następnym tygodniu, Judgement Day skonfrontował się z O.C. i wyzwał ich na Six-man Tag Team match na Crown Jewel, który został zaakceptowany.
Brock Lesnar vs. Bobby Lashley.
10 października na odcinku "Raw", Bobby Lashley wymienił nazwiska poprzednich wrestlerów, których pokonał, w tym Brocka Lesnara (z którym zmierzył się tylko raz i pokonał go na Royal Rumble w styczniu). Lesnar, w swoim pierwszym występie od SummerSlam w lipcu, niespodziewanie powrócił i zaatakował Lashleya. Ten atak ostatecznie kosztował Lashleya United States Championship w obronie tytułu, która miała miejsce zaraz po konfrontacji. Później za kulisami, Lashley wyzwał Lesnara do konfrontacji z nim na odcinku w następnym tygodniu. Tam doszło do brawlu, który zakończył się po tym, jak Lashley wykonał na Lesnarze Spinebuster na stół komentatorski. Później tej nocy ogłoszono walkę pomiędzy nimi o Crown Jewel.
Drew McIntyre vs. Karrion Kross.
Na Extreme Rules, Karrion Kross pokonał Drew McIntyre’a w Strap matchu po tym, jak żona Krossa, Scarlett, obezwładniła McIntyre’a gazem pieprzowym. Na następnym odcinku "SmackDown", Kross miał wziąć udział w Fatal 4-Way matchu, aby wyłonić pretendenta do Intercontinental Championship. Jednak, gdy program wyszedł na antenę, Kross brał udział w wypadku samochodowym (kayfabe) i został zaatakowany przez McIntyre’a podczas otrzymywania pomocy, co uniemożliwiło mu udział w walce. W następnym tygodniu, McIntyre ogłosił, że zmierzy się z Krossem w Steel Cage matchu na Crown Jewel.
Braun Strowman vs. Omos.
Podczas walki Brauna Strowmana, który odbyła się 14 października na odcinku "SmackDown", Omos i jego menedżer MVP z brandu Raw pojawili się na trybunach. Po tym, jak Strowman wygrał walkę, MVP wyjaśnił, że nie zgadza się z twierdzeniem Strowmana, że jest „potworem wszystkich potworów” i powiedział, że Strowman wyglądałby normalnie, gdyby stał obok Omosa. W następnym tygodniu, Strowman wezwał Omosa do konfrontacji z nim. Wyszedł MVP, a Strowman powiedział, że chce rzucić wyzwanie Omosowi na Crown Jewel, a MVP zaakceptował w jego imieniu. Następnie Omos wyszedł i górował nad Strowmanem, zanim wypchnął go z ringu. Walka została oficjalnie potwierdzona 24 października na odcinku "Raw".
Bianca Belair vs. Bayley.
Na Extreme Rules, Bianca Belair pokonała Bayley broniąc Raw Women’s Championship. W następnym odcinku "Raw", Damage CTRL (Bayley, Dakota Kai i Iyo Sky) obiecało, że gdy Bayley dostanie rewanż, pokona Biancę Belair i wygra Raw Women’s Championship. Później, gdy Bayley przegrała z Candice LeRae, Kai i Sky wybiegły i zaatakowały LeRae. Belair wyszedła na ratunek, ale Damage CTRL przewyższało ją liczebnie. Tydzień później Bayley pokonała Belair w Championship Contender’s matchu, zdobywając walkę o tytuł w najbliższej przyszłości, a po walce powróciła Nikki Cross (wcześniej znana jako Nikki A.S.H.) do swojego starego gimmicku. W trakcie odcinka "SmackDown" z 28 października ogłoszono, że walka Bianci Belair i Bayley o tytuł odbędzie się na nadchodzącym PPV w stypulacji Last Woman Standing match.
The Usos vs. The Brawling Brutes.
Na odcinku "SmackDown" z 23 września, The Usos (Jey Uso i Jimmy Uso) obronili Undisputed WWE Tag Team Championship przeciwko The Brawling Brutes (Butch i Ridge Holland). 21 października na odcinku niebieskiej tygodniówki, członek stajni The Bloodline (w której znajdują się także The Usos) Solo Sikoa pokonał członka The Brawling Brutes Sheamusa, a po walce Jimmy i Jey uderzali Sheamusa stalowymi krzesłami w jego ramię. Tydzień później, Butch i Holland pokonali Sikoę oraz Samiego Zayna, a później w trakcie odcinka ogłoszono, że The Usos będą bronić tytułów przeciwko The Brawling Brutes na Crown Jewel.
Alexa Bliss i Asuka vs. Dakota Kai i Iyo Sky.
Po kilku tygodniach nieobecności z powodu ataku Damage CTRL (Bayley, Dakota Kai i Iyo Sky), Alexa Bliss i Asuka powróciły 31 października na odcinku "Raw". Tej nocy wyzwały Sky i Kai na pojedynek o WWE Women’s Tag Team Championship i pokonały je, aby zdobyć tytuł. Następnego dnia, został ogłozony rewanż o tytuł który odbędzie się na Crown Jewel.
Obawy przed atakiem Iranu.
1 listopada 2022 roku The Wall Street Journal doniósł, że Arabia Saudyjska może być celem ukierunkowanego ataku ze strony Irańskiego Korpusu Strażników Rewolucji Islamskiej podczas jednocześnie odbywających się protestów w tym kraju. W artykule stwierdzono, że ataki były zaplanowane na „cele w królestwie”. Spowodowało to obawy dotyczące Crown Jewel w nadchodzący weekend. PWInsider poinformował, że WWE będzie kontynuować galę i że federacja ma protokoły bezpieczeństwa i awaryjne na wypadek, gdyby coś się wydarzyło, ale mieli nadzieję, że nie będzie żadnych problemów. 2 listopada Iran zaprzeczył, jakoby planował jakikolwiek atak.
Gala.
Główne show.
Pay-per-view rozpoczęło się, gdy Bobby Lashley zmierzył się z Brockiem Lesnarem. Lashley zaatakował Lesnara przed rozpoczęciem walki, raniąc jego kolano. Po oficjalnym rozpoczęciu walki, Lashley kontynuował atakowanie w kolano Lesnara i wykonał na nim Spear, co zakończyło się nearfallem. Lesnar dokonał niewielkiego powrotu i wykonał F-5, dla nearfallu. Lashley założył na Lesnarze dźwignię Hurt Lock. Lesnar użył narożnika, aby spróbować odepchnąć się i przełamać chwyt, ale Lashley nadal trzymał: jednak Lesnar wylądował na Lashleyu i pomimo tego, że Lashley nadal stosował dźwignię Hurt Lock, ramiona Lashleya zostały przygwożdżone, a sędzia policzył przypięcie dla Lesnara aby wygrać. Po walce rozgniewany Lashley założył kolejny Hurt Lock na Lesnarze.
Następnie, Alexa Bliss i Asuka broniły mistrzostwo kobiet Tag Team WWE przeciwko Damage CTRL (Dakota Kai i Iyo Sky). Gdy Bliss wspięła się na górny narożnik, aby wykonać Twisted Bliss na Kai, Nikki Cross zaatakowała Bliss, gdy sędzia został rozproszony przez Asukę i Sky, wykonując na Bliss Twisting neckbreaker z górnej liny. Kai następnie przypięła Bliss, aby po raz drugi zdobyć tytuł dla swojej drużyny.
Po tym, Drew McIntyre zmierzył się z Karrionem Krossem (w towarzystwie Scarlett) w Steel Cage matchu. Gdy McIntyre zbliżył się do drzwi klatki, aby uciec, Scarlett zamknęła drzwi, uniemożliwiając mu to. McIntyre zaczął wspinać się na klatkę, aby uciec, podczas gdy Scarlett szybko otworzyła drzwi, aby Kross mógł się wyczołgać. Jednak McIntyre zdołał się wspiąć i uciec z klatki, zanim Kross zdołał wydostać się przez drzwi, dzięki czemu McIntyre wygrał.
W czwartej walce, The Judgement Day (Finn Bálor, Damian Priest i Dominik Mysterio w towarzystwie Rhei Ripley) zmierzyli się z The O.C. (AJ Styles, Luke Gallows i Karl Anderson). Styles próbował wykonać Phenomenal Forearm na Bálorze, ale Ripley wykonała na Stylesie Face first na ring. Bálor wykonał Coup De Grâce na Stylesie, aby wygrać walkę poprzez pinfall.
W następnej walce, Braun Strowman zmierzył się z Omosem. Omos zaatakował Strowmana, który był na narożniku, ale Strowman ruszył. Pomimo dominacji Omosa w walce, Strowman zdołał wykonać Powerslam na Omosie, aby wygrać poprzez pinfall.
Następnie, The Usos (Jey Uso i Jimmy Uso) bronili niekwestionowane mistrzostwo WWE Tag Team przeciwko The Brawling Brutes (Ridge Holland i Butch). W końcówce, The Usos wykonali 1D na Butchu z górnej liny, aby zachować tytuł.
W przedostatniej walce, Bianca Belair broniła mistrzostwo kobiet Raw przeciwko Bayley w Last Woman Standing matchu. Był to pierwsza walka o mistrzostwo kobiet, która odbyła się w Arabii Saudyjskiej z stypulacją. W połowie walki, Bayley uwięziła Belair w walizce ze sprzętem, ale Belair udało się uciec przed tym jak sędzia doliczył do dziesięciu. Po zaatakowaniu Bayley bronią w ringu, Belair uwięziła Bayley pomiędzy drabiną i zaklinował ją poniżej narożnika. Bayley nie była w stanie uciec przed doliczeniem do dziesięciu, więc Belair zachowała tytuł.
Tuż przed walką wieczoru, Bray Wyatt wyszedł, aby przemówić do fanów. Powiedział, że nie podoba mu się osoba, którą jest (pozornie odnosząc się do jego osobowości "Fiend") i chce napisać swoją historię od nowa. Następnie przerwał mu Uncle Howdy na TitanTronie, który powiedział, że Wyatt w końcu podda się swoim wewnętrznym demonom.
Walka wieczoru.
W walce wieczoru, Roman Reigns (w towarzystwie Paula Heymana) bronił niekwestionowane mistrzostwo WWE Universal przeciwko Loganowi Paulowi. W połowie walki, The Usos (Jey Uso i Jimmy Uso) wyszli, by pomóc Reignsowi i zaatakowali współgospodarzy podcastu Logana "Impaulsive", Mike’a Majlaka i George’a Janko, którzy siedzieli przy ringu. Brat Logana, Jake Paul, wyszedł i zaatakował The Usos. Solo Sikoa następnie wyszedł, by skonfrontować się z Jake’em, ale pojawili się Usos, a Logan następnie zabrał Usos. Po tym, jak Logan ponownie wszedł na ring, Reigns wykonał Superman punch i Spear na Loganie, aby zachować mistrzostwo.
Wydarzenia po gali.
Po wydarzeniu Logan Paul ujawnił w mediach społecznościowych, że podczas walki doznał rozerwania łąkotki, więzadła pobocznego piszczelowego i potencjalnie jego więzadła krzyżowego przedniego.
Raw.
W następnym odcinku "Raw", Bianca Belair, Alexa Bliss i Asuka oświadczyły, że ich wojna z Damage CTRL (Bayley, Dakota Kai i Iyo Sky) jeszcze się nie skończyła i wyzwali ich na WarGames match na Survivor Series WarGames, który został zaakceptowany. Damage CTRL następnie zwerbowały Nikki Cross do swojej drużyny z jednym miejscem do wypełnienia, podczas gdy drużyna Belair ma dwa miejsca do wypełnienia. W następnym tygodniu, Mia Yim, która wróciła do WWE tydzień wcześniej, dołączyła do zespołu Belair, podczas gdy Rhea Ripley dołączyła do zespołu Bayley, pozostawiając jedno miejsce w zespole Belair do obsadzenia. 21 listopada na odcinku "Raw", Ripley pokonała Asukę, dając drużynie Bayley przewagę w WarGames matchu, a w piątkowym odcinku "SmackDown", powracająca Becky Lynch została ujawniona jako piąta członkini zespołu Belair.
Także na "Raw", The O.C. (AJ Styles, Luke Gallows i Karl Anderson) zkonfrontowali się z The Judgment Day (Finn Bálor, Damian Priest, Dominik Mysterio i Rhea Ripley) i ta ostatnia została zaatakowana przez powracającą Mię Yim, a później cała ósemka miała brawl, gdzie Yim atakowała Ripley za ponocą kija do kendo, a Styles w ringu wykonał Styles Clash na Bálorze. W następnym tygodniu, ogłoszono pojedynek pomiędzy Stylesem a Bálorem na Survivor Series WarGames, z ich odpowiednimi członkami stajni w ich narożnikach.
Także na najbliższym "Raw", Bobby Lashley wyszedł po tym jak Seth "Freakin" Rollins rzucił otwarte wyzwanie na przez jego posiadane mistrzostwo Stanów Zjednoczonych i Lashley zaatakował Rolinsa i na koniec brawlu, Lashley wykonał rzucił go na stół komentatorski. Po czym Austin Theory wykorzystał swój kontrakt Money in the Bank na walkę z Rollinsem o mistrzostwo Stanów Zjednoczonych i w końcówce Theory wykonał ATL i w trakcie liczenia przypięcia, sędzia został wyciągnięty z ringu przez Lashleya, który po tym zaatakował Theory’ego. Po tym jak Theory wrócił do ringu, przerywając jego wyliczanie, Rollins wykonał Curb Stomp i zachował tytuł. W następnym tygodniu, w trakcie gdy Rollins wygraszał swoje promo na temat tego co się działo tydzień temu i o tym że będzie bronił swojego tytułu przeciwko Bálorowi, przerwał mu Lashley i po jak się skonfrontowali, wyszedł Mustafa Ali i zaatakował Lashleya, a Lashley następnie pokonał go w walce. W walce wieczoru, Rollins obronił mistrzostwo Stanów Zjednoczonych przeciwko Bálorowi i po walce został zaatakowany przez Theory’ego który uderzył Rollinsa tytułem i pozował z nim nad leżacym Rollisem. 21 listopada ogłoszono, że Rollins będzie bronił United States Championship przeciwko Lashleyowi i Theory’emu w Triple Threat matchu na Survivor Series WarGames.
SmackDown.
W następnym odcinku "SmackDown", The Usos (Jey Uso i Jimmy Uso) zmierzyli się z The New Day (Kofi Kingston i Xavier Woods) o niekwestionowane mistrzostwo WWE Tag Team oraz o to, kto będzie najdłużej panującymi mistrzami Tag Team w historii WWE. Z walki zwycięsko wyszli Usosi broniąc tytuł oraz tym samym w poniedziałek pobiją rekord New Day w najdłuższym panowaniu jako mistrzowie Tag Team w historii WWE. Po czym w końcowce tego samego odcinka, Roman Reigns oraz jego menadżer Paul Heyman w towarzystwie Usos oraz Solo Sikoi wygłaszali promo na temat walki o tytuł Tag Team, gdzie przerwali im The Brawling Brutes (Ridge Holland i Butch) oraz powracający Sheamus który także jest członkiem Brawling Brutes i cała siódemka miała brawl, gdzie The Bloodline przeważało z powodu przewagi liczebnej, po czym na ratunek Brawling Brutes wyruszył Drew McIntyre i cała ósemka kontynuowała brawl aż do końca odcinka. W następnym tygodniu potwierdzono, że The Brawling Brutes zmierzy się z The Bloodline w WarGames matchu na Survivor Series WarGames i pomimo wcześniejszych problemów McIntyre’a z Sheamusem, miał większe problemy z The Bloodline sięgające czasów jego walki o mistrzostwo przeciwko Reignsowi na Clash at the Castle, a tym samym dołączył do sojuszu z The Brawling Brutes. Później tej nocy, gdy obie drużyny walczyły, Kevin Owens ujawnił się jako piąty członek zespołu Sheamusa, a Owens również miał przeszłość z Reignsem. 25 listopada na odcinku "SmackDown", McIntyre i Sheamus pokonali The Usos, aby uzyskać przewagę dla swojej drużyny w WarGames matchu.
Także na "SmackDown", rozpoczął się Smackdown World Cup, gdzie zwycięzca otrzyma puchar oraz walkę z Guntherem o mistrzostwo Interkontynentalne, w ćwierćfinałach z dnia 11 listopada, Santos Escobar pokonał Shinsuke Nakamurę oraz Braun Strowman pokonał Jindera Mahala. W następnym tygodniu, w ćwierćfinałach Ricochet pokonał Mustafę Aliego, a Butch pokonał Samiego Zayna. Do finału turnieju awansowli Escobar i Ricochet pokonując odpowiednio Butcha i Strowmana. Zwycięzcą turnieju został Ricochet, pokonując w finale Escobara.
Także na najbliższym "SmackDown", LA Knight udzielał wywiad Megan Morant na zapleczu, gdzie na plecami Knighta na monitorze pojawiło się logo Braya Wyatta i w pewnym momencie Knight obrócił się w stronę monitora, podczas gdy sam Wyatt pojawił się za plecami Knighta w miejsce Morant i na koniec segmentu, Wyatt wykonał Headbutt na Knightcie. W następnym tygodniu, Bray Wyatt w trakcie swojego proma chciał przeprosić Knighta, jednak ten spoliczykował Wyatta, a następnie przyjął przeprosiny, po czym gdy chciał mu poddać ręke, ten go uderzył.

</doc>
<doc id="5355138" url="https://pl.wikipedia.org/wiki?curid=5355138" title="Jerzy Lackowski">
Jerzy Lackowski

Jerzy Lackowski (ur. 1956 w Krakowie) – polski pedagog, samorządowiec, publicysta, kurator oświaty w Krakowie w latach 1990–2002, dyrektor Studium Pedagogicznego Uniwersytetu Jagiellońskiego od 2003 r.
Życiorys.
Po zdaniu matury w VI Liceum Ogólnokształcącym w Krakowie studiował fizykę w Uniwersytecie Jagiellońskim, obronił pracę magisterską i doktorską. Podjął pracę jako nauczyciel. W 1990 r. powołany na stanowisko krakowskiego, a w 1999 r. małopolskiego, Kuratora Oświaty. Funkcję pełnił do 2002 r. Rok później został dyrektorem Studium Pedagogicznego UJ.
W latach 1992–1993 i 1997–2001 był doradcą parlamentarnych komisji edukacyjnych, w latach 1998–2001 członkiem Rady Konsultacyjnej MEN ds. Reformy Edukacji. Zaangażowany w działalność samorządową, w latach 1990–2002 był radnym Miasta Krakowa (w latach 1998–2002 przewodniczący komisji edukacji w kadencji), w latach 1994–1998 wiceprzewodniczącym wojewódzkiego krakowskiego Sejmiku Samorządowego w kadencji, w latach 2003–2010 członkiem zespołu edukacyjnego Rzecznika Praw Obywatelskich. Jest autorem m.in. projektu „Szkoła obywateli”, modelu oceny jakości pracy szkoły (placówki oświatowej), przeprowadzonych w 2008 r. na zlecenie MEN i sfinalizowanych raportem badań jakości pracy kuratoriów oświaty, oraz współautorem „Strategii rozwoju edukacji w Krakowie w latach 2011–2018”. Wykonywał ekspertyzy m.in. dla Sejmowej Komisji Edukacji, Najwyższej Izby Kontroli, Komisji Wspólnej Rządu i Samorządu Terytorialnego, Wojewódzkiego Urzędu Pracy w Krakowie.

</doc>
<doc id="5355139" url="https://pl.wikipedia.org/wiki?curid=5355139" title="Heterostichus rostratus">
Heterostichus rostratus

Heterostichus rostratus – gatunek ryby promieniopłetwej, największej z rodziny klinkowatych (Clinidae). Osiąga 60 cm długości całkowitej i ma zróżnicowane ubarwienie w zależności od tego, gdzie występuje. Zasięg obejmuje Ocean Spokojny wzdłuż wybrzeży Kanady, Stanów Zjednoczonych (najpospolitszy jest w okolicy Baja California) i Meksyku, w tym też rejonu wyspy Guadalupe. Jego siedlisko stanowią zbiorowiska wielomorszczy osiągających do 40 m długości i porastających skaliste dno. Pokarmem tego gatunku są skorupiaki, małe ryby i mięczaki. Tarło poznano dopiero niedawno – ikra jest składana na liście wodorostów i pilnie strzeżona przez samca. Gatunek ten nie jest zagrożony, na liście IUCN figuruje na miejscu taksonów oznaczonych statusem gatunku najmniejszej troski (LC – "Least Concern"). Bywa chętnie hodowany w akwariach morskich.
Taksonomia.
Gatunek opisał Charles Frédéric Girard w roku 1854, jako "Heterostichus rostratus". Holotyp (USNM 284) pochodził z wybrzeży San Diego w Kalifornii. Girard opisał swój takson w 7 woluminie „"Proceedings of the Academy of Natural Sciences of Philadelphia"”. Przez wiele lat na tych samych terenach opisywano gatunek "H. guadelupiensis" i w wielu publikacjach tenże gatunek się pojawił. Holotyp tego domniemanego gatunku, CAS-SU 16330 pochodził z Meksyku. Później został zsynonimizowany z "H. rostratus".
Nazwa rodzajowa tego taksonu to połączenie łacińskich słów: "heteros" – inny, "stix" i -"ichos" – szereg. Natomiast epitet gatunkowy "rostratus" pochodzi od "rostrum" i w dosłownym tłumaczeniu oznacza „dziobaty”, „z dziobem”.
W 1992 roku za pomocą cech allozymowych i morfologicznych przeanalizowano systematyczne i biogeograficzne relacje rodziny doskonałokostnych – Clinidae. W badaniach skupiono się głównie na Myxodini, do którego należą rodzaje "Myxodes", "Gibbonsia" i Heterostichus. Według tych badań monotypowy rodzaj "Heterostichus" to takson siostrzany do "Gibbonsia". 
Inne badania filogenetyczne z 2013 roku także pokazują, że omawiany takson jest blisko spokrewniony z "Gibbonsia", co obrazuje poniższy klad (fragment):
Występowanie i siedlisko.
Gatunek liczny na wybrzeżach Stanów Zjednoczonych (opisywany jest jako szczególnie pospolity u wybrzeży Baja California), choć jego zasięg sięga dalej, do Meksyku (po okolice Cabo San Lucas) i blisko wybrzeży małej wyspy – Guadalupe, stwierdzony również blisko brzegów Kanady tj. Kolumbii Brytyjskiej. 
Gatunek ten zajmuje głównie lasy wielomorszczy i głębsze zakątki litoralu do głębokości 40 m na dnie skalistym, typowym dla zachodnich wybrzeży Stanów Zjednoczonych. Tereny te cechuje obfite występowanie plech wielomorszcza gruszkonośnego ("Macrocystis pyrifera"), glona z grupy brunatnic oraz innych glonów i roślin wodnych, określanych mianem wodorostów. Ryby te dopasowały swoje ubarwienie i fizjologię do tamtejszych terenów. Brązowe lub zielonkawe samce oraz młodociane osobniki występują tu częściej niż samice, które raczej wybierają siedliska związane z krasnorostami, małymi brunatnicami jak i również roślinami z rodziny zosterowatych ("Zosteraceae"). Stąd ten klinkowaty w języku angielskim popularnie nazywany jest Giant kelpfish ("giant" – olbrzymi, "kelp" – glon i "fish" – ryba).
W badaniach z 1986 roku zauważono, że ryby te zmieniają kolor swego ciała bardzo szybko, gdy np. zmieniło się ich środowisko, w którym żyją. Robią to w przypadku, gdy w ich otoczeniu znajdują się żywe rośliny lub algi, ewentualnie sztuczne rośliny i ich kolory przyciągają młode osobniki, starsze preferują żywe rośliny.
Dorosłe są samotnikami, młodsze preferują żyć w ławicach, do osiągnięcia 6 cm.
Morfologia.
Największa ryba z rodziny klinkowatych (Clinidae), osiągająca maksymalnie 60 cm długości całkowitej, choć w niektórych źródłach opisuje się je jako mniejsze. Dożywa 5 lat i samice są większe od samców.
Posiada bardzo smukłą głowę i cylindryczne ciało. Podobnie jak inne klinkowate posiada dość małą płetwę ogonową, duże są grzbietowa (ta jest z początku nastroszona, później jej promienie stają się coraz miększe) i odbytowa, mają one także dobrze uwydatnione promienie, płetwy brzuszne są położone blisko gardzieli. Ubarwienie tego taksonu jest bardzo zmienne, zwykle zielonkawe (dotyczy to zwykle samców) z brązowawymi pręgami i srebrzystymi punktami, chociaż istnieje u tego gatunku silny polimorfizm: odnotowuje się osobniki barwy brunatnej, zielonej lub czerwonej i czasami może to też zależeć od płci, ilości melaniny w melanoforach lub wieku poszczególnego osobnika. Samice od swych męskich odpowiedników różnią się tym, że występują w trzech wyżej wymienionych odmianach barwnych. Wiąże się to również z techniką zwaną kamuflażem: ubarwienie jest zmienne w zależności od barwy otoczenia, w jakim ryba występuje, tzn. w zbiorowiskach wielomorszczy w lasach wodorostów.
Poza dymorfizmem płciowym związanym innym ubarwieniem wykazano, że poszczególne płcie mają inny układ melaniny w swych komórkach, służyć to może także do komunikacji wewnętrzno-gatunkowej. Podczas zalotów samce diametralnie zmieniają swe ubarwienie, co ma na celu przykuć uwagę samic. Jako iż samice zamieszkują nieco inne siedliska niż samce, te pierwsze muszą wykonywać krótkie migracje na terytoria tych drugich.
Barwa "Heterostichus rostratus" nie zależy od cech genetycznych odziedziczonych po rodzicach, ale od środowiska, w jakim występują.
Ekologia.
Dorosłe osobniki często żerują na innych mniejszych rybach, mięczakach (Mollusca) i skorupiakach (Crustacea). W badaniach z 1986 bardzo dogłębnie opisano dietę narybku. Otóż młode rybki chętnie po 24 godzinach od wyklucia odżywiają się wrotkami z gatunku "Brachionus plicatilis", który często przebywał na algach morskich. Był on hodowany na zagęszczeniach glonów "Tetraselmis tetrathele". Gdy podrosną, nie gardzą większym planktonem. Po dwóch tygodniach od wyklucia młode spożywały „dziki plankton”, larwy widłonogów z rodzaju "Acartia", naupliusy wąsonogów i bardzo drobne larwy innych ryb, np. z rodziny Cyprinidae, dietę suplementowały słonaczkiem ("Artemia salina").
U wybrzeży San Diego na "Heterostichus rostratus" polują kormorany modrogardłe ("Urile penicillatus"). Na rybie tej również pasożytuje jeden z gatunków rodzaju "Heptacyclus".
Rozmnażanie było do lat 80 słabo poznane; dobrze opisali je Carol A. Stepien oraz James A. Coyer. Samice migrują na tereny samców, by tam wybrać potencjalnego partnera. Samce zmieniają barwy podczas zalotów, ażeby przyciągnąć na siebie uwagę samic. Po tym dochodzi do tarła; samica składa w ciągu 40–60 minut składa ikrę na „liściach” bądź innych częściach glonów (według badań Coyera samice wybierały głównie krasnorosty z gatunku "Gelidium nudifrons" lub omawiane wcześniej wielomorszcze gruszkonośne. Kiedy samica składa ikrę, samiec intensywnie prześladuje i odgania potencjalnych intruzów – głównie inne ryby, potem szybko zapładnia ikrę mleczem. Uformowana masa jaj, przyklejona do wodnych części glonów jest następnie pilnie strzeżona przez osobnika płci męskiej, aż do wylęgu narybku, tj. 2 tygodnie. Ciemne pasy upodabniają kamuflującą się rybę do łodyg roślin wodnych i glonów, a długie ciało do liści.
Status.
Międzynarodowa Unia Ochrony Przyrody (IUCN) uznaje "Heterostichus rostratus" za gatunek najmniejszej troski (LC – "Least Concern"). Liczebność, jak i trend populacji nie są znane. Jest on chętnie pozyskiwany do akwariów typu morskiego, a także czasami przypadkowo poławiany i sprzedawany jako ryba konsumpcyjna, lecz nie uchodzi za poszukiwaną przez kutry rybackie, jak np. tuńczyki bądź ryby ławicowe z rodziny śledziowatych (Clupeidae). Nie prowadzi się żadnych badań ochronnych tej ryby.

</doc>
<doc id="5355142" url="https://pl.wikipedia.org/wiki?curid=5355142" title="Wrocławski wystawowy">
Wrocławski wystawowy



</doc>
<doc id="5355148" url="https://pl.wikipedia.org/wiki?curid=5355148" title="Anastasia Dețiuc">
Anastasia Dețiuc

Anastasia Dețiuc (ur. 14 grudnia 1998) – czeska tenisistka pochodzenia mołdawskiego, reprezentantka Mołdawii w rozgrywkach Pucharu Billie Jean King.
Kariera tenisowa.
W cyklu WTA wygrała jeden turniej w grze podwójnej. Ponadto w karierze zwyciężyła w trzech singlowych oraz szesnastu deblowych turniejach rangi ITF. 
3 lutego 2020 zajmowała najwyższe miejsce w rankingu singlowym WTA Tour – 352. pozycję, natomiast 3 października 2022 osiągnęła najwyższą lokatę w deblu – 86. miejsce.

</doc>
<doc id="5355151" url="https://pl.wikipedia.org/wiki?curid=5355151" title="Marcin Pauk">
Marcin Pauk

Marcin Rafał Pauk (ur. 1974 w Warszawie) – polski historyk, doktor habilitowany nauk humanistycznych, profesor Uniwersytetu Warszawskiego, specjalista w zakresie historii średniowiecza i historii Czech.
Życiorys.
Absolwent VI Liceum Ogólnokształcącego im. Tadeusza Reytana w Warszawie (1993) i studiów historycznych na Wydziale Historycznym Uniwersytetu Warszawskiego (1998). W latach 2002–2015 pracował w Instytucie Archeologii i Etnologii Polskiej Akademii Nauk; od 2009 roku pracownik naukowy Instytutu Historycznego UW.
W 2005 roku uzyskał stopień naukowy doktora na podstawie rozprawy "Rola polityczna i pozycja społeczna czeskiej elity możnowładczej do początku XIV wieku", obronionej na Wydziale Historycznym UW (promotor: Karol Modzelewski), a w 2017 roku habilitował się tamże na podstawie pracy "Kościół monarszy w Europie Środkowej XI i XIII wieku: relacje władzy świeckiej i duchownej w wymiarze instytucjonalnym i ideologicznym".
Autor artykułów naukowych publikowanych w czasopismach i pracach zbiorowych oraz książki "Działalność fundacyjna możnowładztwa czeskiego i jej uwarunkowania społeczne (XI–XIII wiek)" (Kraków, Warszawa 2000, ). W 2002 roku otrzymał Nagrodę im. prof. Aleksandra Gieysztora za artykuł "Królewski kult relikwii Świętej Korony Cierniowej jako ideowe spoiwo monarchii. Czechy i Austria w dobie Przemysła Ottokara II". Był stypendystą m.in. Fundacji na Rzecz Nauki Polskiej i Fundacji Lanckorońskich.

</doc>
<doc id="5355153" url="https://pl.wikipedia.org/wiki?curid=5355153" title="Tomasz Tamborski">
Tomasz Tamborski

Tomasz Tycjan Tamborski (ur. 10 stycznia 1967 w Pile) – polski samorządowiec, od 2010 roku starosta powiatu kołobrzeskiego. W latach 2006–2010 pełnił funkcję zastępcy prezydenta Kołobrzegu w zarządzie Janusza Gromka.
Życiorys.
Ukończył Wydział Mechaniczny Politechniki Koszalińskiej. W 2010 roku ukończył studia podyplomowe na Wydziale Budownictwa Politechniki Koszalińskiej z zakresu certyfikacji i audytu energetycznego budynków. Od stycznia 2004 roku pracował w Miejskich Wodociągach i Kanalizacji w Kołobrzegu jako audytor wewnętrzny. Od kwietnia 2004 roku do grudnia 2006 roku kierował Miejskim Zakładem Zieleni, Dróg i Ochrony Środowiska w Kołobrzegu.
W styczniu 2022 roku został członkiem zarządu kołobrzeskiego Związku Ochotniczych Straży Pożarnych RP.
Działalność samorządowa.
W wyborach samorządowych w 2006 roku został wybrany radnym powiatu kołobrzeskiego III kadencji. W grudniu 2006 roku prezydent Kołobrzegu Janusz Gromek ogłosił, że Tamborski obejmie w jego zarządzie funkcję wiceprezydenta odpowiedzialnego za gospodarkę. W wyborach samorządowych w 2010 roku uzyskał reelekcję jako radny powiatu. Został także członkiem Rady Krajowej Platformy Obywatelskiej.
25 sierpnia 2010 roku, w wyniku rezygnacji starosty Artura Mackiewicza, Tamborski został zgłoszony jako kandydat na jego następcę. W głosowaniu uzyskał poparcie całego klubu Platformy Obywatelskiej, Polskiego Stronnictwa Ludowego oraz Sojuszu Lewicy Demokratycznej, 15 głosami został wybrany starostą. Urzędowanie rozpoczął 26 sierpnia tego samego roku. 25 lutego 2011 roku został mianowany przez marszałka województwa szefem Rady Społecznej Szpitala Regionalnego w Kołobrzegu. W wyborach samorządowych w 2014 roku ponownie uzyskał mandat radnego powiatu z wynikiem 616 głosów (18,86%).
W wyborach w 2018 roku uzyskał reelekcję z wynikiem 1712 głosów (17,97%). 22 listopada tego samego roku został ponownie wybrany starostą kołobrzeskim. W styczniu 2019 roku został wybrany członkiem zarządu Związku Powiatów Polskich. W grudniu 2020 roku złożył rezygnację z funkcji przewodniczącego Rady Społecznej Szpitala w Kołobrzegu, na tym stanowisku zastąpił go Janusz Gromek. W październiku 2021 roku startował w wyborach wewnętrznych Platformy Obywatelskiej na stanowisko przewodniczącego powiatu kołobrzeskiego. Przegrał z Anną Bańkowską. Został natomiast członkiem zarządu partii w powiecie kołobrzeskim.
Zarzuty korupcyjne.
6 października 2022 roku został zatrzymany przez Centralne Biuro Antykorupcyjne w związku ze sprawą aresztowanego we wrześniu wójta gminy Kołobrzeg, którego prokuratura oskarżyła o przyjęcie 300 tysięcy złotych łapówki. Dzień później usłyszał zarzuty, a 8 października tego samego roku sąd orzekł o zatrzymaniu Tamborskiego w areszcie przez miesiąc. Został także zawieszony w prawach członka Platformy Obywatelskiej.

</doc>
<doc id="5355154" url="https://pl.wikipedia.org/wiki?curid=5355154" title="George Simion">
George Simion

George-Nicolae Simion (ur. 21 września 1986 w Fokszanach) – rumuński polityk, deputowany, współzałożyciel i lider Sojuszu na rzecz Jedności Rumunów (AUR).
Życiorys.
Absolwent szkoły średniej w Bukareszcie (2005) oraz wydziału administracji i biznesu Uniwersytetu Bukareszteńskiego (2008). W 2010 ukończył studia magisterskie na Uniwersytecie Aleksandra Jana Cuzy w Jassach. Pracował jako dyrektor do spraw marketingu w przedsiębiorstwie projektowych.
Zaangażowany w różne inicjatywy oraz akcje na rzecz zjednoczenia Rumunii i Mołdawii. Był założycielem organizacji Platforma Unionistă Acţiunea 2012. Jego działania przez mołdawskie władze były oceniane jako prowokacyjne. George Simion był wydalany z Mołdawii, obejmowany zakazem wjazdu i uznawany za "persona non grata".
W 2019 współtworzył prawicową partię pod nazwą Sojusz na rzecz Jedności Rumunów. Do 2022 pełnił funkcję współprzewodniczącego (obok Claudiu Târziu), następnie został samodzielnym przewodniczącym tego ugrupowania.
Sojusz w wyborach w 2020 przekroczył próg wyborczy i uzyskał parlamentarną reprezentację, co zostało określone jako zaskoczenie. George Simion został wówczas wybrany w skład Izby Deputowanych.

</doc>
<doc id="5355161" url="https://pl.wikipedia.org/wiki?curid=5355161" title="Zmarli w roku 1839">
Zmarli w roku 1839

Lista osób zmarłych w 1839:
grudzień 1839.
grudzień – Konstancja Biernacka, polska pisarka literatury dziecięcej 
data dzienna nieznana: 

</doc>
<doc id="5355162" url="https://pl.wikipedia.org/wiki?curid=5355162" title="Bentley Continental Flying Star">
Bentley Continental Flying Star



</doc>
<doc id="5355163" url="https://pl.wikipedia.org/wiki?curid=5355163" title="Leopold Weiss">
Leopold Weiss



</doc>
<doc id="5355164" url="https://pl.wikipedia.org/wiki?curid=5355164" title="Unryū">
Unryū

„Unryū” – nazwa noszona na przestrzeni dziejów przez kilka japońskich okrętów:

</doc>
<doc id="5355166" url="https://pl.wikipedia.org/wiki?curid=5355166" title="Jiro Ono">
Jiro Ono

 – japoński szef kuchni i właściciel Sukiyabashi Jiro, japońskiej restauracji sushi w Ginzie, Chūō, Tokio, Japonii. Ono jest współcześnie uważany w branży za największego, żyjącego mistrza sushi, jest autorem innowacyjnych metod wykorzystywanych przy robieniu sushi.
Wczesne lata.
Ono urodził się w mieście Tenryū (obecnie Hamamatsu) w prefekturze Shizuoka wJaponii. Zaczął pracować w lokalnej restauracji w wieku siedmiu lat, zanim przeniósł się do Tokio, aby studiować jako praktykant. Został wykwalifikowanym kucharzem sushi w 1951 roku, a w 1965 otworzył własną restaurację w mieście Ginza w Tokio.
Życie osobiste.
Ono ma dwóch synów, Yoshikazu i Takashi Ono, którzy są również kucharzami sushi. Takashi, młodszy syn, prowadzi własną restaurację wyróżnioną gwiazdką Michelin. Jiro Ono był bohaterem filmu dokumentalnego Davida Gelba z 2011 roku "Jiro Dreams of Sushi". Rodzina Onos obawia się, że przełowienie łowisk spowoduje, że kluczowe składniki używane w tradycyjnym sushi znikną.
Ono był zatrudniony w kuchni byłego premiera Japonii Shinzo Abe i prezydenta Stanów Zjednoczonych Baracka Obamy w Sukiyabashi Jiro. Obama stwierdził po degustacji dań wykonanych przez Ono: „Urodziłem się na Hawajach i jadłem dużo sushi, ale to było najlepsze sushi, jakie kiedykolwiek jadłem w moim życiu”.

</doc>
<doc id="5355167" url="https://pl.wikipedia.org/wiki?curid=5355167" title="Franciszek Hirszberg">
Franciszek Hirszberg

Franciszek Hirszberg (ur. 14 października 1863 w Kutnie, zm. 4 lipca 1933 w Paryżu) – łódzki fabrykant i naukowiec pochodzenia żydowskiego.
Życiorys.
Hirszberg ukończył szkołę średnią we Włocławku, a następnie studia chemiczne w Zurychu, uzyskując doktorat z chemii, ukończył także studia zoologiczne i geologiczne w Berlinie. W Zurychu należał do zarządu tajnego Związku Młodzieży Polskiej „Zet” założonego przez Zygmunta Miłkowskiego. W 1890 został osadzony w łódzkim więzieniu za działalność niepodległościową, a następnie zesłany na Krym, z którego powrócił do Łodzi w 1892. Tam w 1897 założył farbiarnię wełny surowej przy ul. Leszno 35/37 w Łodzi (późn. ul. L. Żeligowskiego), którą współprowadził z Hugonem Porańskim, prowadząc z nim firmę pod nazwą „Farbiarnia F. Hirszeberg i H. Porański” oraz był właścicielem garbarni.
Po I wojnie światowej zamieszkiwał przy ul. Zielonej 8 w Łodzi. Hirszberg był członkiem Komitetu Giełdowego i Towarzystwa Kredytowego Miejskiego w Łodzi oraz członkiem Zgromadzenia Kupców Miasta Łodzi, członkiem zarządu Stowarzyszenia Techników, członkiem zwyczajnym Towarzystwa Zachęty Sztuk Pięknych.
Działalność naukowa.
Hirszberg był działaczem Towarzystwa Muzeum Sztuki i Nauki i kustoszem muzeum, inicjatorem powstania i współzałożycielem Towarzystwa Przyrodniczego im. S. Staszica w Łodzi, inicjatorem powstania „Czasopisma Przyrodniczego Ilustrowanego”, które subwencjonował oraz pomysłodawcą postawienia pomnika Stanisława Staszica w parku jego imienia. Hirszberg był zainteresowany paleontologią i prehistorią – uczestniczył w sympozjach i zjazdach naukowych w Polsce, Francji, Hiszpanii, w Danii i Rosji. Był inicjatorem powstania Regionalnego Muzeum Przyrodniczego w Łodzi.
Od 1916, zachęcony przez prof. Jana Lewińskiego, pracował w Zakładzie Geologii Uniwersytetu Warszawskiego jako asystent – wolontariusz. Tam porządkował zbiory i tworzył wystawy dydaktyczne ilustrujące procesy geologiczne, a także opracowywał szczątki ichtiozaurów w osadach bonońskich w okolicach Tomaszowa Mazowieckiego, tworząc pierwszą w pracach Państwowego Instytutu Geologicznego publikację nt. gadów kopalnianych, pt. „O kręgach ichtiosaurów i plesiosaurów z kimerydu i portlandu okolic Tomaszowa Rawskiego”.
Kolekcjonował otwornice oraz poświęcał się wyjazdom naukowym, wyjeżdżając do miejscowości słynących z wydobywania skamielin, jak np. Solnhofen, zwiedzał jaskinie we Francji i Hiszpanii oraz odwiedzał towarzystwa naukowe i muzea przyrodnicze. Ponadto kolekcjonował materiały do monografii nt. dinozaurów, pozostawiając kilkusetstronicowe, niedokończone rękopisy. Opublikował ich fragment pt. „Wędrówki Dinosaurów” w czasopiśmie „Przyroda i Technika”.
Życie prywatne.
Hirszberg był synem Teodora Hirszberga i bratem fabrykanta Jakuba Hirszberga. Jego żoną była Gustawa z domu Klingsland (1876–1911).
Zmarł w Paryżu i tam został pochowany.

</doc>
<doc id="5355169" url="https://pl.wikipedia.org/wiki?curid=5355169" title="Eupoda">
Eupoda

Eupoda – rodzaj ptaka z podrodziny sieweczek (Charadriinae) w rodzinie sieweczkowatych (Charadriidae).
Zasięg występowania.
Rodzaj obejmuje gatunki występujące w Eurazji, Afryce, Australii i Oceanii. 
Morfologia.
Długość ciała 18–25,5 cm, rozpiętość skrzydeł 44–61 cm; masa ciała 39–121 g. 
Systematyka.
Podział systematyczny.
Do rodzaju należą następujące gatunki:

</doc>
<doc id="5355174" url="https://pl.wikipedia.org/wiki?curid=5355174" title="Unyō">
Unyō

„Unyō” („Un’yō”) – nazwa noszona na przestrzeni dziejów przez kilka japońskich okrętów:

</doc>
<doc id="5355176" url="https://pl.wikipedia.org/wiki?curid=5355176" title="Henryk Malhomme">
Henryk Malhomme

Henryk Adam Celestyn Malhomme de la Roche (ur. 22 września 1894 w Petersburgu, zm. 22 maja 1977 w Londynie) – polski żołnierz i dyplomata. 
Życiorys.
Henryk Malhomme początkowo służył w wojsku, gdzie doszedł do stopnia podpułkownika Wojska Polskiego. Następnie związał się z dyplomacją. W latach 1918–1921 współtworzył polską obecność dyplomatyczną w Piotrogrodzie. Przebywał na placówkach w Kopenhadze (II sekretarz, 1925–1928), Bytomiu (wicekonsul, 1928–1929) i Belgradzie. W latach 1935–1939 pracował jako I sekretarz w Ambasadzie w Berlinie. Po 1 września 1939 ewakuował się z placówki. Wraz z ambasadorem Józefem Lipskim zgłosił się na ochotnika do Wojska Polskiego we Francji. Uczestniczył w kampanii francuskiej 1940. Następnie przedostał się do Wielkiej Brytanii, gdzie pracował dla władz polskich w Londynie. Wpierw pracował w Gabinecie Naczelnego Wodza. Następnie został skierowany na Bliski Wschód. Był przedstawicielem NW w Kairze. Od 5 stycznia 1942 do 31 grudnia 1944 pełnił funkcję chargé d’affaires Poselstwa RP w Królestwie Iraku. Po zakończeniu II wojny światowej reprezentował rząd londyński jako delegat w amerykańskiej strefie okupacyjnej w Niemczech. Pozostał na emigracji w Wielkiej Brytanii. Pracował jako nauczyciel języków obcych. Działał w stowarzyszeniach kombatanckich.
W 1930 odznaczony Medalem Niepodległości.
Syn Mikołaja Malhomme i Julii z d. Orłowskiej. Żonaty z Różą Heleną Myszką-Chołoniewską. Młodszy brat Leona Malhomme.
W 2009 na Uniwersytecie Zielonogórskim obroniono pracę doktorską autorstwa Józefy Aleksik napisaną pod kierunkiem Barbary Topolskiej pt. „Henryk A.C. Malhomme de la Roche (1894–1977). Dyplomata, żołnierz, polityk”.

</doc>
<doc id="5355177" url="https://pl.wikipedia.org/wiki?curid=5355177" title="Łozowa (rejon iziumski)">
Łozowa (rejon iziumski)

Łozowa () – wieś na Ukrainie, w obwodzie charkowskim, w rejonie iziumskim. W 2001 liczyła 131 mieszkańców, spośród których 117 posługiwało się językiem ukraińskim, a 14 rosyjskim.

</doc>
<doc id="5355180" url="https://pl.wikipedia.org/wiki?curid=5355180" title="Stelmachiwka">
Stelmachiwka

Stelmachiwka () – wieś na Ukrainie, w obwodzie ługanskim, w rejonie swatowskim. W 2001 liczyła 505 mieszkańców, spośród których 490 posługiwało się językiem ukraińskim, a 15 rosyjskim.

</doc>
<doc id="5355182" url="https://pl.wikipedia.org/wiki?curid=5355182" title="Maska izolacyjna IP-46">
Maska izolacyjna IP-46

Maska izolacyjna IP-46 – maska przeciwgazowa używana w ludowym Wojsku Polskim .
Charakterystyka maski.
Maska izolacyjna IP-46 pozostawała na wyposażeniu polskich czołgistów i chemików od końca lat 50. XX w. do lat 80. XX w. Była przeznaczona do pracy na lądzie, a po jej zmodernizowaniu do standardu IP-46M służyła do zabezpieczenia wyjścia załogi czołgu w przypadku jego zatopienia oraz do prac pod wodą. Ta ostatnia miała masę około 5,5 kg i pozwalała na przebywanie w wodzie, w zależności od temperatury, od 20 minut do 2 godzin. Dopuszczalna głębokość zanurzenia do 7 m.
Budowa maski.
Cześć twarzowa 
Pochłaniacz regeneracyjny
Worek oddechowy
Szkielet aluminiowy z zespołami maski
Torba nośna

</doc>
<doc id="5355187" url="https://pl.wikipedia.org/wiki?curid=5355187" title="Źródło Świętego Świerada">
Źródło Świętego Świerada

Źródło świętego Świerada – źródło w miejscowości Tropie w województwie małopolskim, w powiecie nowosądeckim, w gminie Gródek nad Dunajcem. Znajduje się w lesie, w bliskiej odległości od Pustelni św. Świerada. Pod względem geograficznym jest to obszar Pogórza Rożnowskiego, będący częścią Pogórza Środkowobeskidzkiego.
Ze źródła tego, według tradycji, korzystał święty Świerad, który jako pustelnik zamieszkiwał w pobliskiej pustelni. W 1736 roku wizytator parafii Tropie wydał ówczesnemu proboszczowi polecenie, by z tego powodu zabezpieczył on to źródło. Istniejącą obecnie nad nim kamienną postać modlącego się pustelnika wykonano w 1971 roku. Do źródła przychodzą pielgrzymi. Modlą się tu i piją wodę ze źródła z wiarą o przywrócenie zdrowia.

</doc>
<doc id="5355189" url="https://pl.wikipedia.org/wiki?curid=5355189" title="Berżeniki (gmina Dukszty)">
Berżeniki (gmina Dukszty)



</doc>
<doc id="5355190" url="https://pl.wikipedia.org/wiki?curid=5355190" title="Mistrzostwa Świata w Lekkoatletyce 1987 – sztafeta 4 × 100 m mężczyzn">
Mistrzostwa Świata w Lekkoatletyce 1987 – sztafeta 4 × 100 m mężczyzn

Sztafeta 4 × 100 metrów mężczyzn – jedna z konkurencji biegowych rozgrywanych podczas lekkoatletycznych mistrzostw świata na Stadionie Olimpijskim w Rzymie.
Zwyciężyła sztafeta Stanów Zjednoczonych, która tym samym obroniła tytuł zdobyty na poprzednich mistrzostwach. Pierwotnie czwarte miejsce zajęła sztafeta Kanady, lecz później jej wynik został unieważniony z powodu dyskwalifikacji Bena Johnsona za stosowanie dopingu.
Wyniki.
Eliminacje.
Rozegrano trzy biegi eliminacyjne. Z każdego biegu cztery najlepsze sztafety automatycznie awansowały do półfinałów (Q). Skład półfinalistów uzupełniły cztery najszybsze zespoły spośród pozostałych (q).
Półfinały.
Rozegrano dwa biegi półfinałowe. Z każdego biegu cztery najlepsze sztafety awansowały do finału (Q).

</doc>
<doc id="5355191" url="https://pl.wikipedia.org/wiki?curid=5355191" title="Antonowo (rejon ignaliński)">
Antonowo (rejon ignaliński)



</doc>
<doc id="5355194" url="https://pl.wikipedia.org/wiki?curid=5355194" title="Dworzyszcze (rejon ignaliński)">
Dworzyszcze (rejon ignaliński)



</doc>
<doc id="5355197" url="https://pl.wikipedia.org/wiki?curid=5355197" title="Kuźmiszki (Litwa)">
Kuźmiszki (Litwa)



</doc>
<doc id="5355198" url="https://pl.wikipedia.org/wiki?curid=5355198" title="Raj (rejon ignaliński)">
Raj (rejon ignaliński)



</doc>
<doc id="5355200" url="https://pl.wikipedia.org/wiki?curid=5355200" title="Wederańce">
Wederańce



</doc>
<doc id="5355201" url="https://pl.wikipedia.org/wiki?curid=5355201" title="Wygódka (rejon ignaliński)">
Wygódka (rejon ignaliński)



</doc>
<doc id="5355203" url="https://pl.wikipedia.org/wiki?curid=5355203" title="Yoshino">
Yoshino



</doc>
<doc id="5355232" url="https://pl.wikipedia.org/wiki?curid=5355232" title="Chleb maltański">
Chleb maltański

Chleb maltański () – chleb na zakwasie wypiekany na Malcie w kamiennych piecach opalanych drewnem. Przygotowywany w wielu kształtach i w lokalnych odmianach, ten chleb jest podstawą niemal każdej maltańskiej kuchni. Jego składnikami są mąka, zakwas (lub drożdże), woda i sól.
Ten tradycyjny chleb jest wypiekany przy użyciu wielowiekowych technik, które przetrwały do ​​dziś z niewielkimi zmianami. Maltańscy piekarze nie używają komercyjnych drożdży, ale polegają na naturalnych starterach. Kawałek starego kwaśnego ciasta jest włączany do świeżej partii i napowietrza ciasto, nadając mu przewiewny środek do żucia o wyjątkowym smaku i konsystencji. 
Głównym centrum wypieku chleba na Malcie jest Qormi, znane jako "Casal Fornaro", co oznacza „miasto piekarzy”. "Il-Ħobż tal-Malti" ma na Malcie swój festiwal pod nazwą "Lejl f'Casal Fornaro" (Noc w Casal Fornaro); odbywa się on w Qormi w trzecią sobotę października. Sztuka pieczenia chleba uważana jest na Malcie za wymierającą.
Maltańczycy przeważnie jedzą swój chleb z oliwą z oliwek (nazywa się wówczas "Ħobż biż-żejt"): chleb naciera się pomidorami (jak w katalońskim "pa amb tomàquet") lub pastą pomidorową, skrapia oliwą z oliwek i wypełnia mieszanką, w skład której wchodzi tuńczyk, oliwki, kapary, cebula, "bigilla" i "ġbejna", albo tylko jeden wybrany z tych składników.
Idiomy w języku maltańskim odnoszące się do chleba:

</doc>
<doc id="5355236" url="https://pl.wikipedia.org/wiki?curid=5355236" title="Mistrzostwa Świata w Piłce Nożnej 2022/Grupa E">
Mistrzostwa Świata w Piłce Nożnej 2022/Grupa E

Mecze Mistrzostw Świata w grupie E odbywały się w dniach 23, 27 listopada oraz 1 grudnia.
Tabela.
Legenda:
Mecze.
Niemcy – Japonia.
Zawodnik meczu:
 Ritsu Doan
Hiszpania – Kostaryka.
Zawodnik meczu:
 Gavi
Japonia – Kostaryka.
Zawodnik meczu:
 Keysher Fuller
Hiszpania – Niemcy.
Zawodnik meczu:
 Álvaro Morata
Japonia – Hiszpania.
Zawodnik meczu:
 Ao Tanaka
Kostaryka – Niemcy.
Zawodnik meczu:
 Kai Havertz

</doc>
<doc id="5355241" url="https://pl.wikipedia.org/wiki?curid=5355241" title="Wyższe Seminarium Duchowne Zakonu Paulinów">
Wyższe Seminarium Duchowne Zakonu Paulinów

Wyższe Seminarium Duchowne Zakonu Paulinów – seminarium duchowne, przygotowujące do święceń kapłańskich kleryków z Zakonu Świętego Pawła Pierwszego Pustelnika (paulinów)
Historia.
W 1653 r. paulini otrzymali pozwolenie od Stolicy Apostolskiej na otworzenie domu studiów filozoficzno - teologicznych w swoim klasztorze na Skałce w Krakowie. 
Po I wojnie światowej władze zakonu postanowiły przy klasztorze wybudować osobny budynek seminaryjny, w którym miejsce znalazłoby także gimnazjum męskie. Został on wzniesiony w latach 1933-1935 według projektu Adolfa Szyszko-Bohusza, krakowskiego architekta i konserwatora. Budynek ma cztery kondygnacje, a jego prostą i zwartą bryłę wzniesioną w żelbetowej konstrukcji wieńczy płaski dach. Aranżację wnętrz oraz większość modernistycznych elementów wyposażenia zaprojektował sam Adolf Szyszko-Bohusz. Najciekawszym z pomieszczeń jest kaplica nakryta żelbetowym kasetonowym stropem. W przestrzeni kaplicy dominują okulusy. Architektura gmachu stanowi jeden z najwcześniejszych pod Wawelem przykładów sięgnięcia po wzory nowoczesne w okresie międzywojennym. 
Po II wojnie światowej władze państwowe zajęły budynek na świeckie cele oświatowe, a klerycy musieli przeprowadzić się do pobliskiego klasztoru. Do 1975 r. w gmachu seminaryjnym znajdowało się Seminarium Nauczycielskie, a do 1992 r. VI Liceum Ogólnokształcące im. Adama Mickiewicza. Następnie budynek powrócił do prawowitych właścicieli, zostając ponownie zaadaptowany na potrzeby seminarium duchownego. 
Seminarium jest afiliowane do Wydziału Teologicznego Papieskiego Uniwersytetu Jana Pawła II w Krakowie. Obecny rektorem seminarium (od 2020 r.) jest o. dr Mariusz Tabulski OSPPE. W 2020 r. w seminarium kształciło się 56 kleryków. 

</doc>
<doc id="5355245" url="https://pl.wikipedia.org/wiki?curid=5355245" title="Mistrzostwa Świata w Piłce Nożnej 2022/Grupa F">
Mistrzostwa Świata w Piłce Nożnej 2022/Grupa F

Mecze Mistrzostw Świata w grupie F odbywały się w dniach 23, 27 listopada oraz 1 grudnia.
Tabela.
Legenda:
Mecze.
Maroko – Chorwacja.
Zawodnik meczu:
 Luka Modrić
Belgia – Kanada.
Zawodnik meczu:
 Kevin De Bruyne
Belgia – Maroko.
Zawodnik meczu:
 Hakim Ziyech
Chorwacja – Kanada.
Zawodnik meczu:
 Andrej Kramarić
Chorwacja – Belgia.
Zawodnik meczu:
 Luka Modrić
Kanada – Maroko.
Zawodnik meczu:
 Achraf Hakimi

</doc>
<doc id="5355248" url="https://pl.wikipedia.org/wiki?curid=5355248" title="Święty Romuald">
Święty Romuald



</doc>
<doc id="5355256" url="https://pl.wikipedia.org/wiki?curid=5355256" title="Eupoda leschenaultii">
Eupoda leschenaultii



</doc>
<doc id="5355268" url="https://pl.wikipedia.org/wiki?curid=5355268" title="Yoshino (okręt)">
Yoshino (okręt)

„Yoshino” – nazwa noszona na przestrzeni dziejów przez kilka japońskich okrętów:

</doc>
<doc id="5355269" url="https://pl.wikipedia.org/wiki?curid=5355269" title="Rafał Kowalski (duchowny)">
Rafał Kowalski (duchowny)

Rafał Mariusz Kowalski (ur. 2 września 1978 r. w Nowej Rudzie) – polski duchowny rzymskokatolicki, teolog specjalizujący się w teologii pastoralnej, dziennikarz; nauczyciel akademicki związany z Papieskim Wydziałem Teologicznym we Wrocławiu.
Biografia.
Urodził się w 1978 roku w Nowej Rudzie. Dzieciństwo i wczesną młodość spędził w rodzinnej Bielawie, gdzie ukończył szkołę podstawową. Następnie kształcił się w Zespole Szkół Ekonomicznych w Dzierżoniowie, gdzie uzyskał świadectwo dojrzałości w 1997 roku. Po maturze rozpoczął studia teologiczne na wrocławskim Papieskim Wydziale Teologicznym. Ukończył je w 2003 roku magisterium z zakresu katolickiej nauki społecznej pisząc pracę dyplomową pod kierunkiem ks. prof. Piotra Niteckiego pt. "Relacje stosunków Kościół – świat w nauczaniu Soboru Watykańskiego II i Bractwa św. Piusa X". W tym samym roku 24 maja przyjął święcenia kapłańskie w archikatedrze św. Jana Chrzciciela we Wrocławiu.
W 2003 roku został skierowany do pracy duszpasterskiej w Oleśnicy w parafii św. Jana Apostoła i Ewangelisty. Dwa lata później rozpoczął studia specjalistyczne na Katolickim Uniwersytecie Lubelskim Jana Pawła II w Lublinie, które zwieńczył w 2009 roku obroną rozprawy doktorskiej nt. "Przepowiadanie ks. Aleksandra Zienkiewicza jako odpowiedź na wyzwania i potrzeby młodzieży akademickiej", napisanej pod kierunkiem ks. prof. Władysława Głowy, a po zdaniu wymaganych egzaminów uzyskał stopień naukowy doktora nauk teologicznych z zakresu teologii pastoralnej (kierunek: homiletyka). Przebywał na stypendium we Fryburgu Bryzgowijskim i Oksfordzie.
Po obronie doktoratu podjął wykłady na macierzystym Papieskim Wydziale Teologicznym we Wrocławiu z zakresu homiletyki, komunikacji społecznej oraz edukacji medialnej. Od tego też czasu pełnił zadania: prefekta w Metropolitarnym Wyższym Seminarium Duchownym we Wrocławiu, dyrektora wrocławskiego oddziału "Gościa Niedzielnego", rzecznika prasowego archidiecezji wrocławskiej, Prezesa Katolickiego Radia "Rodzina", dyrektora Wydawnictwa Wrocławskiej Księgarni Archidiecezjalnej.
W 2022 roku decyzją Rady Instytutu Nauk Teologicznych Katolickiego Uniwersytetu Lubelskiego Jana Pawła II w Lublinie uzyskał stopień naukowy doktora habilitowanego nauk teologicznych na podstawie rozprawy pt. "Dwóch papieży. Recepcja nauczania Kościoła o źródłach przepowiadania w kaznodziejstwie Benedykta XVI i Franciszka". W tym samym roku objął stanowisko prorektora ds. promocji i rozwoju Papieskiego Wydziału teologicznego we Wrocławiu.

</doc>
<doc id="5355271" url="https://pl.wikipedia.org/wiki?curid=5355271" title="Anarhynchus bicinctus">
Anarhynchus bicinctus



</doc>
<doc id="5355274" url="https://pl.wikipedia.org/wiki?curid=5355274" title="Archidiecezja Cochabamba">
Archidiecezja Cochabamba



</doc>
<doc id="5355275" url="https://pl.wikipedia.org/wiki?curid=5355275" title="Metropolia Cochabamba">
Metropolia Cochabamba



</doc>
<doc id="5355276" url="https://pl.wikipedia.org/wiki?curid=5355276" title="Rada Etyki Public Relations">
Rada Etyki Public Relations

Rada Etyki Public Relations (REPR) – podmiot powołany w związku ze zidentyfikowaną koniecznością stworzenia instytucji reprezentującej całe środowisko public relations w obszarze dbałości o przyjęte standardy etyczne. Powstała ona z inicjatywy Polskiego Stowarzyszenia Public Relations, Związku Firm Public Relations oraz Fundacji InternetPR.
Historia.
Rada powołana została 21 lutego 2006 roku w wyniku porozumienia organizacji branżowych. Działalność Rady konstytuowały „Porozumienie o powołaniu Rady Etyki Public Relations”, „Deklaracja Rady Etyki Public Relations” oraz „Regulamin Rady Etyki Public Relations”. Radę (w jej pierwszym okresie) tworzyło po trzech członków każdej z organizacji założycielskich. Wybierani oni byli na dwuletnią kadencję. Posiedzenia Rady odbywały się nie rzadziej niż raz na kwartał.
Pierwotne cele Rady Etyki Public Relations.
W dokumentach przyjętych przez organizacje tworzące REPR określone zostały cele jej funkcjonowania. Były to:
Zmiany w Radzie Etyki Public Relations.
Po zmianach Związek Firm Public Relations wraz z Polskim Stowarzyszeniem Public Relations powołały Radę na trzyletnią kadencję obejmującą lata 2019–2022. Na wniosek Polskiego Stowarzyszenia Public Relations podjęto próbę reformy REPR. Z uwagi na brak porozumienia, 29 czerwca Walne Zebranie Członków PSPR podjęło decyzję o wycofaniu się z prac Rady Etyki PR. W oświadczeniu PSPR jako powody decyzji o zakończeniu prac w Radzie podało: brak widoczności i aktywności REPR, brak realnego zapotrzebowania na rozpatrywanie skarg i zgłoszeń, brak osobowości prawnej Rady, mało precyzyjne orzeczenia oraz regulamin konstytuujący organ. Polskie Stowarzyszenie Public Relations wskazywało iż reformę Rady Etyki Public Relations zablokował ZFPR. Rada prowadzona jest przez Związek Firm Public Relations.
Skład REPR kolejnych kadencji.
W kolejnych kadencjach w Radzie zasiadali:
Do roku 2020 w składzie rady kadencji rozpoczętej w roku 2019 zasiadali także przedstawiciele Polskiego Stowarzyszenia Public Relations. Byli to: Wojciech Dąbrówka i Adam Łaszyn.

</doc>
<doc id="5355277" url="https://pl.wikipedia.org/wiki?curid=5355277" title="Mistrzostwa Świata w Piłce Nożnej 2022/Grupa G">
Mistrzostwa Świata w Piłce Nożnej 2022/Grupa G

Mecze Mistrzostw Świata w grupie G odbywały się w dniach 24, 28 listopada oraz 2 grudnia.
Tabela.
Legenda:
Mecze.
Szwajcaria – Kamerun.
Zawodnik meczu:
 Yann Sommer
Brazylia – Serbia.
Zawodnik meczu:
 Richarlison
Kamerun – Serbia.
Zawodnik meczu:
 Vincent Aboubakar
Brazylia – Szwajcaria.
Zawodnik meczu:
 Casemiro
Kamerun – Brazylia.
Zawodnik meczu:
 Devis Epassy
Serbia – Szwajcaria.
Zawodnik meczu:
 Granit Xhaka

</doc>
<doc id="5355278" url="https://pl.wikipedia.org/wiki?curid=5355278" title="Przyrząd rozpoznania chemicznego PChR-46">
Przyrząd rozpoznania chemicznego PChR-46

Przyrząd rozpoznania chemicznego PChR-46 (PChR-32) – przyrząd rozpoznania bojowych środków trujących używany w ludowym Wojsku Polskim.
Charakterystyka PChR-32.
Przyrząd rozpoznania chemicznego PChR-32 znajdował się między innymi na wyposażeniu oddziałów formowanych w 1943 w Związku Radzieckim. Był przeznaczony do identyfikacji środków trujących w powietrzu, w terenie, na sprzęcie bojowym i wyposażeniu, w produktach żywnościowych i paszy oraz na innych przedmiotach. Zabarwienie wypełniaczy rurek wskaźnikowych, po przepompowaniu przez nie powietrza oraz rozbiciu ampułek z odczynnikami porównywano z odpowiednimi wzorcami.
Charakterystyka PChR-46.
PChR-46 był przyrządem przeznaczonym do wykrywania środków trujących na sprzęcie bojowym i ekwipunku, na produktach żywnościowych i paszy oraz innych przedmiotach. Produkowany na licencji radzieckiej znalazł się w wyposażeniu pododdziałów i oddziałów Wojska Polskiego na początku lat pięćdziesiątych i wypierał generację tego typu sprzętu będącą w użyciu od czasu drugiej wojny światowej – PChR-32.
Obsługa PChR-46 sprowadzała się do przepompowywania powietrza przez rurki wskaźnikowe przeznaczone do wykrywania określonych środków trujących i reakcji chemicznej pomiędzy środkiem trującym i odczynnikiem chemicznym znajdującym się w rurce wskaźnikowej. Barwne produkty reakcji chemicznej porównane z wzorcami świadczyły o obecności danego środka trującego i orientacyjnie o jego stężeniu. W praktyce chemik-zwiadowca mógł go wykorzystać w sytuacji, gdy wykrył w otoczeniu oznaki wskazujące na możliwość użycia przez przeciwnika broni chemicznej. Były to zatem działania często spóźnione.
Budowa przyrządu.
W skład przyrządu wchodziły:
Linki zewnętrzne.
Zestaw rozpoznania chemicznego PChR-46

</doc>
<doc id="5355279" url="https://pl.wikipedia.org/wiki?curid=5355279" title="Mistrzostwa Świata w Piłce Nożnej 2022/Grupa H">
Mistrzostwa Świata w Piłce Nożnej 2022/Grupa H

Mecze Mistrzostw Świata w grupie H odbywały się w dniach 24, 28 listopada oraz 2 grudnia.
Tabela.
Legenda:
Mecze.
Urugwaj – Korea Południowa.
Zawodnik meczu:
 Federico Valverde
Portugalia – Ghana.
Zawodnik meczu:
 Cristiano Ronaldo
Korea Południowa – Ghana.
Zawodnik meczu:
 Mohammed Kudus
Portugalia – Urugwaj.
Zawodnik meczu:
 Bruno Fernandes
Korea Południowa – Portugalia.
Zawodnik meczu:
 Hwang Hee-chan
Ghana – Urugwaj.
Zawodnik meczu:
 Giorgian de Arrascaeta

</doc>
<doc id="5355280" url="https://pl.wikipedia.org/wiki?curid=5355280" title="Anarhynchus thoracicus">
Anarhynchus thoracicus



</doc>
<doc id="5355282" url="https://pl.wikipedia.org/wiki?curid=5355282" title="Anarhynchus pecuarius">
Anarhynchus pecuarius



</doc>
<doc id="5355283" url="https://pl.wikipedia.org/wiki?curid=5355283" title="Anarhynchus montanus">
Anarhynchus montanus



</doc>
<doc id="5355284" url="https://pl.wikipedia.org/wiki?curid=5355284" title="Yūbari">
Yūbari



</doc>
<doc id="5355285" url="https://pl.wikipedia.org/wiki?curid=5355285" title="Anarhynchus alticola">
Anarhynchus alticola



</doc>
<doc id="5355286" url="https://pl.wikipedia.org/wiki?curid=5355286" title="Anarhynchus falklandicus">
Anarhynchus falklandicus



</doc>
<doc id="5355290" url="https://pl.wikipedia.org/wiki?curid=5355290" title="OSS Stinger">
OSS Stinger

OSS Stinger (pol. "żądło") – jednostrzałowy pistolet typu strzelający długopis załadowany krótkim nabojem kalibru .22 Short (5,6 mm), opracowany w Stanach Zjednoczonych podczas II wojny światowej dla ruchów oporu w okupowanej Europie.
Historia.
Po przystąpieniu w grudniu 1941 roku do wojny, Stany Zjednoczone wsparły różnymi środkami między innymi francuski ruch oporu w walce z niemieckim okupantem. Jednym z nich był pistolet Stinger opracowany przez Office of Strategic Services (OSS), który był niewielki i łatwy do ukrycia, na przykład w kieszeni na piersi, uchodząc za długopis. Ponieważ broń nie miała przyrządów celowniczych i strzelała słabym nabojem, przeznaczona była do użycia na bardzo krótkim dystansie. Pistolet można było dyskretnie nosić w dłoni przed natychmiastowym użyciem, dopóki osoba będąca celem nie znalazła się w bliskiej odległości. Ponieważ broń nie mogła być przeładowana, po użyciu była wyrzucana.
Pistolet Stinger był niedrogi i można go było produkować w większych ilościach. Pierwszy model został wyprodukowany przez OSS w ilości 25 000 sztuk. Wystąpiły pewne problemy z jakością: z jednej strony mechanizm spustowy nie działał niezawodnie i powodował awarie uniemożliwiające oddanie strzału, z drugiej strony zdarzały się przypadki, w których pistolet pękał i w wyniku tego dochodziło do zranienia ręki strzelca. Drugi model, tym razem pod nadzorem United States Army Ordnance Department, został wyprodukowany w 1944 roku w ilości 25 500 sztuk (inne źródła podają, że wyprodukowano 32 000 sztuk) i miał ulepszony mechanizm spustowy oraz wzmocnioną lufę.
Broń w liczbie dziesięciu sztuk pakowano w drewniane pudełko, które dodatkowo zawierało obrazkową instrukcję obsługi i zrzucano z samolotów nad okupowanymi obszarami. Istnieją różne doniesienia o użyciu pistoletu Stinger, który na przykład mógł być przeoczony podczas aresztowania, a następnie wykorzystany do pomocy w ucieczce lub w skrytobójczym zabójstwie.
Opis.
Konstrukcja pistoletu Stinger była bardzo prosta, ponieważ składała się tylko z ośmiu elementów których produkcja nie wymagała skomplikowanej technologii ani drogich materiałów. Części broni zostały wykonane z metalowych rurek, blachy i drutu. Korpus Stingera składał się z dwóch głównych części, tuby lufy i nasadki. Lufę stanowiła metalowa rurka o długości około 130 mm z wewnętrznym kanałem o średnicy 5,6 mm – zgodnie z kalibrem naboju. Nasadka była cylindrycznym kawałkiem o długości około 70 mm, którego jeden z końców był zamknięty i miał kształt półkulisty. Wewnętrzna średnica głównej części nasadki była równa zewnętrznej średnicy lufy. Długość Stingera wynosiła 89 mm, maksymalna średnica 12,7 mm, masa własna 28,3 g, prędkość wylotowa pocisku nie przekraczała 60–80 dżuli. Koszt broni wynosił około 40 centów.

</doc>
<doc id="5355291" url="https://pl.wikipedia.org/wiki?curid=5355291" title="R-360">
R-360



</doc>
<doc id="5355302" url="https://pl.wikipedia.org/wiki?curid=5355302" title="Dinamo Krasnogorsk">
Dinamo Krasnogorsk

Dinamo Krasnogorsk (ros. Динамо Красногорск) – rosyjski klub hokeja na lodzie z siedzibą w Krasnogorsku.
Historia.
W czerwcu 2020 władze Dinama Moskwa podjęły decyzję o przeniesieniu podporządkowanego klubu, Dinama Twer w rozgrywkach Wyższej Hokejowej Ligi (WHL) do Krasnogorska (istniało tam lodowisko Ariena imienia W.W. Pietrowa), zaś drużyna miała występować w lidze pod nazwą Dinamo Moskowskaja Obłast’. Głównym trenerem został mianowany wówczas Andriej Piatanow, a jego asystentami Siergiej Pietrienko, Jurij Panow i Anton Zielenow. Ponadto, we wrześniu 2020 ogłoszono, że juniorska drużyna MHK Dinamo Moskwa będzie rozgrywać swoje mecze w rozgrywkach MHL w Krasnogorsku.
W rundzie zasadniczej edycji WHL 2016/2017 ekipa zajęła 16 miejsce, a następnie w fazie play-off w 1/8 finału uległa późniejszym triumfatorom z Jugry Chanty-Mansyjsk w meczach 1:4.
Przed sezonem WHL 2021/2022 drużyna Dinama Krasnogorsk (Dinamo MO) została wycofana z rozgrywek (nowym zespołem farmerskim dla Dinama Moskwa zostało Dinamo Sankt Petersburg).

</doc>
<doc id="5355304" url="https://pl.wikipedia.org/wiki?curid=5355304" title="Dominique de Quervain">
Dominique de Quervain

Dominique de Quervain (ur. 8 grudnia 1968 r. w Bernie) – szwajcarski neurobiolog.
Życiorys.
Urodzony 8 grudnia 1968 r. w Bernie. Studiował medycynę na Uniwersytecie Berneńskim i tam też uzyskał w 1998 r. doktorat, w tym samym roku pracował jako młody doktor na University of California w Irvine. Od 1998 do 1999 r. był pracownikiem kliniki psychiatrii Uniwersytetu w Bazylei, po czym przeniósł się na Wydział Psychiatrii na uniwersytecie w Zurichu, gdzie od 2005 r. był profesorem. W swoich badaniach skupia się na wpływie stresu i hormonów stresowych na choroby i przebieg chorób. W 1998 r. odkrył, że glukokortykoidy mają szkodliwy wpływ na dostępność pamięci u zwierząt, a potem potwierdził te ustalenia u ludzi. Zajmuje się także identyfikacją genów powiązanych z pamięcią u ludzi za pomocą genetyki behawioralnej i technik obrazowania.
Laureat Pfizer-Prize (2006 r.) w neurobiologii, Robert-Bing Prize Szwajcarskiej Akademii Nauk Medycznych (2007 r.) członek Association for Psychological Science.

</doc>
<doc id="5355306" url="https://pl.wikipedia.org/wiki?curid=5355306" title="Indywidualny pakiet odkażający PChW-3E">
Indywidualny pakiet odkażający PChW-3E



</doc>
<doc id="5355308" url="https://pl.wikipedia.org/wiki?curid=5355308" title="Indywidualny pakiet odkażający PChW-3M">
Indywidualny pakiet odkażający PChW-3M



</doc>
<doc id="5355309" url="https://pl.wikipedia.org/wiki?curid=5355309" title="Galeniszki">
Galeniszki

Galeniszki () − wieś na Litwie, w okręgu uciańskim, w rejonie ignalińskim, w gminie Dukszty. W 2011 roku liczyła 4 mieszkańców.

</doc>
<doc id="5355311" url="https://pl.wikipedia.org/wiki?curid=5355311" title="Yūbari (okręt)">
Yūbari (okręt)

„Yūbari” – nazwa noszona na przestrzeni dziejów przez kilka japońskich okrętów:

</doc>
<doc id="5355314" url="https://pl.wikipedia.org/wiki?curid=5355314" title="Kamienica Pod Czarnym Krzyżem we Wrocławiu">
Kamienica Pod Czarnym Krzyżem we Wrocławiu

Kamienica Pod Czarnym Krzyżem – zabytkowa kamienica przy Placu Solnym 9 we Wrocławiu.
Historia i architektura kamienicy.
W pierwszej tercji XVIII wieku, po 1740 istniejąca średniowieczna kamienica została przebudowana i nadano jej barokowy wygląd. Była o wówczas trzykondygnacyjnym, czteroosiowym budynkiem z dwustrefowym szczytem. Dolna strefa była dwukondygnacyjna i czteroosiowa objęta z dwóch stron wolutowymi spływami osie międzyokienne rozdzielały pilastry. Strefa górna miała formę aediculi ujętej w wolutowe spływy i zakończonej tympanonem o wklęsło-wypukłym gzymsie wieńczącym. Z obu stron tympanonu ustawione były wazony. Właścicielem kamienicy w tym okresie, w 1726 roku była Rosin Gsellhoferin. 
Około 1800 roku zmieniono nieco fasadę kamienicy: zlikwidowano trójkątne tympanony nad oknami drugiej kondygnacji a między osiami umieszczono eliptycznie sklepione blendy. 
Pod koniec XIX wieku kamienica została kompletnie przebudowana. Nadano jej pięciokondygnacyjną bryłę, pokrytą płaskim dachem zakończonym w strefie fasady kamienną balustradą. W części parterowej umieszczono duże witryny wystawowe. 
Po 1945 roku.
Podczas działań wojennych budynek uległ zniszczeniu. Został odbudowany wraz z pozostałymi kamienicami z zachodniej pierzei w latach 1955–1958. Autorem projektu był Emil Kaliski, a następnie Karol Ferdynand Skomorowski. Podstawą odbudowy kamienicy nr 8/9, jak i kamienic nr 7 i 6 były ikonograficzne materiały pochodzące z połowy XVIII wieku oraz inne materiały historyczne, które nadały renesansowy charakter dwóch skrajnych kamienic w pierzei zachodniej. Odtworzenie większej liczby kamienic, niż w rzeczywistości znajdowało się przed 1945 rokiem, skomplikowało numerację budynków.

</doc>
<doc id="5355317" url="https://pl.wikipedia.org/wiki?curid=5355317" title="Nikita Tiertyszny">
Nikita Tiertyszny

Nikita Aleksiejewicz Tiertyszny, ros. Никита Алексеевич Тертышный (ur. 11 czerwca 1998 w Czelabińsku) – rosyjski hokeista, reprezentant Rosji.
Jego ojciec Aleksiej (ur. 1977) i wujek Siergiej (ur. 1970) także zostali hokeistami oraz trenerami, także przy drużynach czelabińskich.
Kariera.
Wychowanek czelabińskiego hokeja. Grał w rosyjskich juniorskich rozgrywkach MHL, WHL oraz w grudniu 2018 podjął występy w KHL w barwach Traktora. W czerwcu 2022 przedłużył kontrakt z klubem na okres do końca sezonu 2023/2024.
W sezonie 2021/2022 został reprezentantem seniorskiej kadry Rosji.

</doc>
<doc id="5355318" url="https://pl.wikipedia.org/wiki?curid=5355318" title="Nikita Tiertysznyj">
Nikita Tiertysznyj



</doc>
<doc id="5355321" url="https://pl.wikipedia.org/wiki?curid=5355321" title="I Liceum Ogólnokształcące im. Władysława Orkana w Limanowej">
I Liceum Ogólnokształcące im. Władysława Orkana w Limanowej

I Liceum Ogólnokształcące im. Władysława Orkana w Limanowej – liceum ogólnokształcące w Limanowej przy ul. Orkana 1. Założone w 1945 roku.
Historia.
Liceum powstało w styczniu 1945 roku na podstawie tajnego nauczania przez Antoniego Biedę i Stanisława Ceglarza. Pierwsze zajęcie rozpoczęły się 26 lutego tego samego roku na terenie obecnej szkoły podstawowej nr. 1 w Limanowej, gdzie dostępny był profil matematyczno-fizyczny i humanistyczny. Budowa obecnego budynku liceum rozpoczęła się dopiero w 1960 roku.

</doc>
<doc id="5355322" url="https://pl.wikipedia.org/wiki?curid=5355322" title="Pakiet odkażający PChW-04">
Pakiet odkażający PChW-04

Pakiet odkażający PChW-04 – polski zestaw do prowadzenia zabiegów specjalnych, odkażania, dezynfekcji i dezaktywacji sprzętu wojskowego.
Opis.
Pakiet odkażający PChW-04 opracowany został w 1976 w Wojskowym Instytucie Chemii i Radiometrii w Rembertowie. Był przeznaczony do sporządzania roztworu odkażającego w indywidualnych i eżektorowych zestawach samochodowych (czołgowych). W tekturowym opakowaniu znajdował się słoik z podchlorynem wapnia oraz zmniejszający korodujące działanie roztworu koncentrat P-710.&lt;br&gt;W celu sporządzenia roztworu odkażającego w indywidualnych zestawach samochodowych kanister napełniano wodą i wsypywano do niej zawartość słoików. W warunkach zimowych do wody dodawano najpierw zawartość torebki z pakietu ChW-3, a następnie wsypywano do kanistra zawartość słoika z pakietu PChW-04. Przy sporządzaniu roztworów w zestawach eżektorowych najpierw napełniano gumowy worek wodą w ilości około 40 dm³, a następnie do worka z wodą wsypywano zawartość trzech pakietów PChW-04.
Pakiet PChW-04 zastąpił używane od lat 50.XX w. pakiety PChW-3E i PChW-3M.

</doc>
<doc id="5355327" url="https://pl.wikipedia.org/wiki?curid=5355327" title="Zbigniew Braniecki">
Zbigniew Braniecki

Zbigniew Braniecki (ur. 27 marca 1906 w Śniatyniu, zm. 22 czerwca 1955 w Poznaniu) – żołnierz Korpusu Ochrony Pogranicza i Marynarki Wojennej.
Wczesne lata.
Syn Maksymiliana i Cecylii (z domu Igielskiej), urodził się w Śniatyniu 27 marca 1906 r. Do przybycia na Hel w 1939 r. używał nazwiska Zbigniew Braunstein – w późniejszym okresie Zbigniew Braniecki. W latach 1912–1914 uczył się w szkole powszechnej w Czortkowie, a w 1924 roku zdał maturę, po ukończeniu Gimnazjum Matematyczno-Przyrodniczego.
Po szkole podjął studia na wydziale matematyczno-przyrodniczym Uniwersytetu im. Jana Kazimierza we Lwowie, zakończone absolutorium w 1928 r. Już wtedy znał w mowie i piśmie pięć języków obcych: francuski, ukraiński, niemiecki, rosyjski i łacinę.
Służba wojskowa.
Zaraz po studiach wstąpił do Szkoły Podchorążych Rezerwy Piechoty nr V w Cieszynie, następnie w Ostrowi Mazowieckiej. Już jako podchorąży, od 1 października do 15 listopada 1931 r. odbył kurs broni ciężkiej w Centralnej Szkole Strzelniczej w Toruniu. 15 sierpnia 1931 r. mianowany podporucznikiem piechoty, został skierowany do 9 Pułku Piechoty Legionów w Zamościu, gdzie został dowódcą plutonu ciężkich karabinów maszynowych szkoły podoficerskiej. Po awansie 1 stycznia 1934 r. na porucznika skierowano go do Centrum Wyszkolenia Sanitarnego w Warszawie, gdzie po jednodniowym kursie psychotechnicznym wrócił do pułku w Zamościu na stanowisko dowódcy plutonu zwiadu, którą to funkcję pełnił do 11 czerwca 1935 r.
W 1935 r. Zbigniew Braunstein został oddelegowany na dwumiesięczną podróż służbową po Austrii i Niemczech - oficjalnie dla doskonalenia znajomości języka niemieckiego, lecz przypuszczalnie, jako oficer zwiadu, dla bliskiego zapoznania się z szybko militaryzującą się III Rzeszą. 18 listopada 1935 r. został skierowany rozkazem Ministra Spraw Wojskowych L. 2288 do Baoniu KOP „Sienkiewicze” ulokowanego na poleskich bagnach przy granicy z ZSRR, gdzie objął funkcję dowódcy plutonu ciężkich karabinów maszynowych. 11 listopada 1937 r. został odznaczony Brązowym Krzyżem Zasługi. W grudniu 1937 r. ukończył w Osowcu kurs dowódców kompanii przeciwpancernych.
W 1938 r. został skierowany do Centrum Wyszkolenia Piechoty w Rembertowie na kurs – dowódców kompanii i adiutantów, który ukończył z wyróżnieniem. Po powrocie do Baonu KOP został w lipcu 1938 r. dowódcą kompanii karabinów maszynowych. W 1939 r. został odznaczony Srebrnym Krzyżem Zasługi, mimo iż po nadaniu Brązowego Krzyża powinny zgodnie z ustawą z dnia 23 czerwca 1923 r. upłynąć co najmniej 3 lata. Uzasadnienie wniosku odznaczeniowego brzmiało:
Szybkie nadanie odznaczenia i dość ogólnikowe uzasadnienie mogą wskazywać, że wniosek gen. Sosnkowskiego dotyczył innych zasług – przypuszczalnie niejawnych osiągnięć wywiadu na pograniczu z ZSRR.
Obrona Helu.
W maju 1939 r. Zbigniew Braunstein-Braniecki wraz z wybranymi jednostkami KOP został detaszowany do obrony półwyspu Helskiego, gdzie utworzono IV Batalion KOP „Hel” (IV/7 pp). Kpt. Zbigniew Braniecki (używający od przyjazdu na Hel wyłącznie nazwiska Braniecki) został adiutantem dowódcy (później szefem sztabu) tego batalionu – mjr. Jana Wiśniewskiego.
Brał aktywny udział w obronie Helu. O jego znaczeniu dla batalionu KOP może świadczyć informacja zawarta w opinii podpisanej przez kontradmirała Włodzimierza Steyera, że w czasie obrony Helu d-ca batalionu zwrócił się z prośbą, by w razie jego zabicia lub zranienie dowodzenie batalionem objął nie następny w starszeństwie, a właśnie Braniecki. (opinia w Archiwum MOW)
2 października 1939 r. o godz. 14.00 nastąpiła kapitulacja Helu. Oficerów baonu „Hel” przewieziono do Gdyni, a stamtąd do obozów jenieckich.
Okres niemieckiej okupacji.
Kpt. Zbigniew Braniecki był więziony kolejno w:
Słuzba wojskowa w PRL.
Po wyzwoleniu z Oflagu kpt. Braniecki zgłosił się w lutym 1945 r. do Samodzielnego Zapasowego Batalionu Marynarki Wojennej. 8 kwietnia 1945 r. zawarł związek małżeński ze znaną mu jeszcze z lat trzydziestych Tatianą Gołubowską.
W lipcu 1945 r. otrzymał stanowisko Zcy Dcy Oddziału Detaszowanego Gdynia do spraw liniowych (poza etatem) z równoczesnym czasowym pełnieniem obowiązków D-cy 3-ej Kompanii w II Baonie Rekruckim”.
Rozkazem Personalnym Naczelnego Dowództwa Wojska Polskiego nr 749 z dnia 30 sierpnia 1945 r. został odznaczony Krzyżem Grunwaldu III klasy. W grudniu 1946 r. został odznaczony Złotym Krzyżem Zasługi (KRN nr 168).
Publikował liczne artykuły poświęcone obronności oraz wspomnienia i relacje z obrony Helu m.in. na łamach „Gazety Morskiej”. We wrześniu 1945 r. rozkazem personalnym Dowódcy Marynarki Wojennej nr 21 kmdr ppor. Zbigniew Braniecki został przeniesiony ze Szkolnego Pułku Marynarki Wojennej na stanowisko Szefa Składu Szyperskiego Głównego Portu Marynarki Wojennej.
1 października 1946 r. został skierowany do Sztabu Głównego Marynarki Wojennej (następnie dowództwa Marynarki Wojennej) - w charakterze Szefa Wydziału Organizacyjnego Oddziału Organizacyjno-Mobilizacyjnego. Stamtąd został oddelegowany do Akademii Sztabu Generalnego. W opinii służbowej za rok 1948, wystawionej przez dowódcę Marynarki Wojennej adm. Steyera możemy przeczytać, że mimo podkreślania tam zasług i fachowości Zbigniewa Branieckiego – został on usunięty z PZPR oraz z Akademii Sztabu Generalnego, a następnie odkomenderowany do MW na stanowisko Szefa Biura Dowódcy MW.
Zwolnienie ze służby wojskowej.
W grudniu 1949 r. został bez uzasadnienia zwolniony do rezerwy. Był inwigilowany przez bezpiekę, żył w świadomości ciągłego zagrożenia. Przeniósł się do Warszawy rozpoczął pracę w Biurze Zbytu Materiałów Budowlanych Ministerstwa Przemysłu.
W czerwcu 1955 roku został wysłany na delegację na Międzynarodowe Targi Poznańskie. Zginął w niewyjaśnionych do dziś okolicznościach na Dworcu Głównym w Poznaniu 22 czerwca 1955 roku, przypuszczalnie celowo wepchnięty pod pociąg. Zarówno jego rodzina, jak i zaprzyjaźnieni z nim oficerowie przypisują jego śmierć działaniu bezpieki.
Zachowane akta Zbigniewa Branieckiego są niekompletne – przypuszczalnie były celowo niszczone.
Miejsce pochówku.
Zbigniew Braniecki został pochowany z honorami wojskowymi na Powązkowskim Cmentarzu Wojskowym.
Upamiętnienie.
Postać Zbigniewa Branieckiego upamiętnia tablica na wystawie batalionu „KOP” w Muzeum Obrony Wybrzeża w Helu.

</doc>
<doc id="5355337" url="https://pl.wikipedia.org/wiki?curid=5355337" title="Scooby-Doo! Cukierek albo psikus">
Scooby-Doo! Cukierek albo psikus

Scooby-Doo! Cukierek albo psikus (ang. "Trick or Treat Scooby-Doo!") – 40. film animowany i 35. pełnometrażowy film z serii "Scooby Doo" z roku 2022.
Opis filmu.
Brygada detektywów właśnie rozwiązała jedną ze swoich najtrudniejszych spraw! Scooby-Doo i jego kumple wytropili Coco Diablo, szefową znanego syndykatu przestępczości kostiumowej, w którym działali również Czarny Rycerz, Upiorny Kosmita i Duch Nurek. Wydawałoby się, że gdy Coco trafi do więzienia, Brygada będzie mogła wreszcie trochę odpocząć. Nic z tego! Groźne sobowtóry i odwieczni wrogowie pojawiają się w Coolsville. Czy Halloween się odbędzie? Cukierek albo psikus! Co wybierzesz?
Wersja polska.
Dystrybucja na terenie Polski: Galapagos Films
Wersja polska: Master Film
Reżyseria: Zbigniew Suszyński
Tłumaczenie i dialogi: Przemysław Rak
Dźwięk, montaż i zgranie: Sławomir Karolak
Kierownictwo produkcji: Agata Paszkowska
Wystąpili:
i inni
Lektor: Zbigniew Suszyński

</doc>
<doc id="5355345" url="https://pl.wikipedia.org/wiki?curid=5355345" title="Modroderkaczyk">
Modroderkaczyk



</doc>
<doc id="5355347" url="https://pl.wikipedia.org/wiki?curid=5355347" title="Mustelirallus cerverai">
Mustelirallus cerverai



</doc>
<doc id="5355349" url="https://pl.wikipedia.org/wiki?curid=5355349" title="Cyanolimnas">
Cyanolimnas



</doc>
<doc id="5355350" url="https://pl.wikipedia.org/wiki?curid=5355350" title="Gudziszki (rejon jezioroski)">
Gudziszki (rejon jezioroski)



</doc>
<doc id="5355351" url="https://pl.wikipedia.org/wiki?curid=5355351" title="Kamienica przy pl. Solnym 10 we Wrocławiu">
Kamienica przy pl. Solnym 10 we Wrocławiu

Kamienica przy pl. Solnym 10 – zabytkowa kamienica przy Placu Solnym 10 we Wrocławiu.
Historia i architektura kamienicy.
Kamienica o rodowodzie średniowiecznym. Na XVIII-wiecznej rycinie Wernera z 1736 roku jest to czterokondygnacyjna, trzyosiowa kamienica z dwukondygnacyjnym szczytem w formie aediculi ujętej w wolutowe spływy. W pierwszej dekadzie XIX wieku, ok.1815 roku, kamienica była już po przebudowie, w wyniku której nadano jej klasycystyczną formę, usunięto szczyt, dobudowano kondygnację i pokryto budynek płaskim dachem. W takiej formie kamienica zachowała się do 1945 roku. Podczas działań wojennych budynek nie uległ dużym zniszczeniom. 

</doc>
<doc id="5355353" url="https://pl.wikipedia.org/wiki?curid=5355353" title="Iliszki (rejon jezioroski)">
Iliszki (rejon jezioroski)



</doc>
<doc id="5355354" url="https://pl.wikipedia.org/wiki?curid=5355354" title="Posamanie">
Posamanie

Posamanie () − kolonia na Litwie, w okręgu uciańskim, w rejonie ignalińskim, w gminie Dukszty. W 2011 roku była wyludniona.

</doc>
<doc id="5355356" url="https://pl.wikipedia.org/wiki?curid=5355356" title="Pixlr">
Pixlr

Pixlr – internetowy zestaw narzędzi i narzędzi do edycji zdjęć. Pakiet przeznaczony jest z zakresu prostej i zaawansowanej edycji zdjęć. Zawiera trzy plany subskrypcji, które obejmują bezpłatny, Premium i Creative Pack.
Platforma może być używana na komputerach stacjonarnych, a także smartfonach i tabletach. Pixlr jest kompatybilny z różnymi formatami obrazu, takimi jak JPEG, PNG, WEBP, GIF, PSD (dokument Photoshop).
Historia.
Pixlr został założony w 2008 roku przez Olę Sevandersson. W dniu 19 lipca 2011 roku amerykańskie przedsiębiorstwo Autodesk ogłosił, że nabył pakiet Pixlr. Platforma zmieniła nazwę w 2019 roku, wprowadzając Pixlr X, Pixlr E i Pixlr M.

</doc>
<doc id="5355357" url="https://pl.wikipedia.org/wiki?curid=5355357" title="Doing Business index">
Doing Business index



</doc>
<doc id="5355358" url="https://pl.wikipedia.org/wiki?curid=5355358" title="Little Island at Pier 55">
Little Island at Pier 55

Little Island (pełna nazwa Little Island at Pier 55) - park kieszonkowy na sztucznej wyspie na rzece Hudson na zachód od Manhattanu w Nowym Jorku, sąsiadujący z parkiem Hudson River. Park został zaprojektowany przez brytyjskiego architekta Thomasa Heatherwicka, założyciela Heatherwick Studio"." Oficjalne otwarcie parku nastąpiło 21 maja 2021 roku. Projekt został sfinansowany głównie przez prywatnych inwestorów: Barry'ego Dillera i jego żonę, projektantkę mody Diane von Furstenberg. 
Historia.
W XIX i XX wieku nabrzeże rzeki Hudson przekształciło się w ruchliwy port. W latach 1910-1935 Molo 54 (ang. Pier 54) obsługiwał brytyjską linię Cunard-White Star, służąc jako punkt wyjścia i powrotu dla rejsów transatlantyckich liniowców oceanicznych. W 1912 roku ocaleni ze słynnej katastrofy "Titanica" dotarli w bezpieczne miejsce na Molo 54 na pokładzie liniowca ratunkowego RMS Carpathia.
Konstrukcja.
Sztuczna wyspa została zbudowana na palach dawnego Molo 54 i połączona dwoma kładkami z Manhattanem, które prowadzą do dzielnicy Meatpacking District. Konstrukcja parkowa opiera się na 132 betonowych filarach w kształcie "tulipanów", których górne części w kształcie donic są obsadzone róznego rodzaju roślinami (ponad 350 gatunków kwiatów, drzew i krzewów). Betonowe "tulipany" wyprodukowane przez firmę Fort Miller Co są unikatowe jeżeli chodzi o ich kształt. Każdy "tulipan" ma inne wymiary, dzięki czemu powstaje wrażenie że cała konstrukcja faluje na wodzie. Park posiada amfiteatr na 687 miejsc, wyposażony w wysokiej jakości oświetlenie i akustykę. 
Sponsorzy.
Biznesmen Barry Diller i jego żona Diane von Furstenberg założyli fundację Diller - von Furstenberg, która wspiera organizacje non-profit. Fundacja przekazała 260 milionów dolarów na rewitalicję dzielnicy West Side, w tym na budowę parku Little Island w miejscu upadłego starego portu oraz przeznaczyła 20 milionów dolarów na budowę High Line: przekształcenie nieużywanej naziemnej linii kolejowej na Manhattanie w park. 

</doc>
<doc id="5355360" url="https://pl.wikipedia.org/wiki?curid=5355360" title="Merci (czekoladki)">
Merci (czekoladki)

Merci () – marka czekoladek produkowanych przez niemiecką firmę August Storck. Merci produkowane są w postaci tabliczek różnych rodzajów czekolady z różnymi nadzieniami, takimi jak zwykła mleczna czekolada, kawa i śmietanka, orzech laskowy. Każdy smak ma swój indywidualny kolor.
Historia.
Czekoladki Merci są produkowane od 1964 roku.

</doc>
<doc id="5355361" url="https://pl.wikipedia.org/wiki?curid=5355361" title="Freebird Rule">
Freebird Rule



</doc>
<doc id="5355363" url="https://pl.wikipedia.org/wiki?curid=5355363" title="Pomme (piosenkarka)">
Pomme (piosenkarka)

Pomme, właściwie "Claire Pommet" (ur. 2 sierpnia 1996 w Décines-Charpieu) – francuska piosenkarka, muzyk i producent muzyczny.
Życiorys.
Pomme jest córką flecistki i agenta nieruchomości. W wieku sześciu lat zaczęła pisać i komponować piosenki. Mając siedem lat śpiewała w chórze szkolnym. W wieku ośmiu lat uczyła się gry na wiolonczeli. Później przyszedł czas na fortepian, gitarę, banjo, kontrabas, cytrę akordową, vocoder, omnichord, harfę i dzwonki. W wieku szesnastu lat zaczęła występować w różnych barach i knajpach, w Lyon.
W 2017 Pomme razem z wytwórnią płytową, Polydor Records wydała swój pierwszy album, "À peu près". Przy pisaniu piosenek na płytę pomógł jej zespół "Waxx". Jednak większość utworów napisała sama. W tym samym roku wystąpiła także na scenie grając z Asafem Awidanem, Vianney, Louane Emerą i Benjaminem Biolay.
W swoich piosenkach o miłości wielokrotnie odwołuje się do homoseksualizmu.

</doc>
<doc id="5355365" url="https://pl.wikipedia.org/wiki?curid=5355365" title="Święty Wojciech">
Święty Wojciech



</doc>
<doc id="5355369" url="https://pl.wikipedia.org/wiki?curid=5355369" title="Janis Blaswich">
Janis Blaswich

Janis Jonathan Blaswich (ur. 2 maja 1991 w Willich) – niemiecki piłkarz grający na pozycji bramkarza w niemieckim klubie RB Lipsk. Wychowanek VfR Mehrhoog i Borussii Mönchengladbach. W swojej karierze grał także w Borussii Mönchengladbach II, Dynamie Drezno, Hansie Rostock i Heraclesie Almelo.

</doc>
<doc id="5355370" url="https://pl.wikipedia.org/wiki?curid=5355370" title="Loveholic">
Loveholic

Loveholic – drugi japoński minialbum NCT 127 – podgrupy południowokoreańskiego boysbandu NCT. Ukazał się 17 lutego 2021 roku, nakładem wytwórni Avex Trax. W pierwszym tygodniu sprzedał się w ilości ponad 133 600 egzemplarzy.

</doc>
<doc id="5355381" url="https://pl.wikipedia.org/wiki?curid=5355381" title="Przyrząd chemika zwiadowcy PChR-54">
Przyrząd chemika zwiadowcy PChR-54

Przyrząd chemika zwiadowcy PChR-54 – przyrząd rozpoznania bojowych środków trujących używany w Wojsku Polskim.
Charakterystyka przyrządu.
W 1963 na potrzeby Wojska Polskiego uruchomiono licencyjną produkcję przyrządu chemika zwiadowcy PChR-54. Już w początkowej fazie produkcji dokonano jednak istotnych modernizacji. W niektórych rurkach wskaźnikowych wykorzystano inne reakcje chemiczne, pozwalające zwiększyć czułość reakcji chemicznych. Zmniejszono masę przyrządu i wprowadzono do jego wyposażenia ocieplacz do rurek wskaźnikowych. W 1968 dokonano dodatkowej modernizacji przyrządu do standardu PChR-54M. Polegała ona na wycofaniu rurki wskaźnikowej z jednym czerwonym paskiem oraz słoików do pobierania próbek skażonych materiałów. Przyrząd stał się podstawowym przyrządem rozpoznania skażeń wszystkich pododdziałów szczebla kompanii oraz drużyn rozpoznania skażeń. Do 1964 rurki wskaźnikowe były importowane lub produkowane w oparciu o licencję z ZSRR. Później produkowano je w przedsiębiorstwie Polskie Odczynniki Chemiczne w Gliwicach.

</doc>
<doc id="5355382" url="https://pl.wikipedia.org/wiki?curid=5355382" title="Metro w Dublinie">
Metro w Dublinie

Metro w Dublinie – projektowany system transportu kolejowego w aglomeracji Dublina w Irlandii.
Projektowana sieć składa się z jednej linii o długości 19,4 kilometrów, która ma połączyć Swords na północnych przedmieściach z lotniskiem, Ballymun, Glasnevin, centrum i rejonem ulicy Charlemont. W sumie zaplanowano 16 stacji., który budowa ma rozpocząć się w 2025 r. i zakończyć na początku lat 30. XXI wieku. To pierwsza sieć metra w Irlandii.

</doc>
<doc id="5355383" url="https://pl.wikipedia.org/wiki?curid=5355383" title="Pieniądz (film 1983)">
Pieniądz (film 1983)

Pieniądz (fr. "L’Argent") – francusko-szwajcarski dramat filmowy z 1983 roku w reżyserii i według scenariusza Roberta Bressona. Film jest luźno inspirowany fragmentem pośmiertnej noweli Lwa Tołstoja z 1911 roku pod tytułem "Fałszywy kupon". 
Był to ostatni film w karierze reżyserskiej Bressona. Został pozytywnie przyjęty na 36. MFF w Cannes, gdzie miał swoją premierę w konkursie głównym i otrzymał nagrodę za najlepszą reżyserię.

</doc>
<doc id="5355386" url="https://pl.wikipedia.org/wiki?curid=5355386" title="Nikołaj Kaszkin">
Nikołaj Kaszkin

Nikołaj Dmitrijewicz Kaszkin (; ur. w Woroneżu, zm. 15 marca 1920 w Kazaniu) – rosyjski krytyk muzyczny.
Życiorys.
Był synem księgarza, miłośnika muzyki, który uczył syna od najmłodszych lat gry na fortepianie. W 1860 roku osiadł w Moskwie, gdzie podjął działalność jako krytyk muzyczny, od 1862 roku pisał do czasopisma „Moskowskije wiedomosti”. Od 1866 do 1906 roku uczył gry na fortepianie w Konserwatorium Moskiewskim. W latach 1877–1878 i 1886–1897 współpracował z czasopismem „Russkije wiedomosti”.
Należał do czołowych przedstawicieli rosyjskiej krytyki muzycznej XIX wieku. Dla potrzeb Konserwatorium Moskiewskiego przetłumaczył na język rosyjski prace Ludwiga Busslera, Hugo Riemanna i Johanna Christiana Lobego. Zajmował się działalnością rosyjskiej szkoły narodowej w muzyce. Przez wiele lat przyjaźnił się z Piotrem Czajkowskim, któremu poświęcił wspominkową pracę "Wospominanija o P.I. Czajkowskom" (Moskwa 1896), zawierającą oprócz danych biograficznych informacje na temat osobowości kompozytora. Napisał także podręcznik do teorii muzyki (1875).

</doc>
<doc id="5355388" url="https://pl.wikipedia.org/wiki?curid=5355388" title="Bomba z gwoździami">
Bomba z gwoździami

Bomba z gwoździami – improwizowana bomba zawierająca gwoździe, która zwiększa swoją skuteczność w zabijaniu i ranieniu ofiar zamachu. 
Gwoździe umieszczone razem z materiałem wybuchowym działają jak odłamki, co powoduje większą liczbę obrażeń na przykład w tłumie ludzi, niż sam materiał wybuchowy. W tego rodzaju bombie oprócz gwoździ wykorzystuje się także kawałki szrapneli takie jak stalowe kulki, główki gwoździ, śruby, igły oraz inne małe metalowe przedmioty, aby w wyniku wybuchu stworzyć większy promień zniszczenia.
Bomby z gwoździami są często używane przez terrorystów, w tym przez zamachowców-samobójców, gdyż ich detonacja w zatłoczonych miejscach powoduje większą liczbę ofiar. Badacz materiałów wybuchowych Jimmie Oxley z University of Rhode Island stwierdził, że sam materiał wybuchowy porusza się w zakresie od 1 do 8 lub 9 kilometrów na sekundę, i że z taką samą prędkością pocisk przemieszcza się przez materiał, jednak odłamki które wyrzuca, nie poruszają się już tak szybko. Oxley dodał, że siła wybuchu może przyspieszyć kawałki metalu powyżej 1 kilometra na sekundę czyli szybciej niż przeciętny pocisk i że można być wystarczająco daleko od wybuchu, aby być bezpiecznym przed falą ciśnienia, ale odłamki są znacznie bardziej niebezpieczne bo lecą dalej i są mniej przewidywalne.

</doc>
<doc id="5355392" url="https://pl.wikipedia.org/wiki?curid=5355392" title="Mistrzostwa Świata w Lekkoatletyce 1987 – sztafeta 4 × 400 m mężczyzn">
Mistrzostwa Świata w Lekkoatletyce 1987 – sztafeta 4 × 400 m mężczyzn

Sztafeta 4 × 400 metrów mężczyzn – jedna z konkurencji biegowych rozgrywanych podczas lekkoatletycznych mistrzostw świata na Stadionie Olimpijskim w Rzymie.
Zwyciężyła sztafeta Stanów Zjednoczonych, zaś sztafeta Związku Radzieckiego, która broniła tytułu zdobytego na poprzednich mistrzostwach, nie ukończyła biegu finałowego.
Wyniki.
Eliminacje.
Rozegrano trzy biegi eliminacyjne. Z każdego biegu cztery najlepsze sztafety automatycznie awansowały do półfinałów (Q). Skład półfinalistów uzupełniły cztery najszybsze zespoły spośród pozostałych (q).
Półfinały.
Rozegrano dwa biegi półfinałowe. Z każdego biegu cztery najlepsze sztafety awansowały do finału (Q).

</doc>
<doc id="5355397" url="https://pl.wikipedia.org/wiki?curid=5355397" title="Johann Christian Lobe">
Johann Christian Lobe

Johann Christian Lobe (ur. 30 maja 1797 w Weimarze, zm. 27 lipca 1881 w Lipsku) – niemiecki kompozytor, skrzypek, flecista i teoretyk muzyki.
Życiorys.
Gry na skrzypcach i flecie uczył się w rodzinnym Weimarze. W latach 1808–1842 był członkiem weimarskiej kapeli książęcej, początkowo jako flecista, później jako skrzypek. Po odejściu z dworu prowadził własną szkołę muzyczną. W 1846 roku osiadł w Lipsku, gdzie redagował pisma „Allgemeine musikalische Zeitung” (1846–1848) i „Fliegende Blätter für Musik” (1855–1857). Później współpracował z czasopismem „Illustrierte Zeitung”.
Twórczość.
Skomponował opery "Wittekind, Herzog von Sachsen" (1819), "Die Flibustier" (1829), "Die Fürstin von Granada, oder Der Zauberblick" (1833), "Der rote Domino" (1835) i "König und Pächter" (1844), ponadto 2 symfonie, uwertury orkiestrowe, koncerty fletowe, utwory kameralne. Jego twórczość kompozytorska ma jedynie lokalne znaczenie, zapisał się jednak w historii muzyki jako teoretyk. Opublikował popularny podręcznik "Lehrbuch der musikalischen Composition" (4 tomy, 1850–1867), zawierający naukę harmonii, polifonii, technik wariacyjnych i poszczególnych form muzycznych. Duże znaczenie mają także jego artykuły prasowe poświęcone współczesnym mu twórcom i wspominki, stanowiące świadectwo historyczne krystalizowania się idei romantycznych w muzyce.

</doc>
<doc id="5355399" url="https://pl.wikipedia.org/wiki?curid=5355399" title="Przyrząd rozpoznania chemicznego PChR-32">
Przyrząd rozpoznania chemicznego PChR-32



</doc>
<doc id="5355403" url="https://pl.wikipedia.org/wiki?curid=5355403" title="Frank Möller">
Frank Möller

Imię i nazwisko Frank Möller nosili lub noszą m.in.:

</doc>
<doc id="5355407" url="https://pl.wikipedia.org/wiki?curid=5355407" title="Automatyczny sygnalizator skażeń GSP-1">
Automatyczny sygnalizator skażeń GSP-1

Automatyczny sygnalizator skażeń GSP-1 – przyrząd rozpoznania bojowych środków trujących używany w ludowym Wojsku Polskim.
Charakterystyka przyrządu.
Pod koniec lat 50. XX w. na wyposażenie Wojska Polskiego wszedł automatyczny sygnalizator skażeń GSP-1. Było to pierwsze urządzenie tego typu wykorzystywane przez polskie wojska chemiczne. Był przeznaczony do automatycznego wykrywania w powietrzu i sygnalizowania obecności skażeń fosforoorganicznymi środkami trującymi typu G.&lt;br&gt;Podstawą detekcji była zachodząca na taśmie reakcja chemiczna, której produkty po zetknięciu ze środkami trującymi stawały się kolorowe. Zmiana zabarwienia taśmy nasyconej odczynnikiem była mierzona kolorymetrycznie. W przypadku zabarwienia taśmy na kolor czerwony automatycznie włączał się alarm świetlny i dźwiękowy. Przyrząd GSP-1 miał też możliwość wykrywania skażeń promieniotwórczych. Stosunkowo mała czułość i specyficzność reakcji Schönemanna spowodowały, iż pod koniec lat 60. XX w. rozpoczęto wycofywanie GSP-1 z wyposażenia, zastępując go nowymi wersjami tego przyrządu: GSP-11, a potem AVJ.

</doc>
<doc id="5355411" url="https://pl.wikipedia.org/wiki?curid=5355411" title="Wiklinowy pan">
Wiklinowy pan

Wiklinowy pan, wierzbin (ang. "wicker man" lub "wickerman") – ogromna wiklinowa kukła, w której druidzi rzekomo składali ofiary całopalne z ludzi i zwierząt. Głównym dowodem na stosowanie tej praktyki są wzmianki ze źródeł starorzymskich i starogreckich. Współcześni historycy wskazują, że chociaż rzadkie znaleziska archeologiczne potwierdzają składanie przez Celtów ofiar z ludzi, to starożytne teksty Greków i Rzymian należy traktować z odpowiednim dystansem.
Przekazy starożytne.
Chociaż starożytni pisarze podwali, że Celtowie składali ofiary z ludzi i zwierząt, tylko rzymski generał Juliusz Cezar i grecki geograf Strabon wspominali o wiklinowych kukłach, mających być jednym z wielu wykorzystywanych przez druidów sposobów na złożenie ofiar. W kronikach "O wojnie galijskiej" Juliusz Cezar pisał, że jedno z plemion galijskich „posługuje się posągami o wielkich rozmiarach, których wiklinowe członki wypełniają żywymi ludźmi, a ci po ich podpaleniu giną w płomieniach”. Według jego przekazów preferowanymi ofiarami byli przestępcy, jeśli jednak takowych nie było, w ofierze składano niewinne osoby. W opublikowanej niedługo później encyklopedii "Geōgraphiká" Strabon opisywał, że ludzie i zwierzęta paleni byli w wielkich kukłach z wikliny i słomy, nie precyzował jednak, czy ofiary palono żywcem. Według jego przekazów, Celtowie uważali, że popioły spalonych ofiar mają zapewniać bardziej urodzajne plony.
Grecki historyk Diodor Sycylijski w dziele "Bibliothḗkē istorikí" informował, że Celtowie składali ofiary z ludzi i zwierząt poprzez palenie ich na olbrzymich stosach wraz z pierwszymi owocami. Współcześni badacze sugerują, że zarówno Strabon, jak i Diodor czerpali informacje z dzieł wcześniejszego greckiego historyka, Posejdoniosa z Rodos, które nie przetrwały do naszych czasów. W I w. rzymski pisarz Lukan wspominał o ofiarach z ludzi składanych galijskim bogom – Esusowi, Teutatesowi i Taranisowi. W datowanej na IV wiek scholii do dzieła Lukana, "Commenta bernensia", anonimowy autor dodał informację, że ofiary składane Taranisowi były palone w drewnianych pojemnikach.
Chociaż archeolodzy znaleźli dowody potwierdzające, że Celtowie składali ofiary zarówno z ludzi, jak i ze zwierząt – także całopalne – to są one rzadkie. Współcześni historycy uważają, że źródła grecko-rzymskie należy traktować z ostrożnością, ponieważ Grecy i Rzymianie „mieli uzasadnione powody, żeby nie lubić swoich zatwardziałych wrogów”. Dodają, że „rozpowszechnianie wszelkich dziwacznych i negatywnych przekazów” o Celtach mogło się im przysłużyć, zaś chęć przedstawienia ludów celtyckich jako „barbarzyńców” mogła „prowadzić do wyolbrzymiania albo wręcz fabrykowania przekazów”.
Czasy współczesne.
Współczesne źródła pisane wskazują, że w XVIII i XIX wieku we Francji palono wiklinowe kukły. Niemiecki badacz folkloru Wilhelm Mannhardt donosił, że palono je w Brie w przeddzień odpowiednika nocy świętojańskiej. Do 1743 na paryskiej Rue aux Ours corocznie 3 lipca spalano dużą wiklinową kukłę wojownika lub żołnierza, czemu towarzyszył tłum śpiewający „Salve Regina”. W Bagnères-de-Luchon w okolicach nocy świętojańskiej palono wiklinową konstrukcję, w której znajdowały się żywe węże, liście i kwiaty. Wokół instalacji tańczyli młodzi mężczyźni z pochodniami, a mieszkańcy i kler wznosili pieśni. Anglik, który obserwował rytuał w 1890 roku, opisał, że rzeźba „kształtem przypominała mumię” i miała około sześciu metrów wysokości.
W północnej Portugalii święto Caretos de Podence – wywodzące się z czasów celtyckich, a obchodzone do dziś w niektórych regionach – kończy się spaleniem olbrzymiej rogatej kukły, wokół której tańczą młodzi ludzie.
W kulturze popularnej.
Wiklinowy pan rozpowszechnił się we współczesnej kulturze popularnej po premierze brytyjskiego horroru "Kult" z 1973 roku. W historii współczesnej wiklinowy pan palony jest podczas niektórych obrządków neopogańskich i festiwali, takich jak Burning Man w Stanach Zjednoczonych czy Wickerman Festival w Szkocji.
Do celtyckiego zwyczaju oraz "Kultu" nawiązuje zespół Iron Maiden w utworze „The Wicker Man” i grafikach towarzyszącym singlowi, przedstawiającym maskotkę zespołu – Eddiego – jako wiklinowego pana. W "Sadze o wiedźminie" Andrzeja Sapkowskiego pojawia się wzmianka o obrzędzie, podczas którego druidzi rzekomo składali ofiary z ludzi w kukłach zwanych „wiklinowymi babami”, a następnie podpalali je. Motyw składania ofiary w wiklinowej kukle (w polskiej wersji nazywanej „wiklinowym olbrzymem”) pojawia się również w grze komputerowej "Assassin’s Creed: Valhalla".

</doc>
<doc id="5355412" url="https://pl.wikipedia.org/wiki?curid=5355412" title="Wickerman">
Wickerman



</doc>
<doc id="5355415" url="https://pl.wikipedia.org/wiki?curid=5355415" title="Eksplozja na Moście Krymskim">
Eksplozja na Moście Krymskim



</doc>
<doc id="5355419" url="https://pl.wikipedia.org/wiki?curid=5355419" title="Mistrzostwa Świata w Piłce Ręcznej Mężczyzn 2021 (składy)">
Mistrzostwa Świata w Piłce Ręcznej Mężczyzn 2021 (składy)

Artykuł grupuje składy męskich reprezentacji narodowych w piłce ręcznej, które wystąpiły podczas Mistrzostw Świata w Piłce Ręcznej Mężczyzn 2021 rozegranych w Egipcie w dniach od 13 do 31 stycznia 2021 roku.
Grupa A.
Niemcy.
Źródło
Republika Zielonego Przylądka.
Źródło
Urugwaj.
Źródło
Węgry.
Źródło
Grupa B.
Brazylia.
Źródło
Hiszpania.
Źródło
Polska.
Źródło
Tunezja.
Źródło
Grupa C.
Angola.
Źródło
Chorwacja.
Źródło
Japonia.
Źródło
Katar.
Źródło
Grupa D.
Argentyna.
Źródło
Bahrajn.
Źródło
Dania.
Źródło
Demokratyczna Republika Konga.
Źródło
Grupa E.
Austria.
Źródło
Francja.
Źródło
Norwegia.
Źródło
Stany Zjednoczone.
Źródło
Grupa F.
Algieria.
Źródło
Islandia.
Źródło
Maroko.
Źródło
Portugalia.
Źródło
Grupa G.
Chile.
Źródło
Czechy.
Źródło
Egipt.
Źródło
Szwecja.
Źródło
Grupa H.
Białoruś.
Źródło
Korea Południowa.
Źródło
Rosja.
Źródło
Słowenia.
Źródło

</doc>
<doc id="5355421" url="https://pl.wikipedia.org/wiki?curid=5355421" title="Nextcloud">
Nextcloud

Nextcloud – pakiet oprogramowania klient-serwer do tworzenia i korzystania z usług hostingu plików. Jest gotowy do pracy w przedsiębiorstwach z kompleksowymi opcjami wsparcia. Ponieważ jest to wolne i otwarte oprogramowanie, każdy może je zainstalować i używać na swoich własnych serwerach.
Historia.
W kwietniu 2016 roku programista Frank Karlitschek wraz z grupą współpracowników, pracujących nad oprogramowaniem ownCloud, 
opuścili firmę niezadowoleni z działania firmy.
W ten sposób dokonał się fork i powstała firma Nextcloud GmBH, nadal aktywnie rozwijająca oprogramowanie pod nazwą NextCloud.
Fork był następstwem wpisu na blogu Karlitschka, w którym wyrażał niezadowolenie z działalności firmy. Nie pojawiły się oficjalne oświadczenia na ten temat powodu forka.
2 czerwca, w ciągu 12 godzin od ogłoszenia forka, amerykańska firma ownCloud Inc. ogłosiła zakończenie działalności ze skutkiem natychmiastowym. Firma ownCloud GmbH trwała dalej, ponieważ finansowanie zapewnili nowi inwestorzy i przejęła działalność ownCloud Inc.
Działanie.
Nextcloud jest funkcjonalnie podobny do Dropbox, Office 365 lub Google Drive, gdy jest używany ze swoimi zintegrowanymi rozwiązaniami pakietu biurowego Collabora Online lub OnlyOffice. Może być hostowany w chmurze lub on-premises. Jest skalowalny od domowych rozwiązań biurowych opartych na tanim Raspberry Pi aż po pełnowymiarowe rozwiązania w centrach danych obsługujące miliony użytkowników.

</doc>
<doc id="5355424" url="https://pl.wikipedia.org/wiki?curid=5355424" title="Getto w Piaskach">
Getto w Piaskach

Getto w Piaskach – getto dla ludności żydowskiej utworzone przez okupantów niemieckich w Piaskach, istniejące w latach 1940–1943.
Getto powstało pod koniec grudnia 1940 roku. Znajdowało się we wschodniej części miasteczka, po obu stronach ulicy Lubelskiej. Początkowo miało charakter otwarty, jednakże w czerwcu 1941 roku jego granice zostały zamknięte. Wcześniej, gdyż w lutym 1940 roku, władze okupacyjne wybrały Piaski jako miejsce koncentracji niemieckich Żydów wysiedlonych ze Szczecina. Półtora roku później osiedlono tam również niewielką grupę Żydów wypędzonych z Krakowa. Z kolei w marcu 1942 roku, wraz z rozpoczęciem akcji „Reinhardt”, w Piaskach utworzono „getto tranzytowe”, służące jako miejsce tymczasowego osiedlenia zagranicznych Żydów przed wywózką do obozów zagłady. W ciągu dwóch miesięcy do getta dotarło co najmniej pięć transportów, w których znalazło się blisko 5 tys. Żydów z Niemiec oraz Protektoratu Czech i Moraw.
W getcie panowały bardzo trudne warunki bytowe i sanitarne. Panował głód i szerzyły się choroby, w szczególności tyfus. Począwszy od marca 1942 roku, rozpoczęły się deportacje z Piask do obozów zagłady w Bełżcu i Sobiborze. W drugiej połowie 1942 roku Piaski zaczęły pełnić funkcję „getta tranzytowego” także dla Żydów z terenów powiatu lubelskiego.
Getto istniało do listopada 1942 roku, a w formie szczątkowej – do wiosny 1943 roku. Przeszło przezeń około 11 tys. Żydów, spośród których niemal wszyscy zmarli lub zostali zamordowani.
Pierwsze miesiące okupacji.
W momencie wybuchu II wojny światowej w Piaskach mieszkało 4165 Żydów. Stanowili oni ponad 50 proc. populacji miasteczka.
Piaski zostały po raz pierwszy zajęte przez Niemców jeszcze przed zakończeniem kampanii wrześniowej. Wkroczeniu Wehrmachtu towarzyszyły liczne akty przemocy na tle antysemickim. Żołnierze rabowali żydowskie sklepy, a schwytanych Żydów bili i poniżali. Ortodoksyjnym wyznawcom judaizmu publicznie obcinano brody.
Wkrótce Niemcy opuścili miasto, które w myśl postanowień paktu Ribbentrop-Mołotow miało się znaleźć w sowieckiej strefie okupacyjnej. 29 września do Piask wkroczyła Armia Czerwona, życzliwie powitana przez część ludności polskiej i żydowskiej. Zorganizowano oddział „czerwonej milicji”, w którym służyli zarówno Polacy, jak i Żydzi. Jednakże już po kilku dniach – na mocy zapisów niemiecko-sowieckiego traktatu o granicach i przyjaźni, który na nowo rozgraniczał strefy wpływów obu totalitarnych mocarstw – Sowieci opuścili miasteczko. Niedługo później zostało ono ponownie zajęte przez wojska niemieckie.
Wraz z wojskami sowieckimi uciekła znaczna liczba Żydów. Według niektórych źródeł w okresie przejściowym między odwrotem Armii Czerwonej a wkroczeniem Niemców doszło do pogromu. W odwecie za przypadki kolaboracji z Sowietami miejscowi Polacy mieli wtedy zabić kilku Żydów.
Niemcy wydali wkrótce szereg zarządzeń wymierzonych w ludność żydowską. Ograniczały one m.in. możliwość poruszania się po głównej ulicy Piask, tj. ul. Lubelskiej, a także zakazywały Żydom korzystania ze środków transportu publicznego oraz przebywania w budynkach publicznych. Żydom narzucono ponadto obowiązek noszenia opasek z gwiazdą Dawida. Od pierwszych dni okupacji Niemcy zmuszali Żydów do wykonywania rozmaitych prac przymusowych, m.in. przy uprzątaniu miasta oraz w pobliskich kopalniach torfu.
W lutym 1940 roku w Piaskach osiedlono ponad 800 Żydów niemieckich, których naziści wysiedlili ze Szczecina. Według "Encyclopedia of Camps and Ghettos" w następnym miesiącu do miasteczka dotarł jeszcze niewielki transport z Żydami wysiedlonymi z Piły. Z kolei w październiku 1941 roku w Piaskach zamieszkało około 100 Żydów, których Niemcy wysiedlili z Krakowa. Portal Wirtualny Sztetl informuje ponadto, że do Piask przesiedlono pewną liczbę Żydów z Lublina.
Wiosną 1940 roku utworzono Judenrat, na którego czele stanął Mendel Polisecki. Rada liczyła sześciu członków, a jej siedziba mieściła się w budynku przy ul. Lubelskiej 46. Sformowano także oddział Żydowskiej Służby Porządkowej (ŻSP). Na jego czele stał Alfred Stapler – niemiecki Żyd ze Szczecina, aczkolwiek większość funkcjonariuszy stanowili w tym okresie Żydzi polscy.
Utworzenie getta.
Jesienią 1940 roku władze okupacyjne rozpoczęły przygotowania do utworzenia getta. Z domów przy ulicach Gardzienickiej, Bednarskiej, Szewskiej, Księżej, Rybnej, Koziej, Pocztowej, Furmańskiej, Krótkiej i Kościelnej zaczęto usuwać ludność polską, osiedlając w jej miejsce ludność żydowską. Jako datę utworzenia getta "Encyclopedia of Camps and Ghettos" wskazuje 31 grudnia 1940 roku.
Getto miało początkowo charakter otwarty, co oznacza, że Żydzi mieli możliwość wychodzenia poza jego obręb. Znajdowało się na terenie wschodniej, najstarszej części miasteczka. Jego powierzchnia wynosiła ponad 10 hektarów. Było podzielone na dwie części, które rozgraniczała ul. Lubelska. „Większe getto” rozciągało się na terenie współczesnych dworca autobusowego i osiedla mieszkaniowego (aż do budynku remizy strażackiej). „Mniejsze getto” znajdowało się natomiast po północnej stronie ul. Lubelskiej.
11 czerwca 1941 roku nastąpiło zamknięcie getta. Jego obszar ogrodzono płotem z desek, zwieńczonym drutem kolczastym. Wjazd był możliwy przez trzy bramy, których strzegli niemieccy policjanci oraz funkcjonariusze Żydowskiej Służby Porządkowej. W tym okresie Piaski były jedynym gettem w dystrykcie lubelskim, które miało charakter zamknięty.
"Encyclopedia of Camps and Ghettos" podaje, że w czerwcu 1941 roku w Piaskach mieszkało 4803 Żydów, w tym 852 wysiedleńców. Z kolei Robert Kuwałek powołując się na zachowane dokumenty Żydowskiej Samopomocy Społecznej (ŻSS), szacuje liczbę mieszkańców getta na 4904 osoby (lipiec 1941). Tylko 496, a więc nieco ponad 10%, stanowili rzemieślnicy, robotnicy oraz różnego rodzaju specjaliści.
W getcie panowały bardzo trudne warunki bytowe i sanitarne. Domy były pozbawione kanalizacji, a w wielu wypadkach także elektryczności. W „większym getcie” jedynym ujęciem wody pitnej była publiczna studnia nieopodal synagogi. W „mniejszym getcie” nie było żadnej studni, stąd jego mieszkańcy musieli udawać się po wodę do „większego getta”, przy czym bramy otwierano tylko co dwie godziny – do czasu rozpoczęcia godziny policyjnej. Panowało dotkliwe przeludnienie; niekiedy w jednej izbie mieszkalnej musiało się pomieścić kilkanaście osób. Część wysiedleńców spoza Piask ulokowano w budynku miejscowej łaźni. Z powodu braku odpowiedniej liczby łóżek wielu Żydów było zmuszonych sypiać na podłogach. Zdarzało się ponadto, że izby mieszkalne były tak przepełnione, iż Żydzi byli zmuszeni spać na zmianę. Panował głód i szerzyły się choroby zakaźne. Od października 1941 roku do stycznia 1942 roku trwała epidemia tyfusu. W niektóre dni z głodu i chorób umierało 20–30 osób. Szacuje się, że epidemie chorób zakaźnych mogły kosztować życie nawet 1,5 tys. mieszkańców getta.
W miarę swych ograniczonych możliwości pomocy wysiedleńcom i najuboższym udzielał Żydowski Komitet Pomocy Ubogim i Uchodźcom, działający pod auspicjami Judenratu. Do jego obowiązków należało m.in. organizowanie opału oraz pomocy sanitarnej, wyszukiwanie kwater dla wysiedleńców, przydzielanie zasiłków, dokarmianie dzieci. W getcie funkcjonowała kuchnia ludowa. Najubożsi Żydzi mogli w niej otrzymać: rano – ersatz-kawę, na obiad – zupę bez tłuszczu, z nadgniłych ziemniaków lub buraków, na kolację – ersatz-kawę i 5 dkg chleba. W budynku miejscowej kostnicy zorganizowano prowizoryczny szpital.
„Getto tranzytowe”.
Transporty zagraniczne.
W marcu 1942 roku, wraz z rozpoczęciem akcji „Reinhardt”, niemieckie władze podjęły decyzję o skierowaniu do dystryktu lubelskiego transportów z Żydami z zagranicy. SS w porozumieniu z cywilnymi władzami dystryktu zorganizowała wtedy w Izbicy oraz w Piaskach pierwsze dwa „główne punkty zbiorcze i przeładunkowe” ("Hauptunterbringungs- und Umschlagpunkte"). W późniejszym okresie polscy historycy określali tego typu ośrodki mianem „gett tranzytowych” lub „gett zbiorczych”. O wyborze Piask na lokalizację „getta tranzytowego” zdecydowało dogodne położenie geograficzne – blisko linii kolejowej, a także fakt, że już w latach 1940–1941 miasteczko było miejscem koncentracji Żydów, których wysiedlono z Niemiec lub z innych regionów okupowanej Polski.
Dla Żydów zagranicznych „getta tranzytowe” miały stanowić wyłącznie tymczasowe miejsce osiedlenia. Rozlokowanie deportowanych w miasteczkach położonych przy liniach kolejowych, w stosunkowo niewielkiej odległości od kluczowych ośrodków zagłady – Bełżca, Sobiboru, Majdanka, pozwalało Niemcom znacznie usprawnić proces eksterminacji. Ułatwiało także grabież żydowskiego mienia. Wreszcie poprzez rozlokowanie zagranicznych Żydów w dystrykcie lubelskim naziści uzyskiwali pożądany efekt propagandowy, uwiarygadniając swe zapewnienia, że celem deportacji jest wyłącznie osiedlenie ludności żydowskiej na nowo zdobytych terenach wschodnich.
Robert Kuwałek – opierając się na treści listu, którego autorami było małżeństwo Żydów szczecińskich, wysiedlonych w 1940 roku – przypuszczał, że pierwszy transport zagraniczny, „z Zachodu i Berlina”, mógł dotrzeć do miasteczka już w ostatnich dniach lutego 1942 roku. Na temat takiego transportu brak jest jednak wzmianek w innych źródłach. Z tego powodu za pierwszy transport zagraniczny, o którym można z całą pewnością powiedzieć, że został skierowany do „getta tranzytowego” w Piaskach, jest uznawany transport z Hesji. Liczył on około tysiąc osób i dotarł do Piask 20 lub 23 marca 1942 roku.
Co najmniej część transportów przeszła najpierw „selekcję” w Lublinie, podczas której pewną liczbę młodych mężczyzn zabrano i osadzono w obozie koncentracyjnym na Majdanku lub w obozie pracy na tzw. "Flugplatzu".
Kuwałek nie wykluczał ponadto, że do Piask trafiły kobiety i dzieci z transportu z getta Theresienstadt, który dotarł na Lubelszczyznę 27 kwietnia 1942 roku (mężczyźni z tego transportu trafili do obozu na Majdanku).
Nieco odmienne dane na temat transportów zagranicznych – ich liczebności, dat przybycia oraz miejsc, z których zostały odprawione – podaje natomiast "Encyclopedia of Camps and Ghettos".
Pociągi z zagranicznymi Żydami kończyły bieg na stacji kolejowej w Trawnikach. Stamtąd deportowani musieli przejść pieszo czternastokilometrową trasę do Piask. Zazwyczaj podczas przemarszu byli bici i popędzani przez Niemców oraz ich wschodnich kolaborantów. Prawdopodobnie na stacji w Trawnikach przeprowadzano „selekcje”, podczas których z transportów wyłączano zdolnych do pracy mężczyzn. Byli oni następnie odsyłani do pobliskiego obozu pracy.
Żydów zagranicznych znakowano w sposób odmienny niż Żydów polskich. O ile ci ostatni byli zmuszeni nosić na ramieniu białą opaskę z niebieską gwiazdą Dawida, o tyle przesiedleńcy mieli wszyte w ubrania żółte łaty w kształcie gwiazdy Dawida.
Sytuacja deportowanych.
Żydom niemieckim, których deportowano do dystryktu lubelskiego, zalecano przed wyjazdem, aby zabrali ze sobą prowiant na 14 dni, a także talerz lub garnek, łyżkę, koc i jedną zmianę pościeli. Pozwalano im zabrać jedną walizkę z odzieżą i środkami higieny, a także maksymalnie do 80 reichsmarek w gotówce. Z kolei Żydom z getta Theresienstadt pod groźbą kary śmierci zabroniono przewożenia jakichkolwiek sum pieniędzy.
W praktyce tylko Żydom z marcowych transportów pozwolono zachować bagaż i prowiant. W późniejszym okresie regułą było, że podczas postojów w Lublinie lub w Trawnikach od pociągów z deportowanymi odczepiano wagony z zapasem żywności. Na drugiej z tych stacji odbierano im także cały bagaż, fałszywie zapewniając, że zostanie później dowieziony furmankami do Piask. Po dotarciu na miejsce przeznaczenia okazywało się, że wcześniejsze zapewnienia władz niemieckich, iż na deportowanych czeka praca i mieszkania, były całkowicie nieprawdziwe. Jednocześnie ku swemu zaskoczeniu zagraniczni Żydzi dowiadywali się, że będą odtąd mieszkać w ubogim polskim sztetlu, w drewnianych, zaniedbanych domach, zazwyczaj pozbawionych podstawowej infrastruktury sanitarno-higienicznej.
Przybycie Żydów zagranicznych dodatkowo zwiększyło przeludnienie, które już wcześniej panowało w getcie. Przełożyło się także na dalsze pogorszenie sytuacji sanitarnej. Wielu deportowanych zapadło na choroby zakaźne, w tym zwłaszcza tyfus i dyzenterię. Wśród zagranicznych Żydów było wielu lekarzy, w tym nieznany z nazwiska profesor medycyny z Monachium, jednakże ze względu na niemal całkowity brak lekarstw i środków opatrunkowych, mieli oni ograniczone możliwości przyjścia chorym z pomocą.
W getcie nadal panował głód, któremu nie była w stanie zapobiec oficjalna dobroczynność. Co noc odbywała się potajemna „giełda”, podczas której polscy chłopi, którym udało się przedostać do getta, sprzedawali Żydom żywność. Ci ostatni płacili za nią pieniędzmi, kosztownościami, ubraniami lub butami. Ceny na „giełdzie” były bardzo wysokie. Kilogram czarnego chleba kosztował 12 złotych, kilogram białego chleba – 18 złotych, kilogram ziemniaków – 2 złote, kilogram kiełbasy – 80 złotych, a masło – 100 złotych. W praktyce na zakup szmuglowanej żywności mogły więc sobie pozwolić tylko osoby, które posiadały jeszcze gotówkę lub wartościowe przedmioty, a więc zazwyczaj związane z Judenratem lub innymi oficjalnymi instytucjami getta. Ponadto Żydzi zagraniczni otrzymywali niekiedy paczki od krewnych i przyjaciół z krajów pochodzenia. W czerwcu 1942 roku Niemcy całkowicie wstrzymali jednak korespondencję z zagranicą, nie chcąc dopuścić do rozprzestrzenienia się informacji o trwającym „ostatecznym rozwiązaniu”.
Tylko nieliczni Żydzi zagraniczni znaleźli zatrudnienie, zazwyczaj przy uprzątaniu miasta lub na robotach polnych w okolicznych wsiach. Nie otrzymywali wynagrodzenia, jednakże praca poza gettem dawała im okazję do nabycia i szmuglu żywności.
Stosunki między Żydami polskimi a Żydami zagranicznymi.
Późną wiosną 1942 roku, po przybyciu transportów zagranicznych i pierwszych deportacjach do obozów zagłady, w skład Judenratu dokooptowano dziewięciu Żydów z Niemiec i Czech. Byli to: Moritz Israel Fried, Ernst Schlösser, Siegfried Kugelmann, Fritz Sänger, Hugo Railing, Kurt Hirschmann, Ernst Böhm, Walter Guttsmann i Friedrich Wilhelm Kempner. Przewodniczącym Judenratu pozostał Mendel Polisecki. Z pierwotnego składu pozostały jeszcze dwie inne osoby: Mosze Drajblat i Józef Aschmann.
W tym okresie Żydzi niemieccy i czescy zaczęli także stanowić dominującą grupę w szeregach trzydziestoosobowej Żydowskiej Służby Porządkowej. Na jej czele, w miejsce wywiezionego Alfreda Staplera, stanął Stefan Reinemann z Monachium. W szeregach żydowskiej policji służyła także jedna kobieta: Bela Trattner.
Wśród zagranicznych Żydów, których deportowano do Piask, dominowali przedstawiciele niższych i średnich warstw społecznych (kupcy, sklepikarze, robotnicy). Niemniej znajdowali się wśród nich – zwłaszcza w transportach czeskich – także przedstawiciele inteligencji. Zagraniczni Żydzi zazwyczaj silnie identyfikowali się z kulturą krajów pochodzenia. Nie brakowało wśród nich osób całkowicie zasymilowanych, w tym konwertytów oraz osób pochodzących z małżeństw mieszanych.
Żydzi czescy i niemieccy nie czuli większej więzi z „Żydami wschodnimi” ("Ostjuden"), których z reguły postrzegali jako ludzi żyjących na niższym poziomie kulturowym i cywilizacyjnym. Problemem była również bariera językowa, gdyż większość Żydów zagranicznych nie znała języka jidysz, którym na co dzień posługiwali się polscy Żydzi. Tych ostatnich drażniła z kolei arogancja przybyszów oraz okazywany przez nich brak poszanowania dla rozmaitych reguł judaizmu, w tym zasad koszerności. Silna identyfikacja Żydów zagranicznych z kulturą krajów pochodzenia była natomiast postrzegana niemalże jako kolaboracja.
W tej sytuacji nieuniknione były animozje i konflikty. Niemniej w Piaskach antagonizm między Żydami polskimi a Żydami zagranicznymi nie przybrał aż tak dramatycznych rozmiarów, jak w getcie w Izbicy, gdzie Niemcy umiejętnie rozgrywali przeciwko sobie „polską” i „czesko-niemiecką” frakcję Judenratu. Robert Kuwałek przypuszcza, że ów brak poważnego konfliktu mógł wynikać z faktu, że w Piaskach już wiosną 1942 roku większość polskich Żydów została deportowana do obozów zagłady.
Zagłada.
23 marca 1942 roku w Piaskach miała miejsce pierwsza „akcja” deportacyjna. Jej celem było usunięcie z getta jak największej liczby dotychczasowych mieszkańców – tak, aby uczynić miejsce dla planowanych transportów zagranicznych. Tego dnia około 2,5 tys. osób – polskich Żydów oraz wysiedleńców ze Szczecina – pognano pieszo do Trawnik i zamknięto w magazynie nieczynnej cukrowni. Umieszczono tam ponadto kilkuset Żydów z Trawnik oraz z sąsiednich Biskupic, które także zostały objęte „akcją”. W magazynie panował tak wielki ścisk, że wiele osób udusiło się z braku powietrza. Następnego dnia pozostających przy życiu Żydów wraz ze zwłokami zmarłych wywieziono do obozu zagłady w Bełżcu. Całkowitą liczbę Żydów z Piask, Trawnik i Biskupca, których deportowano w ramach tej „akcji”, szacuje się na 3,3 tys.
Kolejna „akcja” w Piaskach nastąpiła 7 kwietnia (według innego źródła – 10 kwietnia). Do Bełżca wywieziono wtedy około 1,5–2 tys. Żydów. Zarówno w tej, jak i w poprzedniej „akcji” obok Niemców i ich wschodnich kolaborantów udział wzięli także funkcjonariusze „policji granatowej”.
Jesienią 1942 roku, gdy akcja „Reinhardt” była już w pełnym toku, Piaski zaczęły pełnić funkcję getta tranzytowego także dla polskich Żydów z powiatu lubelskiego. Na początku września przesiedlono tam blisko tysiąc mieszkańców getta na Majdanie Tatarskim w Lublinie. Kolejną grupę Żydów z Majdanu Tatarskiego osadzono w Piaskach w ostatnich dniach października. Do tamtejszego getta wywożono także Żydów z terenów wiejskich powiatu. Istnieją ponadto źródła, które mogą wskazywać, że do Piask trafili mieszkańcy gett w Bychawie i Bełżycach, aczkolwiek jest bardziej prawdopodobnym, że Żydzi z tych miejscowości zostali deportowani bezpośrednio do jednego z obozów zagłady. Całkowita liczba polskich Żydów, których skierowano w tym okresie do Piask, nie jest znana. Jest jednak pewne, że napływ kolejnej fali wysiedleńców pogorszył już i tak trudne warunki bytowe i sanitarne, które panowały w tamtejszym getcie.
David Silberklang podaje, że trzecia „akcja” w Piaskach miała miejsce we wrześniu 1942 roku. Do obozu śmierci w Bełżcu miało wtedy zostać wywiezionych 2 tys. Żydów. Brak jednak wzmianek o takim wydarzeniu w innych źródłach, w tym w sporządzonym przez Roberta Kuwałka zestawieniu transportów do Bełżca. Z zachowanych akt obozu koncentracyjnego na Majdanku wynika natomiast, że dwie duże grupy Żydów z Piask, liczące po kilkaset osób, zostały osadzone w tym obozie odpowiednio 13 i 28 października.
Ostatnią „akcję” w Piaskach przeprowadzono 8 listopada. Getto zostało otoczone przez funkcjonariuszy niemieckiej żandarmerii i Gestapo, wachmanów z obozu w Trawnikach oraz „policję granatową”. Co najmniej 1,5–2 tys. Żydów, a być może nawet więcej, wyprowadzono z getta i pognano do Trawnik, skąd następnie zostali wywiezieni do obozu zagłady w Sobiborze. Wielu Żydów usiłowało przeczekać „akcję” w kryjówkach. W kolejnych dniach Niemcy i ich kolaboranci gruntownie przeszukali jednak opustoszałe getto. Schwytanych Żydów doprowadzano na miejscowy cmentarz żydowski i tam rozstrzeliwano. Liczba ofiar egzekucji mogła sięgnąć 1–2 tys. W jej trakcie niektórzy z miejscowych Polaków tworzyli kordon, który uniemożliwiał ofiarom ucieczkę z miejsca kaźni.
„Getto szczątkowe”.
28 października 1942 roku Wyższy Dowódca SS i Policji „Wschód” ("HSSPF „Ost”") SS-Obergruppenführer Friedrich Wilhelm Krüger wydał rozporządzenie dotyczące utworzenia tzw. gett szczątkowych w wybranych miastach dystryktów lubelskiego i warszawskiego. 10 listopada wydał podobne zarządzenie w sprawie utworzenia gett szczątkowych w dystryktach galicyjskim, krakowskim i radomskim. Były to odtąd jedyne miejsca na terenie Generalnego Gubernatorstwa, w których Żydzi mieli prawo legalnie zamieszkać. Zarządzenie dawało im czas do 30 listopada 1942 roku na przeniesienie się do „gett szczątkowych”. Niezastosowanie się do tego polecenia miało być karane śmiercią.
Jedno z „gett szczątkowych”, będące "de facto" niewielkim obozem pracy, utworzono w Piaskach. Niemcy skoszarowali w nim około 300 Żydów, których oszczędzili podczas listopadowej „akcji”. „Getto szczątkowe” znajdowało się na południe od ul. Lubelskiej, na terenie dawnego „większego getta”. Jego mieszkańcy wykonywali rozmaite prace fizyczne na rzecz okupanta.
W marcu lub kwietniu 1943 roku „getto szczątkowe” uległo likwidacji, a jego mieszkańcy zostali przeniesieni do pobliskiego obozu pracy w Trawnikach. Wszystkich jego więźniów wymordowano 3 listopada 1943 roku, w ramach Aktion Erntefest.
Epilog.
Przez getto w Piaskach przeszło co najmniej 11 tys. Żydów z Polski i zagranicy. Zagładę przeżyło niespełna trzydziestu pięciu. Kilkunastu znalazło schronienie wśród ludności polskiej, pozostali w partyzantce.
Stanisław i Anna Podsiało oraz ich córka Teodora Kobyłecka (z d. Podsiadło), mieszkańcy wsi Siedliszczki, którzy udzielili schronienia Kurtowi Ticho – czeskiemu Żydowi deportowanemu do Piask, uczestnikowi powstania w Sobiborze – zostali w 1986 roku odznaczeni medalem „Sprawiedliwy wśród Narodów Świata”.
Zagłada Żydów z Piask pozostaje w miasteczku zasadniczo nieupamiętniona. Pewnym wyjątkiem jest nowy cmentarz żydowski przy ul. Mickiewicza. W latach 90. odsłonięto tam kamień pamiątkowy ku czci ofiar Holocaustu, ufundowany przez żydowską diasporę z Augsburga. W 2006 roku z inicjatywy "Deutsch-Israelischen Gesselschaften Bayerns" w miejsce pierwotnej tablicy, która uległa dewastacji, na kamieniu odsłonięto nową tablicę. Widnieje na niej napis w językach polskim, niemieckim i hebrajskim:
Nieoznaczony pozostaje masowy grób ofiar egzekucji z 1942 roku, który znajduje się na tym samym cmentarzu.

</doc>
<doc id="5355425" url="https://pl.wikipedia.org/wiki?curid=5355425" title="Instytut Rozwoju Społeczeństwa Informacyjnego">
Instytut Rozwoju Społeczeństwa Informacyjnego

Instytut Rozwoju Społeczeństwa Informacyjnego (IRSI) – podmiot, którego celem jest działalność naukowa, badawcza oraz zastosowanie wyników tych prac w praktyce poprzez wdrażanie innowacyjnych rozwiązań, a także poprzez szeroko rozumianą edukację. Instytut powstał w roku 2007.
Projekty realizowane przez Instytut Rozwoju Społeczeństwa Informacyjnego.
Instytut realizuje projekty promujące ideę elektronicznej administracji, polegające na realizacji zadań publicznych przez organy administracji państwowej i samorządowej za pomocą nowoczesnych technologii internetowych, które są łatwo dostępne poprzez internet dla interesantów, co czyni urzędy dostępnymi w dowolnie wybranym miejscu i czasie. 
Instytut realizuje szereg badań, np. wspólne projekty z Polską Agencją Prasową. Dotyczą one między innymi branży public relations oraz dziennikarzy. Instytut Rozwoju Społeczeństwa Informacyjnego wraz z Polską Agencją Prasową prowadził badanie, którego celem było usprawnienie pracy na linii dziennikarz – PR-owiec, a także poznanie czynników wpływających na efektywność opracowania i dystrybucji materiałów prasowych. Instytut zrealizował także z Polską Agencją Prasową badania na temat procesu organizacji konferencji prasowych. W roku 2020 obaj partnerzy przeprowadzili badanie "„Praca dziennikarza w dobie koronawirusa i lockdown"". Dokonano analizy wypowiedzi 316 dziennikarzy, rozpoznając ich sytuację zawodową i aspekty wykonywanej przez nich pracy od początku pandemii w Polsce. 
Instytut prowadził również badania poświęcone preferencjom życiowym kobiet w Polsce. Na bazie tych badań przygotowane zostały konferencje podsumowujące, promujące ich wyniki, m.in. w Lublinie i Rzeszowie. Instytut od początku swojego istnienia jest partnerem Kongresu Public Relations, web.Master oraz szeregu innych konferencji.
Badania na temat cyberbezpieczeństwa i dezinformacji.
Instytut przeprowadza szereg projektów badawczych, których celem jest edukacja i uświadamianie problemów, szczególnie związanych z cyberbezpieczeństwem i dezinformacją. Badania w tym temacie Instytut przeprowadził wspólnie z Polską Agencją Prasową w roku 2022. W projekcie zdefiniowany został między innymi ogólny poziom wiedzy na temat bezpieczeństwa w sieci.

</doc>
<doc id="5355430" url="https://pl.wikipedia.org/wiki?curid=5355430" title="Lista meczów reprezentacji Łotwy w piłce nożnej mężczyzn">
Lista meczów reprezentacji Łotwy w piłce nożnej mężczyzn

Lista meczów reprezentacji Łotwy w piłce nożnej mężczyzn – pełne zestawienie meczów piłkarskich rozegranych przez reprezentację Łotwy.

</doc>
<doc id="5355433" url="https://pl.wikipedia.org/wiki?curid=5355433" title="Claudiu Târziu">
Claudiu Târziu

Claudiu-Richard Târziu (ur. 20 lutego 1973 w Bacău) – rumuński polityk i dziennikarz, senator, współzałożyciel i współprzewodniczący Sojuszu na rzecz Jedności Rumunów (AUR).
Życiorys.
Absolwent szkoły średniej w rodzinnej miejscowości (1991). W latach 1994–1999 studiował na wydziale prawa prywatnej uczelni Universitatea Mihai Eminescu, a od 2002 do 2007 kształcił się w SNSPA w Bukareszcie. Od 1992 zawodowo związany z dziennikarstwem, był m.in. lokalnym korespondentem dziennika „Evenimentul Zilei”, zastępcą redaktora naczelnego lub redaktorem naczelnym różnych gazet i czasopism w Bacău. W latach 2001–2002 kierował działem śledczym dziennika „Cotidianul”, przez kilkanaście lat publikował w tygodniku „Formula AS”.
W 2002 objął funkcję redaktora naczelnego chrześcijańskiego miesięcznika „Rost”, na którego łamach publikowano teksty pozytywnie oceniające działalność przywódców Żelaznej Gwardii. W 2012 Claudiu Târziu został dyrektorem ds. marketingu w wydawnictwie Cosânzeana Edit Pres, a w 2013 dyrektorem wydawnictwa Rost. Działacz prawosławnych organizacji chrześcijańskich, w 2008 był współzałożycielem Forului Ortodox Român. W 2005 stanął na czele stowarzyszenia „Rost”, reprezentował je w ruchu „Coaliția pentru Familie”, promującym konserwatywne wartości rodzinne.
Zaangażował się w działalność polityczną w ramach prawicowej partii pod nazwą Sojusz na rzecz Jedności Rumunów. Do 2022 pełnił funkcję współprzewodniczącego (obok George’a Simiona), następnie został przewodniczącym jego rady zarządzającej.
Sojusz w wyborach w 2020 przekroczył próg wyborczy i uzyskał parlamentarną reprezentację, co zostało określone jako zaskoczenie. Claudiu Târziu został wówczas wybrany w skład Senatu.

</doc>
<doc id="5355441" url="https://pl.wikipedia.org/wiki?curid=5355441" title="Rurka z kremem">
Rurka z kremem

Rurka z kremem – w kuchni polskiej, rodzaj ciastka korpusowego. Korpusy o kształcie stożkowatej lub cylindrycznej rurki wykonuje się z ciasta francuskiego, ciasta parzonego (ptysiowego), kruchego(półkruchego), kruchodrożdżowego, zbijanego (żółtkowego) albo waflowego. Po upieczeniu wypełnia się je kremem dopasowanym do rodzaju ciasta: bezowym, russel bezowym (w tym np. kawowym), bitą śmietanką, budyniowym (z dodatkiem alkoholu, waniliowym, czekoladowym), mascarpone itp. W literaturze gastronomicznej (dawnej i współczesnej) rurki z ciasta francuskiego nazywane bywają tunelkami.
Wykonanie.
Rozwałkowane ciasto francuskie kroi się w paski, nawija się spiralnie na metalowe rurki (tunelki) lub drewniane kołeczki i piecze w piekarniku. Podobnie postępuje się z ciastem zbijanym i kruchym (półkruchym) i kruchodrożdżowym. Końce rurek z ciasta kruchego macza się w polewie czekoladowej. Rurki waflowe zazwyczaj mają kształt cylindryczny: tradycyjny ich wyrób polega na upieczeniu ciasta w waflownicy i, zanim wafel stwardnieje, nawinięciu go na drewniany wałeczek. Rurki z ciasta parzonego przygotowuje się wyciskając porcje ciasta na blachę posmarowaną tłuszczem i wypiekając w piekarniku. Upieczone ciasto ptysiowe kroi się na kawałki o długości ok. 8 cm (nadzienie wprowadza się w puste przestrzenie powstałe podczas wypieku).
Gotowe korpusy wypełnia się ręcznie za pomocą woreczka zakończonego zdobnikiem. W cukierniach wykorzystuje się też elektryczne nadziewarki.
Historia.
Protoplasta rurek waflowych z kremem pojawia się w dawnych polskich książkach kucharskich jako ulipki z pianą czyli z bitą śmietaną. Przepis można znaleźć w najstarszej zachowanej polskiej książce kucharskiej – w wydanym w drugiej połowie XVII wieku "Compendium ferculorum, albo zebranie potraw", wedle którego z mąki pszennej, mleka i cukru wyrabiano ciasto „jako na opłatki”, które wypiekano na „żelazach” i nawijano na „okrągłe drewienka albo wałeczki”. Tak wykonane rurki podawano posypane cukrem albo obkładano nimi bitą śmietanę. W tym samym dziele, w przepisie na bitą śmietanę („pianę”) znajduje się propozycja podania ulipków w bardziej fantazyjny sposób: zawieszano je na krzewie rozmarynu umocowanym na bochenku żytniego chleba i udekorowanym bitą śmietaną i cukrem: 
Mocno podpieczone rurki imitowały w ten sposób szyszki na drzewku (czy też choince), bita śmietana udawała śnieg a czarny chleb ziemię. Maria Kazimiera d’Arquien była miłośniczką ulipków z bitą śmietaną aromatyzowaną rozmarynem i na królewskim stole czasem stawiano taką „choinkę”.
W publikacji "Kanon kuchni polskiej / Kuchnia polska: tradycja, teraźniejszość, wspólnota", powstałej z okazji setnej rocznicy odzyskania przez Polskę niepodległości, podano następującą interpretację tego deseru: ciasto powstałe z połączenia mleka, mąki, cukru pudru, cukru muscovado, utartego w moździerzu piernika gastronomicznego i szczypty soli należy usmażyć obustronnie na patelni (nie trzeba go potem suszyć w piecu). Bitą śmietanę zaś przygotowuje się ze śmietanki, miodu i posiekanych listków bazylii. W innej z współczesnych interpretacji, „ulipki z pianą” są to rurki z usmażonego na patelni ciasta naleśnikowego (mąka, mleko, woda i jaja), osuszone w piekarniku i nadziane bitą śmietaną.
Jan Szyttler w opublikowanej w 1835 roku "Kucharce oszczędnej" podał następujący przepis na „andruty” nadziewane bitą śmietaną („pianką ze słodkiej śmietanki”):
W wydanej w 1855 roku książce "Kuchnia polska czyli dokładna i długą praktyką wypróbowana nauka sporządzania potraw mięsnych i postnych", autorstwa niejakiego Józefa Schmidta, podano podobny przepis („andruty angielskie z winem”): 
Innym przykładem rurek z tamtych czasów są drożdżowe „andruty” nadziewane bitą śmietaną utrwalaną karukiem (stosowanym też w książce Schmidta), na które to przepis można znaleźć w "Poradniku kucharskim złożonym z 485 przepisów" wydanym w 1847 roku nakładem S. Strąbskiego:
W wydanym pod koniec XIX wieku "Praktycznym kucharzu warszawskim" znalazły się przepisy na rurki z kremem z bitej śmietanki, pieczone z ciasta francuskiego lub kruchego nawijanego na rurki zwinięte z „grubego papieru smarowanego masłem”. Znajdują się tam też przepisy na rurki z andrutów („maślanych” i migdałowych) lecz bez nadzienia.
Tacy publicyści kulinarni jak Maria Ochorowicz-Monatowa i Marta Norkowska publikowali na początku XX wieku przepisy na rurki z ciasta francuskiego (nazywane też tunelkami). Monatowa instruuje by wykonać w tym celu rurki z białej tektury, Norkowska wspomina zaś o podłużnych foremkach. Obie autorki podawały też przepisy na zwinięte w „tubki” andruty (w tym andruty migdałowe) z bitą śmietaną lub marmoladką owocową. Norkowska polecała zwijać wafle dookoła marchewki.
Rurki waflowe z bitą śmietaną zyskały dużą popularność w Polsce, szczególnie w latach 80.–90. XX wieku, gdy były sprzedawane w prostych budkach, mobilnych punktach, food truckach itp. w wakacyjnych miejscowościach, ale też w miejskich cukierniach rodzinnych. Na polskim rynku, w handlu detalicznym dostępne są też paczkowane gotowe „rurki waflowe” – puste lub wypełnione kremem.

</doc>
<doc id="5355444" url="https://pl.wikipedia.org/wiki?curid=5355444" title="Voodoo (album D’Angelo)">
Voodoo (album D’Angelo)



</doc>
<doc id="5355446" url="https://pl.wikipedia.org/wiki?curid=5355446" title="McChicken">
McChicken

McChicken – rodzaj hamburgera serwowanego w sieci fast food McDonald’s.
Historia.
Kanapka została wprowadzona na rynek w 1980 roku.
Opis produktu.
McChicken składa się z bułki pszennej, kotleta panierowanego, krojonej sałaty oraz majonezu.
Wartości odżywcze.
McChicken waży 190 gramów oraz zawiera 519 kcal.

</doc>
<doc id="5355452" url="https://pl.wikipedia.org/wiki?curid=5355452" title="Partia Sprawiedliwości i Rozwoju">
Partia Sprawiedliwości i Rozwoju



</doc>
<doc id="5355456" url="https://pl.wikipedia.org/wiki?curid=5355456" title="Collège Stanislas">
Collège Stanislas

Collège Stanislas potocznie znana jako Stan, jest wysoce selektywną prywatną szkołą katolicką w Paryżu, zlokalizowaną przy "Rue Notre-Dame-des-Champs" w 6. dzielnicy. Ma ponad 3000 uczniów, od przedszkola po zajęcia przygotowawcze (zajęcia przygotowujące uczniów do wejść do elitarnych grandes écoles, takich jak École Polytechnique, CentraleSupélec, ESSEC Business School, ESCP Business School i HEC Paris) i jest największą prywatną szkołą we Francji. Stanislas jest uważany za jedną z najbardziej prestiżowych i elitarnych szkół francuskich.
Szkoła zajęła pierwsze miejsce w 2019 roku dla liceum.

</doc>
<doc id="5355457" url="https://pl.wikipedia.org/wiki?curid=5355457" title="Collège Stanislas de Paris">
Collège Stanislas de Paris



</doc>
<doc id="5355458" url="https://pl.wikipedia.org/wiki?curid=5355458" title="Superpuchar Luksemburga w piłce siatkowej mężczyzn (2022)">
Superpuchar Luksemburga w piłce siatkowej mężczyzn (2022)

Superpuchar Luksemburga w piłce siatkowej mężczyzn 2022 – trzecia edycja rozgrywek o Superpuchar Luksemburga zorganizowana przez Luksemburski Związek Piłki Siatkowej ("Fédération Luxembourgeoise de Volleyball", FLVB). Mecz rozegrany został 24 września 2022 roku w hali sportowej Cents ("Hall Omnisports Cents") w mieście Luksemburg. Wzięły w nim udział dwa kluby: mistrz i zdobywca Pucharu Luksemburga w sezonie 2021/2022 – oraz finalista Pucharu Luksemburga w tym sezonie – . Rozgrywki o superpuchar zostały przywrócone po dwuletniej przerwie.
Po raz drugi zdobywcą Superpucharu Islandii został klub .
Mecz.
Sobota, 24 września 202220:00 – Hall Omnisports Cents, LuksemburgCzas trwania meczu: 131 minutSędziowie: Carel Zuidberg i Raoul Jungers

</doc>
<doc id="5355466" url="https://pl.wikipedia.org/wiki?curid=5355466" title="Ziemia ziębicka">
Ziemia ziębicka



</doc>
<doc id="5355469" url="https://pl.wikipedia.org/wiki?curid=5355469" title="Frank Möller (lekkoatleta)">
Frank Möller (lekkoatleta)

Frank Möller (ur. 16 lutego 1960 w Hohen Neuendorf) – niemiecki lekkoatleta, sprinter, uczestnik igrzysk olimpijskich w 1988. Podczas swojej kariery reprezentował Niemiecką Republikę Demokratyczną.
Osiągnięcia sportowe.
Specjalizował się w biegu na 400 metrów. Zajął 2. miejsce w sztafecie 4 × 400 metrów w zawodach pucharu świata w 1985 w Canberze.
Zajął 6. miejsce w sztafecie 4 × 400 metrów na mistrzostwach Europy w 1986 w Stuttgarcie, a na mistrzostwach świata w 1987 w Rzymie odpadł w półfinale tej konkurencji.
Zajął czwarte miejsce w finale biegu sztafetowego 4 × 400 metrów na igrzyskach olimpijskich w 1988 w Seulu (sztafeta NRD biegła w składzie: Jens Carlowitz, Mathias Schersing, Möller i Thomas Schönlebe).
Zdobywał medale mistrzostw NRD. W sztafecie 4 × 100 metrów był mistrzem w 1983, wicemistrzem w 1980 i 1982 oraz brązowym medalistą w 1981, w sztafecie 4 × 400 metrów wicemistrzem w 1983, a w biegu na 400 metrów brązowym medalistą w 1986. Był również halowym mistrzem NRD w biegu na 200 metrów w 1984 oraz wicemistrzem na tym dystansie w 1983 i w biegu na 400 metrów w 1987.
23 czerwca 1986 w Erfurcie biegł w składzie sztafety 4 × 400 metrów, która z czasem 2:59,86 ustanowiła rekord NRD, który do tej pory (październik 2022) jest rekordem Niemiec.
Rekordy życiowe.
Rekordy życiowe Möllera:

</doc>
<doc id="5355473" url="https://pl.wikipedia.org/wiki?curid=5355473" title="Automatyczny sygnalizator skażeń GSP-11">
Automatyczny sygnalizator skażeń GSP-11

Automatyczny sygnalizator skażeń GSP-11 – przyrząd rozpoznania bojowych środków trujących używany w ludowym Wojsku Polskim.
Charakterystyka przyrządu.
W latach lat 60. XX w. w miejsce automatycznego sygnalizatora skażeń GSP-1, na wyposażenie Wojska Polskiego zaczęły trafiać importowane z ZSRR sygnalizatory skażeń GSP-11. Były przeznaczone do automatycznego wykrywania w powietrzu i sygnalizowania obecności skażeń fosforoorganicznymi środkami trującymi typu G.&lt;br&gt;Podstawą detekcji była zachodząca w fazie ciekłej, w termostatowanym bloku pomiarowym, biochemiczna reakcja inhibicji aktywności katalitycznej esterazy cholinowej przez środki fosforoorganiczne, z kolorymetrycznym pomiarem efektów reakcji. Obecność środków fosforoorganicznych zmniejszała szybkość zmiany barwy odczynnika – wskaźnika wrażliwego na pH roztworu. W przypadku zabarwienia taśmy na kolor czerwony, automatycznie włączał się alarm świetlny i dźwiękowy.
&lt;br&gt;Zestawy odczynników do sygnalizatorów skażeń początkowo importowano. W wyniku prac badawczych prowadzonych przez pracowników Ośrodka Badawczego Sprzętu Chemicznego, po roku 1971 uruchomiono ich produkcję także w Polsce.

</doc>
<doc id="5355480" url="https://pl.wikipedia.org/wiki?curid=5355480" title="Rajd Akropolu 1968">
Rajd Akropolu 1968

Rajd Akropolis 1968 (16. Acropolis Rally) – 16 edycja rajdu samochodowego Rajd Akropolis rozgrywanego w Grecji. Rozgrywany był od 30 maja do 4 czerwca 1968 roku. Była to czwarta runda Rajdowych Mistrzostw Europy w roku 1968.

</doc>
<doc id="5355484" url="https://pl.wikipedia.org/wiki?curid=5355484" title="Juchniszki (rejon jezioroski)">
Juchniszki (rejon jezioroski)



</doc>
<doc id="5355487" url="https://pl.wikipedia.org/wiki?curid=5355487" title="HK Biełgorod">
HK Biełgorod

HK Biełgorod (ros. ХК Белгород) – rosyjski klub hokeja na lodzie z siedzibą w Biełgorodzie.
Historia.
Drużyna występowała w rozgrywkach RHL, z których została wycofana po sezonie 2012/2013.
W 2012 drużyna juniorska MHK Biełgorod przystąpiła do ligi MHL-B (od 2016 NMHL).

</doc>
<doc id="5355498" url="https://pl.wikipedia.org/wiki?curid=5355498" title="Syrnino (obwód Dobricz)">
Syrnino (obwód Dobricz)

Syrnino () – wieś w Bułgarii, w obwodzie Dobricz, w gminie Generał Toszewo. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 września 2022 roku miejscowość liczyła 37 mieszkańców.

</doc>
<doc id="5355501" url="https://pl.wikipedia.org/wiki?curid=5355501" title="Bjarke Ingels">
Bjarke Ingels

Bjarke Bundgaard Ingels (ur. 2 października 1974 w Kopenhadze) – duński architekt, założyciel Bjarke Ingels Group (BIG). W 2011 został ogłoszony "Innowatorem Roku w Architekturze" przez The Wall Street Jornual, a w 2016 magazyn TIME umieścił go na liście "100 Najbardziej Wpływowych Ludzi".
Życiorys.
Wczesne życie.
Urodził się w Kopenhadze 2 października 1974 roku w rodzinie inżyniera i dentystki, ma dwójkę rodzeństwa. W młodości podejmował się różnych prac m.in. rozwożenia gazet, sprzedawania hot dogów, sprzątania na dworcu czy pracy w hospicjum. 
Od najmłodszych lat wykazywał zainteresowanie rysowaniem, chciał zostać rysownikiem komiksów. W 1993 roku zaczął studiować architekturę w Królewskiej Duńskiej Akademii Sztuk Pięknych w celu nauki rysunku. Wtedy także szczerze zainteresował się architekturą. W 1996 studiował architekturę także na uniwersytecie w Barcelonie w ramach programu Erasmus. W 1999 roku ukończył studia. Podczas studiów wraz z czterema innymi studentami pracował nad projektem kampusu uniwersyteckiego w Barcelonie. Ich projekt został zakwalifikowany do finału, studenci otrzymali 90 tysięcy dolarów na dokończenie projektu, wkrótce wynajęli biuro i podjęli dalsze prace, jednak ich projekt nie wygrał.
Kariera.
W latach 1998–2001 pracował dla Rema Koolhaasa w jego biurze Office for Metropolitan Architecture w Rotterdamie. W 2001 wrócił do Kopenhagi wraz z kolegą z poprzedniej pracy, Julienem de Smedt, by wkrótce założyć razem pracownię architektoniczną PLOT. W 2003 PLOT zrealizował m.in. projekt odkrytych basenów The Harbour Bath w porcie w Kopenhadze. W 2004 jego projekt sali koncertowej w Stravanger otrzymał nagrodę Złotego Lwa na Architektonicznym Biennale w Wenecji. W 2006 roku architekci otrzymali nagrodę Forum AID dla najlepszego domu w Skandynawii za kompleks VM Houses w dzielnicy Ørestad.
W 2005 roku założył pracownię Bjarke Ingels Group. Pierwsze biuro otwarte zostało w Kopenhadze, kolejne w Nowym Jorku (2010), Londynie (2016) i Barcelonie (2019). W 2005 roku ukończył szpital psychiatryczny w Helsingør, zaprojektowany na wzór płatka śniegu. W 2008 podczas World Architecture Festival w Barcelonie jego projekt Mountain Dwellings został ogłoszony najlepszym projektem kompleksu mieszkalnego. Mountain Dwellings to kompleks 80 mieszkań wybudowanych nad zabudowanym, wielopoziomowym parkingiem. Mieszkania ułożone są blokami stopniowo do góry, tworząc sztuczny „stok”. Na dachach znajdują się tarasy i ogródki dachowe.
W 2007 wygrał przetarg na projekt nowego Duńskiego Muzeum Morskiego w Helsingør, które wcześniej znajdowało się w zamku Kronborg, wpisanym na Listę Światowego Dziedzictwa UNESCO. Muzeum zostało zaprojektowane w dawnym suchym doku na podziemnej powierzchni 7,600 tysięcy metrów kwadratowych. Budowę rozpoczęto w 2010 i ukończono trzy lata później.
Ingels zaprojektował pawilon w kształcie pętli dla stanowiska Danii na Expo 2010 w Szanghaju o powierzchni 3000 metrów kwadratowych. W środku poprowadzona została ścieżka rowerowa, która umożliwiała zwiedzanie duńskiej wystawy nie schodząc z roweru. W kolejnych latach zaczął pracować coraz częściej nad międzynarodowymi projektami.
W 2011 został ogłoszony "Innowatorem Roku w Architekturze" przez The Wall Street Jornual. W 2012 Ingels przeniósł się do Nowego Jorku, by nadzorować prace nad budynkiem mieszkalnym VIA 57 West. W 2015 przedstawił projekt systemu ochrony przeciwpowodziowej DryLine w Nowym Jorku. Architekt zaaranżował wały przeciwpowodziowe w projekcie tak, by te pełniły również „funkcję społeczną” – zaprojektował park na nadbrzeżu rzeki wraz z nasypami oddzielającymi od wody.
W 2015 BIG rozpoczął prace nad projektem siedziby dla Google. W 2022 ukończono kampus Bay View projektu BIG. Pracownia także w 2015 zaprojektowała WTC 2. W 2016 magazyn TIME umieścił go na liście "100 Najbardziej Wpływowych Ludzi".
W 2019 ukończona została spalarnia śmieci CopenHill w Kopenhadze projektu BIG. Spalarnia jest w kształcie stoku, a na jej zielonym dachu znajduje się powierzchnia do zjazdów na nartach. Spalarnia nie emituje żadnych szkodliwych gazów, a jedynie parę wodną.
W 2019 pojawiły się informacje o tym, że BIG zajmie się zaprojektowaniem kompleksu przy ulicy Towarowej 22 w Warszawie. Na działce o powierzchni 6 hektarów powstać miały biurowce przecięte parkiem, umożliwiającym wejście na zielony dach. W 2022 rozpoczęła się rozbiórka starych obiektów przy Towarowej 22, jednak deweloper nie wspomina obecnie o projekcie pracowni Ingelsa.
Styl.
Projekty Ingelsa reprezentują „egalitarne” podejście do architektury, skupiając się na potrzebach ludzi korzystających z budynków, posiadają wiele wspólnych przestrzeni dopasowanych do potrzeb wszystkich mieszkańców. Jego projekty często łączą ze sobą niepasujące na pierwszy rzut oka elementy, jak chociażby połączenie spalarni śmieci z jazdą na nartach (projekt Amager Bakke).
Budynki wychodzące spod planów Ingelsa często przybierają kaskadową formę, schodzących w dół tarasów – najczęściej zielonych, wypełnionych roślinami. Przykładowo budynek 8 House nawiązuje do okolicznych pól uprawnych.
Swoją filozofię dotyczącą architektury Ingels prezentuje w manifeście Yes is More stworzonego w formie komiksu. Prezentuje w nim koncepcję którą nazywa „hedonistycznym zrównoważonym rozwojem” – zakłada, że możliwa jest architektura, której praktycznym celem jest tworzenie miejsc doskonałych zarówno społecznie, gospodarczo i ekologicznie.
Życie prywatne.
Jest w związku z hiszpańską architektką Ruth Otero, z którą ma syna.
Niektóre nagrody i wyróżnienia.
Niektóre nagrody i wyróżnienia:

</doc>
<doc id="5355502" url="https://pl.wikipedia.org/wiki?curid=5355502" title="Syrnino">
Syrnino



</doc>
<doc id="5355504" url="https://pl.wikipedia.org/wiki?curid=5355504" title="Fragmenty Kijowskie">
Fragmenty Kijowskie



</doc>
<doc id="5355505" url="https://pl.wikipedia.org/wiki?curid=5355505" title="Wasilewo (Bułgaria)">
Wasilewo (Bułgaria)

Wasilewo () – wieś w Bułgarii, w obwodzie Dobricz, w gminie Generał Toszewo. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 września 2022 roku miejscowość liczyła 372 mieszkańców.

</doc>
<doc id="5355506" url="https://pl.wikipedia.org/wiki?curid=5355506" title="Kalniszki (starostwo Turmont)">
Kalniszki (starostwo Turmont)



</doc>
<doc id="5355508" url="https://pl.wikipedia.org/wiki?curid=5355508" title="Eliminacje Mistrzostw Europy w Piłce Nożnej 2024/Grupa E">
Eliminacje Mistrzostw Europy w Piłce Nożnej 2024/Grupa E

W Grupie E eliminacji do Euro 2024 biorą udział następujące zespoły:

</doc>
<doc id="5355509" url="https://pl.wikipedia.org/wiki?curid=5355509" title="Rajd Dunaju 1968">
Rajd Dunaju 1968

Rajd Dunaju 1968 (5. Internationale Donau-Castrol-Rallye) – 5. edycja rajdu samochodowego Rajd Dunaju rozgrywanego w Rumunii. Rozgrywany był od 17 do 20 lipca 1968 roku. Była to piąta runda Rajdowych Mistrzostw Europy w roku 1968.

</doc>
<doc id="5355510" url="https://pl.wikipedia.org/wiki?curid=5355510" title="Volvo 142 S">
Volvo 142 S



</doc>
<doc id="5355511" url="https://pl.wikipedia.org/wiki?curid=5355511" title="BMW 2000 Tilux">
BMW 2000 Tilux



</doc>
<doc id="5355515" url="https://pl.wikipedia.org/wiki?curid=5355515" title="Kościół św. Benedykta Opata w Imbramowicach">
Kościół św. Benedykta Opata w Imbramowicach

Kościół św. Benedykta Opata w Imbramowicach – zabytkowy rzymskokatolicki kościół, położony w Imbramowicach, w gminie Trzyciąż, w powiecie olkuskim, w województwie małopolskim.
Kościół, dzwonnica, kostnica oraz ogrodzenie zostały wpisane do rejestru zabytków nieruchomych województwa małopolskiego.
Historia.
W 1223 roku istniała w Imbramowicach kaplica drewniana pw. św. Benedykta. Parafię wzmiankują dokumenty z 1326 roku, a drewniany kościół wymienia Jan Długosz w Liber beneficiorum (ok. 1480 r.). Świątynia została opisana po raz ostatni w czasie wizytacji w 1727 roku.
W latach 1732–1736 wybudowano murowany budynek, którego fundatorką była przełożona klasztoru Norbertanek, Zofia Grothówna, oraz archiprezbiter bazyliki Mariackiej w Krakowie, ks. Dominik Lochman. Budowniczym był Józef Krause. 29 kwietnia 1736 roku bp Mikołaj Kunicki poświęcił kościół.
Architektura.
Obiekt barokowy, jednonawowy, zbudowany na planie prostokąta. Nad głównym portalem znajduje się tablica erekcyjna z datą 1735. Ołtarze boczne późnobarokowe z obrazami "Ecce Homo" i "Matki Bożej Częstochowskiej", namalowane w latach 30. XX w. przez Bolesława Rutkowskiego.

</doc>
<doc id="5355516" url="https://pl.wikipedia.org/wiki?curid=5355516" title="Bućki (rejon wilejski)">
Bućki (rejon wilejski)

Bućki (; ) – wieś na Białorusi, w obwodzie mińskim, w rejonie wilejskim, w sielsowiecie Chocieńczyce.
Dawniej używane nazwy – Bućki I, Budźki.
Historia.
W czasach zaborów wieś w powiecie wilejskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie wilejskim, w gminie Chocieńczyce.
Według Powszechnego Spisu Ludności z 1921 roku wsie Bućki I i Bućki II zamieszkiwało 212 osób, 166 było wyznania rzymskokatolickiego a 46 prawosławnego. Jednocześnie 175 mieszkańców zadeklarowało polską, 36 białoruską a 1 rosyjską przynależność narodową. Były tu 34 budynki mieszkalne. W 1931 Bućki I w 25 domach zamieszkiwało 125 osób.
Wierni należeli do parafii rzymskokatolickiej w Radoszkowicach i prawosławnej w Chocieńczycach. Miejscowość podlegała pod Sąd Grodzki w Ilji i Okręgowy w Wilnie; właściwy urząd pocztowy mieścił się w Chocieńczycach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5355519" url="https://pl.wikipedia.org/wiki?curid=5355519" title="Bućki II">
Bućki II

Bućki II (; ) – dawniej wieś. Obecnie część wsi Bućki na Białorusi, w obwodzie mińskim, w rejonie wilejskim, w sielsowiecie Chocieńczyce.
Dawniej używane nazwy – Bućki II, Budźki II.
Historia.
W czasach zaborów wieś w powiecie wilejskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie wilejskim, w gminie Chocieńczyce.
Według Powszechnego Spisu Ludności z 1921 roku wsie Bućki I i Bućki II zamieszkiwało 212 osób, 166 było wyznania rzymskokatolickiego a 46 prawosławnego. Jednocześnie 175 mieszkańców zadeklarowało polską, 36 białoruską a 1 rosyjską przynależność narodową. Były tu 34 budynki mieszkalne. W 1931 Bućki II w 18 domach zamieszkiwało 98 osób.
Wierni należeli do parafii rzymskokatolickiej w Radoszkowicach i prawosławnej w Chocieńczycach. Miejscowość podlegała pod Sąd Grodzki w Ilji i Okręgowy w Wilnie; właściwy urząd pocztowy mieścił się w Chocieńczycach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5355522" url="https://pl.wikipedia.org/wiki?curid=5355522" title="Yukikaze">
Yukikaze

„Yukikaze” – nazwa noszona na przestrzeni dziejów przez kilka japońskich okrętów:

</doc>
<doc id="5355524" url="https://pl.wikipedia.org/wiki?curid=5355524" title="Welikowo (obwód Dobricz)">
Welikowo (obwód Dobricz)

Welikowo () – wieś w Bułgarii, w obwodzie Dobricz, w gminie Generał Toszewo. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 września 2022 roku miejscowość liczyła 31 mieszkańców.

</doc>
<doc id="5355525" url="https://pl.wikipedia.org/wiki?curid=5355525" title="Welikowo">
Welikowo



</doc>
<doc id="5355526" url="https://pl.wikipedia.org/wiki?curid=5355526" title="Bućki III">
Bućki III

Bućki III – dawny folwark. Tereny, na których leżał, znajdują się obecnie na Białorusi, w obwodzie mińskim, w rejonie wilejskim, w sielsowiecie Chocieńczyce.
Dawniej używana nazwa – Budźki.
Historia.
W czasach zaborów dobra w gminie Chocieńczyce, w powiecie wilejskim, w guberni wileńskiej Imperium Rosyjskiego.
W latach 1921–1945 folwark leżał w Polsce, w województwie wileńskim, w powiecie wilejskim, w gminie Chocieńczyce.
Powszechny Spis Ludności z 1921 roku nie podał danych dotyczących miejscowości. W 1931 w 3 domach zamieszkiwało 15 osób.
W okresie międzywojennym umiejscowiona była tu strażnica KOP „Budźki”. W 1932 roku obsada strażnicy zakwaterowana była w budynku prywatnym.
Wierni należeli do parafii rzymskokatolickiej w Radoszkowicach i prawosławnej w Chocieńczycach. Miejscowość podlegała pod Sąd Grodzki w Ilji i Okręgowy w Wilnie; właściwy urząd pocztowy mieścił się w Chocieńczycach.

</doc>
<doc id="5355528" url="https://pl.wikipedia.org/wiki?curid=5355528" title="Janis Dimopulos">
Janis Dimopulos

Joanis (Janis) K. Dimopulos (; ur. 6 czerwca 1932 we Wrontu, gmina Dion-Olimp, zm. 22 września 2022 w Pilei) – grecki polityk, prawnik i ekonomista, parlamentarzysta krajowy, w 1981 poseł do Parlamentu Europejskiego I kadencji, wiceminister handlu.
Życiorys.
Syn dwojga nauczycieli, jego ojciec Konstandinos był także politykiem i parlamentarzystą. Ojciec chrzestny Leonidas Joanidis pełnił natomiast funkcję ministra. W młodości uprawiał koszykówkę, od 1947 do 1956 był zawodnikiem m.in. PAOK BC. Studiował prawo i ekonomię na Uniwersytecie Arystotelesa w Salonikach, w latach 60. kształcił się podyplomowo w zakresie ekonomii na Uniwersytecie Nowojorskim. Praktykował zawodowo jako prawnik, od 1964 do 1967 był attaché handlowym w greckim konsulacie w Nowym Jorku.
Zaangażował się w działalność polityczną w ramach Nowej Demokracji. W latach 1974–1981 zasiadał w Parlamencie Hellenów I i II kadencji z okręgu Nomos Pieria. Od 28 listopada 1977 do 10 maja 1980 zajmował stanowisko wiceministra handlu w rządzie Konstandinosa Karamanlisa. Od stycznia do października 1981 wykonywał mandat posła do Parlamentu Europejskiego w ramach delegacji krajowej, pozostawał deputowanym niezrzeszonym. W późniejszych latach był m.in. dyrektorem generalnym jednego ze szpitali.
Został pochowany 23 września 2022 w Pilei.

</doc>
<doc id="5355529" url="https://pl.wikipedia.org/wiki?curid=5355529" title="Stefan Tabaczyński">
Stefan Tabaczyński

Stefan Tabaczyński (ur. 10 maja 1915 w Racięcinie, zm. 28 maja 1943 w Lahn) – polski wojskowy, porucznik obserwator Polskich Sił Powietrznych w Wielkiej Brytanii, kapitan (Flight Lieutenant) Royal Air Force.
Życiorys.
Urodził się w 1915 roku w Racięcinie, jako najmłodsze z trojga dzieci Antoniego Tabaczyńskiego i Ireny Urszuli Rościszewskiej. W młodości ukończył osiem klas gimnazjum i zdał maturę, nie wiadomo jednak do jakiej szkoły uczęszczał. Od 20 września 1935 roku do 1 stycznia 1936 roku pełnił służbę wojskową w Szkole Podchorążych Rezerwy Kawalerii w Grudziądzu, a następnie do 10 października 1937 roku w Szkole Podchorążych Lotnictwa. Po ukończeniu Szkoły Podchorążych Lotnictwa został skierowany do 41 Eskadry 4 Pułku Lotniczego, gdzie uzyskał przydział mobilizacyjny, a następnie został zwolniony do cywila.
W 1939 roku został zmobilizowany. 5 września 1939 roku brał udział w odebraniu z lotniska Okęcie wyprodukowanych dla Bułgarii samolotów PZL.43, które następnie miały być używane przez eskadrę. Podczas akcji trzy z pięciu maszyn zostały zniszczone przez nalot Luftwaffe, Tabaczyński pilotował jedną z dwóch ocalałych maszyn. 6 września 1939 roku wraz z Leonem Ośmiałowskim i Władysław Radwańskim przeprowadził rozpoznanie na drogach w okolicy Przasnysza, podczas podchodzenia do lądowania załoga wyłamała podwozie samolotu. 17 lub 18 września 1939 roku wraz z eskadrą przekroczył granicę polsko-rumuńską, 24 września dotarł do Tulczy, a dwa dni później do Bukaresztu. Następnie ponownie do Tulczy, a 30 września znów do Bukaresztu. 7 października 1939 roku przekroczył granicę z Jugosławią, po czterech dniach dotarł do Grecji, skąd 17 października na pokładzie statku SS Pułaski udał się do Francji.
23 lub 24 października przybył do Lyonu. Od 5 marca 1940 roku wraz z 15 innymi podchorążymi i podoficerami szkolił się w Clermont-Ferrand na radionawigatora i strzelca pokładowego. Od kwietnia 1940 roku przebywał na szkoleniu w Rochefort. Po klęsce Francji ewakuował się z Saint-Jean-de-Luz na pokładzie statku SS Arandora Star. 27 czerwca 1940 roku dotarł do Liverpoolu. 
W październiku 1940 roku przeszedł szkolenie w bazie RAF w Benson (latał na bombowcach Fairey Battle), a następnie także w Szkole Pilotażu w Hucknall. W listopadzie 1940 roku przeszedł szkolenie strzelca pokładowego w Penrhos, a w grudniu tego samego roku w Ośrodku Szkolenia Załóg Bombowych w Bramcote. W lutym 1941 roku przerwał szkolenie w Bramcote i został skierowany na kurs nawigacji dla obserwatorów w Staverton.
16 sierpnia 1941 roku został przydzielony do 300 Dywizjonu Bombowego. Pierwszy lot bojowy odbył w nocy z 31 sierpnia na 1 września 1941 roku, atakując port w Boulogne. 1 września 1941 roku został awansowany do stopnia porucznika (Flying Officer). 17 sierpnia 1942 roku został ponownie przydzielony do szkolenia w Hucknall, a w styczniu 1943 roku do Cranfield, gdzie przeszedł szkolenie na samolotach De Havilland Mosquito. W marcu 1943 roku został przydzielony do 307 Dywizjonu Myśliwskiego Nocnego i awansowany do stopnia kapitana (Flight Lieutenant) Royal Air Force.
Zginął, zestrzelony w nocy z 27 na 28 maja 1943 roku nad Lahn, podczas patrolowania okolic lotniska Vechta. Jego samolot został zestrzelony przez asa myśliwskiego Luftwaffe Heinza Strüninga, wraz z Tabaczyńskim zginął porucznik Jan Fusiński. Po wojnie zostali ekshumowani i pochowani na cmentarzu wojennym w Rheinbergu.
Życie prywatne.
W latach 30. XX wieku zawarł związek małżeński z Haliną Siedlanowską.
Odznaczenia.
Został odznaczony następującymi odznaczeniami:

</doc>
<doc id="5355530" url="https://pl.wikipedia.org/wiki?curid=5355530" title="Żiten (obwód Dobricz)">
Żiten (obwód Dobricz)

Żiten () – wieś w Bułgarii, w obwodzie Dobricz, w gminie Generał Toszewo. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 września 2022 roku miejscowość liczyła 144 mieszkańców.

</doc>
<doc id="5355531" url="https://pl.wikipedia.org/wiki?curid=5355531" title="Automatyczny sygnalizator skażeń AVJ">
Automatyczny sygnalizator skażeń AVJ

Automatyczny sygnalizator skażeń AVJ – przyrząd rozpoznania bojowych środków trujących używany w ludowym Wojsku Polskim.
Charakterystyka przyrządu.
W latach lat 60. XX w. w miejsce automatycznego sygnalizatora skażeń GSP-1, na wyposażenie Wojska Polskiego zaczęły trafiać importowane z Węgier sygnalizatory skażeń AVJ. Były przeznaczone do automatycznego wykrywania w powietrzu i sygnalizowania obecności skażeń fosforoorganicznymi środkami trującymi typu G i V.&lt;br&gt;Podstawą detekcji była zachodząca w wyniku biochemicznej reakcji inhibicja aktywności katalitycznej cholinoesterazy przez środki fosforoorganiczne, z kolorymetrycznym pomiarem efektów reakcji. Pomiar stopnia odbarwienia taśmy wskaźnikowej, nasyconej niebieskim odczynnikiem alkacymetrycznym, był określany na podstawie intensywności strumienia światła odbitego od powierzchni taśmy.
Zestawy odczynników do sygnalizatorów skażeń początkowo importowano. W wyniku prac badawczych prowadzonych przez pracowników Ośrodka Badawczego Sprzętu Chemicznego, po roku 1971 uruchomiono ich produkcję także w Polsce.

</doc>
<doc id="5355532" url="https://pl.wikipedia.org/wiki?curid=5355532" title="Barbara Pałys">
Barbara Pałys

Barbara Jadwiga Pałys (ur. 11 września 1964) – polska chemiczka, profesor doktor habilitowana nauk chemicznych.
Życiorys.
Studia na kierunku chemia ukończyła w 1988 roku na Uniwersytecie Warszawskim. Następnie swoje badania do pracy doktorskiej prowadziła na Uniwersytecie Twente, gdzie 4 lutego 1993 uzyskała stopień doktora nauk chemicznych za pracę: "Support-induced changes in the electrocatalytic properties of phthalocyanine films: A spectroelectrochemical approach". W latach 1993–1994 odbyła staż na Uniwersytecie Technicznym w Eindhoven. W 1995 roku podjęła pracę na Wydziale Chemii Uniwersytetu Warszawskiego, gdzie pracuje po dziś dzień. Ponownie odbyła staż zagraniczny w latach 1999–2000 na Wolnym Uniwersytecie Brukselskim. Habilitowała się w 2008 roku, a w 2021 uzyskała stopień profesora zwyczajnego.
Jej mężem jest Marcin Pałys, rektor Uniwersytetu Warszawskiego w latach 2012–2020.
Jako wykładowca Wydziału Chemii Uniwersytetu Warszawskiego jest aktywna w środowisku akademickim. Zasiada m.in. w:
W latach 2009–2013 była kierownikiem Zakładu Chemii Fizycznej na Wydziale Chemii Uniwersytetu Warszawskiego.
Tematyka badawcza.
Jest kierowniczką grupy badawczej Materiały dla Biosensorów, działającej w Centrum Nauk Biologiczno-Chemicznych Uniwersytetu Warszawskiego. Tematyka grupy obejmuje otrzymywanie i badanie właściwości fizykochemicznych powierzchni, materiałów lub nanostruktur, które wykazują właściwości elektrokatalityczne lub mogą stanowić matryce do osadzania enzymów i innych substancji wykorzystywanych w biosensorach. Szczególną uwagę poświęca kompozytom tlenku grafenu i polimerom przewodzącym oraz technikom pomiarowym takim jak spektroskopia w podczerwieni, spektroskopia Ramana, SERS, SEIRA.
Jest autorką ponad 70 artykułów naukowych, promotorką 4 rozpraw doktorskich oraz wielu prac magisterskich i licencjackich.

</doc>
<doc id="5355533" url="https://pl.wikipedia.org/wiki?curid=5355533" title="Żiten">
Żiten



</doc>
<doc id="5355535" url="https://pl.wikipedia.org/wiki?curid=5355535" title="Edward de Bondy">
Edward de Bondy

Edward de Bondy (ur. 24 listopada 1849, zm. w kwietniu 1922 w Wilnie) – generał major Armii Imperium Rosyjskiego.
Życiorys.
Urodził się 24 listopada 1849 na Litwie, w rodzinie Leopolda, lekarza, właściciela ziemskiego i Julii z Kunickich. Z pochodzenia Fancuz. Ukończył gimnazjum filologiczne w Nowogrodzie Siewierskim, a później studia prawnicze na Uniwersytecie Petersburskim.
17 sierpnia 1869 wstąpił do 2 Konstantynowskiej Szkoły Wojskowej. 17 lipca 1872 jako chorąży został wcielony do 27 Brygady Artylerii. 29 grudnia 1873 awansował na podporucznika, a 24 listopada 1874 na porucznika. 16 września 1875 został przydzielony do Wileńskiego Okręgowego Zarządu Artylerii. 1 września 1876 wrócił do brygady. Od 19 listopada tego roku pełnił funkcję adiutanta brygady. 8 czerwca 1877 został starszym adiutantem w Zarządzie Naczelnika Artylerii 2 Korpusu Armijnego. 26 grudnia tego roku awansował na sztabskapitana, a 15 maja 1883 na kapitana. 31 października 1883 wrócił do 27 Brygady Artylerii na stanowisko dowódcy półbaterii w 4. baterii. 8 listopada tego roku został przeniesiony do 28 Brygady Artylerii, a 28 listopada został z niej odkomenderowany do 27 Brygady Artylerii. 17 lipca 1884 został wyznaczony na stanowisko starszego adiutanta w Zarządzie Artylerii Warszawskiego Okręgu Wojskowego, ale obowiązki objął 31 sierpnia tego roku. 30 sierpnia 1889 awansował na podpułkownika. 25 marca 1890 objął dowództwo 1 ruchomego parku moździerzy. 6 grudnia 1898 awansował na pułkownika. 13 lipca 1905 został wyznaczony na stanowisko dowódcy 4 dywizjonu moździerzy. 26 stycznia 1906 został przeniesiony w stan spoczynku, w stopniu generała majora.
31 sierpnia 1915 został powołany do czynnej służby i przydzielony do Rezerwy Oficerów przy Sztabie Piotrogrodzkiego Okręgu Wojskowego. 14 października tego roku został wyznaczony na stanowisko naczelnika Odcinka Kontrolnego (ros. Контрољнаго Учáстка) guberni pskowskiej z powiatem ostaszkowskim guberni twerskiej przy Sztabie Frontu Północnego z uprawnieniami generała-gubernatora. Senat Rządzący ukazem z 31 marca 1916 zezwolił mu na używanie nazwiska „de Bondy”. 14 lutego 1917 został przydzielony do Rezerwy Oficerów przy Sztabie Dźwińskiego Okręgu Wojskowego. 2 marca tego roku został mianowany naczelnikiem 13 Brygady Robót Inżynieryjnych (ros. 13-я инженерная рабочая бригада). Na stopień rzeczywistego generała majora awansował ze starszeństwem z 11 lipca 1916. 25 listopada 1917 wysłał podanie do Naczelnego Polskiego Komitetu Wojskowego o przyjęcie do Wojska Polskiego. Został wpisany „na listę kandydatów”. Po rewolucji październikowej wyjechał z frontu do rodziny w Mikołajowie, gdzie przyjął zaproponowaną mu funkcję gubernatora wojennego miasta (ros. градоначальник), w strukturach administracji Państwa Ukraińskiego. Funkcję sprawował od maja do grudnia 1918. Po upadku rządu hetmana Pawło Skoropadskiego wyjechał do Odessy. Wiosną 1919 mieszkał przy Nikołajewskim Bulwarze 12, skąd 3 marca wysłał podanie do ministra spraw wojskowych o przyjęcie do Wojska Polskiego. Pismem z 20 czerwca 1919 generał został powiadomiony, że Naczelny Wódz nie wyraził zgody na przyjęcie go do Wojska Polskiego z powodu przekroczenia granicy wieku (61 lat). Później generał wrócił do Polski. Do 14 marca 1920 mieszkał w Warszawie, w pensjonacie p. Babińskiej przy ul. Brackiej 18, a następnie w Wilnie przy ul. Skopówka 9 m. 4. Posiadał majątki ziemskie: Mostołowicze i Chrzczeniszki.
„W lipcu 1920 podczas ofensywy bolszewicko-litewskiej jenerał de Bondy znajdował się w swym majątku Mestełkowiczach i tam bronił się sam jeden przeciw bandzie żołdaków litewskich, która obległa dwór i chciała za jaką bądź cenę jenerała dostać w swe ręce. Ś.p. de Bondy zarzucony został w mieszkaniu granatami ręcznemi, które jednak zaraz nie wybuchały. Korzystając z tego, 70-letni starzec odrzucał je przez okno i granaty pękały wśród samych napastników. W końcu jednak dwa pociski pękły u nóg sędziwego starca, który brocząc z 29 ran, ukrył się w jakimś schowaku. W tej samej niemal chwili nadeszła pomoc polska. Rannego jenerała przewieziono do Wilna, gdzie przez kilka miesięcy walczył ze śmiercią, a potem, pomimo pozornego wyzdrowienia, wciąż jeszcze nie domagał. W początkach kwietnia bieżącego roku rany się odnowiły, przyłączyła się gangrena”. Zmarł w końcu kwietnia 1922 w Wilnie.
Edward de Bondy był żonaty z Antoniną z Korwin-Piotrowskich, z którą miał syna Władysława Leopolda (ur. 1891) oraz cztery córki: Zofię (ur. 1878), zamężną z adwokatem Bronisławem Kowerskim (ur. 1872), Eugenię (ur. 1881), Marię (ur. 1883), po mężu Bończa-Białobrzeską i Natalię (ur. 1888), po mężu Sasinowską. Generał i jego syn byli luteraninami, natomiast żona i córki katoliczkami.
Antonina z Korwin-Piotrowskich była prawnuczką po kądzieli Tadeusza Kościuszki i wnuczką Kazimierza Piaseckiego z Szyrwint, jednego z przyjaciół Adama Mickiewicza. Zmarła 2 października 1936 w Wiłkomierzu. Staraniem najstarszej córki Zofii prochy jej zostały sprowadzone do Wilna i 19 grudnia 1936 złożone obok prochów męża w grobowcu rodzinnym Na Rossie (sektor 08-a, nr nagrobka 017). Na nagrobku nie ma (nie zachowały się?) inskrypcje wskazujące na miejsce pochówku generała de Bondy i jego żony.
Generał był spokrewniony z Aliną Bondy (1865–1935), artystką malarką, żoną Jakuba Glassa, prokuratora, a później sędziego Sądu Najwyższego. 13 lutego 1920 Jakub Glass wspólnie z generałami: Janem Roszkowskim, Władysławem Wejtko i Aleksandrem Antonowiczem oraz podpułkownikiem Tomaszem Łubieńskim podpisał oświadczenie zawierające „opinię najzupełniej pochlebną” o Edwardzie de Bondy, jako szlachetnym Polaku w służbie rosyjskiej i jego rodzinie. Powyższa opinia, a także przebieg służby wojskowej generała de Bondy, stoją w sprzeczności z denuncjacją, jaką 22 lutego 1920 wysłał do Ministerstwa Spraw Wojskowych inżynier Aleksander Henryk de Rosset. Ówczesny poseł i członek Sejmowej Komisji Wojskowej napisał, że generał de Bondy „miał złą bardzo opinię, gdyż służąc w armii rosyjskiej, dopuszczał się nadużyć”. 16 marca 1920 poseł de Rosset w piśmie skierowanym do Departamentu Personalnego MSWojsk. powołał się na generała Bolesława Siestrzeńcewicza, który miałby potwierdzić negatywną opinię na temat generała de Bondy. 22 sierpnia 1920 generał Siestrzeńcewicz udzielił Oddziałowi V Sztabu MSWojsk. odpowiedzi wymijającej odnośnie osoby generała de Bondy: „pomimo powoływania się na mnie przez jednego z posłów na Sejm, potwierdzam, że bliższe szczegóły czynnej służby jenerała de Bondy mnie nie są znane. Co do Jego przekonań narodowych mogę nadmienić, że ogólna opinia społeczeństwa głosiła, iż działalność na onczas pułkownika de Bondy charakteryzowała dobitnie wszystkie cechy urzędnika czasów carskiej Rosji”.

</doc>
<doc id="5355538" url="https://pl.wikipedia.org/wiki?curid=5355538" title="Kusksu">
Kusksu

Kusksu – tradycyjna maltańska zupa zrobiona głównie z bobu, małych paciorków makaronu i świeżych "ġbejniet". Choć podobne w kształcie, małe paciorki makaronu, znane lokalnie jako "kusksu", wyglądają jak kuskus, ale ten wydaje się być lżejszy i bardziej puszysty w fakturze. Natomiast "kusksu", od którego pochodzi nazwa zupy, to „miniaturowy makaron”, który jest gęsty i idealny do gotowania na wolnym ogniu. Po ugotowaniu małe paciorki makaronu nadają zupie charakterystyczną kremową, ciepłą konsystencję, dzięki czemu idealnie nadaje się do serwowania w chłodne dni.
Pochodzenie.
Biorąc pod uwagę jej bliskie podobieństwo do kuskusu, jest prawdopodobne, że zupa "kusksu" powstała podczas okupacji arabskiej. Jednak pisemne dowody dotyczące tego okresu są nieliczne. Wiarygodne źródło z XVIII wieku odnosi się do makaronu w kształcie ziarna pieprzu sugerując, że makaron "kusksu" był podstawą diety maltańskiej.
Składniki.
Podstawowym składnikiem używanym w kusksu jest bób, znany lokalnie jako „pełny”. Bób jest dobrze przystosowany do klimatu Malty i może stać się inwazyjny, jeśli nie jest kontrolowany. Na Malcie bób jest zwykle wysiewany w grudniu, a zbierany wczesną wiosną. Jego uprawa wymaga niewielkiej opieki lub wcale, a większość maltańskich rolników nie nawadnia swoich upraw. W 2016 roku maltański krajowy urząd statystyczny podał, że na oficjalnych rynkach sprzedano 595 ton bobu. Jest to liczba, która pokazuje, dlaczego niektórzy miejscowi nazywają bób „kultową” lub „ulubioną” fasolą Malty.
Kolejnym kluczowym składnikiem są małe koraliki makaronu, znane jako "kusksu". Oprócz nazwy zupy, makaron, który jest „trochę większy niż kolendra” dodaje „wspaniałą konsystencję, jak żadna inna”. Makaron "kusksu", który „nie powinien być mylony z kuskusem” jest powszechnie dostępny na Malcie, jednak ten kluczowy składnik może być trudny do pozyskania na rynkach międzynarodowych. Chociaż istnieją substytuty, nie zawsze jednak ich wykorzystanie może przynieść najlepsze rezultaty.
Inne składniki, które zwykle znajdują się w "kusksu", to świeży maltański ġbejna, zwykle dodawany tuż przed podaniem; obfite ilości cebuli i czosnku smażone na oleju oliwkowym lub maśle; liście laurowe; koncentrat pomidorowy; jajka, które są w tym przypadku gotowane w samej zupie, a nie oddzielnie; woda lub wywar warzywny; sól i pieprz do smaku, a pietruszka do przyozdobienia.
Odmiany.
Istnieje wiele wersji tego popularnego dania maltańskiego. Niektóre zawierają ryby, podczas gdy inni kucharze do swojego przepisu na "kusksu" wprowadzają bekon, kapustę i dynię. Jednak bardziej „autentyczne”, a może „oryginalne” wersje dania, "kusksu bil-ful" (kusksu z bobem) mają mniej składników i są to te, które są akurat dostępne.
W 2002 roku MaltaPost wydała serię znaczków upamiętniających maltańskie potrawy; w jej skład wchodzi znaczek przedstawiający bardziej tradycyjną wersję "kusksu bil-ful".

</doc>
<doc id="5355539" url="https://pl.wikipedia.org/wiki?curid=5355539" title="Czernookowo (obwód Dobricz)">
Czernookowo (obwód Dobricz)

Czernookowo () – wieś w Bułgarii, w obwodzie Dobricz, w gminie Generał Toszewo. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 września 2022 roku miejscowość liczyła 208 mieszkańców.

</doc>
<doc id="5355541" url="https://pl.wikipedia.org/wiki?curid=5355541" title="Czernookowo">
Czernookowo



</doc>
<doc id="5355542" url="https://pl.wikipedia.org/wiki?curid=5355542" title="Antoni">
Antoni



</doc>
<doc id="5355543" url="https://pl.wikipedia.org/wiki?curid=5355543" title="Chocieńczyce (rejon wilejski)">
Chocieńczyce (rejon wilejski)

Chocieńczyce – dawny majątek. Tereny, na których leżał, znajdują się obecnie na Białorusi, w obwodzie mińskim, w rejonie wilejskim, w sielsowiecie Chocieńczyce.
Historia.
W czasach zaborów dobra w gminie Chocieńczyce, w powiecie wilejskim, w guberni wileńskiej Imperium Rosyjskiego. W 1865 roku własność Wysockich.
W latach 1921–1945 folwark a następnie majątek leżał w Polsce, w województwie wileńskim, w powiecie wilejskim, w gminie Chocieńczyce.
Według Powszechnego Spisu Ludności z 1921 roku zamieszkiwało tu 61 osób, 17 było wyznania rzymskokatolickiego, 39 prawosławnego a 5 mojżeszowego. Jednocześnie 16 mieszkańców zadeklarowało polską, 40 białoruską a 5 żydowską przynależność narodową. Było tu 6 budynków mieszkalnych. W 1931 w 4 domach zamieszkiwało 57 osób.
Wierni należeli do parafii rzymskokatolickiej w Ilji i parafii prawosławnej w Chocieńczycach. Miejscowość podlegała pod Sąd Grodzki w Ilji i Okręgowy w Wilnie; właściwy urząd pocztowy mieścił się w Chocieńczycach.

</doc>
<doc id="5355544" url="https://pl.wikipedia.org/wiki?curid=5355544" title="Voigtländer">
Voigtländer

Voigtländer – niemiecka firma optyczna założona w Wiedniu w 1756 r. przez Johanna Christophera Voigtländera, jest jedną z najstarszych firm produkujących obiektywy. Była pierwszą firmą produkującą słynne obiektywy Petzvala.
Firma przestała istnieć w 1973 roku, gdy została przejęta przez firmę Rollei. Aktualnie właścicielem marki jest RINGFOTO GmbH &amp; Co. ALFO Marketing KG. Jednak firmą, która produkuje obiektywy pod szyldem Voigtländera od 1999 roku jest Cosina.
Pod marką Voigtländera powstają obiektywy do lustrzanek, aparatów dalmierzowych oraz bezlusterkowców.

</doc>
<doc id="5355550" url="https://pl.wikipedia.org/wiki?curid=5355550" title="Jednopartyjność">
Jednopartyjność



</doc>
<doc id="5355552" url="https://pl.wikipedia.org/wiki?curid=5355552" title="Wyżyny Appalaskie">
Wyżyny Appalaskie

Wyżyny Appalaskie ( lub ) – pas wyżyn we wschodniej części Stanów Zjednoczonych, biegnący wzdłuż łańcucha górskiego Appalachów, po jego zachodniej stronie. Rozciąga się od terytorium stanu Nowy Jork na północnym wschodzie, przez Pensylwanię, Wirginię Zachodnią, Ohio, Kentucky i Tennessee, po Alabamę na południowym zachodzie. Niewielkie fragmenty znajdują się także w granicach stanów Maryland, Wirginia i Georgia.
W obrębie Wyżyn Appalaskich wyszczególnia się wyżyny Allegheny i Cumberland oraz pasma górskie Catskill, Pocono, Allegheny i Cumberland. Obszar wyżyn zbudowany jest ze skał osadowych, w tym piaskowców, zlepieńców i łupków, nagromadzonych w erze paleozoicznej. Urozmaicona rzeźba terenu jest wynikiem procesów fluwialnych. 
Znajdują się tu największe na terenie Stanów Zjednoczonych złoża węgla, a także znaczne złoża wapienia, rud żelaza (w dużym stopniu wyeksploatowane), ropy naftowej i gazu ziemnego.

</doc>
<doc id="5355553" url="https://pl.wikipedia.org/wiki?curid=5355553" title="Appalachian Plateaus">
Appalachian Plateaus



</doc>
<doc id="5355554" url="https://pl.wikipedia.org/wiki?curid=5355554" title="Appalachian Plateau">
Appalachian Plateau



</doc>
<doc id="5355556" url="https://pl.wikipedia.org/wiki?curid=5355556" title="András Kappanyos">
András Kappanyos

András Kappanyos (ur. 10 października 1962 w Budapeszcie) – węgierski historyk literatury, tłumacz, nauczyciel akademicki. 
Życiorys.
Jako tłumacz pierwsze szlify zdobywał pod kierunkiem László Latora uczestnicząc w jego legendarnych seminariach prowadzonych na Uniwersytecie Loránda Eötvösa (ELTE) w Budapeszcie. Karierę naukową rozpoczął w 1990 roku na Uniwersytecie w Peczu w katedrze Ernő Kulcsára Szabó. Był uczestnikiem studiów podyplomowych na Uniwersytecie Oxfordzkim dzięki rocznemu stypendium fundacji George’a Sorosa. Doktorat w ramach programu English Literature obronił na ELTE, habilitację uzyskał na Uniwersytecie w Peczu. W roku 2015 obronił rozprawę z dziedziny przekładoznawstwa i uzyskał tytuł doktora Węgierskiej Akademii Nauk (węg. az MTA doktora).
Twórczość.
Jego prace z zakresu kulturoznawstwa koncentrują się wokół modernizmu oraz językowych dokonań klasycznej awangardy, głównie twórczości Lajosa Kassáka, Jamesa Joyce’a i T.S. Eliota. Zajmuje się analizą tradycji językowych modernizmu, zwłaszcza rozwojem gatunkowym poezji od Drydena po współczesną poezję pop. Jest pionierem przekładu kulturowego na Węgrzech, równocześnie wytrawnym analitykiem i wrażliwym tłumaczem tekstów literackich.
Profesor i wicedyrektor Instytutu Literaturoznawstwa BTK ELKH (dawniej Instytut Literaturoznawstwa Węgierskiej Akademii Nauk), kierownik Zakładu Współczesnej Literatury Węgierskiej, redaktor naczelny czasopisma Literatura, profesor w Instytucie Języka i Literatury Węgierskiej na Uniwersytecie w Miszkolcu, kierownik programu Przekładoznawstwa kulturowego w Szkole Doktorskiej Literaturoznawstwa Uniwersytetu w Miszkolcu. W latach 2015-16 był profesorem wizytującym Ranki Chair na Indiana University Bloomington.
Linki zewnętrzne.
Strona w Magyar Tudományos Művek Tára: https://m2.mtmt.hu/gui2/?type=authors&amp;mode=browse&amp;sel=10016996&amp;paging=2;20

</doc>
<doc id="5355557" url="https://pl.wikipedia.org/wiki?curid=5355557" title="Mistrzostwa Europy w Piłce Nożnej 2024 (kwalifikacje)">
Mistrzostwa Europy w Piłce Nożnej 2024 (kwalifikacje)



</doc>
<doc id="5355559" url="https://pl.wikipedia.org/wiki?curid=5355559" title="Przyrząd rozpoznania skażeń promieniotwórczych i chemicznych PRChR">
Przyrząd rozpoznania skażeń promieniotwórczych i chemicznych PRChR

Przyrząd rozpoznania skażeń promieniotwórczych i chemicznych PRChR – przyrząd rozpoznania bojowych środków trujących i skażeń promieniotwórczych używany w Wojsku Polskim.
Charakterystyka przyrządu.
Przyrząd rozpoznania skażeń promieniotwórczych i chemicznych PRChR wszedł na wyposażenie Wojska Polskiego w lach 70 XX w. Stanowił wyposażenie importowanych bojowych wozów piechoty BWP-1 i czołgów T-72.
Przyrząd PRChR jest przeznaczony do detekcji par i aerozoli środków trujących w powietrzu oraz skażeń promieniotwórczych terenu i promieniowania przenikliwego wybuchu jądrowego i do automatycznego sterowania mechanizmami wykonawczymi urządzeń zbiorowej ochrony przed bronią masowego rażenia zamontowanymi w wozach bojowych.
Detektorem skażeń chemicznych jest komora jonizacyjna, przez którą przepływa odfiltrowane i ogrzane powietrze. Składniki próbki są jonizowane promieniowaniem alfa. W przypadku braku środka trującego, przez komorę przepływa prąd o symetrycznej amplitudzie napięcia. Z chwilą wystąpienia skażenia wzrasta oporność elektryczna komory, przy dodatniej polaryzacji napięcia zasilającego. Oporność komory przy polaryzacji ujemnej nie ulega zmianie. Uzyskany sygnał z komory jonizacyjnej jest wzmacniany i porównywane są średnie prądy polaryzacji układu. Po przekroczeniu progu czułości generowane są sygnały alarmowe oraz uruchamiane mechanizmy wykonawcze urządzeń obrony przed bronią masowego rażenia.

</doc>
<doc id="5355561" url="https://pl.wikipedia.org/wiki?curid=5355561" title="Eliminacje Mistrzostw Europy w Piłce Nożnej 2024/Grupa C">
Eliminacje Mistrzostw Europy w Piłce Nożnej 2024/Grupa C

W Grupie C eliminacji do Euro 2024 biorą udział następujące zespoły:

</doc>
<doc id="5355564" url="https://pl.wikipedia.org/wiki?curid=5355564" title="Eliminacje Mistrzostw Europy w Piłce Nożnej 2024/Grupa G">
Eliminacje Mistrzostw Europy w Piłce Nożnej 2024/Grupa G

W Grupie G eliminacji do Euro 2024 biorą udział następujące zespoły:

</doc>
<doc id="5355574" url="https://pl.wikipedia.org/wiki?curid=5355574" title="Andrejs Koroļevs">
Andrejs Koroļevs



</doc>
<doc id="5355591" url="https://pl.wikipedia.org/wiki?curid=5355591" title="Oficerski Kurs Doskonalący Administracji Wojskowej">
Oficerski Kurs Doskonalący Administracji Wojskowej

Oficerski Kurs Doskonalący Administracji Wojskowej – kryptonim polskiej szkoły wywiadu (szkoły oficerów wywiadowczych, oficerskiej szkoły wywiadowczej), zorganizowanej w Wielkiej Brytanii w okresie II wojny światowej, na podstawie zarządzeń Sztabu Naczelnego Wodza: z 24 lutego oraz 23 marca 1941. Szkoła funkcjonowała od lutego 1941 do lata 1947, podlegała bezpośrednio szefowi Oddziału II. Jej komendantami byli: ppłk dypl. Stefan Mayer, jego zastępcą był początkowo mjr Tadeusz Nowiński (do wiosny 1942), później ppłk dypl. Felicjan Sterba, następnie od 1943 ppłk dypl. Wilhelm Heinrich. Ogółem przeszkolono ok. 200 oficerów, po ok. 30 na kursie; spośród nich kilkudziesięciu zostało cichociemnymi ze specjalnością w wywiadzie, którzy po skoku ze spadochronem do okupowanej Polski otrzymali przydziały do wywiadu Armii Krajowej."Budynek szkoły był poprzednio czyjąś dość pokaźną rezydencją – granitowy, solidny, trzypiętrowy, stał na szczycie niewielkiego pagórka, otoczony trawnikiem, drzewami i krzakami, z podjazdem na samochody i kamiennymi schodkami prowadzącymi do mocnych, dębowych drzwi. Nie było przy tych drzwiach żadnych znaków ani napisów, tylko nad elektrycznym dzwonkiem mały napis „Proszę dzwonić”. (...)" 
"Nasz kurs jest bardzo ogólny i trwa około sześciu miesięcy. Nauczą pana trochę podstawowej chemii, fotografii i prostych aplikacji mechaniki; jak otwierać zamki, podrabiać klucze, jak wyjść z kajdanek i inne podobne, a pożyteczne rzeczy (...). Nauczy się pan także trochę podrabiania dokumentów, podstaw łączności radiem, poćwiczy pan Morse'a i damy panu okazję poprawienia pańskiej znajomości języka niemieckiego. Będzie pan miał dużo zaprawy strzeleckiej z pistoletu i ręcznej broni maszynowej i dużo zaprawy fizycznej wraz z walką gołymi rękami, bez broni. Nauczymy pana prowadzić samochód, jeżeli tego pan nie umie (...) a ja sam będę wykładał technikę wywiadu i będę mówił o strukturze niemieckiej armii jak również o życiu w obecnej Polsce pod niemiecką okupacją. (...) Pod koniec pańskiego wyszkolenia tutaj odbędzie pan wyszkolenie i skoki spadochronowe (...)"
Organizacja, kadra, siedziba.
Początkowo siedzibą szkoły był tajny lokal przy Kensington Park Road W.11, w dzielnicy Bayswater w Londynie; pierwszy kurs rozpoczął się tam 4 kwietnia 1941. Na początku kwietnia 1942 szkołę przeniesiono do Glasgow, miała siedzibę prawdopodobnie w budynku przy ul. 1 Horselethill Street. Po lutym 1946 szkołę przeniesiono do Kirkadly k. Edynburga, pod koniec 1946 na krótko do Londynu, później do Cardas, gdzie funkcjonowała do lata 1947. Po ukończeniu szkoleń wywiadowczych słuchacze byli dodatkowo szkoleni na organizowanych przez Oddział VI (Specjalny) Sztabu Naczelnego Wodza kursach dla cichociemnych: odprawowym, głównie w Audley End, oraz spadochronowym: w polskim ośrodku szkolenia spadochronowego 1 Samodzielnej Brygady Spadochronowej w Largo House pod Leven (Largo Low, hrabstwo Fife, Szkocja, Wielka Brytania) oraz w brytyjskim ośrodku treningowym spadochroniarzy – Parachute Training School w Ringway pod Manchesterem."Przygotowanie w Anglii oficerów do służby wywiadowczej w Kraju koncentrowało się głównie w zorganizowanej tu „Szkole Oficerów Wywiadowczych”. Wiem dobrze, że na wielu kursach cichociemnych – korzystam z tego doskonałego substytutu dla określenia oficerów na kursach O.VI – zagadnienie pracy wywiadowczej w podziemiu było także uwzględniane. Wiem o tym, bo i sam na ten temat niektórym zespołom cichociemnych wykładałem i kilku oficerów wykładowców ze szkoły oficerów wywiadowczych, której byłem komendantem, niejednokrotnie również to robiło. Ale miało to charakter dodatkowego szlifu dla oficerów kierowanych do pracy bojowej na terenie Kraju. Szkoła oficerów wywiadowczych natomiast miała za zadanie wszechstronne przygotowanie wyłącznie tylko oficerów wywiadowczych. Była szkoła specjalizującą. Toteż możemy śmiało utrzymywać, że przygotowanie na gruncie angielskim oficerów do pracy wywiadowczej w Kraju grupowało się istotnie w tej szkole".Zgodnie z zarządzeniem, etatową kadrę szkoły stanowiło 23 pracowników, w tym 11 wykładowców oraz instruktorów.
Instruktorzy i wykładowcy:
Rekrutacja i program szkolenia.
Rekrutację do szkoły wywiadu, nazywanej żartobliwie przez cichociemnych "kursem gotowania na gazie", przeprowadzała formalnie komisja, w skład której wchodził komendant szkoły ppłk Stefan Mayer, komendant polskiego ośrodka szkoleniowego cichociemnych w Audley End (STS 43), ppłk Józef Hartman oraz oficerowie Oddziału VI (Specjalnego). W praktyce większość kandydatów została zrekrutowana osobiście przez komendanta szkoły.
Początkowo program przewidywał dziewięć miesięcy nauki; pierwszy kurs trwał od 1 kwietnia do 10 grudnia 1941, podobnie drugi kurs w Glasgow. Później, ze względu na potrzeby operacyjne Oddziału II oraz Oddziału VI (Specjalnego), czas kursu skracano: najpierw do sześciu, później do trzech miesięcy. "Wywiad agencyjny ma jako oś zasadniczą zawsze człowieka. Jakie by nie były techniczne środki i udoskonalenia użyte w wywiadzie agencyjnym, w ostatecznym rozrachunku sukcesu pozycją decydującą będzie człowiek, będzie ten pogardliwie nazywany agent". Program kursu:
Cichociemni ze specjalnością w wywiadzie, kontrwywiadzie, legalizacji.
Spośród absolwentów OKDAW, którzy zostali dodatkowo przeszkoleni na innych kursach, kilkudziesięciu zakwalifikowano jako cichociemnych ze specjalnością w wywiadzie, kontrwywiadzie, legalizacji (fałszowanie dokumentów), po skoku ze spadochronem zostali przydzieleni do wywiadu ofensywnego Armii Krajowej:

</doc>
<doc id="5355592" url="https://pl.wikipedia.org/wiki?curid=5355592" title="Szorstkość liści czereśni">
Szorstkość liści czereśni

Szorstkość liści czereśni () – wirusowa choroba czereśni wywołana przez wirusa szorstkości liści czereśni ("Cherry rasp leaf virus", CRLV).
Objawy.
Wzdłuż głównego nerwu i nerwów bocznych na dolnej stronie porażonych liści rozwijają wyraźne narośla, tzw. enacje. Rosną prostopadle do powierzchni blaszki liściowej rozszerzając się ku brzegowi blaszki. Liście są zniekształcone, pofałdowane, często wyjątkowo wąskie, ale pozostają zielone. Ich górna powierzchnia jest chropowato-grudkowata z zagłębieniami. Zielony kolor odróżnia szorstkość liści czereśni od nekrotycznej pierścieniowej plamistości drzew pestkowych.
Objawy zaczynają się w dolnej części drzewa i przesuwają się w górę w miarę rozprzestrzeniania się wirusa. Ponieważ na porażonym drewnie rozwija się mniej pączków liści, jego gałęzie ogałacają się z liści w dolnej części korony, a liście w górnych partiach są zniekształcone enacjami. Choroba może rozwinąć się na drzewach wiśniowych posadzonych w miejscach, gdzie usunięto chore drzewa wiśniowe. Pędy mogą być skarłowaciałe, a na pniach i gałęziach mogą rozwijać się raki. Plon ulega zmniejszeniu, a silnie porażone gałęzie i młode drzewa mogą obumrzeć.
Epidemiologia i ochrona.
Wirus szorstkości liści czereśni może wystąpić wraz z wirusami powodującymi karłowatość drzew pestkowych ("Prunus dwarf virus"), liściozwój czereśni ("Cherry leaf roll virus") i utajonej pierścieniowej plamistości truskawki ("Strawberry latent ringspot virus"). Przenosi się przez okulizację i szczepienie, przenoszą go także nicienie "Xiphinema americanum". Podobnie jak w przypadku innych chorób wywołanych przez nicienie, objawy pojawiają się na pojedynczych drzewach i mają tendencję do rozprzestrzeniania się na zewnątrz w kształcie koła. okres inkubacji wirusa trwa 8–10 miesięcy.
Główną metodą zapobiegania chorobie jest używanie do nasadzeń zdrowych sadzonek, a do szczepienia i okulizacji zdrowego materiału rozmnożeniowego. Porażone drzewa usuwa się z sadu. Na miejsca po usuniętych drzewach nie należy sadzić nowuxh.

</doc>
<doc id="5355593" url="https://pl.wikipedia.org/wiki?curid=5355593" title="Rak bakteryjny czereśni ptasiej">
Rak bakteryjny czereśni ptasiej



</doc>
<doc id="5355594" url="https://pl.wikipedia.org/wiki?curid=5355594" title="Rak bakteryjny sliwy">
Rak bakteryjny sliwy



</doc>
<doc id="5355595" url="https://pl.wikipedia.org/wiki?curid=5355595" title="Rak bakteryjny brzoskwini">
Rak bakteryjny brzoskwini



</doc>
<doc id="5355598" url="https://pl.wikipedia.org/wiki?curid=5355598" title="Mączniak prawdziwy brzoskwini">
Mączniak prawdziwy brzoskwini

Mączniak prawdziwy brzoskwini () – grzybowa choroba brzoskwini wywołana przez "Podosphaera pannosa".
Objawy.
Wśród drzew owocowych uprawianych w Polsce "Podosphaera pannosa" poraża brzoskwinię zwyczajną, nektarynki (grupa odmian brzoskwini), rzadziej morele i śliwy. Według źródeł zagranicznych mączniaka brzoskwini powoduje także "Podosphaera leucotricha", ten sam gatunek, który powoduje mączniaka jabłoni.
U brzoskwini i nektarynki porażeniu ulegają liście, pędy i owoce. Liście mogą ulec infekcjom od momentu, gdy wychodzą z pąka. Tworzy się na nich biały nalot złożony z konidioforów i zarodników konidialnych. Na nalocie tym tworzą się drobne, czarne klejstotecja. Porażone liście żółkną, zwijają się i zasychają. Nalot grzybni tworzy się również na młodych pędach. Ich porażone wierzchołki ulegają deformacjom i obumierają. Na owocach biały, mączysty nalot tworzy się już na ich zawiązkach i potem powiększa się. Porażone owoce są mniejsze i gorzej wybarwione.
Epidemiologia.
Grzybnia "Podosphaera pannosa" zimuje na porażonych pędach oraz między łuskami pąków. Wiosną wytwarza konidia roznoszone przez wiatr i dokonujące infekcji pierwotnych. Także konidia są źródłem infekcji wtórnych w okresie wegetacyjnym. Na nalocie grzybni tworzą się klejstotecja z bazydiosporami, ale ich rola w rozprzestrzenianiu choroby jest niewielka.
Choroba silniej rozwija się w okresach ciepłej pogody z małą ilością opadów deszczu, ale patogen może rozwijać się i infekować drzewa także przy różnej wilgotności powietrza i różnej temperaturze. Róże są żywicielem "P. pannosa" i jeśli sadzi się je w pobliżu stanowią inokulum patogenu.
Najbardziej podatne na infekcję są młode liście, pędy i owoce. W miarę starzenia się stają się coraz bardziej odporne. Owoce są podatne na infekcje do czasu stwardnienia pestki. 
Ochrona.
Mączniaki prawdziwe są trudne do zwalczania. Porażone pędy brzoskwini wycina się poniżej miejsca z mączystym nalotem. Drzewa opryskuje się fungicydami z grupy węglowodorów aromatycznych lub benzymidazoli. Pierwsze opryskiwanie stosuje się pod koniec kwitnienia, następne co 7–10 dni w zależności od nasilenia choroby. Obecnie jednak brak zarejestrowanych środków do zwalczania tej choroby.

</doc>
<doc id="5355599" url="https://pl.wikipedia.org/wiki?curid=5355599" title="Ewa Żebrowska">
Ewa Żebrowska

Ewa Żebrowska – polska językoznawczyni, dr hab. nauk humanistycznych, profesor nadzwyczajny Wydziału Humanistycznego Akademii Humanistycznej i Ekonomicznej w Łodzi, Instytutu Komunikacji Specjalistycznej i Interkulturowej Wydziału Lingwistyki Stosowanej Uniwersytetu Warszawskiego, oraz Katedry Filologii Germańskiej Wydziału Humanistycznego Uniwersytetu Warmińsko-Mazurskiego w Olsztynie.
Życiorys.
W 1988 ukończyła studia filozofii teoretycznej na Katolickim Uniwersytecie Lubelskim, a w 1990 studia filologii germańskiej na Uniwersytecie Marii Curie- Skłodowskiej w Lublinie, 19 grudnia 2000 obroniła pracę doktorską "Morfologia byłej środkowoniemieckiej gwary kolonizacyjnej Sętala i okolic", 15 września 2005 habilitowała się na podstawie pracy zatytułowanej "Szyk części wypowiedzenia w wysokopruskim". 19 grudnia 2014 uzyskała tytuł profesora nauk humanistycznych.
Została zatrudniona na stanowisku profesora w Instytucie Neofilologii na Wydziale Humanistycznym Uniwersytetu Warmińsko-Mazurskiego w Olsztynie, oraz profesora nadzwyczajnego w Instytucie Komunikacji Specjalistycznej i Interkulturowej na Wydziale Lingwistyki Stosowanej Uniwersytetu Warszawskiego, na Wydziale Humanistycznym Akademii Humanistycznej i Ekonomicznej w Łodzi, a także w Katedrze Filologii Germańskiej na Wydziale Humanistycznym Uniwersytetu Warmińsko-Mazurskiego w Olsztynie.
Jest członkiem zarządu Stowarzyszenia Germanistów Polskich i członkiem Rady Dyscypliny Naukowej - Językoznawstwa Uniwersytetu Warmińsko-Mazurskiego w Olsztynie.
Była kierownikiem w Katedrze Filologii Germańskiej na Wydziale Humanistycznym Uniwersytetu Warmińsko-Mazurskiego w Olsztynie.

</doc>
<doc id="5355602" url="https://pl.wikipedia.org/wiki?curid=5355602" title="Dorota Kiewra">
Dorota Kiewra

Dorota Kiewra – polska biolog, dr hab. nauk biologicznych, profesor uczelni i kierownik Zakładu Ekologii Drobnoustrojów i Akaroentomologii Wydziału Nauk Biologicznych Uniwersytetu Wrocławskiego.
Życiorys.
18 listopada 2004 obroniła pracę doktorską "Dynamika populacji kleszczy pospolitych (Ixodes ricinus L.) w Masywie Ślęży i ich wektorowa rola w boreliozie z Lyme", 24 września 2015 habilitowała się na podstawie pracy zatytułowanej "Ocena wektorowej roli kleszczy Ixodes ricinus L., 1758 (Acari, Ixodidae) w transmisji krętków Borrelia burgdorferi s.l na terenie Polski, ze szczególnym uwzględnieniem Dolnego Śląska". Jest członkiem Rady Dyscypliny Naukowej - Nauk Biologicznych Uniwersytetu Wrocławskiego.
Awansowała na stanowisko profesora uczelni i kierownika w Zakładzie Ekologii Drobnoustrojów i Akaroentomologii na Wydziale Nauk Biologicznych Uniwersytetu Wrocławskiego.

</doc>
<doc id="5355604" url="https://pl.wikipedia.org/wiki?curid=5355604" title="Robert Mrongowius">
Robert Mrongowius

Robert Mrongowius (ur. 3 czerwca 1903 w Uruldze (Syberia), zm. 3 lutego 1980 w Bielsku-Białej) – polski aktor teatralny i filmowy, reżyser teatralny i radiowy.
Życiorys.
Od 1905 roku wraz z rodziną mieszkał w Wilnie. Kształcił się w Peterhofie (1915-1917) oraz Irkucku, gdzie w 1920 roku ukończył szkołę realną oraz rozpoczął naukę na politechnice. Jednocześnie, w latach 1921-1922 uczęszczał na kursy dramatyczne przy tamtejszym Teatrze Miejskim, w którym następnie występował.
W 1923 roku powrócił do Polski, do Wilna. Tam, od 1933 roku był uczniem Studia Dramatycznego Mieczysława Szpakiewicza, a od 1934 roku grywał w Teatrze na Pohulance. W latach 1936-1939 był pracownikiem wileńskiej rozgłośni Polskiego Radia, sporadycznie występując również w tamtejszych teatrach. Po wybuchu II wojny światowej pozostał w mieście, występując m.in. w kabarecie Ksantypa (1940/1941). W 1942 roku został wywieziony na roboty przymusowe do Niemiec, z których uciekł, a następnie do 1944 roku pracował w Rydze w firmie budowlanej.
Kolejne lata spędził w Lublinie (1944-1946), gdzie reżyserował w tamtejszej rozgłośni Polskiego Radia oraz w Gdańsku, gdzie występował w Gdańskim Ze­spole Artystycznym, a następnie w Teatrze Wybrzeże (1948-1949). Następnie był aktorem Teatr Ziemi Pomorskiej w Bydgoszczy (1949-1950, 1952-1953), Teatru im. Aleksandra Fredry w Gnieźnie (1951), Teatru im. Wojciecha Bogusławskiego w Kaliszu (1951-1952), Teatru im. Stefana Jaracza w Olsztynie (1953-1955, również jako reżyser) oraz Teatru im. Juliusza Osterwy w Lublinie (1955). W latach 1956-1961 przebywał w Szczecinie, gdzie początkowo był kierownikiem artystycznym i reżyserem tamtejszej Estrady, następnie pracował dorywczo m.in. w radiu (1957-1959), a w latach 1951-161 grał w Teatrach Dramatycznych. Ze Szczecina przeniósł się do Bielska-Białej, gdzie od 1962 roku do przejścia na emeryturę w 1974 roku był członkiem zespołu Teatru Polskiego (z przerwą na lata 1963-1966).
W 1963 roku na festiwalu Śląska Wiosna Teatralna otrzymał wyróżnienie za rolę Anzelma w przedstawieniu "Ptak" Jerzego Szaniawskiego.
Został pochowany na Cmentarzu Komunalnym w Bielsku-Białej - Kamienicy.

</doc>
<doc id="5355607" url="https://pl.wikipedia.org/wiki?curid=5355607" title="Hot Brown">
Hot Brown

Kanapka Hot Brown (czasami znana jako Louisville Hot Brown lub Kentucky Hot Brown) – amerykański gorący sandwich oryginalnie wymyślony w 1926 roku w Brown Hotel w Louisville (Kentucky) w USA; jego autorem był Fred K. Schmidt. Jest to odmiana tradycyjnego "Welsh rarebit", i była jedną z dwóch charakterystycznych kanapek stworzonych przez szefów kuchni w Brown Hotel, wkrótce po jego założeniu w 1923 roku. Potrawa została opracowana jako alternatywa dla późnych kolacji z szynką i jajkiem.
Składniki.
Hot Brown to tartinka z plastrami piersi indyka, szynki oraz bekonu, pokryta kremowym sosem Mornay, i pieczona lub smażona, aż chleb będzie chrupiący, a sos zacznie brązowieć. Do sosu można dodać ser Cheddar lub amerykański ser topiony. Alternatywą dla dodatków są pomidory, grzyby w plastrach i, bardzo rzadko, brzoskwinie z puszki.
Niektóre Hot Brown zawierają również szynkę z indykiem oraz paprykę Pimiento lub pomidory na sosie, i czasami w podrabianych Hot Brown komercyjny sos Mornay zastępowany jest sosem serowym.
Kiedy Fred K. Schmidt stworzył Hot Brown, jego pieczony indyk w plasterkach był rzadkością, ponieważ indyk był zwykle zarezerwowany na świąteczne uczty. Oryginalny Hot Brown zawierał pokrojonego w plastry indyka na otwartej tarince z sosem Mornay, posypanego parmezanem, całość wykończona przez pieczenie w piekarniku aż do bąbelkowania. Następnie dodano do niego paski pimento i bekonu. Po debiucie szybko stał się wyborem 95% klientów restauracji Brown Hotel.
Danie jest lokalną specjalnością okolicy Louisville, i jest popularne w całym Kentucky. Przez długi czas było niedostępne w miejscu swojego powstania, ponieważ Brown Hotel był zamknięty w latach 1971–1985.
Odmiany.
"Cold Brown" zawiera pieczony drób (kurczak lub indyk), jajko na twardo, sałatę i pomidora na kromkach chleba żytniego, całość pokryta sosem tysiąca wysp. Jest już rzadko serwowany.
W Saint Louis w Missouri, podawany jest "Prosperity Sandwich", podobne danie, powstałe w latach 20. XX wieku w hotelu Mayfair. Jest nadal serwowany w okolicy i czasami nazywany jest „Hot Brown”.

</doc>
<doc id="5355609" url="https://pl.wikipedia.org/wiki?curid=5355609" title="Spłaszczenie konarów jabłoni">
Spłaszczenie konarów jabłoni

Spłaszczenie konarów jabłoni () – choroba jabłoni wywoływana przez "Apple rubbery wood" (ARW).
Występowanie i objawy.
"Apple rubbery wood" opisywany jest jako nieznany patogen, fitoplazma (dawniej mykoplazma), wirus lub wiroid. Choroba znana jest w USA, Afryce, Australii, na Nowej Zelandii oraz we wszystkich krajach Europy poza Finlandią i Węgrami. W Polsce jest rzadka, opisano jej występowanie głównie na odmianie 'Idared'.
Objawy pojawiają się na dwu- trzyletnich pniach i gałęziach. Są to zniekształcenia mające postać spłaszczeń lub rynienkowatych bruzd i zagłębień. Początkowo są niewielkie, ale pogłębiają się w miarę rozwoju choroby. Przyczyną ich powstania jest zaburzenie funkcjonowania kambium. Później następują zaburzenia w tkance przewodzącej. W zagłębionych miejscach brakuje naczyń, zaburzone jest również różnicowanie się elementów łyka. Na zagłębionych miejscach kora jest cienka i często pęka, co zwiększa podatność jabłoni na uszkodzenia mrozowe i inne choroby, zwłaszcza na raki. Na poprzecznym przekroju drewna można dostrzec jego zamierające z jednej strony i przerośnięte z drugiej strony pędu fragmenty. Choroba jest szczególnie niebezpieczna dla podkładek, w licznych przypadkach prowadzi do ich obumarcia.
Zapobieganie.
Patogen przenoszony jest podczas okulizacji i szczepienia. Objawy pojawiają się czasami po 8 miesiącach od infekcji, zwykle po roku lub 2 latach, ale czasami nawet po 15 latach. Porażonych konarów i pni nie można wyleczyć. Jedynym sposobem zapobiegania chorobie jest sadzenie zdrowych sadzonek i używanie do okulizacji i szczepienia zdrowych oczek, zrazów i podkładek. Chore gałęzie należy wycinać poniżej miejsca porażonego.

</doc>
<doc id="5355610" url="https://pl.wikipedia.org/wiki?curid=5355610" title="Welsh rarebit">
Welsh rarebit

Welsh rarebit (IPA: []) lub Welsh rabbit (IPA: []) – danie składające się z gorącego sosu na bazie sera podawanego na plasterkach chleba tostowego. Pierwotna XVIII-wieczna nazwa tego dania brzmiała żartobliwie "Welsh rabbit" (dosłownie „walijski królik”), która później zreinterpretowana została jako "rarebit", jako, że w rzeczywistości danie nie zawiera królika. Wariantami potrawy są: "English rabbit", "Scotch rabbit", "buck rabbit", "golden buck" i "blushing bunny".
Chociaż nie ma mocnych dowodów na to, że danie pochodzi z kuchni walijskiej, czasami jest identyfikowane z walijskim caws pobi, pieczonym serem, udokumentowanym w XVI wieku.
Sos.
Niektóre przepisy po prostu zalecają stopienie startego sera na toście. Według innych robi się sos z sera, piwa typu ale i musztardy, przyprawiony pieprzem cayenne lub papryką. Inne przepisy dodają wino lub sos Worcestershire. Można też zmieszać ser i musztardę w sos beszamelowy.
Warianty.
Hannah Glasse, żyjąca w XVIII wieku autorka angielskiej książki kucharskiej "The Art of Cookery" podaje bliskie warianty "Scotch rabbit", "Welsh rabbit" i dwie wersje "English rabbit":
Wariant potrawy, w którym całość podana jest z jajkiem sadzonym na wierzchu zwany jest "buck rabbit" lub "golden buck".
"Welsh rabbit" zmieszany z ugotowanym pomidorem lub zupą pomidorową daje "blushing bunny".
We Francji "un Welsh" jest popularny w regionie Nord-Pas-de-Calais.
Nazwa potrawy.
Najstarsza odnotowana wzmianka o potrawie pod nazwą "Welsh rabbit" w angielskim tekście pochodzi z 1725 roku, ale pochodzenie tego terminu jest nieznane. Prawdopodobnie miał być żartobliwy. 
Przymiotnik "Welsh" („walijski”) prawdopodobnie użyty został jako pejoratywny dysfemizm, oznaczający „coś ordynarnego lub gorszej jakości” i sugerujący, że „tylko ludzie tak biedni i głupi jak Walijczycy jedzą ser i nazywają go królikiem”, lub że „najbliższą królikowi rzeczą, na którą mógł sobie pozwolić Walijczyk, był roztopiony ser na toście”. Mógł też nawiązywać do „skromnej diety mieszkańców walijskich wyżyn”. Innymi przykładami takich żartobliwych nazw potraw są "Welsh caviar" (walijski kawior) – chleb z wodorostów; "Essex lion" (lew z Essex) – cielak; "Norfolk kapon" (kapłon z Norfolk) – solony śledź; "Irish apricot" (irlandzka morela) – ziemniak; "Rocky Mountain oysters" (ostrygi z Gór Skalistych) – jądra byka; i "Scotch woodcock" (słonka szkocka) – jajecznica i anchois na toście.
Danie mogło być przypisane Walijczykom, ponieważ lubili pieczony ser: (1542). "Cause boby" to walijski "caws pobi" – „pieczony ser”, ale nie jest jasne, czy jest on związany z "Welsh rabbit".
"Rabbit" i "rarebit".
Słowo "rarebit" jest zniekształceniem słowa "rabbit" („królik”). Nazwa "Welsh rabbit" została po raz pierwszy odnotowana w 1725 roku, a "rarebit" w 1781. Słowo "rarebit" nie jest używane samodzielnie, z wyjątkiem nawiązań do potrawy. W 1785 roku Francis Grose zdefiniował "Welch rabbit" [sic] jako "Welch rare bit", nie wskazując, który termin powstał pierwszy.
Od XX wieku nazwami "rarebit", "rarebit sauce", a nawet "rabbit sauce" określany był sos serowy używany w hamburgerach i innych potrawach.
W kulturze.
Pogląd, że ser tostowany był daniem, któremu Walijczycy nie mogli się oprzeć, istniał od średniowiecza. W "A C Merie Talys" (100 wesołych opowieści), drukowanej książce dowcipów z 1526 roku, jest powiedziane, że Bóg, zmęczony przez przebywających w niebie Walijczyków, „którzy swym trajkotem kłopotali wszystkich innych”, poprosił odźwiernego nieba, św. Piotra, aby coś z tym zrobił. Święty Piotr wyszedł za bramę nieba i zawołał donośnym głosem: "Cause bobe" („tostowany ser”). Wszyscy Walijczycy wybiegli za bramę, po czym św. Piotr zamknął ją i dlatego w niebie nie ma Walijczyków.
"Betty Crocker's Cookbook" twierdzi, że walijskim chłopom nie wolno było jeść królików złapanych na polowaniach w majątkach szlachty, więc jako substytut używali stopionego sera. Twierdzi również, że Ben Jonson i Charles Dickens jedli walijski rarytas w pubie Ye Olde Cheshire Cheese w Londynie. W książce nie podane są żadne dowody potwierdzające te informacje; w rzeczywistości Ben Jonson zmarł prawie sto lat przed pierwszym poświadczeniem terminu "Welsh rabbit".
"Welsh rarebit" rzekomo powoduje wyraziste sny. Książka "Welsh Rarebit Tales" z 1902 roku to zbiór krótkich opowieści grozy, rzekomo członków klubu pisarskiego, którzy zjedli dużą ilość "rarebit", aby mieć inspirujące sny.

</doc>
<doc id="5355611" url="https://pl.wikipedia.org/wiki?curid=5355611" title="Rajd Tysiąca Jezior 1968">
Rajd Tysiąca Jezior 1968

Rajd 1000 Jezior 1968 (18. Jyväskylän Suurajot - Rally of the 1000 Lakes) – 18. edycja rajdu samochodowego Rajdu 1000 Jezior rozgrywanego w Finlandii. Rozgrywany był od 16 do 18 sierpnia 1968 roku. Była to szósta runda Rajdowych Mistrzostw Europy w roku 1968.

</doc>
<doc id="5355624" url="https://pl.wikipedia.org/wiki?curid=5355624" title="Państwowa Wyższa Szkoła Zawodowa w Nysie">
Państwowa Wyższa Szkoła Zawodowa w Nysie



</doc>
<doc id="5355628" url="https://pl.wikipedia.org/wiki?curid=5355628" title="Rzeka (film 1951)">
Rzeka (film 1951)

Rzeka (fr. "Le fleuve") – francusko-indyjsko-amerykański melodramat filmowy z 1951 roku w reżyserii Jeana Renoira. Film został nakręcony w Indiach, a asystentem reżysera był późniejszy mistrz indyjskiego kina Satyajit Ray.
Dość wierna adaptacja powieści Rumer Godden z 1946 roku pod tym samym tytułem śledzi dojrzewanie i pierwszą miłość nastolatka, przy czym rzeka sama w sobie jest głównym motywem i tłem dla działań bohaterów.
Na 12. MFF w Wenecji w 1951 roku film zdobył Nagrodę Międzynarodową. National Board of Review w Stanach Zjednoczonych uznała go za jeden z pięciu najlepszych filmów zagranicznych 1951 roku.
Roger Ebert w 2006 roku umieścił "Rzekę" na swojej liście „wielkich filmów” w historii kina.

</doc>
<doc id="5355629" url="https://pl.wikipedia.org/wiki?curid=5355629" title="The River (1951 film)">
The River (1951 film)



</doc>
<doc id="5355644" url="https://pl.wikipedia.org/wiki?curid=5355644" title="Jerzy Dziewirski">
Jerzy Dziewirski

Jerzy Dziewirski (ur. 28 sierpnia 1931 w Ostrołęce) – pedagog, historyk, działacz społeczny, regionalista, krajoznawca.
Życiorys.
Pochodzi z rodziny żołnierskiej, syn Stanisława i Antoniny z d. Rostkowskiej. Uczęszczał do szkoły podstawowej w Goworowie (1945) oraz do Liceum Ogólnokształcącego w Ostrołęce (1951). Ukończył historię na Uniwersytecie Warszawskim (1955) i studia podyplomowe – „Organizacja i zarządzanie oświatą” w Kaliszu (1978).
W latach 1955–1963 pracował jako nauczyciel w LO w Sobolewie, następnie w Liceum Pedagogicznym w Ostrołęce, także jako zastępca dyrektora (1963–1969), później jako wicedyrektor w Zespole Szkół Zawodowych nr 3 w Ostrołęce (1969–1975). W latach 1975–1985 pełnił funkcje: starszego wizytatora, wicekuratora i naczelnika w Kuratorium Oświaty i Wychowania w Ostrołęce, następnie dyrektora szkoły podstawowej w Rzekuniu (1985–1997). W latach 1999–2003 pracował na część etatu w Zespole Kolegiów Nauczycielskich w Ostrołęce.
Był członkiem Związku Młodzieży Polskiej (ZMP) i Polskiej Zjednoczonej Partii Robotniczej (PZPR). Pełnił funkcję prezesa Oddziału Kurpiowskiego Polskiego Towarzystwa Turystyczno-Krajoznawczego (PTTK) w Ostrołęce (1968–1993) oraz Zarządu Wojewódzkiego Polskiego Towarzystwa Schronisk Młodzieżowych (1977–1989). Opracowywał trasy obozów wędrownych dla młodzieży po dawnym województwie ostrołęckim. Był przewodniczącym Komisji Historycznej Zarządu Okręgu Związku Nauczycielstwa Polskiego (ZNP) w Ostrołęce. Jest członkiem Ostrołęckiego Towarzystwa Naukowego im. Adama Chętnika w Ostrołęce.
Jest autorem ponad stu artykułów dotyczących historii i kultury regionu, publikowanych w pismach lokalnych i ogólnopolskich, m.in. w: „Trybunie Mazowieckiej”, „Poznaj swój kraj”, „Tygodniku Ostrołęckim”, „Kurpiach” „Zeszytach Naukowych OTN”, np. "Na odsiecz Wiednia", "Katyń oskarża", "Regionalizm w nauczaniu historii w szkole podstawowej", oraz w opracowaniach zbiorowych. Wygłaszał referaty na konferencjach naukowych, głównie organizowanych przez OTN, np.: „Mieszkańcy województwa ostrołęckiego na regularnych frontach II wojny światowej”, „Funkcjonowanie tradycji niepodległościowych z okresu powstań narodowych na Kurpiowszczyźnie”.
Jego dewizą jest: „Przejdź przez życie tak, aby został po tobie trwały ślad twojego trudu”. Stanisław Pajka cenił rozległość jego wiedzy oraz kulturę słowa i talent pedagogiczny.
Był mężem Anny z d. Gogolewskiej, mają troje dzieci: Barbarę, Grażynę oraz Marka i pięcioro wnuków.
Medale i odznaczenia.
Źródło: "Słownik biograficzny Kurpiowszczyzny XX wieku"

</doc>
<doc id="5355645" url="https://pl.wikipedia.org/wiki?curid=5355645" title="Wojewódzki Ośrodek Sportu i Rekreacji w Zielonej Górze">
Wojewódzki Ośrodek Sportu i Rekreacji w Zielonej Górze

Wojewódzki Ośrodek Sportu i Rekreacji im. Zbigniewa Majewskiego w Zielonej Górze (WOSiR Drzonków) – jednostka budżetowa województwa lubuskiego zajmująca się krzewieniem kultury fizycznej, sportu i rekreacji zlokalizowana w południowej części Zielonej Góry w dzielnicy Drzonków.
Dyrektorem WOSiR jest Bogusław Sułkowski.
Historia.
WOSiR w Drzonkowie powstał w 1975 z inicjatywy trenera pięcioboju nowoczesnego Zbigniewa Majewskiego, którego celem było wybudowanie miasteczka sportowego, obiektu dla potrzeb pięcioboju nowoczesnego, jak i rekreacji dzieci, młodzieży i dorosłych. W dniach 17–22.09.1976 odbyły się w Drzonkowie I Mistrzostwa Świata Juniorów w Pięcioboju Nowoczesnym. Zawody te były pierwszą w województwie zielonogórskim imprezą sportową tak wysokiej rangi. Ośrodek kilkakrotnie zmieniał nazwę i właścicieli. W latach 1989–1995 funkcjonował jako Centralny Ośrodek Sportu w Warszawie oddział w Drzonkowie. Jednak w 1995 COS zrezygnował z prowadzenia swej działalności na tutejszych obiektach. Wówczas powołał Wojewódzki Ośrodek Sportu i Rekreacji w Drzonkowie, działający na zasadach zakładu budżetowego.
Opis.
WOSiR Drzonków to ośrodek sportowo-rekreacyjny łączący sport zawodowy z amatorskim. Co roku w WOSIR Drzonków odbywają się zawody rangi krajowej i międzynarodowej, m.in.: Mistrzostwa Polski w Pięcioboju Nowoczesnym, Międzynarodowe Mistrzostwa Juniorów w Pięcioboju Nowoczesnym, odbyły się również: Olimpiada Młodzieży w tenisie stołowym, szermierce, pływaniu, Międzynarodowy Turniej Tenisa Stołowego Niepełnosprawnych, Halowe Mistrzostwa Polski na wózkach w tenisie ziemnym, Mistrzostwa Polski Juniorów w Akrobatyce Sportowej, Mistrzostwa Świata Juniorów w Akrobatyce Sportowej, Zawody Ogólnopolskie WKKW – Mem. D. Soroki.
Ośrodek dysponuje ponad 260 miejscami noclegowymi znajdującymi się w budynkach sąsiadujących z obiektami sportowymi lub w wolnostojących domkach. W głównym budynku znajduje się recepcja oraz stołówka dla gości. Dodatkowo na terenie WOSiR-u znajduje się pole caravaningowe z przyłączami elektrycznymi oraz pełnym węzłem sanitarnym.
Na terenie Ośrodka znajduje się Zielonogórski Klub Sportowy Drzonków-Zielona Góra, w którym działają sekcje sportowe:
Na terenie WOSiR funkcjonuje Akademia Jeździecka Marty Drzymały. W ofercie Ośrodka są również kursy, szkolenia i zajęcia sportowe.

</doc>
<doc id="5355647" url="https://pl.wikipedia.org/wiki?curid=5355647" title="Cypraea erosa">
Cypraea erosa



</doc>
<doc id="5355649" url="https://pl.wikipedia.org/wiki?curid=5355649" title="Lechosław Litwiński">
Lechosław Litwiński

Lechosław Litwiński (ur. 29 maja 1927 w Lublinie, zm. 5 czerwca 1963 w Łodzi) – polski aktor teatralny i filmowy.
Wykształcenie.
Ukończył Wydział Prawa KUL (1951). Jednocześnie studiował w Szkole Dramatycznej, którą ukończył w 1948 r.
Kariera teatralna w Lublinie.
Debiutował w Teatrze Miejskim w Lublinie (sez. 1948/1949) i występował w nim do 1955 r. Po kilkuletnim okresie pracy w teatrach łódzkich ponownie występował w Lublinie, w teatrze „Estrada”. Na scenie lubelskiej wystąpił m.in. w rolach: Charmidesa ("Obrona Ksantypy"), Sergiusza ("Żołnierz i bohater"), Marschalla ("Lisie gniazdo"), Anzelma ("Skąpiec"), Remba ("Damy i huzary") i Kirkora ("Balladyna").
Kariera teatralna w Łodzi.
Lechosław Litwiński występował w Łodzi w teatrach: Estrada Satyryczna (1955–1957), Teatr Satyry (sez. 1957/58) oraz 7.15 (1958–1961). W tym okresie grał m.in. role: Sandroviciego ("Ich głowy") i Papugajczykowa ("Śmierć Tarełkina").
Role filmowe.
Wystąpił w spektaklu telewizyjnym "Cienie" (1959) oraz w filmie: "Krzyżacy" (1960) w roli Wilka ze Zgorzelic.

</doc>
<doc id="5355652" url="https://pl.wikipedia.org/wiki?curid=5355652" title="Język kichai">
Język kichai



</doc>
<doc id="5355654" url="https://pl.wikipedia.org/wiki?curid=5355654" title="Saab V4">
Saab V4



</doc>
<doc id="5355655" url="https://pl.wikipedia.org/wiki?curid=5355655" title="Morris Cooper S">
Morris Cooper S



</doc>
<doc id="5355656" url="https://pl.wikipedia.org/wiki?curid=5355656" title="HMS Dragon (1917)">
HMS Dragon (1917)



</doc>
<doc id="5355657" url="https://pl.wikipedia.org/wiki?curid=5355657" title="Volvo 122">
Volvo 122



</doc>
<doc id="5355658" url="https://pl.wikipedia.org/wiki?curid=5355658" title="Rajd Genewy 1968">
Rajd Genewy 1968

Rajd Genewski 1968 (36. Rallye de Genève) – 36. edycja rajdu samochodowego Rajdu Genewskiego rozgrywanego w Szwajcarii. Rozgrywany był od 17 do 20 października 1968 roku. Była to siódma runda Rajdowych Mistrzostw Europy w roku 1968.

</doc>
<doc id="5355662" url="https://pl.wikipedia.org/wiki?curid=5355662" title="JinJin">
JinJin

Park Jin-woo (hangul: 박진우; ur. 15 marca 1996), znany pod pseudonimem scenicznym JinJin (hangul: 진진) – południowokoreański raper, wokalista, autor tekstów, kompozytor, tancerz, aktor, model i perkusista w agencji Fantagio. Jest liderem południowo-koreańskiej grupy Astro i członkiem jej drugiego sub-unitu JinJin&amp;Rocky.
Życie prywatne.
Urodził się w Ilsan w Seulu. Ma starszego brata o imieniu Park Jin-hyung. Rodzice JinJina ufali mu i wspierali go gdy powiedział, że chce zostać piosenkarzem ponieważ miał szczególny talent do muzyki od małego. Są wielkim wsparciem dla JinJina, zawsze kiedy się z czymś zmaga lub jest zmęczony.
Uczęszczał do szkoł podstawowej i gimnazjum Hansu. Następnie był uczniem w NY Dance Academy w Ilsan. Kiedy w 2013 dołączył do programu Fantagio "iTeen" przeniósł się do Hanlim Arts School, gdzie ukończył naukę na kierunku – Practical Dance. Zaczął uczęszczać do Global Cyber University na kierunek Entertainment&amp;Media.
JinJin powiedział, że gdyby nie został piosenkarzem to pewnie byłby perkusistą. "Mój tata grał w zespole na perkusji. Grałem na perkusji od 5 klasy podstawowej do 2 klasy w gimnazjum. Bardzo interesowałem się zespołami, ale też sam występowałem na wielu akademiach. Dzięki temu że tata grał w zespole nauka gry na perkusji przyszła mi bardzo naturalnie."
Przed debiutem.
"Kiedy miałem około 7 lat, razem z mamą oglądałem program w którym pojawił się Rain. Mama widząc jak tańczy powiedziała, "On jest super". Kiedy to usłyszałem, pomyślałem że też chce być w telewizji i słyszeć „wow, jesteś super”. Właśnie wtedy zacząłem marzyć o zostaniu piosenkarzem."Jednak droga do tego celu nie była łatwa i prosta. JinJin podzielił się swoimi odczuciami z okresu programu "iTeen"."Zanim powstało Astro, mieliśmy 8 tygodniowy program przetrwania. Program nazywał się "Rising Star". Musieliśmy przygotowywać po 4 występy w tygodniu. Wielu adeptów było bardzo ze sobą rywalizowało i ciężko było tym wszystkim zarządzić bo musieliśmy pracować razem żeby coś stworzyć. Myśle że to był najtrudniejszy proces. Mogłem się wiele nauczyć przechodząc przez to wszystko. Całe to przeżycie poprowadziło mnie w dobra stronę i zaowocowało to debiutem."
Lider.
W szkole podstawowej, gimnazjum i liceum często był przewodniczącym lub wiceprzewodniczącym klasy. Mówi, że koledzy go słuchali dzięki jego dobrej umiejętności słuchania innych. Miał bardzo dobre relacje w męską jak i żeńską częścią klasy.
Podczas wizyty w radiu host programu zapytał JinJina czy jest najstarszy w Astro, kiedy usłyszał, że najstarszy jest MJ spytał dlaczego drugi najstarszy został liderem. JinJin wyjaśnił, że przed przyjsciem MJa do Fantagio, często słuchał historii członków, rozmawiał o ich zmartwieniach i grał rolę najstarszego i lidera, więc naturalnie został liderem. "Kiedy byłem adeptem działałem z myślą ‚’po prostu zadebiutujmy', ale po debiucie, fani okazali się ogromnym wsparciem. Czytanie ręcznie pisanych listów czy zachęcających wiadomości na fancafe bardzo poprawia samopoczucie. Czytam te listy szczególnie kiedy czuje się zmęczony i zdołowany. "Jesteś świetnym liderem", "trzymaj tak dalej" i "dziękuje ze się urodziłeś" myśle że cieszę się, że zostałem piosenkarzem. Daje radę dzięki miłości od fanów. Pamiętam ten dreszcz emocji w dniu debiutu. Stanęliśmy na windzie i wtedy zrozumiałem. Przeszedł mnie dreszcz kiedy przez nasze odsłuchy usłyszeliśmy skandujących fanów. Prawie się popłakałem zanim się wszystko zaczęło. To był bardzo pamiętny dzień."Zazwyczaj bardzo rzadko strofuje członków, ale jeśli to robi, zauważa też swoje własne błędy. Zawsze widać, że całe Astro jest wobec siebie jest taktowne i wspierające się nawzajem. W filmie z nagrywania piosenki "Lights On," pokazał swoją profesjonalną i przyjazną stronę ale utrzymując przyjemną atmosferę.

</doc>
<doc id="5355663" url="https://pl.wikipedia.org/wiki?curid=5355663" title="Zarząd Radiostacji">
Zarząd Radiostacji

Zarząd Radiostacji – jednostka organizacyjna Ministerstwa Poczt i Telegrafów istniejąca w latach 1952–1972, powstała w związku z dekretem 1951 r. o utworzeniu i zakresie działania Komitetu do Spraw Radiofonii "Polskie Radio" i przejściem do właściwości Ministra Poczt i Telegrafów, radiostacji Polskiego Radia i wszystkich spraw związanych z budową, rozbudową i eksploatacją tych radiostacji oraz celem wzmożenia operatywności, nadzoru i kontroli w zakresie wszelkiej radiokomunikacji, podniesienia poziomu technicznego i stopnia wykorzystania urządzeń radiokomunikacyjnych i radiofonicznych. 
Powołanie Zarządu.
Na podstawie uchwały Prezydium Rządu z 1951 r. w sprawie utworzenia Zarządu Radiostacji ustanowiono Zarząd.
Zakres działania Zarządu.
Do zakresu działania Zarządu Radiostacji należał w szczególności:
Kierowanie Zarządem.
Na czele Zarządu stał dyrektor podległy bezpośrednio Ministrowi Poczt i Telegrafów. Zarządowi podlegały radiostacje lub zespoły radiostacji oraz Centralne Warsztaty jako jednostki na wewnętrznym ograniczonym rozrachunku gospodarczym. Zarząd przejął sprawy budowy, rozbudowy i eksploatacji odbiorczych i nadawczych stacji radiokomunikacyjnych państwowego przedsiębiorstwa "Polska Poczta, Telegraf i Telefon".
Zniesienie Zarządu.
Na podstawie uchwały Rady Ministrów z 1972 r. w sprawie utraty mocy obowiązującej niektórych uchwał Rady Ministrów, Prezydium Rządu, Komitetu Ekonomicznego Rady Ministrów i Komitetu Ministrów do Spraw Kultury, ogłoszonych w Monitorze Polskim zlikwidowano Zarząd.

</doc>
<doc id="5355665" url="https://pl.wikipedia.org/wiki?curid=5355665" title="Mariusz Deckert">
Mariusz Deckert

Mariusz Bernard Deckert (ur. 1970 w Konarach) – polski dziennikarz, publicysta, menadżer mediów i prezes Polskiego Radia Lublin w latach 2006–2010 oraz obecnie od 2016 roku.
Życiorys.
Jest absolwentem wydziału teologii Katolickiego Uniwersytetu Lubelskiego (KUL-Instytut Historii Kościoła) (1994). Ukończył również studia podyplomowe w zakresie administracji i zarządzania na wydziale Prawa i Administracji Uniwersytet im. Marii Curie-Skłodowskiej w Lublinie (2001). 
W latach 1994–2000 był dziennikarzem w Katolickim Radiu Lublin, a potem w Radiu Plus. W latach 2000–2001 pełnił funkcję dyrektora gabinetu wojewody lubelskiego. W latach 2010–2013 pełnił funkcję z-cy redaktora naczelnego w Internetowej Telewizji Lublin. Obecnie jest prezesem Polskiego Radia Lublin, którą to funkcję pełnił pierwszy raz w latach 2006–2010. Ponownie objął to stanowisko w 2016 roku. 
Mariusz Deckert od 2021 zasiada w Radzie Nadzorczej Związku Pracodawców Mediów Radiowych MOC (Media Owners Committee) Radio.

</doc>
<doc id="5355667" url="https://pl.wikipedia.org/wiki?curid=5355667" title="Cypraea caputserpentis">
Cypraea caputserpentis



</doc>
<doc id="5355675" url="https://pl.wikipedia.org/wiki?curid=5355675" title="Maksymilian Ogrodowicz">
Maksymilian Ogrodowicz

Maksymilian Teofil Ogrodowicz h. Brochwicz (ur. w 1815 roku w Poznaniu, zm. 2 maja 1848 we Wrześni) – polski szlachcic, spiskowiec. Uczestnik powstania listopadowego oraz powstań wielkopolskich 1846 roku i 1848 roku.
Życiorys.
Urodził się w rodzinie Franciszka Łukasza Ogrodowicza (1777-1850) h. Brochwicz i Teresy Krzesińskiej (ok. 1781-1824). Jego ojciec był weteranem powstania kościuszkowskiego. W chwili jego narodzin był mecenasem Trybunału Cywilnego Departamentu Poznańskiego. W 1816 r. był wymieniany jako patron trybunału miasta Kórnika. Następnie został mecenasem Sądu Najwyższej Instancji w Warszawie, a później radcą sprawiedliwości w Poznaniu. Dwukrotnie, w latach 1843 i 1844 był wybierany do rady miejskiej jako jej przewodniczący. Dziadek Karol Ogrodowicz był burmistrzem Pyzdr.
Po ukończeniu edukacji, wziął udział w powstaniu listopadowym. W powstaniu brał też udział jego brat, Napoleon Antoni (1806-1850). Ponadto w powstaniu brali też udział Józef i Leopold Ogrodowiczowie, jednakże brak wskazówek umożliwiających ich jednoznaczną identyfikację jako braci Maksymiliana. Maksymilian brał udział w obronie Warszawy, w czasie której dostał się do niewoli. Został uwolniony w 1833 roku, po czym powrócił do Wielkiego Księstwa Poznańskiego, gdzie trudnił się jako rządca. W tym czasie był członkiem kilku stowarzyszeń rolniczych. W 1846 r. został rządcą majątku Ludwika Antoniego Stanisława Poleskiego w Klunkwicy. 
W lutym 1846 r. skontaktował się ze Stanisławem Sadowskim w celu przystąpienia do spisku mającego na celu wywołanie powstania. Sadowski powierzył mu zadanie zorganizowania przygotowań do powstania we własnej okolicy i zawiadomienie pozostałych spiskowców. Do spisku miał też wciągnąć swojego brata Antoniego, przeciwko któremu dowody nie były jednak jednoznaczne. Na wieść o aresztowaniu Sadowskiego w dn. 25 lutego, Maksymilian udał się do Poznania. Namówił jednego ze spiskowców, Wincentego Chachulskiego, do zaatakowania Świecia w celu uwolnienia ks. Jana Tułodzieckiego, także zaangażowanego w przygotowania. Następnie miał się połączyć z jego oddziałem i wspólnie ruszyć do Galicji, gdzie powstanie przybrało bardziej dynamiczny obrót. Na wieść o niepowodzeniu misji Chachulskiego, Ogrodowicz udał się samotnie do granicy Królestwa Polskiego na wysokości Wrocławia. Po trzech dniach powrócił do Księstwa Poznańskiego, gdzie 5 kwietnia został aresztowany w okolicy Bydgoszczy. W czasie przesłuchania w dn. 10 sierpnia 1847 r. jego adwokat Gall zeznał, że jego wcześniejsze zeznania zostały wymuszone torturami, w tym spaniem w czasie mrozów na ziemi bez okrycia i morzeniem głodem. Przeciwko Ogrodowiczowi zeznali świadkowie, leśnik Boesig, ogrodnik Figurski i kucharz Sawicki. 2 grudnia 1847 r. sąd w Berlinie uznał braci Ogrodowiczów winnymi jako wspólników spisku i skazał ich na "utratę kokardy", czyli szlachectwa oraz karę dożywotniego pozbawienia wolności w berlińskiej fortecy.
Ogrodowicz został uwolniony z więzienia na skutek amnestii ogłoszonej w czasie rewolucji marcowej w 1848 roku. Po powrocie do kraju przyłączył się do drugiego powstania wielkopolskiego. Brał udział w bitwie pod Sokołowem, gdzie na skutek rany głowy zmarł 2 maja w lazarecie we Wrześni. Został pochowany w zbiorowej mogile powstańców na cmentarzu farnym we Wrześni.
W ślad za braćmi Ogrodowiczami podążyli dwaj synowie Napoleona Antoniego, Władysław Stanisław Wojciech (1841-1883) i Antoni Mikołaj (1846-1927), uczestnicy powstania styczniowego.
Postać Maksymiliana Ogrodowicza występuje w powieści "Wiosna ludów" aut. Macieja Wierzbińskiego z 1919 roku.

</doc>
<doc id="5355678" url="https://pl.wikipedia.org/wiki?curid=5355678" title="Philip Dybvig">
Philip Dybvig

Philip H. Dybvig (ur. 22 maja 1955) – amerykański ekonomista, laureat Nagrody Banku Szwecji im. Alfreda Nobla w dziedzinie ekonomii za 2022 rok.
Philip H. Dybvig studiował matematykę i fizykę Uniwersytecie Indiany, zdobył bakalaureat w 1976 roku. Następnie w latach 1976-1977 brał udział w programie studiów doktorskich z ekonomii na Uniwersytecie Pensylwanii. W 1978 zdobył tytuł magistra ekonomii, a w 1979 doktorat na Uniwersytecie Yale.
W 1979 roku był wykładowcą na część etatu na stażu podoktorskim na Uniwersytecie Yale. Między 1980 a 1981 rokiem był adiunktem ekonomii na Uniwersytecie Princeton. Od lipca 1981 do grudnia 1988 roku pełnił rozmaite stanowiska na Uniwersytecie Yale. W okresie lipiec 1988-grudzień 1988 był profesorem wizytującym w Olin Business School na Washington University in St. Louis, potem do sierpnia 1990 był tam profesorem ekonomii. Od września 1990 pełni na tej uczelni funkcję Boatmen's Bancshares Professor of Banking and Finance. W międzyczasie, w latach 2010–2021 był dyrektorem Institute of Financial Studies na Southwestern University of Finance and Economics w Chengdu.
Dybvig współpracował z Douglasem Diamondem nad bankowym modelem Diamonda–Dybviga.
W 1986 roku otrzymał nagrodę Sloan Research Fellowship. W 2022 roku został laureatem Nagrody Banku Szwecji im. Alfreda Nobla w dziedzinie ekonomii razem z Benem Bernanke i Douglasem Diamondem.

</doc>
<doc id="5355681" url="https://pl.wikipedia.org/wiki?curid=5355681" title="Indian Head Eagle">
Indian Head Eagle

Indian Head Eagle – amerykańska złota moneta obiegowa o nominale dziesięciu dolarów amerykańskich projektu rzeźbiarza Augustusa Saint-Gaudensa, wybijana przez U.S. Mint w latach 1907–1933. W latach 1907–1908 moneta wybijana była bez dewizy „In God We Trust” na prośbę prezydenta Theodore’a Roosevelta. Po naciskach Kongresu, od 1908 roku, moneta emitowana była już z dewizą umieszczoną na rewersie. Projekt monety wywołał początkowo kontrowersje ze względu na plotki dotyczące domniemanych modelek artysty oraz ze względu na to, że na głowie "Miss Liberty", po namowach Roosevelta, Saint-Gaudens umieścił indiański pióropusz.
Monety o nominale 10 dolarów ("Eagle") zostały ustanowione na mocy uchwalonej 2 kwietnia 1792 roku przez Kongres ustawy "Coinage Act of 1792". Moneta "Indian Head" zastąpiła w 1907 roku w obiegu monetę "Liberty Head Eagle" (1838–1907).
Złote mennictwo w Stanach Zjednoczonych zostało wstrzymane przez prezydenta Franklina D. Roosevelta 5 kwietnia 1933 roku, kiedy nakazał zwrot złotych monet do Rezerwy Federalnej. Wyjątkiem było posiadanie walorów o wartości kolekcjonerskiej. 30 stycznia 1934 roku wszedł w życie "Gold Reserve Act", który ostatecznie wycofał złoto z obiegu, wstrzymał pokrycie dla pieniądza papierowego w tym kruszcu i nakazał przetopienie go w sztaby.
Tło historyczne.
2 kwietnia 1792 roku Kongres uchwalił "Coinage Act of 1792", który zezwolił na bicie monet kilku nominałów, w tym monet złotych o nominale 10 dolarów amerykańskich zwanych "Eagle". Była to wówczas moneta o największym nominale w Stanach Zjednoczonych. W tym czasie złoto było istotnym kruszcem w amerykańskim handlu. W obiegu znajdowały się wówczas złote monety z Hiszpanii, Meksyku, Holandii czy Wielkiej Brytanii i pozostawały legalnym środkiem płatniczym w Stanach Zjednoczonych do 1857 roku. Pierwszymi złotymi monetami wybitymi w mennicy w Filadelfii były monety o nominale 5 oraz 10 dolarów zwane "Capped Bust Eagle". Wybito je w 1795 roku. Od początku emisji pojawił się problem ze złotymi monetami. W 1792 roku ustalono stosunek srebra do złota na 15 do 1. Okazało się, że na rynku stosunek ten wynosił 16 do 1. Doprowadziło to do przetopu złotych monet, a następnie sprzedaży za wartość wyższą niż zadeklarowana. W 1803 roku Francja przyjęła stosunek srebra do złota na poziomie 15,5 do 1. Przyczyniło się to do jeszcze większego odpływu złotych monet za granicę. W związku z zaistniałymi problemami w 1804 roku dyrektor mennicy Elias Boudinot wstrzymał bicie monet "Eagle".
W celu zaradzenia problemowi związanemu z przetopem lub wywozem złotych monet z państwa, w 1834 roku uchwalono "Coinage Act of 1834". Na mocy tej ustawy zredukowano wagę złotych monet. Zabieg ten zachował wartość monet, ale jednocześnie przyczynił się do pozostawienia ich w obiegu na rynku krajowym. Na mocy tego prawa moneta o nominale 10 dolarów powinna mieć 232 grany (15,033 g) czystego złota próby 900, a nie jak według standardu ustalonego w "Coinage Act of 1792" – 247,5 grana (16,037 g). Jednak przełom lat 30. i 40. XIX wieku był okresem depresji gospodarczej. Zapotrzebowanie na monety "Eagle" było niskie, ponieważ reprezentowała ona dużą wartość, ale koszty jej nabycia były równie wysokie i niewiele osób było na nie stać. W 1837 roku weszła w życie ustawa "Coinage Act of 1837", która zwiększyła wagę monet dziesięciodolarowych wykonanych ze złota próby 900 do 258 granów (16,718 g). Wraz ze zmianą wagi i średnicy złotych monet przystąpił do zmiany ich wizerunku. Stworzył motyw nazwany "Coronet Head" lub "Liberty Head". Pojawił się on na monecie dziesięciodolarowej w 1838 roku. Na początku emisji "Liberty Head Eagle", w latach 30. i 40. XX wieku, w Stanach Zjednoczonych gospodarka znajdowała się w depresji. W związku z tym, na nabycie tej monety, mogło sobie pozwolić niewiele osób. Od lat 50. XIX wieku sytuacja gospodarcza zaczęła się stabilizować, jednak popyt na monety dziesięciodolarowe pozostawał niski, nawet wśród kolekcjonerów.W związku z kalifornijską gorączką złota zapoczątkowaną 1848 roku ilość złota napływająca na rynek krajowy zaczęła rosnąć, a jego wartość zaczęła maleć. W 1849 roku Izba Reprezentantów i Senat przyjęły ustawę, której pomysłodawcami byli i . Reformowała ona złote mennictwo w Stanach Zjednoczonych i wprowadzała do obiegu złotą monetę o nominale 20 dolarów ("Double Eagle"). Głównym zamysłem, który stanowił podwaliny pod wprowadzenie monety "Double Eagle" była chęć przekształcenia dużych ilości złota na rynku w monety przy jak najmniejszym wysiłku mennic. Była to także realizacja próśb bankierów i przemysłowców, którzy woleli prowadzić rozliczenia przy pomocy monet o dużych nominałach. W 1853 roku Kongres uchwalił "Coinage Act of 1853." Zawarto w nim mechanizm regulujący liczbę drobnych srebrnych monet na rynku. Od tej pory miały być one wybijane na konto rządowe za opłatą w złocie. Zasada ta doprowadziła "de facto" do nieformalnego wprowadzenia w Stanach Zjednoczonych standardu złota. W latach 50. XIX wieku popyt na monety dziesięciodolarowe pozostawał niski. W codziennym handlu preferowano drobniejszą złotą monetę "Half Eagle" (5 dolarów). Z kolei w operacjach bankowych i transakcjach międzynarodowych używano monet dwudziestodolarowych.
W latach 80. XIX wieku złote monety zaczęły znikać z obiegu. Część z nich pozostawała w państwowych rezerwach, inne natomiast były przechowywane przez banki lub przeznaczane do rozliczeń w handlu zagranicznym. Ilość złota na rynku kurczyła się także przez podpisanie przez prezydenta Benjamina Harrisona w 1890 roku ustawy "Sherman Silver Purchase Act". Ustawa ta Zobowiązywała państwo do comiesięcznego skupu srebra w ilości co najmniej 4,5 miliona uncji. W celu uregulowania formalności za skup srebra od obywateli rząd musiał zlecić dodruk pieniądza papierowego. Obywatele z kolei używali banknotów do kupowania złota, za które nabywali srebro, które to z kolei odsprzedawali państwu.
Projekt i emisja.
Prace nad projektem.
W 1904 roku prezydent Theodore Roosevelt napisał do sekretarza skarbu z pytaniem, czy można było wpłynąć na wygląd amerykańskich monet bez uzyskiwania na to zgody Kongresu. W styczniu 1905 roku prezydent poprosił Shawa o skontaktowanie się z dyrektorem U.S. Mint oraz zaproponował Augustusa Saint-Gaudensa jako osobę, która mogłaby wykonać projekty monet. Jeszcze w tym samym roku Roosevelt nawiązał korespondencję z Saint-Gaudensem na temat ewentualnych projektów. O wyborze tego artysty zadecydowały dwie kwestie. Pierwsza była taka, iż Saint-Gaudens zaprojektował medal na inaugurację zaprzysiężenie Roosevelta na prezydenta Stanów Zjednoczonych w 1904 roku. Wizerunek medalu zyskał aprobatę prezydenta. Drugą kwestią był podziw obu dla sztuki starożytnej Grecji. Rzeźbiarz zgodził się wykonać projekty wizerunków nowych monet dla U.S. Mint za sumę 5000 dolarów amerykańskich.
W listopadzie 1905 roku obaj prowadzili dyskusję nad wyglądem postaci "Miss Liberty". Saint-Gaudens zaproponował „dynamicznie kroczącą przed siebie, jakby była na szczycie góry”, aby uczynić z niej „żywą istotę”, co byłoby świadectwem postępu i przeciwieństwem dotychczasowej formy przedstawiania "Miss Liberty". Dodatkowo do stworzenia projektów nowych monet chciał użyć wizerunku orła z medalu prezydenckiego zaprojektowanego dla Roosevelta. 14 listopada Roosevelt zaakceptował pomysł z orłem oraz nowym przedstawieniem personifikacji wolności. Zaproponował dodatkowo, aby indiański pióropusz zastąpił używaną dotychczas w wizerunku "Miss Liberty" czapkę frygijską, której, jak twierdził prezydent, „nie noszą i nigdy nie nosili żadni wolni ludzie na świecie”. Według prezydenta nie było przeszkód, aby na głowie „konwencjonalnej” "Miss Liberty" nie umieścić „czysto amerykańskiego” nakrycia głowy. Ponadto, w marcu 1907 roku Roosevelt napisał, że "Miss Liberty" z pióropuszem jest „to nasza Wolność, a nie to, co starożytni Grecy i Rzymianie błędnie nazywali tym mianem – mamy pełne prawo do tego typowo amerykańskiego nakrycia głowy dla kobiety”. Od 1906 roku ze względu na pogarszający się stan zdrowia rzeźbiarza, korespondencję z prezydentem prowadził Homer Saint-Gaudens, syn Augustusa. Stan zdrowia Augustusa nie pozwolił mu na prowadzenie szeroko zakrojonych prac nad wizerunkami i artysta skupił się tylko na złotych monetach o dużych nominałach.
W ramach swojej korespondencji Augustus Sain-Gaudens i Roosevelt uzgodnili kwestie napisów, jakie miały się pojawić na monetach. Dyskutowany na początku wyraz „Justice” nigdy się nie pojawił na monetach "Eagle" i "Double Eagle". W przeciwieństwie do monety dwudziestodolarowej, na monecie dziesięciodolarowej motto „E Pluribus Unum” pojawiło się na rewersie. W wypadku obu monet pominięto używaną od 1866 roku dewizę „In God We Trust”, ponieważ prezydent nie chciał, aby odwołanie do Boga znajdowało się na środkach płatniczych.
Kontrowersje wokół profilu "Miss Liberty".
Projekt monety wywołał kontrowersje wśród opinii publicznej. Po pierwsze ze względu na pióropusz, który wśród Indian stanowił męskie nakrycie głowy, w szczególności wojowników, a nie kobiece. Drugą przyczyną były plotki dotyczące modelek rzeźbiarza. Według jednej z wersji, Saint-Gaudensowi pozowała Mary Cunningham, kelnerka i pokojówka z zajazdu Cornish (New Hampshire), która pochodziła z Irlandii. Jej rysy twarzy miały odpowiadać klasycznej koncepcji monety stworzonej przez rzeźbiarza. Emisja monety przypadła na czas, kiedy w Stanach Zjednoczonych negatywnie odnoszono się do imigrantów z Irlandii. Nie zwrócono jednak wówczas uwagi na to, że sam projektant monety miał również irlandzkie pochodzenie.
Homer Saint-Gaudens tak pisał później o projekcie monety i kontrowersjach z nim związanych:
Istnieją także teorie, według których modelką Saint-Gaudensa miała być jego kochanka, z pochodzenia Szwedka, Davida Clark lub Harriet Eugenia Anderson.
Początek emisji monety.
7 sierpnia 1907 roku prezydent Roosevelt wystosował list do sekretarza skarbu George’a B. Cortelyou z prośbą, aby mennica nie zwlekała dłużej z rozpoczęciem bicia monet. Monety o nominale 10 i 20 dolarów miały wejść do obiegu z rozpoczęciem września. Tydzień później Charles E. Barber napisał do nadzorcy mennicy w Filadelfii, aby przyspieszyć prace nad monetami, tym bardziej, że gipsowe odlewy monety dziesięciodolarowej dotarły do mennicy 22 lipca i od tej daty nie było żadnych informacji na ich temat. 25 września John H. Landis, nadzorca oddziału filadelfijskiego mennicy, przesłał do dyrektora U.S. Mint próbne monety "Eagle". 500 sztuk zostało wybitych na prasie medalierskiej. Ich cechą charakterystyczną są kropki rozdzielające wyrazy w legendzie oraz ledwo zauważalne obrzeże (tzw. "wire edge"), które było nietypowe dla amerykańskiego mennictwa. Monety te są czasem uważane ze emisję kolekcjonerską lub emisję przeznaczoną do obiegu. Druga część monet próbnych była wybita stemplem poprawionym przez Charlesa E. Barbera z widocznym obrzeżem (tzw. "rolled edge"). Tych monet wybito ponad 30 000 sztuk i prawdopodobnie miały zostać przeznaczone do obiegu. Jednak pracownicy mennicy w obawie przed krytyką postanowili przetopić tę serię przed wypuszczeniem jej do obiegu. Operację tę miało przetrwać od 40 do 50 monet. Bowers przytacza źródła, które mają potwierdzać, że mennica sprzedawała później monety "wire edge" oraz "rolled edge" kolekcjonerom.
Jeszcze w 1907 roku Barber dokonał kolejnych korekt w stemplu i w legendzie zmniejszono liczbę trójkątnych separatorów pomiędzy wyrazami w legendzie. Ostatecznie w 1907 roku wybito 239 406 sztuk tej monety. Jednak jak w poprzednich monetach próbnych, tak i w tych zabrakło dewizy „In God We Trust”, co wywołało protesty. Prezydent Roosevelt dalej uważał, że stosowanie dewizy na monetach jest niestosowe, ale pozostawił tę kwestię do rozstrzygnięcia przez Kongres. W 1908 roku Kongres zarządził, że motto powinno powrócić do legendy złotych monet. Zanim jednak do tego doszło, to oddział mennicy w filadelfii wybił 33 500 sztuk monet bez dewizy, a oddział w Denver wybił 210 000 sztuk takich monet.
Koniec złotego mennictwa w Stanach Zjednoczonych.
I wojna światowa doprowadziła w Europie do wzrostu inflacji i potrzeby kreowania pieniądza w związku z wydatkami na cele wojenne. W rezultacie standard złota w Europie przestał obowiązywać. W 1925 roku próbowano do niego powrócić, ale ciągły wzrost inflacji sprawił, że giełdy zaczęły odchodzić od systemu waluty opartym na złocie. W 1929 roku doszło w Stanach Zjednoczonych do Wielkiego Kryzysu. W latach 20. XX wieku monety "Indian Head Eagle" wybijano w 1920 i 1926 roku. Następnie emisje miały miejsce w 1930 roku i w latach 1932–1933. Bezrobocie stawało się coraz większe, banki i towarzystwa ubezpieczeniowe ogłaszały upadłość. Doprowadziło to do obaw o amerykański system monetarny. W związku z tym, 5 kwietnia 1933 roku prezydent Franklin D. Roosevelt ogłosił, że złoto powinno zostać wycofane z obiegu rynkowego i należy je zwrócić do Rezerwy Federalnej. Wyjątek stanowiły zbiory kolekcjonerskie. W 1933 roku wybito 312 500 sztuk monet "Eagle", ale prawie wszystkie zostały od razu przetopione w mennicy. Te, które uniknęły przetopienia i trafiły do kolekcjonerów w 1933 roku, zgodnie ze stanowiskiem Departamentu Skarbu, mogły być przez nich legalnie posiadane. Inne stanowisko władze federalne objęły wobec monet "Saint-Gaudens Double Eagle", których posiadanie uznano za nielegalne. Część z emitowanych monet "Indian Head Eagle" zostało poza Stanami Zjednoczonymi, głównie w Europie, gdzie znalazły się w rezerwach bankowych.
30 stycznia 1934 roku wszedł w życie "Gold Reserve Act." Stanowił on, że złote mennictwo zostanie wstrzymane, a całe złoto powinno zostać wycofane z obiegu i przetopione w sztaby o wymiarach ustalonych przez Departament Skarbu.
Opis monety.
Awers.
W środku pola awersu przedstawiono zwrócony w lewo profil "Miss Liberty" z indiańskim pióropuszem na głowie. Nad głową postaci 13 gwiazd, a pod nią data wybicia. W pióropusz zostało wpisane słowo „LIBERTY”. Awers w tej formie pozostał niezmienny do końca emisji monety.
Rewers.
Rewers monety przedstawia skierowanego w lewo orła, którego projekt został zaczerpnięty z medalu prezydenckiego zaprojektowanego na inaugurację. Orzeł siedział na gałązce oliwnej i strzałach. Nad orłem, wzdłuż otoku nazwa państwa „UNITED STATES OF AMERICA”. Na prawo od orła motto „E PLURIBUS UNUM”, a pod orłem nominał monety „TEN DOLLARS”.
Monety wybite w 1907 roku określane jako "wire edge" i "rolled edge" mają trójkątne separatory między wyrazami oraz na początku i końcu inskrypcji rewersu. Separatory występujące przed i po inskrypcjach usunięto na stemplach jeszcze w tym samym roku. Pozostawiono tylko separatory dzielące wyrazy inskrypcji. Motto „E PLURIBUS UNUM” pozbawiono separatorów w ogóle. Monety wybijane w tym roku, a także jeszcze w 1908 roku nie miały na rewersie dewizy „In God We Trust” ze względu na obiekcje prezydenta. Dopiero po naciskach Kongresu dewiza ta została umieszczona ponownie na rewersie i występowała na nim do końca emisji monety.
W latach 1907–1908 znak mennicy na rewersie znajdował się na lewo od gałązki oliwnej, przy krawędzi monety. Od 1908 roku znak ten wybijano pod gałązką oliwną, na lewo od grotów strzał.
Krawędź.
Od 1907 roku do 1911 monety na krawędziach monet wybijano 46 gwiazd. Symbolizowały one liczbę stanów należących do Unii. Od 1912 roku było ich już 48, ponieważ do Unii dołączyły Arizona i Nowy Meksyk.
Opis fizyczny.
Szczegóły opisu fizycznego monety:

</doc>
<doc id="5355682" url="https://pl.wikipedia.org/wiki?curid=5355682" title="Cuiabá (rzeka)">
Cuiabá (rzeka)

Cuiabá – rzeka w Ameryce Południowej we południowo-zachodniej Brazylii. Liczy 800 km długości. Rzeka wypływa z płaskowyżu Mato Grosso, a uchodzi do rzeki Paragwaj.

</doc>
<doc id="5355689" url="https://pl.wikipedia.org/wiki?curid=5355689" title="Superpuchar Turcji w piłce siatkowej mężczyzn (2022)">
Superpuchar Turcji w piłce siatkowej mężczyzn (2022)

Superpuchar Turcji w piłce siatkowej mężczyzn 2022 (oficjalnie 2022 Spor Toto Erkekler Şampiyonlar Kupası) – trzynasta edycja rozgrywek o Superpuchar Turcji zorganizowana przez Turecki Związek Piłki Siatkowe ("Türkiye Voleybol Federasyonu", TVF). Mecz rozegrany został 28 września 2022 roku w Başkent Voleybol Salonu w Ankarze. Wzięły w nim udział dwa kluby: mistrz Turcji w sezonie 2021/2022 – oraz zdobywca Pucharu Turcji w tym sezonie – .
Po raz trzeci zdobywcą Superpucharu Turcji został klub . MVP spotkania wybrany został Arslan Ekşi.

</doc>
<doc id="5355690" url="https://pl.wikipedia.org/wiki?curid=5355690" title="Cypraea helvola">
Cypraea helvola



</doc>
<doc id="5355694" url="https://pl.wikipedia.org/wiki?curid=5355694" title="Komisja Główna do Spraw Dziecka">
Komisja Główna do Spraw Dziecka

Komisja Główna do Spraw Dziecka – jednostka organizacyjna Prezesa Rady Ministrów istniejąca w latach 1949–1951, powołana w celu wspierania i koordynowania polityki socjalnej Państwa w dziedzinie opieki nad dzieckiem.
Powołanie Komisji.
Na podstawie uchwały Rady Ministrów z 1949 r. w sprawie powołania Komisji Głównej dla spraw dziecka ustanowiono Komisję.
Cele powołania Komisji.
Komisja powołana była do:
Zakres działania Komisji.
Do zakresu działania Komisji należało:
Zniesienie Komisji.
Na podstawie uchwały Rady Ministrów z 1951 r. w sprawie zniesienia Komisji Głównej dla Spraw Dziecka zlikwidowano Komisje.

</doc>
<doc id="5355696" url="https://pl.wikipedia.org/wiki?curid=5355696" title="Harochawiszczy">
Harochawiszczy

Harochawiszczy (; , "Gorochowiszczi"; pol. hist. Horochowiszcze) – wieś na Białorusi, w obwodzie homelskim, w rejonie oktiabrskim, w sielsowiecie Lubań.
Historia.
W XIX i w początkach XX w. położone były w Rosji, w guberni mińskiej, w powiecie bobrujskim.
Po I wojnie światowej pod administracją polską, w Zarządzie Cywilnym Ziem Wschodnich, w okręgu mińskim, w powiecie bobrujskim. W wyniku postanowień traktatu ryskiego znalazły się w granicach Związku Sowieckiego. Od 1991 w niepodległej Białorusi.

</doc>
<doc id="5355697" url="https://pl.wikipedia.org/wiki?curid=5355697" title="Horochowiszcze (rejon oktiabrski)">
Horochowiszcze (rejon oktiabrski)



</doc>
<doc id="5355698" url="https://pl.wikipedia.org/wiki?curid=5355698" title="Douglas Diamond">
Douglas Diamond

Douglas Warren Diamond (ur. październik 1953) – amerykański ekonomista, od 2000 profesor finansów Mertona H. Millera w Booth School of Business na University of Chicago, doktor nauk ekonomicznych. Specjalizuje się w badaniu pośredników finansowych, kryzysów finansowych i płynności. Członek Econometric Society, Amerykańskiej Akademii Sztuk i Nauk oraz American Finance Association, w 2003 roku prezes American Finance Association, a w 2001 roku Western Finance Association.
W 2016 roku otrzymał nagrodę CME Group-MSRI w zakresie innowacyjnych zastosowań ilościowych, natomiast w 2018 roku nagrodę Onassis Prize. W 2022 roku wraz z Benem Bernanke i Philipem H. Dybvigiem został laureatem Nagrody Banku Szwecji im. Alfreda Nobla w dziedzinie ekonomii.
Życiorys.
W 1975 roku Diamond ukończył Uniwersytet Browna z tytułem licencjata w dziedzinie ekonomii. Następnie zdobył tytuły magistra, a w 1980 roku tytuł doktora nauk ekonomicznych na Uniwersytecie Yale. Był profesorem wizytującym na MIT Sloan School of Management, Hong Kong University of Science and Technology oraz na Uniwersytecie Fryderyka Wilhelma w Bonn. Ponadto był również wykładowcą na Uniwersytecie Yale, a od 1979 roku związany jest z University of Chicago. W latach 1988-1996 i 2000-2003 był współredaktorem Journal of Business, a w latach 1995-2001 Journal of Banking and Finance. W latach 1988-2001 był redaktorem Journal of Business. W latach 1989-1993 zasiadał również w radzie redakcyjnej Journal of Financial Intermediation, a w latach 1993-1997 był redaktorem Review of Economic Studies. W latach 1990 i 2008 był doradcą naukowym Federal Reserve Board. Od 1993 roku jest współredaktorem Journal of Financial Services Research oraz członkiem zarządu Center for Research in Security Prices.
Jest żonaty, ma dwójkę dzieci.

</doc>
<doc id="5355701" url="https://pl.wikipedia.org/wiki?curid=5355701" title="Ludwik Węgrzyn">
Ludwik Węgrzyn

Ludwik Kajetan Węgrzyn (ur. 6 sierpnia 1953 w Nowym Żmigrodzie, zm. 4 października 2022) – polski samorządowiec, prawnik i urzędnik. W latach 1999–2006 i 2014–2018 starosta bocheński, były naczelnik i wójt Kamienia Pomorskiego i gminy Bochnia, były prezes zarządu Związku Powiatów Polskich.
Życiorys.
Z wykształcenia prawnik, absolwent Wydziału Prawa i Administracji Uniwersytetu Jagiellońskiego. Odbył studia podyplomowe z zakresu organizacji i zarządzania na Politechnice Szczecińskiej oraz gospodarki przestrzennej na Uniwersytecie Ekonomicznym we Wrocławiu, zdał egzamin dla członków rad nadzorczych spółek Skarbu Państwa. Zaangażował się w działalność polityczną w ramach Polskiego Stronnictwa Ludowego. Zajmował stanowisko naczelnika Kamienia Pomorskiego, a następnie naczelnika i wójta gminy Bochnia. Od 1994 do 1999 pozostawał prezesem Regionalnej Izby Obrachunkowej w Krakowie. Pełnił funkcję starosty powiatu bocheńskiego I, II i V kadencji (1999–2006, 2014–2018; w dwu pierwszych kadencjach z ramienia lokalnego komitetu). W 2002 po raz pierwszy wybrany do rady powiatu, uzyskiwał reelekcję w 2006, 2010, 2014 i 2018. W latach 2003–2007 i 2015–2019 pełnił funkcję prezesa Związku Powiatów Polskich, zasiadał także w komisji rewizyjnej organizacji. Został członkiem Rady Działalności Pożytku Publicznego, Rady Zamówień Publicznych oraz Komitetu Regionów, a także ekspertem Komisji Wspólnej Rządu i Samorządu Terytorialnego. Realizował kilkadziesiąt programów ze środków publicznych. W wyborach w 2011 ubiegał się o mandat senatora w okręgu nr 34, zajmując 3. miejsce wśród 5 kandydatów. Kandydował także m.in. do Sejmu w 2001, 2005 i 2015.
Zmarł po długiej chorobie. 11 października 2022 został pochowany w Bochni.
Odznaczenia i wyróżnienia.
Odznaczony m.in. Krzyżem Kawalerskim Orderu Odrodzenia Polski (2017), Złotym (2002) i Brązowym Krzyżem Zasługi, Srebrnym Medalem za Zasługi dla Policji, Brązowym Medalem „Za zasługi dla obronności kraju” oraz Srebrnym Medalem Honorowym za Zasługi dla Województwa Małopolskiego. Otrzymał także liczne wyróżnienia, m.in. Nagrodę im. Grzegorza Palki za działalność samorządową oraz tytuły „Bene Meritus Powiatom” i „Bene Meritus dla Powiatu Bocheńskiego”.

</doc>
<doc id="5355704" url="https://pl.wikipedia.org/wiki?curid=5355704" title="Cypraea histrio">
Cypraea histrio



</doc>
<doc id="5355705" url="https://pl.wikipedia.org/wiki?curid=5355705" title="Grand Prix Południowej Afryki 1981">
Grand Prix Południowej Afryki 1981

Grand Prix Południowej Afryki 1981 – eliminacja Formuły Libre, rozegrana w dniach 5–7 lutego 1981 roku na torze Kyalami w Południowej Afryce.
Wyścig początkowo miał być inauguracyjną rundą sezonu 1981 Formuły 1. Z uwagi na konflikt FISA-FOCA i brak zgody organizatorów na przesunięcie rundy na kwiecień, odbył się w pierwotnie planowanym terminie jako zawody Formuły Libre. W zawodach uczestniczyły zespoły powiązane z FOCA, zatem nieobecne były na nich Alfa Romeo, Ferrari, Ligier, Osella i Renault. Korzystano ze starych samochodów z tzw. przesuwnymi fartuchami, zakazanych regulaminem na sezon 1981.
Wyścig wygrał Carlos Reutemann w Williamsie, który wyprzedził startującego z pole position Nelsona Piqueta w Brabhamie. Trzecią pozycję zajął Elio de Angelis (Lotus). Reutemann ustanowił również najszybsze okrążenie.
Tło.
Eskalacją konfliktu FISA z FOCA w 1980 roku było uznanie Grand Prix Hiszpanii za rundę nielegalną. Po sezonie FISA przystąpiła do tworzenia kalendarza na rok 1981, ustalając datę Grand Prix Południowej Afryki na 7 lutego. Jednakże po zakończeniu sezonu Bernie Ecclestone podjął wstępne działania mające na celu utworzenie serii konkurencyjnej dla Formuły 1. Ten projekt nie cieszył się szczególnym poparciem i miał na celu przede wszystkim wyrobienie pozycji negocjacyjnej z Jeanem-Marie Balestre’em, jednak wstrzymał on przygotowania do mistrzostw, skutkując odwołaniem styczniowego Grand Prix Argentyny.
Przedłużający się konflikt z FOCA spowodował, że pod koniec grudnia FISA, zmuszona do zrewidowania kalendarza, bez zgody organizatorów przełożyła Grand Prix Południowej Afryki na 11 kwietnia i ogłosiła to południoafrykańskiemu związkowi motorowemu oraz jego sportowemu oddziałowi – South African Motor Racing Club (SAMRAC). Organizatorzy sprzeciwili się przesunięciu rundy ze względu na fakt promowania wyścigu z datą lutową, zawarcia umowy ze sponsorem – Nashua – na 7 lutego, podpisanie na ten termin kontraktu przez firmę zarządzającą torem – Kyalami Enterprises – oraz obawy dotyczące złej pogody w Południowej Afryce w kwietniu. Mimo tych argumentów FISA wysłała 9 stycznia do SAMRAC teleks, w którym stanowiła, że 11 kwietnia jest jedyną możliwą datą, aby runda została ujęta w kalendarzu mistrzostw świata Formuły 1, dodając, że 7 lutego organizatorzy mogą zorganizować zawody Formuły Libre. W obawie przed reakcją FOCA na zaakceptowanie kwietniowej daty, organizatorzy postanowili rozegrać wyścig w lutym.
Ta decyzja oznaczała, że powiązane z FISA zespoły nie uczestniczyły w wyścigu, a 31 stycznia wyruszyły na niego zespoły powiązanie z FOCA. Konstruktorzy, mając świadomość, iż Grand Prix Południowej Afryki jest wyścigiem Formuły Libre i jako taki nie podlega przepisom Formuły 1 na sezon 1981, postanowili przywieźć samochody z 1980 roku z przesuwnymi fartuchami, zabronionymi w Formule 1 od 1981 roku. Aby zapewnić zespołom opony, FOCA zawarła umowę z International Racing Tyre Service (IRTS), odpowiedzialnym za dostarczanie m.in. opon Avon od europejskiej części sezonu 1981. IRTS na mocy umowy udostępnił zespołom opony Goodyear używane w serii Aurora F1 w 1980, co wymusiło brak opon kwalifikacyjnych i ograniczoną liczbę kompletów opon wyścigowych (trzy lub cztery komplety slicków oraz jeden komplet opon deszczowych).
Uczestnicy.
W Grand Prix wzięło udział dziewiętnaście samochodów, z czego wszystkie były napędzane silnikami Cosworth DFV. W Williamsie ścigali się mistrz świata Alan Jones oraz Carlos Reutemann, kierowcami Brabhama byli Nelson Piquet oraz tymczasowo zastępujący Héctora Rebaque Ricardo Zunino. Lotusami rywalizowali Elio de Angelis oraz Nigel Mansell, który zastąpił Mario Andrettiego, odchodzącego do Alfy Romeo; Lotus planował również wystawić trzeci samochód dla sponsorowanego przez Candy Jeana-Pierre’a Jariera, ale Colin Chapman nie podpisał stosownego kontraktu. W McLarenie, przejętym przez Project Four, obok Johna Watsona nowym kierowcą był protegowany Marlboro, Andrea de Cesaris. Tyrrelli używali przybyły z Oselli Eddie Cheever oraz lokalna zawodniczka, Desiré Wilson, która zapłaciła za start. W Fittipaldim kończącego karierę Emersona Fittipaldiego zastąpił Chico Serra, a Keke Rosberg pozostał drugim kierowcą. Arrows, który zapewnił sobie wsparcie nowych sponsorów, korzystał z usług Włochów: Riccardo Patrese i Siegfrieda Stohra, który zastąpił Jochena Massa. W Grand Prix uczestniczył również Theodore, teoretycznie jako niezależny konstruktor, w praktyce używający Shadowa DN12; prowadził go Geoff Lees. W ATS ścigał się Jan Lammers, Ensigna prowadził Marc Surer, a kierowcami powiązanego z RAM, powracającego Marcha, byli Derek Daly i Eliseo Salazar.
Kwalifikacje.
Podczas kwalifikacji Reutemann gwałtownie opuścił drogę w zakręcie Clubhouse, a jego Williams wpadł na ogrodzenie. W efekcie kierowca tkwił uwięziony w samochodzie i splątany drutem przez pięć minut, jednak nie odniósł obrażeń.
Pole position uzyskał Nelson Piquet w Brabhamie BT49. Za nim kwalifikacje zakończyli kierowcy Williamsa: Reutemann i Jones. Czwarte miejsce zajął Keke Rosberg, za którym ustawili się de Angelis i Patrese. Z powodu choroby czasu nie ustanowił Salazar, jednak został dopuszczony do startu.
Wyścig.
Rano w dniu wyścigu nad torem przeszła ulewa. W momencie jego rozpoczęcia, o godzinie 14:00, padało znacznie lżej, jednak tor był całkowicie mokry. Mimo to Reutemann, Rosberg, de Cesaris, de Angelis, Cheever, Patrese i Stohr rozpoczęli rywalizację na slickach.
Na starcie prowadzenie utrzymał Piquet, a źle wystartowali zawodnicy Williamsa, w efekcie czego drugie miejsce objął de Angelis, a trzecie Lammers. Po pierwszym okrążeniu prowadził Piquet z przewagą trzech sekund nad de Angelisem, za którym jechali Lammers, Reutemann, Rosberg, Mansell, Watson, Jones, Zunino i Daly. Na drugim okrążeniu Lammers bez powodzenia próbował wyprzedzić de Angelisa w zakręcie Crowthorne i wypadł z toru, po czym zjechał do boksów na naprawę tylnej tarczy hamulcowej; tymczasem Rosberg został wyprzedzony przez Jonesa i Watsona. Dwa okrążenia później Reutemann stracił pozycje na rzecz Mansella i Watsona. Na piątym okrążeniu Mansell nieudanie zaatakował de Angelisa i spadł za Watsona, podobnie Reutemann za Jonesa i Zunino za Daly’ego. Okrążenie później Watson znalazł się przed de Angelisem, a Mansella wyprzedził Jones. Ponadto Reutemann, korzystający ze slicków, został wyprzedzony przez używającego opon deszczowych Daly’ego. Na siódmym okrążeniu Jones awansował na trzecie miejsce. Podczas dziewiątego okrążenia Daly wyprzedził Lotusy de Angelisa i Mansella, następnie de Angelisa wyprzedził także Zunino. Prowadził Piquet z piętnastosekundową przewagą nad Watsonem, za którym jechali Jones, Daly, Mansell, Zunino, de Angelis, Reutemann, Serra i Surer.
Na dwunastym okrążeniu Zunino wyprzedził Mansella. Tymczasem w pojeździe Leesa uszkodzeniu uległo zawieszenie i w zakręcie Crowthorne Brytyjczyk wypadł z trasy i uderzył w słupek, na krótko tracąc przytomność. Okrążenie później z powodu awarii silnika wycofał się Stohr. Na czternastym okrążeniu z zakrętu Crowthorne wypadł Mansell, który uszkodził Lotusa 81, jednak był w stanie kontynuować wyścig; tymczasem de Angelis uległ Reutemannowi. W tym okresie tor zaczął przesychać, w efekcie czego na siedemnastym okrążeniu Mansell zjechał do boksów po slicki, a Lammers wznowił rywalizację po wielominutowym postoju. Mimo utraty przewagi ze względu na niedostosowane opony Piquet nie wymieniał opon, w przeciwieństwie do Jonesa (18. okrążenie) i Daly’ego (19. okrążenie). Na dziewiętnastym okrążeniu Serra wyprzedził Reutemanna i jechał jako czwarty, za Zunino, Watsonem i Piquetem, a przed Reutemannem, Surerem i de Angelisem. Na przesychającym torze przewaga Piqueta malała, a korzystający ze slicków Reutemann wyprzedził Serrę na 24. okrążeniu i zbliżył się do Zunino.
Prowadzący Piquet zjechał na zmianę opon na 27. okrążeniu. Po wymianie, trwającej 25 sekund, wrócił na tor na czwartym miejscu; nowym liderem został Watson, za którym jechali Reutemann i Zunino. Dwa okrążenia później do boksów zjechali Watson, Zunino, Salazar i Serra, przez co Reutemann objął prowadzenie, z dziesięciosekundową przewagą nad Piquetem, za którym jechali de Angelis, Watson, de Cesaris, Rosberg, Patrese, Cheever, Zunino i Mansell. Na 31. okrążeniu de Cesaris wypadł w zakręcie Leeukop i wrócił do rywalizacji na dwunastym miejscu. W tym czasie z rywalizacji wycofali się Lammers i Salazar. Podczas 34. okrążenia Rosberg wyprzedził Patrese, a Reutemann w tym czasie zwiększał przewagę. W okolicach 40. okrążenia tor był już zupełnie suchy. Na 44. okrążeniu Mansell zjechał na naprawę samochodu i wymianę opon, a po powrocie na tor natychmiast wyprzedził Surera. Na 52. okrążeniu Desiré Wilson wypadła z toru w zakręcie Leeukop i zakończyła rywalizację z uwagi na uszkodzenia samochodu. W tym czasie Rosberg wyprzedził Watsona. Trzy okrążenia później de Cesaris miał wypadek, a na 59. okrążeniu z powodu uszkodzonego akumulatora odpadł Surer. Na 63. okrążeniu rywalizację z powodu uszkodzonych fartuchów i złego prowadzenia samochodu zakończył Jones.
W tym czasie zwiększyło się zachmurzenie nad torem. Prowadził Reutemann z przewagą 18 sekund nad Piquetem i 50 nad de Angelisem. Na 67. okrążeniu Piquet ustalił najszybsze okrążenie na poziomie 1:13,89, a Serra wyprzedził Mansella. Na 70. okrążeniu nastąpił powrót opadów deszczu, mimo to 72. okrążenie Reutemann zakończył z czasem 1:13,61. Argentyńczyk prowadził do mety i wygrał Grand Prix Południowej Afryki po raz drugi w karierze, po 1974 roku.
W momencie zwycięstwa Reutemann nie wiedział, czy wyścig ostatecznie nie będzie zaliczany do mistrzostw świata. Wieczorem komunikat prasowy FISA potwierdził, że Grand Prix Południowej Afryki nie liczy się do mistrzostw świata.
Wyścig nie cieszył się zainteresowaniem mediów oraz widzów (z frekwencją na poziomie 35 000) i okazał się komercyjną porażką.
Lista startowa.
"Źródło: Stats F1"
Wyniki.
"Źródła: GP Archive, Stats F1"

</doc>
<doc id="5355711" url="https://pl.wikipedia.org/wiki?curid=5355711" title="Mauritia">
Mauritia



</doc>
<doc id="5355712" url="https://pl.wikipedia.org/wiki?curid=5355712" title="Slovenske gorice">
Slovenske gorice

Slovenske gorice – kraina historyczna w północno-wschodniej Słowenii.
Jest to pagórkowaty obszar, zbudowany z osadów trzeciorzędowych, położony pomiędzy rzekami Drawą a Murą. Na północy graniczy ze Styrią. Sąsiaduje również z chorwackim Međimurjem. Lesistość Slovenskich goric wynosi 27,5%; resztę powierzchni zajmują m.in. pastwiska, winnice, czy grunty orne.

</doc>
<doc id="5355714" url="https://pl.wikipedia.org/wiki?curid=5355714" title="Slovenske Gorice">
Slovenske Gorice



</doc>
<doc id="5355717" url="https://pl.wikipedia.org/wiki?curid=5355717" title="Miasto smutku">
Miasto smutku

Miasto smutku (悲情城市 "Bēiqíng chéngshì") – tajwańsko-hongkoński dramat historyczny z 1989 roku w reżyserii Hou Hsiao-hsiena.
Film opowiada historię rodziny uwikłanej w rządy „białego terroru” narzucone przez rząd Kuomintangu po emigracji z Chin kontynentalnych pod koniec lat 40. XX wieku. Podczas „białego terroru” tysiące Tajwańczyków i niedawnych emigrantów z kontynentu zostało zatrzymanych, rozstrzelanych bądź uwięzionych. Był to pierwszy film, który otwarcie opowiadał o autorytarnych rządach Kuomintangu po przejęciu w 1945 roku Tajwanu, który został przywrócony Chinom po klęsce Japonii w II wojnie światowej, a także pierwszy, w którym przedstawiono incydent 28 lutego 1947 roku, kiedy tysiące ludzi zostało zamordowanych przez Kuomintang.
"Miasto smutku" było pierwszym tajwańskim filmem, który zdobył nagrodę Złotego Lwa na MFF w Wenecji i jest często uznawane za arcydzieło Hou.

</doc>
<doc id="5355718" url="https://pl.wikipedia.org/wiki?curid=5355718" title="Kościół Wniebowzięcia Najświętszej Marii Panny w Bruśniku (nieistniejący)">
Kościół Wniebowzięcia Najświętszej Marii Panny w Bruśniku (nieistniejący)



</doc>
<doc id="5355723" url="https://pl.wikipedia.org/wiki?curid=5355723" title="Vrgorsko polje">
Vrgorsko polje

Vrgorsko polje – polje w Chorwacji, położone na terenie Dalmacji.
Opis.
Jego wysokość waha się w przedziale 25–30 m n.p.m., a całkowita powierzchnia wynosi 30 km². Wymiary to 14,4 × 4 km. Na północnym wschodzie sąsiaduje z następującymi wapiennymi wzgórzami: Kos (356 m), Prolog (441 m), Zveč (462 m), Šubir (503 m) i Maljevica (231 m). Przez polje przepływa rzeka Matica, której wody przy wysokich poziomach dopływają do grupy jezior Baćinska jezera. W 1938 roku zbudowano sztolnię, co zakończyło istnienie jeziora okresowego. W latach 70. XX wieku na terenie polja wykonano prace melioracyjne, czym stworzono korzystniejsze warunki pod uprawę roślin i rozwój rolnictwa. Uprawia się tu owoce, zboża, winorośl, tytoń i warzywa.
Główne miejscowości tego obszaru to Vrgorac, Staševica, Otrić-Seoci, Dusina, Kobiljača, Umčani i Draževitići. Przez północny kraniec polja przebiega autostrada A1 z Zagrzebia do Ploče.

</doc>
<doc id="5355727" url="https://pl.wikipedia.org/wiki?curid=5355727" title="Cypraea moneta">
Cypraea moneta



</doc>
<doc id="5355730" url="https://pl.wikipedia.org/wiki?curid=5355730" title="Grantham Sharks">
Grantham Sharks

Grantham Sharks – brytyjski klub szachowy z siedzibą w Grantham.
Historia.
Klub powstał w 2013 roku poprzez połączenie klubów Pandora’s Box Grantham i Sambuca Sharks. W sezonie 2013/2014 klub zadebiutował w 4NCL, zajmując szóste miejsce. W 2014 roku klub wystąpił w Pucharze Europy, zajmując 36. miejsce. W sezonie 2014/2015 klub był ósmy w 4NCL. Sezon 2021/2022 klub zakończył na czwartym miejscu w lidze.

</doc>
<doc id="5355732" url="https://pl.wikipedia.org/wiki?curid=5355732" title="Cypraea staphylaea">
Cypraea staphylaea



</doc>
<doc id="5355733" url="https://pl.wikipedia.org/wiki?curid=5355733" title="Ch-101/102">
Ch-101/102

Ch-101 i Ch-102 (ros. Х-101, Х-102, ang. Kh-101/102) – rosyjski strategiczny pocisk manewrujący powietrze-ziemia z głowicą konwencjonalną (Ch-101) lub jądrową (Ch-102), o cechach obniżonej wykrywalności.
Historia.
Projektowanie nowego pocisku manewrującego dużego zasięgu przenoszonego przez rosyjskie lotnictwo strategiczne podjęto w biurze konstrukcyjnym w Dubnej w 1991 roku, jeszcze za czasów istnienia ZSRR. Od początku przewidziano wersję bazową z głowicą konwencjonalną Ch-101 i wersję z głowicą jądrową Ch-102 (pierwotnie Ch-101M). Początkowo napęd miał stanowić silnik śmigłowentylatorowy () z dwoma przeciwbieżnymi śmigłami pchającymi zamontowanymi w tyle kadłuba. Według danych projektowych, pocisk miał mieć masę 2,2–2,4 t i przenosić 400-kilogramową głowicę bojową lub głowicę termojądrową, osiągając zasięg do 4000 km w wersji konwencjonalnej lub 5000 km w lżejszej wersji jądrowej. W połowie lat 90. dla obniżenia kosztów zdecydowano jednak zrezygnować z wymagającego dalszych prac silnika śmigłowentylatorowego R128-300, projektowanego przez biuro AMNTK Sojuz z Moskwy, i zastosować zwykły silnik turboodrzutowy.
Brak jest pewnych informacji z dalszego przebiegu prac konstrukcyjnych i prób. Prawdopodobnie pierwsze próby odpalania pocisków odbyły się w 2004 roku, kiedy zaobserwowano przystosowany do nich samolot Tu-95MS nr 01. Wyrzutnia bębnowa dla samolotu Tu-160, wykonana w 2004 roku, ukończyła próby państwowe w lipcu 2007 roku. Prawdopodobnie w 2008 roku zamówiono pierwszą partię seryjnych pocisków; przypuszcza się, że wykonano je w latach 2010–2011. Dopiero w latach 2010–2011 uruchomiona została produkcja wyrzutni bębnowych dla Tu-160 (w Zakładzie Budowy Maszyn im. Kalinina w Jekaterynburgu) i pylonów podskrzydłowych dla Tu-95MS (w zakładach Berijew w Taganrogu). Prawdopodobnie same pociski produkowane są przez biuro Raduga. Przynajmniej do 2012 roku ujawniono oficjalnie w Rosji jedynie informacje o zamówieniu wersji z głowicą jądrową Ch-102, jednakże późniejsze działania lotnictwa rosyjskiego ujawniły posiadanie pocisków z głowicą konwencjonalną.
Opis.
Kadłub pocisków Ch-101/102 wykonany jest z zastosowaniem technik obniżenia wykrywalności (stealth) – ma spłaszczony przekrój poprzeczny i powierzchnie boczne. Skuteczna powierzchnia odbicia określana jest w publikacjach jako 0,01 m². Skrzydła przed startem są złożone wzdłuż pod kadłubem, po rozłożeniu mają niewielki skos oraz znaczny wznios dodatni. Napęd stanowi silnik turboodrzutowy oznaczony "izdielije 50" (wyrób 50), z rodziny silników konstrukcji w Omsku. Silnik umieszczony pod częścią ogonową wysuwany jest tuż przed startem w dół. Możliwe, że zastosowano rozwiązanie opatentowane przez biuro Raduga w postaci miękkiego zbiornika paliwa w komorze silnika, który jest napełniany paliwem z instalacji samolotu po wysunięciu silnika, dla zwiększenia zasięgu. Dane techniczne pocisków nie zostały ujawnione oficjalnie. W publikacjach podawane są dane dotyczące prędkości maksymalnej 250–270 m/s (900–972 km/h) i marszowej 190–200 m/s (684–720 km/h). Niektóre publikacje sugerują, że głowica konwencjonalna o masie ok. 400 kg jest dwuczęściowa i jedna jej część może być zrzucona na inny cel.
System kierowania, zaadaptowany również do lżejszych pocisków Ch-555, łączy układ nawigacji bezwładnościowej, odbiornik nawigacji satelitarnej SN-99 (konstrukcji rosyjskiego KB NAVIS z Moskwy), system śledzenia profilu terenu z radiowysokościomierzem oraz optoelektroniczny system rozpoznawania terenu Otblesk-U (konstrukcji instytutu CNIIAG z Moskwy). System Otblesk porównuje obraz celu w końcowej fazie lotu ze zdjęciami. Celność pocisku (CEP) określana jest według źródeł rosyjskich na 5–6 m, według źródeł zachodnich na 10–20 m.
Pociski Ch-101/102 przenoszone są przez zmodernizowane w tym celu bombowce odrzutowe Tu-160 i turbośmigłowe Tu-95MS. W przypadku Tu-160 zastosowano nowe dłuższe obrotowe sześciopozycyjne wyrzutnie bębnowe 9A-829K3 w dwóch komorach bombowych – łącznie przenosi 12 pocisków wewnątrz kadłuba. Samoloty Tu-95MS przenoszą pociski tej rodziny tylko na podwieszeniach zewnętrznych: osiem pocisków na czterech pylonach podskrzydłowych z belkami katapultowymi AKU-5M, gdyż długość pocisków jest zbyt duża, by możliwe było przenoszenie ich w komorze bombowej Tu-95.
Użycie.
Pociski używane są wyłącznie przez lotnictwo strategiczne Rosji. Pociski Ch-101 zadebiutowały bojowo razem z pociskami Ch-555 po raz pierwszy 17 listopada 2015 roku na cele w Syrii, po katastrofie rosyjskiego samolotu Airbus A321 uznanego przez Rosję za zamach terrorystyczny.
Pociski Ch-101 były następnie używane bojowo podczas inwazji Rosji na Ukrainę w 2022 roku, głównie w atakach na ukraińskie miasta.

</doc>
<doc id="5355734" url="https://pl.wikipedia.org/wiki?curid=5355734" title="Ch-101">
Ch-101



</doc>
<doc id="5355737" url="https://pl.wikipedia.org/wiki?curid=5355737" title="Matka Boża Kazimierzowska">
Matka Boża Kazimierzowska

Matka Boża Kazimierzowska – słynąca łaskami kopia obrazu Matki Bożej Częstochowskiej w Rajczy. 
Historia.
W 1669 król Jan Kazimierz, udając się po abdykacji do Francji, zatrzymał się w Żywcu, gdzie 4 lipca na prośbę delegacji górali rajczańskich wydał pozwolenie na budowę kościoła w Rajczy. Równocześnie podarował góralom do mającego powstać kościoła swój ulubiony obraz Madonny Częstochowskiej. Obraz ten miał podporę w kształcie drewnianej nóżki, służącej do stawiania go na stole lub ołtarzu. Na tym przenośnym ołtarzyku umieszczony był napis:
"Imago haec a Serenissimo Joanne Casimiro Rege Poloniae et Sueciae etc. ex Belzensi castro accepta, eidemque in omnibus expeditionibus bellicis confidenter auxiliata et post resignationem sceptri ab eodem in Gallias abscedente , huic loco donate anno 1669 die 4 Julii, in altari vero collocate anno 1684." 
(Obraz ten przez Jana Kazimierza króla polskiego i szwedzkiego itd., pochodzący z zamku bełzkiego a wspierający go wiernie podczas wypraw wojennych, przez odjeżdżającego do Francji po złożeniu korony królewskiej temu miejscu ofiarowany w roku 1669 dnia 4 lipca, zaś w ołtarzu umieszczony został w roku 1684). 
Obraz nieznanego autora, malowany na miedzianej blasze w hebanowych ramach, wykazuje duże podobieństwo do wizerunków Matki Bożej w Bazylice św. Mikołaja w Bochni i Bazylice Mariackiej w Krakowie. Stąd przypuszcza się, że powstał on w pierwszej połowie XVII wieku na terenie Małopolski. Prawdopodobnie król otrzymał go od ojców paulinów podczas jednych ze swych odwiedzin na Jasnej Górze. Obraz towarzyszył królowi w czasie wypraw wojennych i w krytycznych momentach, jak pisze Andrzej Komoniecki, król miał do niego "osobliwe nabożeństwo".
Obraz został umieszczony w bocznym ołtarzu kościoła w Rajczy w 1684. Wcześniej znajdował się najprawdopodobniej w kościele parafialnym w Milówce, do którego należała wspólnota rajczańska. Od początku obraz otaczano wielką czcią, był noszony w procesjach i pielgrzymkach m.in. do Rychwałdu i Żywca. Do głównego ołtarza obraz przeniesiony został w 1976.
W 1997 kościół w Rajczy został podniesiony do rangi lokalnego sanktuarium Matki Bożej Kazimierzowskiej, jednego z czterech sanktuariów maryjnych na Żywiecczyźnie. 1 lipca 2017 biskup diecezji bielsko-żywiecki Roman Pindel poświęcił i nałożył na obraz Matki Bożej Kazimierzowskiej korony biskupie. Do sanktuarium w Rajczy pielgrzymują wierni z Polski, a także Czech, Słowacji i Włoch. 

</doc>
<doc id="5355739" url="https://pl.wikipedia.org/wiki?curid=5355739" title="Abram Jampolski">
Abram Jampolski

Abram Iljicz Jampolski (; ur. w Jekaterynosławiu, zm. 17 sierpnia 1956 w Moskwie) – rosyjski skrzypek i pedagog muzyczny.
Życiorys.
Ukończył studia w klasie skrzypiec Siergieja Korgujewa w Konserwatorium Petersburskim (1913). Uczył się ponadto u Nikołaja Sokołowa, Jāzepsa Vītolsa i Maksimiliana Sztajnberga. W latach 1913–1920 uczył w szkole muzycznej w Jekaterynosławiu, prowadził też działalność jako solista i kameralista. W 1920 roku wyjechał do Moskwy, gdzie grał w orkiestrze Teatru Bolszoj. W latach 1922–1932 był koncertmistrzem orkiestry Piersimfans. Od 1926 roku wykładał w Konserwatorium Moskiewskim, w latach 1936–1956 był kierownikiem wydziału skrzypiec.
Pisał transkrypcje na skrzypce, a także kadencje do koncertów Beethovena, Paganiniego i Brahmsa. Do grona jego uczniów należeli Leonid Kogan, Jelizawieta Gilels, Eduard Gracz, Izaak Żuk i Julian Sitkowiecki.

</doc>
<doc id="5355740" url="https://pl.wikipedia.org/wiki?curid=5355740" title="Cypraea arabica">
Cypraea arabica



</doc>
<doc id="5355750" url="https://pl.wikipedia.org/wiki?curid=5355750" title="Cypraea carneola">
Cypraea carneola



</doc>
<doc id="5355751" url="https://pl.wikipedia.org/wiki?curid=5355751" title="Park Narodowy Kakum">
Park Narodowy Kakum

Park Narodowy Kakum (ang. Kakum National Park) – park narodowy położony w południowej części Ghany w Regionie Centralnym, charakteryzujący się dziewiczym lasem deszczowym, nietkniętym przez człowieka i tak gęstym, że nie przepuszcza promieni słonecznych. 
Pierwotnie wyznaczony jako rezerwat leśny w 1931 r., został ustanowiony parkiem narodowym w 1992 r., częściowo z inicjatywy lokalnych społeczności. Znajduje się 35 km na północ od Cape Coast.
Flora i fauna.
Jest naturalnym siedliskiem wielu gatunków zwierząt, w tym zagrożonego słonia leśnego (150–245 osobników). Jest domem dla około 100 gatunków ssaków, w tym rzadkich gatunków, takich jak antylopa bongo, olbrzymia świnia leśna, sześć gatunków dujkerów i lampart. Istnieje również kilka gatunków naczelnych, z których niektóre są popularne, takie jak koczkodan diana i gereza niedźwiedzia ("Ursine colobus"). Można też spotkać krokodyla krótkopyskiego.
Park został sklasyfikowany jako Ważna Ostoja Ptaków przez BirdLife International ze względu na obecność ponad 200 gatunków ptaków. Gatunki roślin obejmują: "trichilia prieuriana (meliowate)," t"abernaemontana africana" ("toinowate"), "panda oleosa (pandaceae)", c"arapa procera (meliowate)", "celtis mildbraedii" (wiązowiec), d"iospyros sanza-minika (hurma)", a"ulacocalyx jasminflora (ixoroideae) i" "dacryodes klaineana (osoczynowate)".
Znajdują się tutaj dorzecza czterech głównych rzek, które dostarczają wodę do ponad 500 tys. ludzi. Wokół parku rozpowszechniona jest uprawa kakao.
Turystyka.
Spacer pod baldachimem jest charakterystyczną cechą parku. Powieszone chodniki wznoszą się do ponad 40 m nad poziom gruntu. Most o długości 350 metrów łączy siedem wierzchołków drzew, jest zbudowany z liny stalowej, drabin aluminiowych, desek i siatki zabezpieczającej.
Gospodarze wykorzystali rozwój ekoturystyki parku do podejmowania przedsięwzięć gospodarczych, takich jak produkcja sztuki i rzemiosła, usług gastronomicznych, przewodnictwa, festiwali i występów w oddziałach kulturalnych. Przed pandemią COVID-19 park miał ponad 100 tys. odwiedzin rocznie. 

</doc>
<doc id="5355760" url="https://pl.wikipedia.org/wiki?curid=5355760" title="Kh-101">
Kh-101



</doc>
<doc id="5355761" url="https://pl.wikipedia.org/wiki?curid=5355761" title="Arthur Friedheim">
Arthur Friedheim

Arthur Friedheim (ur. 26 października 1859 w Petersburgu, zm. 19 października 1932 w Nowym Jorku) – niemiecki pianista i kompozytor.
Życiorys.
Był uczniem Carla Sieckego (1865–1874), Artura Rubinsteina (1874–1878) i Ferenca Liszta (1880–1886). Od 1879 do 1880 roku pełnił funkcję dyrygenta teatru dworskiego w księstwie Schwarzburg-Rudolstadt. W latach 1891–1897 przebywał w Stanach Zjednoczonych, następnie do 1897 do 1908 roku w Wielkiej Brytanii. Od 1908 do 1910 roku działał jako dyrygent w Monachium. W latach 1910–1914 odbył tournée koncertowe po Europie i Ameryce Północnej. W 1915 roku osiadł na stałe w Nowym Jorku. Początkowo grywał jako akompaniator filmów niemych i artysta wodewilowy. W latach 1917–1932 wykładał w New York School of Music and Arts. Od 1922 do 1924 roku był także wykładowcą Canadian Academy w Toronto.
Zasłynął przede wszystkim jako interpretator utworów Ferenca Liszta. Był autorem wspomnień o Liszcie, wydanych pośmiertnie przez jego ucznia, Theodore’a Bullocka ("Life and Liszt: The Recollections of a Concert Pianist", Nowy Jork 1961). Skomponował m.in. operę "Die Tänzerin" (wyst. Karlsruhe 1897) oraz "Koncert fortepianowy B-dur".

</doc>
<doc id="5355770" url="https://pl.wikipedia.org/wiki?curid=5355770" title="Alfred Grünfeld">
Alfred Grünfeld

Alfred Grünfeld (ur. 4 lipca 1852 w Pradze, zm. 4 stycznia 1924 w Wiedniu) – niemiecki pianista i kompozytor.
Życiorys.
Brat wiolonczelisty Heinricha Grünfelda. Ukończył Konserwatorium Praskie, następnie był uczniem Theodora Kullaka w Berlinie. W 1873 roku osiadł w Wiedniu. Od 1913 roku był wykładowcą wiedeńskiej Akademie für Musik.
Koncertował w Europie i Stanach Zjednoczonych, zdobywając sobie uznanie jako interpretator walców Johanna Straussa. Jego interpretacje miały charakter wirtuozowski, stosował liczne triki techniczne takie jak repetycje szesnastkowe. Grał także utwory Fryderyka Chopina, dokonał nagrań fonograficznych "Mazurka h-moll" op. 33 nr 4 (1904) i "Nokturnu c-moll" op. 48 nr 1 (1906). Jako jeden z pierwszych pianistów nagrywał już przed 1904 rokiem na płytach gramofonowych Berlinera o 17 cm średnicy.
Skomponował m.in. operetkę "Der Lebemann" (wyst. Wiedeń 1903) i operę komiczną "Die Schönen von Fogaras" (wyst. Drezno 1907).

</doc>
<doc id="5355772" url="https://pl.wikipedia.org/wiki?curid=5355772" title="Metropolia Honiara">
Metropolia Honiara

Metropolia Honiara − jedyna metropolia rzymskokatolicka na Wyspach Salomona.

</doc>
<doc id="5355776" url="https://pl.wikipedia.org/wiki?curid=5355776" title="Metropolia Wellington">
Metropolia Wellington

Metropolia Wellington − jedyna metropolia rzymskokatolicka w Nowej Zelandii.

</doc>
<doc id="5355777" url="https://pl.wikipedia.org/wiki?curid=5355777" title="Mistrzostwa Świata w Lekkoatletyce 1987 – chód na 20 km mężczyzn">
Mistrzostwa Świata w Lekkoatletyce 1987 – chód na 20 km mężczyzn

Chód na 20 kilometrów mężczyzn – jedna z konkurencji rozgrywanych podczas lekkoatletycznych mistrzostw świata w 1987. Meta znajdowała się na Stadionie Olimpijskim w Rzymie.
Zwycięzcą został Maurizio Damilano z Włoch. Tytułu zdobytego na poprzednich mistrzostwach nie obronił Ernesto Canto z Meksyku, który tym razem został zdyskwalifikowany.

</doc>
<doc id="5355780" url="https://pl.wikipedia.org/wiki?curid=5355780" title="Cypraea talpa">
Cypraea talpa



</doc>
<doc id="5355783" url="https://pl.wikipedia.org/wiki?curid=5355783" title="Koreańczycy w Polsce">
Koreańczycy w Polsce

Koreańczycy w Polsce – ludność koreańska zamieszkała w Polsce.
Historia.
Uważa się, że pierwszymi Koreańczykami zamieszkującymi Polskę byli pracownicy japońskiej ambasady w Warszawie w latach 30. XX wieku.
Po II wojnie światowej, etniczny Koreańczyk Yu Dong-ju, jeden z pracowników ambasady, z zawodu dentysta pozostał w Polsce i zaczął nauczać języka koreańskiego polskich studentów studiów wschodnioazjatyckich, zakończył jednak nauczać po przybyciu oficjalnie delegowanych nauczycieli z nowo utworzonej Koreańskiej Republiki Ludowo-Demokratycznej.
Podczas wojny koreańskiej i po jej zakończeniu, komunistyczna Polska zobowiązywała się do udzielanie Korei Północnej pomocy.
Jednym z aktów pomocowych udzielanemu KRLD przez PRL było przyjęcie w ramach pomocy humanitarnej północnokoreańskich sierot, pierwsza grupa dzieci trafiła do Polski jeszcze w 1951 roku, początkowo mieszkały one pod Ciechanowem, później przeniesiono je do ośrodka w Świdrze pod Otwockiem. Kolejna grupa 1270 dzieci przyjechała do Polski w 1953 roku, zamieszkały one w Płaskowicach (obecnie Lwówek Śląski). Rząd PRL przydzielił stypendia dla 133 studentów oraz 162 uczniów północnokoreańskich.
W 1959 roku rząd Korei Północnej nakazał koreańskim sierotom powrót do kraju. Utrzymywali kontakt z opiekunami do 1961 roku, gdy korespondencja przestała przychodzić.
Na przestrzeni wielu lat władze komunistycznej Korei Północnej delegowały wielu studentów oraz pracowników do Polskiej Rzeczypospolitej Ludowej, ci jednak nie pozostawali w Polsce na stałe i nie stworzyli dużej diaspory koreańskiej w tym kraju.
Po przemianach ustrojowych i zmianach wektorów polskiej polityki zagranicznej, 1 listopada 1989 roku Rzeczpospolita Polska i Republika Korei nawiązały ze sobą stosunki dyplomatyczne, co poskutkowało napływowi ludności południowokoreańskiej do Polski.
Obecnie.
Koreańczycy z Korei Południowej.
Ludność południowokoreańska w Polsce stanowi bardzo mały odsetek ludności kraju, według Urzędu do Spraw Cudzoziemców w 2022 roku Polskę zamieszkiwało 3362 obywateli Korei Południowej, natomiast według danych Ministerstwa Spraw Zagranicznych Republiki Korei w 2021 roku Polskę zamieszkiwało 2635 obywateli Korei Południowej.
W 2022 roku 132 obywateli Korei Południowej było stałymi rezydentami RP, 193 posiadało status rezydenta długoterminowego UE, 3031 posiadało zezwolenia na pobyt czasowy, a pozostałe 6 osób posiadało inny typ zezwolenia.
Religia.
Wierzący Koreańczycy z Południa mieszkający w Polsce w większości wyznają chrześcijaństwo (prezbiterianizm i katolicyzm) oraz buddyzm.
Według Ambasady Republiki Korei w Polsce, w 2008 roku na terenie Polski istniało pięć koreańskich kościołów chrześcijańskich (3 w Warszawie i 2 we Wrocławiu) oraz jedna koreańska wspólnota buddyjska (w Warszawie).
Integracja z Polakami.
W drugim dziesięcioleciu oraz latach dwudziestych XXI wieku zauważalny jest wzrost zainteresowania kulturą koreańską (Koreańska fala) w Polsce oraz kulturą polską w Korei Południowej.
Coraz częściej dochodzi również do zawierania mieszanych związków małżeńskich między Polakami i Koreańczykami.
Koreańczycy z Korei Północnej.
W maju 1989 roku, kiedy Polska i Korea Południowa nie nawiązały ze sobą jeszcze stosunków dyplomatycznych, dwóch studentów z wymiany polsko-północnokoreańskiej Kim Un-hak oraz Tong Yŏng-jun zorganizowali konferencję prasową, na której ogłosili, że dokonują aktu dezercji na rzecz Korei Południowej.
Według danych szacunkowych z 2006 roku, w wielu polskich firmach Trójmiasta zatrudnionych było około 75 osób z Korei Północnej, wielu z nich pracowało jako spawacze w Stoczni Gdańskiej.
W czerwcu 2008 r. Korea Północna wysłała kolejnych 42 robotników do miast Polski w północno-zachodniej, aby zajęli się pracami budowlanymi.
Pensje pracowników były wypłacane spółce holdingowej podejrzewanej o współpracę z rządem Korei Północnej, jednak audyt kontrolny nie wykazał nieprawidłowości w działaniu spółki na terenie Polski, niemniej jednak pracownicy północnokoreańscy delegowani za granicę są uważane za współczesnych niewolników, nie mogą mieć kontaktu z ludnością lokalną, są zastraszani przez przełożonych oraz ich wynagrodzenie jest przekazywane kierownictwu firmy, a nie osobom fizycznym.
Wiceminister pracy i polityki społecznej Kazimierz Kuberski, poinformowany o długich godzinach pracy (ponad 12 godzin, siedem dni w tygodniu) pracowników, oraz o tym, że wysoce prawdopodobne jest to, że ich pensje bezpośrednio finansują reżim północnokoreański, stwierdził, że nie może z tym nic zrobić.
Według danych Urzędu do Spraw Cudzoziemców w 2022 roku Polskę zamieszkiwała 5 obywateli Korei Północnej, natomiast według Ministerstwa Spraw Zagranicznych RP w 2022 roku personel dyplomatyczny KRLD w Polsce składał się z 12 osób.
Korio-saram.
Polskę zamieszkują również etniczni Koreańczycy (Korio-saram) obywatele państw postradzieckich, takich jak Rosja, Ukraina, i kraje Azji Środkowej.

</doc>
<doc id="5355792" url="https://pl.wikipedia.org/wiki?curid=5355792" title="Elvina Kalieva">
Elvina Kalieva

Elvina Kalieva (ur. 27 lipca 2003) – amerykańska tenisistka, finalistka juniorskiego US Open w grze podwójnej.
Kariera tenisowa.
W karierze zwyciężyła w jednym deblowym turnieju rangi ITF. 10 października 2022 roku zajmowała najwyższe miejsce w rankingu singlowym WTA Tour – 200. pozycję, natomiast 17 października 2022 osiągnęła najwyższą pozycję w rankingu deblowym – 218. miejsce.

</doc>
<doc id="5355794" url="https://pl.wikipedia.org/wiki?curid=5355794" title="Miron Polakin">
Miron Polakin

Miron Borisowicz Polakin (; ur. w Czerkasach, zm. 21 maja 1941 w Moskwie) – rosyjski skrzypek i pedagog muzyczny.
Życiorys.
Był synem skrzypka, który udzielał synowi pierwszych lekcji gry. Studiował u Jeleny Wonsowskiej w Kijowie (1904–1908) i Leopolda Auera w Petersburgu (1908–1917). W 1912 roku wystąpił w Warszawie. W latach 1918–1926 odbył tournée koncertowe po Europie i Stanach Zjednoczonych, w 1922 roku grał w Nowym Jorku. Po powrocie do ZSRR został w 1928 roku wykładowcą Konserwatorium Leningradzkiego. Od 1936 roku wykładał w Konserwatorium Moskiewskim.
W jego repertuarze znajdowały się utwory skrzypcowe J.S. Bacha, Beethovena, Brahmsa, Francka, Mendelssohna, Czajkowskiego, Głazunowa i Chaussona.

</doc>
<doc id="5355799" url="https://pl.wikipedia.org/wiki?curid=5355799" title="Mistrzostwa Świata w Lekkoatletyce 1987 – chód na 50 km mężczyzn">
Mistrzostwa Świata w Lekkoatletyce 1987 – chód na 50 km mężczyzn

Chód na 50 kilometrów mężczyzn – jedna z konkurencji rozgrywanych podczas lekkoatletycznych mistrzostw świata w 1987. Meta znajdowała się na Stadionie Olimpijskim w Rzymie.
Zwycięzcą został Hartwig Gauder z Niemieckiej Republiki Demokratycznej. Tytułu zdobytego na poprzednich mistrzostwach nie obronił Ronald Weigel z NRD, który tym razem zdobył srebrny medal.

</doc>
<doc id="5355801" url="https://pl.wikipedia.org/wiki?curid=5355801" title="Cypraea mappa">
Cypraea mappa



</doc>
<doc id="5355815" url="https://pl.wikipedia.org/wiki?curid=5355815" title="Jan Chrzciciel Purkinie">
Jan Chrzciciel Purkinie



</doc>
<doc id="5355817" url="https://pl.wikipedia.org/wiki?curid=5355817" title="Stars and Stripes">
Stars and Stripes



</doc>
<doc id="5355819" url="https://pl.wikipedia.org/wiki?curid=5355819" title="Giuseppe Bernardi i Mario Ghibaudo">
Giuseppe Bernardi i Mario Ghibaudo

Józef Bernardi właśc. Giuseppe Bernardi (ur. 25 listopada 1897 w Caraglio, zm. 19 września 1943 w Boves) i Mario Ghibaudo (ur. 19 stycznia 1920 w Borgo San Dalmazzo, zm. 19 września 1943 w Boves) – włoscy duchowni, męczennicy, Błogosławieni Kościoła katolickiego.
Józef Bernardi urodził się jako dziecko Giorgia, robotnika i Marii, przędzarki jedwabiu. Miał pięcioro braci z czego trzech umiera w młodym wieku. W wieku dziesięciu lat wstąpił do seminarium duchownego. Był dzieckiem wątłym z pewnymi problemami zdrowotnymi. Po skończonych studiach teologicznych, 17 października 1915 przyjął habit duchowny. W czasie studiów w seminarium na trzy lata został zaciągnięty do wojska. 
Po wznowieniu studiów w seminarium, w 1923 roku przyjął święcenia kapłańskie. Po pierwszych posługach duszpasterskich jako asystent proboszcza w Aisone i w katedrze, w latach 1928–1931 był dyrektorem Zawodowego Domu Dziecka, kiedy to został mianowany proboszczem w San Lorenzo di Bersezio. 29 czerwca 1938 roku został proboszczem w kościele San Bartolomeo w Boves. Na początku wojny z wielką dobroczynnością wspierał rodziny zmarłych żołnierzy.
Mario Ghibaudo urodził się jako trzeci syn Dalmazzego, typografa w Instytucie Graficznym "Bertello", i Marii Rolando, gospodyni domowej.
W 1926 roku Mario przyjął Pierwszą Komunię Świętą, a w 1928 roku sakrament bierzmowania.
1 października 1929 roku Mario wstąpił do seminarium duchownego. Był z nim jego nieodłączny przyjaciel z dzieciństwa, Francesco Brondello, z którym przejdzie przez cały proces seminaryjny. Od razu ujawnił doskonałe zdolności intelektualne i z zaangażowaniem i zyskiem przykładał się do nauki. Mając jasno określony cel, poważnie dojrzewał do powołania do kapłaństwa, przechodząc w latach licealnych bolesny kryzys młodzieńczy, z którym zmierzył się z pokorą i decyzją.
Święcenia kapłańskie Mario przyjął wraz z sześcioma braćmi 19 czerwca 1943 roku i od 1 lipca został przydzielony jako administrator do parafii San Bartolomeo w Boves. Z entuzjazmem rzucił się w wir apostolstwa z młodymi ludźmi, w tym kontekście, w którym panował strach i nienawiść. Poprzez kapelana w pobliskich alpejskich koszarach zetknął się z ruchem "la Dieci", założonym przez ks. Didimo Mantiero. 
19 września 1943 roku podczas okrążania wsi przez wojska niemieckie, wraz z przemysłowcem Antonio Vassallo przeprowadził misję mediacyjną w celu odzyskania dwóch żołnierzy niemieckich, którzy byli zakładnikami partyzantów. Obu nie wypuszczono i zmuszono ich do bycia świadkami spalenia wsi i masakry mieszkańców. Don Giuseppe i jego towarzysz zostali następnie zabici: ich ciała zostały podpalone. Tego samego dnia zmarł również zastępca proboszcza z Boves, Mario Ghibaudo, podczas udzielania rozgrzeszenia umierającemu. 
W latach 2013–2015 trwał diecezjalny etap procesu beatyfikacyjnego włoskich męczenników i po jego zakończeniu dokumenty wysłano do Watykanu. W 2016 nastąpiło przeniesienie doczesnych szczątków męczenników i pochowano ich w jednym grobowcu w kościele w San Bartolomeo.
9 kwietnia 2022 roku papież Franciszek zezwolił na promulgację dekretu o ich męczeństwie, otwierając drogę do ich beatyfikacji. 
16 października 2022 prefekt Dykasterii Spraw Kanonizacyjnych kard. Marcello Semeraro dokonał beatyfikacji dwóch włoskich męczenników, wpisując ich w poczet błogosławionych&lt;ref name="bł. Giuseppe Bernardi/Mario Ghibaudo"&gt;&lt;/ref&gt;.

</doc>
<doc id="5355821" url="https://pl.wikipedia.org/wiki?curid=5355821" title="Stefan Just">
Stefan Just

Stefan Just (ur. 1905 w Rozomyśli, zm. 22 września 1977 w Łodzi) – polski malarz, laureat pierwszego plebiscytu na Łodzianina Roku (1968).
Życiorys.
Just studiował w Akademii Sztuk Pięknych w Warszawie, gdzie uczył się pod kierunkiem Tadeusza Pruszkowskiego i Felicjana Szczęsnego Kowarskiego. Jeszcze przed II wojną światową wystawiał swoje prace m.in. w: „Zachęcie” i Instytucie Propagandy Sztuki. Uczył rysunku w warszawskich szkołach, a po 1945 w szkołach w Łodzi. Do jego uczniów należeli m.in.: Jerzy Ćwiertnia i Rafał Pomorski. Po II wojnie światowej Just uczestniczył w wędrówce po ziemi łódzkiej wraz z etnografami. Towarzysząc im malował stroje regionalne, chłopów i wiejskie kobiety w strojach ludowych i elementy kultury materialnej.
Życie prywatne.
Był synem Józefa Justa i Marianny Domagalskiej. Został pochowany na cmentarzu Bródno w Warszawie w grobie rodzinnym (kwatera 52C-5-32).
Twórczość.
Just był autorem scen rodzajowych, portretów, pejzaży. Malował je farbami olejnymi, akwarelami, gwaszem, a także szkice wykonywane ołówkiem. Był także autorem drzeworytów o tematyce religijnej. Ponadto Just tworzył figurki ubrane w stroje ludowe, szczególnie związane z regionem rawsko-opoczyńskim, które wykonywał w latach 1945–1949.
Jego prace znajdują się m.in. w muzeum w Tomaszowie Mazowieckim i Muzeum Regionalnym w Opocznie.

</doc>
<doc id="5355824" url="https://pl.wikipedia.org/wiki?curid=5355824" title="Raduga Ch-55">
Raduga Ch-55



</doc>
<doc id="5355826" url="https://pl.wikipedia.org/wiki?curid=5355826" title="Ch-555">
Ch-555



</doc>
<doc id="5355827" url="https://pl.wikipedia.org/wiki?curid=5355827" title="Kh-555">
Kh-555



</doc>
<doc id="5355830" url="https://pl.wikipedia.org/wiki?curid=5355830" title="Nassourdine Imawow">
Nassourdine Imawow

Nasourdin Abdoulazimowitcz Imawow (ur. 1 marca 1995) – francuski zawodnik mieszanych sztuk walki (MMA) pochodzenia rosyjskiego. Były mistrz polskiej organizacji TFL w wadze półśredniej z 2019 roku. Aktualny zawodnik najlepszej federacji MMA na świecie UFC. Od 15 sierpnia 2022 zajmuje 12. miejsce w rankingu wagi średniej UFC.
Życiorys.
W wieku 10 lat zaczął trenować boks, kiedy przybył z Dagestanu w Rosji wraz z rodziną do Salon-de-Provence we Francji. Potem odkrył mieszane sztuki walki (MMA) i w wieku 19 lat przeniósł się do Paryża ze swoim starszym bratem Daguirem, gdzie dołączyli do klubu "MMA Factory", w którym głównym trenerem jest zawodnik Fernand Lopez.
Kariera MMA.
Wczesna kariera.
W zawodowych mieszanych sztukach walki zadebiutował 4 lutego 2016 roku podczas Paryskiej gali "100% Fight 27", gdzie przegrał przez poddanie duszeniem gilotynowym z bardziej doświadczonym zawodnikiem z Tunezji, Ayadim Majdeddine. Trzy następne walki zwyciężył przed czasem w pierwszych rundach, pokonując kolejno: Saida Magomieda Taczajewa, Yanisa Cheufre'a oraz Paula Lawrence'a.
14 października 2017 stoczył jednorazową, przegraną walkę z Michałem Michalskim dla Fight Exclusive Night. Parę dni po gali polska federacja wyróżniła i nagrodziła zawodników bonusem za najlepszą walkę wieczoru z gali "".
28 września 2019 podczas gali w Kozienicach zdobył pas mistrza Thunderstrike Fight League w wadze półśredniej, pokonując poddaniem Mateusza Głucha.
14 grudnia 2019 na "Ares FC 1" w stolicy Senegalu (Dakar) pokonał w pierwszej rundzie przez techniczny nokaut byłego zawodnika UFC, Kanadyjczyka – Jonathana Meuniera.
UFC.
W 2020 podpisał kontrakt z Ultimate Fighting Championship. Debiut dla nowego pracodawcy odbył 3 października 2020 na "UFC Fight Night: Holm vs. Aldana" w Abu Zabi, gdzie pokonał na pełnym dystansie decyzją jednogłośną Jordana Williamsa.
W drugiej walce dla UFC odnotował porażkę, ulegając Philowi Hawesowi większościową decyzją podczas gali "UFC Fight Night: Blaydes vs. Lewis", która odbyła się 20 lutego 2021 w Las Vegas.
24 lipca 2021 podczas "UFC Fight Night: Sandhagen vs. Dillashaw" wygrał przez TKO (kolano i ciosy) w drugiej rundzie z Ianem Heinishem. Jeszcze tego samego roku zwyciężył ponownie przez techniczny nokaut w drugiej odsłonie, rozbijając w parterze z pozycji krucyfiksu Edmena Shahbazyana podczas listopadowej gali "UFC 268" w Nowym Jorku.
3 września 2022 w Paryżu na wydarzeniu pokonał po trzech rundach werdyktem jednogłośnym (2 x 30-27, 29-28) Joaquina Buckleya.
14 stycznia 2023 podczas walki wieczoru gali "UFC Fight Night: Gastelum vs. Imavov" miał zmierzyć się z Kelvinem Gastelumem. 9 stycznia 2023 roku poinformowano, że Gastelum nie zawalczy na gali z powodu kontuzji. Nowym rywalem francuza został Sean Strickland. Przegrał jednogłośną decyzją sędziów.

</doc>
<doc id="5355832" url="https://pl.wikipedia.org/wiki?curid=5355832" title="Dyrwaniszki (Litwa)">
Dyrwaniszki (Litwa)



</doc>
<doc id="5355838" url="https://pl.wikipedia.org/wiki?curid=5355838" title="Purkinje">
Purkinje

Purkinje (= Purkyně, = Purkynie, = Purkyne, = Purkinie):

</doc>
<doc id="5355839" url="https://pl.wikipedia.org/wiki?curid=5355839" title="Purkinie">
Purkinie



</doc>
<doc id="5355840" url="https://pl.wikipedia.org/wiki?curid=5355840" title="Hans Moke Niemann">
Hans Moke Niemann



</doc>
<doc id="5355843" url="https://pl.wikipedia.org/wiki?curid=5355843" title="Karol Ogrodowicz">
Karol Ogrodowicz

Karol Ogrodowicz h. Brochwicz (ur. 7 listopada 1742, zm. 19 sierpnia 1824) – polski szlachcic, burmistrz Pyzdr w latach 1776-1815.
Życiorys.
Jako burmistrz, wniósł duży wkład w odbudowę miasta po spaleniu go przez Rosjan w czasie wojny 1768 roku. W 1776 r. podpisał umowę o wzniesie nowego ratusza w Pyzdrach. W 1778 r. w celu ochrony borów miejskich lokował Pyzdrskie Olędry. W 1788 roku został delegatem Pyzdr na Sejm Czteroletni. Był sygnatariuszem Aktu Zjednoczenia Miast (1789) i Konstytucji 3 maja (1791).
Jako burmistrz Pyzdr zaczął wcielać w życie założenie ustawy. 2 lipca 1791 r. podpisał umowę z dyrektorem szkoły w Pleszewie o kształceniu dzieci z Pyzdr.
Zmarł 19 sierpnia 1824 roku w swoim domu nr 25 położonym przy rynku w Pyzdrach.
W Muzeum Regionalnym Ziemi Pyzdrskiej znajdują się pamiątki po rodzinie Ogrodowiczów: portret Karola Ogrodowicza z 1818 r., prawdopodobny portret jego żony z tego samego roku oraz fragment płyty epitafijnej, prawdopodobnie po jego nagrobku. W 2020 r. muzeum przygotowało film poświęcony rocznicy uchwalenia konstytucji oraz jednemu z jej sygnatariuszy, Karolowi Ogrodowiczowi.
Rodzina.
Był synem Wawrzyńca (1704-1784) i Reginy. Miał rodzeństwo: Helenę (1745-?), Ewę Łucję (1747-1749), Wojciecha (1750-?) oraz Mariannę, I voto Felicką, II voto Dobczyńską (?-?). Najstarsze zachowane metryki dot. tej rodziny w Pyzdrach wypisane są na nazwisko Ogrodowczyk, a jej członkowie określani mianem "famatus". Nie musi to jednak oznaczać, iż nie byli oni rzeczywistymi szlachcicami. Babką przyszłego burmistrza była Barbara Ogrodowczyk (ok. 1681-1751). Także jego pierwszy akt śluby wypisany jest na nazwisko Ogrodowczyk. 14 lipca 1767 roku poślubił on Zofię Witkowską, z którą miał dzieci: Balbinę Katarzyną (1768–?), Małgorzatę (1773–1773) oraz Urszulę, zamężną Głowicką (?-?). Drugą żoną, poślubioną 27 lutego 1775 roku była Franciszka Basińska, która była jego krewną 3-go stopnia. Para miała jedną córkę, Mariannę Brygidę (1775–?). Jego trzecią żoną była Martyna Różewicz (ok. 1755-1817), z którą miał jedenaścioro dzieci: Franciszka Łukasza (1777–1850); Konstantego (1778–1782); Konstancję (1779–?); Łukasza Piotra (1781–1869); Salomeę Elżbietę (1783–1785); Agnieszkę Marcjannę, zamężną Ścigalską (żona Franciszka Ścigalskiego) (1786–1861); Antoninę Małgorzatę, zamężną Basińską (1788–1820); Petronelę Juliannę (1790–1791); Michała Franciszka (1792–?); Małgorzatę (1795–?) oraz Karola Jana (1797–1837).
Trzej synowie Karola: Franciszek, Łukasz i Karol studiowali prawo. Franciszek i Karol byli mecenasami Sądu Najwyższej Instancji w Warszawie. Franciszek był też radcą sprawiedliwości w Poznaniu. Dwukrotnie, w latach 1843 i 1844 był wybierany do rady miejskiej jako jej przewodniczący.
Potomkowie Karola brali udział w kolejnych powstaniach narodowych. Syn Franciszek wziął udział w insurekcji kościuszkowskiej. Synowie tegoż, Napoleon Antoni (1806–1850) i Maksymilian Ogrodowicz (1815–1848) byli uczestnikami powstania listopadowego oraz powstania wielkopolskiego 1846 roku. Maksymilian poległ w bitwie pod Sokołowem w czasie drugiego powstania wielkopolskiego. Synami Napoleona Antoniego byli powstańcy styczniowi Władysław Stanisław Wojciech (1841-1883) i Antoni Mikołaj (1846–1927). Wnuk Antoniego Mikołaja, Jerzy Władysław Ogrodowicz (1918-1983) był łącznikiem Armii Krajowej. Ponadto, syn Karola, Łukasz Ogrodowicz, absolwent Uniwersytetu Viadrina 
we Frankfurcie, porzucił karierę prawniczą i został kapitanem wojsk austriackim, zaś jego syn Edmund Ogrodowicz von Monte Belvedere generalmajorem tych wojsk, weteranem wojny francusko austriackiej i kawalerem orderów.

</doc>
<doc id="5355845" url="https://pl.wikipedia.org/wiki?curid=5355845" title="Dynamika systemów">
Dynamika systemów

Dynamika systemów (DS) to podejście do zrozumienia nieliniowego zachowania złożonych systemów w czasie, przy użyciu zasobów, przepływów, wewnętrznych pętli sprzężenia zwrotnego, funkcji tabelarycznych i opóźnień czasowych.
Opis.
Dynamika systemów (DS) to technika modelowania matematycznego służąca do formułowania, rozumienia i omawiania złożonych zagadnień i problemów. Pierwotnie opracowana w latach 50. XX wieku, aby pomóc kadrze menedżerskiej w lepszym zrozumieniu procesów przemysłowych, DS jest obecnie używany tak w sektorze publicznym, jak i prywatnym do analizy i definiowania linii decyzyjnych.
Wygodny graficzny interfejs użytkownika oprogramowania do dynamiki systemów, opracowany w przyjaznych dla użytkownika wersjach w latach 90., został zastosowany w różnych systemach. Modele DS rozwiązują problem jednoczesności (wzajemnej przyczynowości) poprzez aktualizację wszystkich zmiennych w małych przyrostach czasowych z dodatnimi i ujemnymi sprzężeniami zwrotnymi oraz opóźnieniami czasowymi strukturyzującymi interakcje i sterowanie. Prawdopodobnie najbardziej znanym dziś modelem DS ten opisany w książce "Granice wzrostu" z 1972 roku, wydanej przez Klub Rzymski. Model ten przewiduje, że wykładniczy wzrost liczby ludności i kapitału, przy ograniczonych źródłach zasobów, pochłaniaczach i opóźnieniach percepcji, prowadzi do załamania gospodarczego w XXI wieku przy różnych scenariuszach wzrostu.
Dynamika systemów jest jednym z aspektów teorii systemów jako metoda zrozumienia dynamicznego zachowania złożonych systemów. Podstawą tej metody jest stwierdzenie, że struktura dowolnego systemu, wiele pętlowych, wzajemnie powiązanych, czasem opóźnionych w czasie relacji między jego elementami, jest często tak samo ważna w określaniu jego zachowania, jak jego poszczególne elementy. Przykładami zastosowania dynamiki systemów są 1) teoria chaosu i 2) dynamika społeczna. Twierdzi się również, że ponieważ istnieją przypadki własności całości (systemu), których nie posiadają jej części składowe, to logicznie zachowanie całości nie może być wyjaśnione zachowaniem się części.
Historia.
Dynamika systemów została stworzona w połowie lat 50. XX wieku przez profesora Jaya Forrestera z Massachusetts Institute of Technology . W 1956 roku Forrester przyjął profesurę w nowo utworzonej MIT Sloan School of Management. Jego początkowym celem było ustalenie, w jaki sposób jego doświadczenie w nauce i inżynierii może zostać wykorzystane w użyteczny sposób w kluczowych kwestiach, które decydują o sukcesie lub porażce korporacji. Spostrzeżenia Forrestera dotyczące wspólnych fundamentów leżących u podstaw inżynierii, które doprowadziły go do stworzenia dynamiki systemów, zostały w dużej mierze wynikiem jego zaangażowaniem w pracę z menedżerami w General Electric (GE) w połowie lat pięćdziesiątych. W tym czasie wspomniani menedżerowie byli w kłopocie, ponieważ zatrudnienie w ich fabrykach urządzeń w Kentucky wykazywało wyraźny trzyletni cykl. Oceniono, że cykl koniunkturalny jest niewystarczającym wyjaśnieniem niestabilności zatrudnienia. Na podstawie odręcznych symulacji (lub obliczeń) struktury przepływów akcji i informacji zwrotnych w zakładach GE, które obejmowały istniejącą korporacyjną strukturę podejmowania decyzji dotyczących zatrudniania i zwalniania, Forrester była w stanie wykazać, w jaki sposób niestabilność zatrudnienia w GE była spowodowana wewnętrzną struktury firmy, a nie siłami zewnętrznymi, takimi jak cykl koniunkturalny. Te ręcznie przeprowadzone symulacje były początkiem dziedziny dynamiki systemów.
Pod koniec lat 50. i na początku lat 60. Forrester i zespół doktorantów przenieśli rozwijającą się dziedzinę dynamiki systemów z poziomu ręcznych symulacji do poziomu formalnego modelowania komputerowego.Wiosną 1958 roku, Richard Bennett stworzył pierwszy język modelowania komputerowego dynamiki systemów o nazwie SIMPLE (Simulation of Industrial Management Problems with Lots of Equations). W 1959 roku Phyllis Fox i Alexander Pugh napisali pierwszą wersję DYNAMO (DYNAmic MODEls), ulepszoną wersję SIMPLE, a język dynamiki systemów stał się standardem branżowym na ponad trzydzieści lat. W 1961 roku, Forrester opublikował pierwszą i wciąż ważną książkę dla tej dziedziny pod tytułem "Dynamika" "przemysłowa" (ang. "Industrial Dynamics").
Od późnych lat 50. do późnych lat 60. dynamika systemów była stosowana prawie wyłącznie do problemów korporacyjnych i zarządczych. Jednak w 1968 nieoczekiwane wydarzenie spowodowało, że pole zastosowania rozszerzyło się poza sfery korporacyjne. John F. Collins, były burmistrz Bostonu, został mianowany profesorem wizytującym na wydziale Spraw Miejskich na MIT. Efektem współpracy Collinsa i Forrestera była książka zatytułowana "Urban Dynamics". Przedstawiony w książce model o nazwie "Urban Dynamics" był pierwszym poważnym niekorporacyjnym zastosowaniem dynamiki systemów.
Kolejne ważne zastosowanie dynamiki systemów poza sferą korporacyjną pojawiło się krótko po pierwszym. W 1970 roku Jay Forrester został zaproszony przez Klub Rzymski na spotkanie w Bernie w Szwajcarii. Klub Rzymski jest organizacją zajmującą się rozwiązywaniem tego, co jego członkowie określają jako „kłopotliwe położenie ludzkości” – czyli globalnego kryzysu, który może pojawić się kiedyś w przyszłości, ze względu na wymagania stawiane nośności Ziemi (jej źródła zasobów odnawialnych i nieodnawialnych oraz ich pochłaniaczy do usuwania zanieczyszczeń) przez wykładniczo rosnącą populację świata. Na spotkaniu w Bernie, Forrester został zapytany, czy dynamika systemów może być wykorzystana do rozwiązania problemów ludzkości. Jego odpowiedź była oczywiście twierdząca. W samolocie powrotnym ze spotkania w Bernie Forrester stworzył pierwszy szkic modelu dynamiki światowego systemu społeczno-gospodarczego. Nazwał ten model WORLD1. Po powrocie do Stanów Zjednoczonych Forrester dopracował WORLD1 w ramach przygotowań do wizyty członków Klubu Rzymskiego w MIT. Forrester nazwał udoskonaloną wersję modelu WORLD2 i opublikował ją w książce zatytułowanej World Dynamics.
Elementy dynamiki systemów.
Podstawowymi elementami wykresów dynamiki systemów są sprzężenia zwrotne, akumulacja przepływów do zasobów oraz opóźnienia czasowe.
Jako ilustrację wykorzystania dynamiki systemów można się posłużyć organizacją, która planuje wprowadzić innowacyjny, nowy produkt konsumencki na lata. Organizacja musi zrozumieć możliwą dynamikę rynku, aby być w stanie świadomie zaprojektować plany marketingowe i produkcyjne.
Diagramy pętli przyczynowej.
W dynamice systemów problem lub system (np. ekosystem, system polityczny lub system mechaniczny) można przedstawić jako diagram pętli przyczynowej. Diagram pętli przyczynowej to prosta mapa systemu ze wszystkimi jego częściami składowymi i ich interakcjami. Poprzez uchwycenie interakcji, a co za tym idzie pętli sprzężenia zwrotnego (patrz rysunek poniżej), diagram pętli przyczynowej ujawnia strukturę systemu. Dzięki zrozumieniu struktury systemu staje się możliwe ustalenie zachowania systemu w określonym przedziale czasu.
Diagram pętli przyczynowej wdrożenia nowego produktu może wyglądać następująco:
Diagram przedstawia dwie pętle sprzężenia zwrotnego. Pętla pozytywnego wzmocnienia (oznaczona jako R) po prawej stronie wskazuje, że im więcej osób wdrożyło już nowy produkt, tym silniejszy jest efekt marketingu szeptanego. W efekcie będzie więcej odniesień do produktu, więcej demonstracji i więcej recenzji. Te pozytywne opinie powinny generować ciągle rosnącą sprzedaż.
Druga pętla sprzężenia zwrotnego po lewej to wzmocnienie negatywne (lub „równoważenie” (ang. "balancing"), a zatem oznaczone jako B). Oczywiście wzrost nie może trwać wiecznie, ponieważ coraz więcej osób wdraża produkt, na rynku pozostaje coraz mniej potencjalnych klientów.
Obie pętle sprzężenia zwrotnego działają jednocześnie, ale w różnym czasie mogą mieć różne siły oddziaływania. Można więc spodziewać się wzrostu sprzedaży w pierwszych latach, a następnie spadku sprzedaży w latach późniejszych. Ogólnie rzecz biorąc, diagram pętli przyczynowej nie określa wystarczająco struktury systemu, aby umożliwić określenie jego zachowania na podstawie samej reprezentacji wizualnej.
Diagramy zasobów i przepływów.
Diagramy pętli przyczynowej pomagają w wizualizacji struktury i zachowania systemu oraz jego jakościowej analizie. Aby przeprowadzić bardziej szczegółową analizę ilościową, diagram pętli przyczynowej jest przekształcany w diagram zasobów i przepływów. Model opierający się na zasobach i przepływach pomaga w badaniu i analizie systemu w sposób ilościowy. Takie modele są zwykle budowane i symulowane za pomocą specjalnego oprogramowania komputerowego.
Zasób (ang. "stock") to termin określający każdy obiekt, który z czasem gromadzi się lub wyczerpuje. Przepływ (ang. "flow") to tempo zmian w zasobach.
W naszym przykładzie mamy do czynienia z dwoma zasobami: Potencjalni użytkownicy (ang. "potential adopters") i Obecni użytkownicy produktu (ang. "Adopters"). Istnieje jeden przepływ i są nim Nowi użytkownicy. Dla każdego nowego użytkownika liczba potencjalnych użytkowników spada o jeden, a liczba użytkowników wzrasta o jeden.
Równania.
Prawdziwa siła dynamiki systemów jest wykorzystywana poprzez użycie narzędzi symulacyjnych. Chociaż możliwe jest wykonanie modelowania w arkuszu kalkulacyjnym, istnieje wiele dedykowanych programów komputerowych, które zostały zoptymalizowane do tego celu.
Kroki typowej symulacji na potrzeby analizy dynamiki systemów :
W tym przykładzie równania, które zmieniają dwa zasoby poprzez przepływy, to:
 formula_1
 formula_2
Równania w czasie dyskretnym.
Lista wszystkich równań w czasie dyskretnym, w kolejności ich wykonania w każdym roku, dla lat od 1 do 15 :
 formula_3
 formula_4
 formula_5
 formula_6
 formula_7
 formula_8
 formula_9
 formula_10
Wyniki symulacji dynamicznej.
Wyniki symulacji dynamicznej pokazują, że zachowaniem systemu będzie wzrost liczby "użytkowników", w kształcie krzywej S.&lt;/br&gt; Wzrost liczby "użytkowników" jest początkowo bardzo powolny, następnie przez pewien czas następuje wzrost wykładniczy, a w końcu następuje nasycenie i tempo wzrostu maleje.
Równania w czasie ciągłym.
Aby uzyskać wartości pośrednie i większą dokładność, model może działać w czasie ciągłym: mnożymy liczbę jednostek czasu i proporcjonalnie dzielimy wartości, które zmieniają poziomy zasobów. W tym przykładzie mnożymy 15 lat przez 4, aby otrzymać 60 kwartałów i dzielimy wartość przepływu przez 4.&lt;/br&gt; Dzielenie wartości jest najprostsze w przypadku metody Eulera, ale równie dobrze można zastosować inne metody, takie jak metody Runge-Kutta.
Zastosowania.
Dynamika systemów znalazła zastosowanie w wielu dziedzinach, takich jak np. analizy demograficzne, rolnictwo, systemy ekologiczne i ekonomiczne, które zwykle silnie ze sobą oddziałują.
Ponadto, dynamika systemów jest potężnym narzędziem do:
Do symulacji modelów dynamiki systemów badanej sytuacji, używa się specjalistycznego oprogramowania. Przeprowadzanie symulacji typu „co by było, gdyby” w celu przetestowania określonych zjawisk na takim modelu może znacznie pomóc w zrozumieniu, jak system zmienia się w czasie. Dynamika systemów jest bardzo podobna do myślenia systemowego i tworzy te same diagramy pętli przyczynowej systemów ze sprzężeniem zwrotnym. Jednak dynamika systemów zwykle idzie dalej i wykorzystuje symulację do badania zachowania systemów i wpływu alternatywnych rozwiązań.
Dynamika systemów jest wykorzystywana do badania czynników wpływających na stan zasobów i wynikających z nich problemów w rozwoju produktu.
Ekonomista Steve Keen zastosował dynamikę systemów w dziedzinie makroekonomii, tworząc oprogramowanie znane jako "Minsky". Zostało ono wykorzystane do skutecznego zamodelowania zachowania światowej gospodarki czasów pozornej stabilności tzw. Wielkiego Uspokojenia do nagłego, nieoczekiwanego kryzysu finansowego z lat 2007-09.
Przykład: Wzrost i upadek firm.
Powyższy rysunek jest diagramem pętli przyczynowej modelu dynamiki systemów stworzonego w celu zbadania sił, które mogą być odpowiedzialne za wzrost lub upadek firm ubezpieczeniowych na życie w Wielkiej Brytanii. Warto wyjaśnić kilka powszechnie stosowanych konwencji przy tworzeniu takich diagramów. Po pierwsze, pętle ujemnego sprzężenia zwrotnego modelu są identyfikowane przez literę "C", co oznacza pętle "przeciwdziałające (ang. counteracting)". Po drugie, podwójne linie są używane do wskazania miejsc, w których występuje znaczne opóźnienie między przyczynami a skutkami. Po trzecie, grubsze linie są używane do identyfikacji pętli informacji zwrotnych i wiązań, na których autor chce, aby odbiorcy się skupili. 

</doc>
<doc id="5355851" url="https://pl.wikipedia.org/wiki?curid=5355851" title="Karl Klindworth">
Karl Klindworth

Karl Klindworth (ur. 25 września 1830 w Hanowerze, zm. 27 lipca 1916 w Stolpe) – niemiecki pianista, dyrygent i pedagog.
Życiorys.
W dzieciństwie uczył się gry na skrzypcach i fortepianie. W wieku 17 lat został dyrygentem w objazdowej trupie teatralnej, z którą dokonał pierwszego w Hanowerze wystawienia "Proroka" Giacomo Meyerbeera. W latach 1852–1853 studiował w Weimarze u Ferenca Liszta. Od 1854 do 1868 roku przebywał w Londynie, gdzie zaprzyjaźnił się z Richardem Wagnerem, który zlecał mu opracowania wyciągów fortepianowych ze swoich oper. W sezonie 1861 i 1862 organizował w Londynie serię koncertów symfonicznych i kameralnych, na których wykonywano utwory twórców dawnych i współczesnych, ze względu na trudny program były one jednak krytykowane na łamach prasy. W 1868 roku na zaproszenie Nikołaja Rubinsteina wyjechał do Moskwy, gdzie został nauczycielem fortepianu w nowo utworzonym Konserwatorium Moskiewskim. Po śmierci Rubinsteina opuścił w 1882 roku Rosję i udał się do Niemiec, gdzie objął funkcję dyrygenta Filharmoników Berlińskich. W latach 1886–1887 koncertował w Wielkiej Brytanii i Stanach Zjednoczonych. Po 1910 roku wycofał się z działalności koncertowej.
Jako dyrygent wykonywał dzieła m.in. Wagnera, Liszta, Brahmsa i Berlioza. W 1884 roku założył w Berlinie własną szkołę gry na fortepianie, która w 1893 roku została połączona z konserwatorium Xavera Scharwenki. Skomponował m.in. popularny "Concert-Polonaise", a także 24 etiudy fortepianowe. Opracowywał wyciągi fortepianowe oper Wagnera od "Rienziego" do "Parsifala", dokonywał też przeinstrumentowania dzieł innych kompozytorów. Wydawał zbiory utworów fortepianowych m.in. Fryderyka Chopina, dokonując jednak przy tym znaczących ingerencji redaktorskich.

</doc>
<doc id="5355858" url="https://pl.wikipedia.org/wiki?curid=5355858" title="Denys Cwietkow">
Denys Cwietkow

Denys Ołehowycz Cwietkow (, ur. 29 marca 2004 w Worochcie) – ukraiński skoczek narciarski. Uczestnik mistrzostw świata juniorów (2023) i zimowego olimpijskiego festiwalu młodzieży Europy (2022). Medalista mistrzostw kraju.
Przebieg kariery.
W sierpniu 2019 w Râșnovie zajął 19. lokatę w zawodach Pucharu Karpat. W tym samym miesiącu w tej miejscowości zadebiutował w FIS Cupie, plasując się w szóstej dziesiątce. W marcu 2022 w Lahti wystąpił na zimowym olimpijskim festiwalu młodzieży Europy, zajmując 35. lokatę w konkursie indywidualnym.
W lutym 2023 w Whistler wystąpił na mistrzostwach świata juniorów – w konkursie indywidualnym był 47., a w rywalizacji drużyn mieszanych 14.
Cwietkow jest medalistą mistrzostw Ukrainy w skokach narciarskich – latem 2022 zdobył brązowy medal w konkursie drużyn mieszanych.

</doc>
<doc id="5355859" url="https://pl.wikipedia.org/wiki?curid=5355859" title="Ka’ak">
Ka’ak

Ka’ak (, również transliterowane kaak) lub kahqa jest powszechnym arabskim słowem oznaczającym herbatniki, i może odnosić się do kilku różnych rodzajów wypieków produkowanych w krajach arabskich i na Bliskim Wschodzie. Pieczywo to w krajach Bliskiego Wschodu jest podobne do suchego i utwardzonego biszkoptu i ma głównie kształt pierścienia. Podobne ciasto, zwane "kue kaak", jest również popularne w Indonezji.
Historia.
"Ka’ak" jest po raz pierwszy poświadczony w „Kitab al Wusla il al Habib”, pochodzącej z Syrii XIII-wiecznej książki kucharskiej. „Kitab al Wusla il al Habib” podaje trzy przepisy na "ka’ak".
Odmiany.
Krążki z chleba.
"Ka’ak" może odnosić się do chleba powszechnie spożywanego na całym Bliskim Wschodzie; ma on kształt dużego pierścienia i jest pokryty nasionami sezamu. Jako środek spulchniający przy produkcji używana jest sfermentowana ciecierzyca. Jest powszechnie sprzedawany przez sprzedawców ulicznych, zwykle spożywany jako przekąska lub na śniadanie z . We wschodniej Jerozolimie czasami podaje się go obok jajek pieczonych w piecu i falafelków. Palestyńczycy od Hebronu do Dżaninu uważają "ka’ak al-Quds" (w Jerozolimie "ka’ak") za rarytas, a ci z miasta lub odwiedzający je często kupują tam kilka sztuk, aby dać innym jako prezent.
W Libanie krążki "ka’ak" są robione ze słodkiego ciasta zwiniętego i uformowanego w krążki, posypane ziarnami sezamu. Po upieczeniu są glazurowane mlekiem i cukrem, a następnie suszone. Tunezyjscy Żydzi również robi słodko–słoną wersję ciasta, ale nie używają ciasta drożdżowego. W Egipcie podawana jest, zwykle na weselach, odmiana z migdałami znana jako „kahk bi loz”.
Trzynastowieczny bliskowschodni tekst kulinarny „Kitab al Wusla il al Habib”, zawiera trzy przepisy na "ka’ak".
Słodkości.
W niektórych społeczeństwach ciastka lub słodycze znane jako „ka'ak” są ciasteczkami na bazie semoliny, są to "ka'ak bi ma'moul" (lub "ka'ak bi ajwa") nadziewane zmielonymi daktylami, "ka'ak bi jowz" nadziewane zmielonymi orzechami włoskimi i "ka'ak bi fustok", które są nadziewane zmielonymi orzechami pistacjowymi.
Ka'ak są powszechnie podawane w Id al-Fitr (Święto Przerwania Postu) i Wielkanoc w Egipcie, gdzie są znane jako "kahk". "Kahk" są pokryte cukrem pudrem i wypełnione "agameya" (mieszaniną miodu, orzechów i ghi), rachatłukum, orzechami włoskimi, pistacjami lub daktylami, lub po prostu podawane bez dodatków. Są również ozdobione misternymi wzorami. Egipcjanie robili "kahk" od XVIII dynastii starożytnego Egiptu, 3500 lat temu.
Arabscy chrześcijanie, przede wszystkim (w tym ci, którzy żyją w ) oraz chrześcijanie libańscy, robią te słodycze świętując Wielkanoc. Wypieki często mają kształt wieńca i symbolizują koronę cierniową, w którą, jak chrześcijanie wierzą, Jezus z Nazaretu był ubrany w dniu ukrzyżowania.
Na muzułmańskiej uczcie podczas Id al-Fitr i Id al-Adha tradycyjnym deserem jest również "ka'ak bi ma'moul". W Gazie, gdy sąsiad wysyła do twojego domu danie wypełnione jedzeniem, jak to często bywa w czasie wakacji, jest zwyczajem zwracania naczynia wypełnionego jedzeniem własnego wyrobu, najczęściej z "ka'ak bi ajwa".
"Ka'ak al-asfar" ("żółta bułka") to ciasto pieczone przez muzułmanów w Lewancie dla uczczenia dusz zmarłych. Zgodnie z tradycją, chleb ten, opatrzony skomplikowanym wzorem geometrycznym, był rozdawany wraz z suszonymi owocami biednym, dzieciom i krewnym przez rodzinę zmarłego w czwartek i poniedziałek po śmierci oraz w dzień znany jako „Khamis al-Amwat” („”).
Słodycze „ka'ak” wykonane przez Irakijczyków mają zazwyczaj kształt pączka i są pokryte nasionami sezamu, jak choćby "ka'ak ab sumsum" i "ka'ak eem tzmukin", który ma między innymi rodzynki. "Ka'ak beharat oo tefach" ma ten sam kształt i wiele takich samych składników jak "ka'ak eem tzmukin", ale rodzynki zastępuje jabłko, i pączek jest powlekany migdałami zamiast sezamem. In Jemenie, "ka'ak" tradycyjnie wytwarzano z rzadkim dodatkiem czarnuszki (Nigella sativa). "Ka'ak" było tradycyjnym ciastem spożywanym przez Żydów jemeńskich podczas święta Purim.

</doc>
<doc id="5355860" url="https://pl.wikipedia.org/wiki?curid=5355860" title="Ka'ak">
Ka'ak



</doc>
<doc id="5355863" url="https://pl.wikipedia.org/wiki?curid=5355863" title="Eliminacje Mistrzostw Europy w Piłce Nożnej 2024/Grupa A">
Eliminacje Mistrzostw Europy w Piłce Nożnej 2024/Grupa A

W Grupie A eliminacji do Euro 2024 biorą udział następujące zespoły:

</doc>
<doc id="5355865" url="https://pl.wikipedia.org/wiki?curid=5355865" title="Zmarli w roku 1905">
Zmarli w roku 1905

Lista osób zmarłych w 1905:

</doc>
<doc id="5355871" url="https://pl.wikipedia.org/wiki?curid=5355871" title="Lasowiacki karp w galarecie">
Lasowiacki karp w galarecie

Lasowiacki karp w galarecie – danie kuchni polskiej popularne na terenach zamieszkiwanych przez Lasowiaków, wywodzące się z okolic Baranowa Sandomierskiego. Danie zostało wpisane na listę produktów tradycyjnych w kategorii produkty rybołówstwa w woj. podkarpackim. Danie składa się z kawałków karpia z warzywami zanurzonych w galarecie.
Historia.
Na terenie Puszczy Sandomierskiej istnieją bogate tradycję przygotowywania potraw rybnych. Danie wywodzi się z okolic Baranowa Sandomierskiego. W mieście pod koniec XVI wieku wzniesiony został zamek zbudowany w stylu palazzo in fortezza. Z czasem w okolicy zaczęły powstawać stawy hodowlane, w których hodowano m.in. karpie (np. Stawy Krasiczyńskie). Ryby były wykorzystywane w wielu daniach kuchni zamkowej; jednym z nich był lasowiacki karp w galarecie. Danie cieszyło się dużą popularnością w czasie, gdy właścicielami zamku był ród Dolańskich herbu Korab. Według podań ustnych podobny karp w galarecie wzorowany na baranowskim miał być przyrządzany również w pałacu w Dzikowie u Tarnowskich herbu Leliwa. Współcześnie lasowiacki karp w galarecie jest przygotowywany głównie na wigilię świąt Bożego Narodzenia i różnego rodzaju okazje (m.in. festyny). W 2016 roku danie zostało wpisane na listę produktów tradycyjnych po zgłoszeniu otrzymanym od Stanisława Czechury. Tradycja karpia lasowiackiego została potwierdzona m.in. przez muzeum w Kolbuszowej.
Sposób przygotowania.
Po oczyszczeniu karpia należy go pokroić w dzwonka, osolić i pozostawić na dwie godziny. Potem należy odpowiednio przygotować warzywa, takie jak marchew czy cebula. Karpia gotuje się i w międzyczasie przygotowuje zalewę z octu, liści laurowych i ziela angielskiego. Następnie karpia umieszcza się w odpowiednim naczyniu i zalewa wcześniej przygotowaną zalewą. Po ukończeniu powstaje danie o jasnoszarym kolorze i stałej galaretowatej konsystencji. W smaku jest lekko słono i ma zapach ryby i octu. 

</doc>
<doc id="5355874" url="https://pl.wikipedia.org/wiki?curid=5355874" title="Eliminacje Mistrzostw Europy w Piłce Nożnej 2024/Grupa B">
Eliminacje Mistrzostw Europy w Piłce Nożnej 2024/Grupa B

W Grupie B eliminacji do Euro 2024 biorą udział następujące zespoły:

</doc>
<doc id="5355887" url="https://pl.wikipedia.org/wiki?curid=5355887" title="Friedrich August Quenstedt">
Friedrich August Quenstedt

Friedrich August Quenstedt, Friedrich August von Quenstedt (ur. 9 lipca 1809 w Eisleben, zm. 21 grudnia 1889 w Tybindze) – niemiecki geolog, mineralog oraz paleontolog, profesor i rektor uniwersytetu w Tybindze.
Syn żandarma, po osieroceniu utrzymywany przez wuja. Ukończył gimnazjum w rodzinnym mieście i od 1830 studiował na uniwersytecie berlińskim nauki przyrodnicze, ze szczególnym uwzględnieniem mineralogii, którą poznawał pod kierunkiem Eilharda Mitscherlicha i Christiana Weissa. Po studiach pracował w berlińskim muzeum, prowadząc równocześnie badania naukowe i publikując. W 1836 obronił pracę doktorską poświęconą łodzikowatym, a w 1837 r. uzyskał na macierzystej uczelni habilitację i związał się naukowo z uniwersytetem w Tybindze, najpierw jako profesor nadzwyczajny, a od 1842 jako profesor i kierownik katedry geologii, mineralogii i paleontologii. Od 1866 do 1867 był rektorem tej uczelni. W okresie pracy w Tybindze, choć odbywał też wyprawy badawcze do różnych krajów Europy, skoncentrował się na badaniu geologii i paleontologii Wirtembergii, w tym szczególnie systemu jurajskiego i ammonitów jury. Jednocześnie wciąż prowadził badania mineralogiczne i krystalograficzne, a także pisał liczne prace popularyzujące wiedzę geologiczną. W uznaniu zasług otrzymał tytuł szlachecki.

</doc>
<doc id="5355898" url="https://pl.wikipedia.org/wiki?curid=5355898" title="M1074 Joint Assault Bridge">
M1074 Joint Assault Bridge

M1074 Joint Assault Bridge (M1074 JAB) – amerykański most czołgowy osadzony na podwoziu czołgu podstawowego M1 Abrams. 
Historia.
M1074 powstał jako tańszy zarówno w produkcji jak i eksploatacji, odpowiednik mostu czołgowego M104 Wolverine. Dodatkowo miał on zastąpić przestarzale mosty M60 AVLB. M1074 został zaprojektowany przez koncern Leonardo DRS Technologies. Prace nad opracowaniem prototypu rozpoczęły się w maju 2012 roku. Wówczas przyznało General Dynamics Land Systems (GDLS) i Leonardo DRS kontrakt o wartości 26 milionów dolarów na wybudowanie dwóch prototypów przyszłych mostów Joint Assault Bridge. Pierwsze prototypy oznaczone jako XM1074 JAB dostarczono w 2014 roku. Testy prowadzono do 2016 roku, a po ich zakończeniu prototypy przemianowano na seryjne oznaczenie M1074. W późniejszych latach wóz borykały problemy techniczne, które zostały wykryte w 2018 roku, które skutkowały niewystarczającą gotowością maszyn. W 2019 roku wykryte problemy zostały usunięte, co potwierdziły przeprowadzone na początku 2020 roku próby. 

</doc>
<doc id="5355900" url="https://pl.wikipedia.org/wiki?curid=5355900" title="Instalacja rozlewcza IRS">
Instalacja rozlewcza IRS

Instalacja rozlewcza samochodowa IRS – polski zestaw chemiczny montowany na samochodzie służący do prowadzenia odkażania, dezynfekcji i dezaktywacji sprzętu wojskowego.
Opis instalacji IRS.
Instalacja rozlewcza samochodowa IRS została skonstruowana przez polskich specjalistów z Ośrodka Badawczego Sprzętu Chemicznego i znalazła się na wyposażeniu polskich wojsk obrony przeciwchemicznej na początku lat 70. XX w. Sukcesywnie zastępowała przestarzałe instalacje ARS-12D. W tym okresie uważana była za jedno z najlepszych tego typu urządzeń na świecie. Poprzez zastosowanie polskiego samochodu bazowego Star 660 wyeliminowano import radzieckiego ZIS-151. Produkowała ją Pomorska Spółdzielnia Mechaników Samochodowych w Koszalinie. 
Wykorzystywana także do: 
Praca instalacji.
Cysternę o pojemności 2500 dm³ napełnia się i opróżnia za pomocą układu przewodów rurowych. Przetaczanie cieczy i wytwarzanie odpowiedniego ciśnienia zapewnia dwustopniowa pompa odśrodkowa M800B. Podgrzewacz podgrzewa wodę do temperatury roboczej 70–75°C. Przy odkażaniu lub dezaktywacji sprzętu bojowego można zorganizować 6–7 dwuprądownicowych stanowisk roboczych, zaś przy dezaktywacji sprzętu za pomocą prądownic strumieniowych 3 stanowiska robocze.
Instalacja stwarza też możliwość odkażania pasa terenu o szerokości 4–6 metrów, dezynfekcji pasa terenu o szerokości 5–6 metrów i dezaktywacji utwardzonych nawierzchni drogowych o szerokości do 5 metrów.
&lt;br&gt;Do dezaktywacji dróg o ulepszonej nawierzchni oraz dezaktywacji, odkażania lub dezynfekcji polowych obiektów obronnych wykorzystywano nasadki K-1. Dla dezaktywacji dróg dwie nasadki K-1 umocowywano do przedniego przewodu tłocznego. Dla dezaktywacji, odkażania lub dezynfekcji polowych obiektów obronnych podłączano jedną nasadkę K-1 do bocznego przewodu tłocznego. Zabiegi specjalne przeprowadzano pod ciśnieniem 0,4 MPa, zależnie od wysokości obiektu. Nasadek DN-3 używano do odkażania dróg i terenu. Jedną nasadkę mocowano do tylnego przewodu tłocznego lub dwie do przedniego przewodu tłocznego. Nasadkę kopytkową używano do dezynfekcji terenu i dróg.
Skład instalacji.
Instalacja IRS składa się z zespołu urządzeń specjalnych i samochodu Star 660 M, na którym je przewożono.
Instalacja rozlewcza IRS-2.
Jeszcze w latach 70. XX w. w Wojskowym Instytucie Chemii i Radiometrii podjęto prace projektowe nad udoskonaleniem instalacji IRS.
W latach 80. rozpoczęto produkcję i wprowadzanie na wyposażenie jednostek Wojska Polskiego instalacje rozlewcze nowej generacji – IRS-2. Nowa instalacja zamontowana została na podwoziu samochodu Star 266M. Produkcję podjęły zakłady „Iskra" w Kielcach. Przeznaczenie i ogólne zasady budowy nowej instalacji IRS-2 były identyczne jak instalacji IRS. Zastosowano w niej jednak wiele nowych rozwiązań konstrukcyjnych.
Były to między innymi:
Linki zewnętrzne.
Instalacja rozlewcza IRS i IRS-2

</doc>
<doc id="5355901" url="https://pl.wikipedia.org/wiki?curid=5355901" title="Chleb szczeciński">
Chleb szczeciński

Chleb szczeciński – regionalny produkt piekarski, charakterystyczny dla miasta Szczecina, 26 sierpnia 2015 roku wpisany na polską listę produktów tradycyjnych (zgłaszającymi byli Cech Rzemiosł Spożywczych w Szczecinie oraz szczecińska piekarnia Wojciechowski).
Historia.
Chleb pszenno-żytni wypiekano w Szczecinie już od wczesnego średniowiecza (czuwał nad tym lokalny cech piekarski). 
Receptura i tradycja wypieku chleba szczecińskiego sięga minimum lat 60. XX wieku. Zapiski rodzinne szczecińskich piekarzy wskazują jednak, że była ona wcześniejsza. Ze wspomnień prezydenta miasta, Piotra Zaremby, wynika, że już 9 maja 1945 roku wypieczono i przydzielono urzędnikom wojewódzkim przybyłym do miasta 2000 bochenków chleba z piekarni Mazura zlokalizowanej na narożniku ulicy Mickiewicza i Alei Bohaterów Warszawy. Niezmienną recepturę produkcji tego chleba potwierdzają świadectwa piekarzy. Obecna wersja pieczona jest od lat 80. XX wieku w wielu piekarniach Szczecina. Nad recepturą produktu czuwa szczeciński Cech Rzemiosł Spożywczych.
Charakterystyka.
Jest to chleb pszenno-żytni, przy czym 60 % stanowi mąka pszenna, a 40 % mąka żytnia. Produkt charakteryzuje się chrupiącą skórką, jest nieco wilgotny w środku, miękki i posiada charakterystyczny, intensywny, chlebowy aromat z wyczuwalną nutą kwasu. Bochenek jest wydłużony, od dołu spłaszczony, z górą lekko zaokrągloną. Skórka jest lekko chropowata, z zewnątrz lekko brązowa. Na przekroju barwa jest złoto-kremowa.Do wypieku używa się zakwasu naturalnego, bez emulgatorów, wzmacniaczy smaku, czy barwników.
Nagrody i wyróżnienia.
Chleb zdobył nagrody:

</doc>
<doc id="5355904" url="https://pl.wikipedia.org/wiki?curid=5355904" title="Chramcowo">
Chramcowo

Chramcowo (; ) – wieś na Białorusi, w obwodzie mińskim, w rejonie wilejskim, w sielsowiecie Chocieńczyce.
Historia.
W czasach zaborów wieś w powiecie wilejskim, w guberni wileńskiej Imperium Rosyjskiego. Pod koniec XIX wieku miała 26 dusz rewizyjnych, należała do dóbr Zaborze.
W latach 1921–1945 wieś leżała w Polsce, w województwie wileńskim, w powiecie wilejskim, w gminie Chocieńczyce.
Według Powszechnego Spisu Ludności z 1921 roku zamieszkiwało tu 82 osoby, wszystkie były wyznania prawosławnego i zadeklarowały białoruską przynależność narodową. Było tu 12 budynków mieszkalnych. W 1931 w 16 domach zamieszkiwało 88 osób.
Wierni należeli do parafii prawosławnej w Chocieńczycach. Miejscowość podlegała pod Sąd Grodzki w Ilji i Okręgowy w Wilnie; właściwy urząd pocztowy mieścił się w Chocieńczycach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5355907" url="https://pl.wikipedia.org/wiki?curid=5355907" title="Eliminacje Mistrzostw Europy w Piłce Nożnej 2024/Grupa D">
Eliminacje Mistrzostw Europy w Piłce Nożnej 2024/Grupa D

W Grupie D eliminacji do Euro 2024 biorą udział następujące zespoły:

</doc>
<doc id="5355909" url="https://pl.wikipedia.org/wiki?curid=5355909" title="Paweł Udorowiecki">
Paweł Udorowiecki

Paweł Udorowiecki (ur. 22 września 1944 w Bytomiu, zm. 2002 w Würselen) – polski artysta grafik.
Życiorys.
W 1969 ukończył studia na warszawskiej Akademii Sztuk Pięknych, w pracowni plakatu prof. Henryka Tomaszewskiego. Uczestniczył w Międzynarodowym Biennale Plakatu w Warszawie, Brnie, Lahti, a także w wystawach polskiego plakatu za granicą, m.in. w Japonii RFN i na Kubie. Był kierownikiem artystycznym łódzkiego oddziału Krajowej Agencji Wydawniczej, w ramach której działał na rzecz aktywizacji łódzkich grafików. Był inicjatorem i współautorem pomysłu na nową ekspozycję plakatów przy pomocy „zblokowanych ciągów”, która ma za zadanie intensywniej oddziaływać na odbiorcę. W latach 1976 i 1977 był koordynatorem oprawy plastycznej obchodów święta 1 Maja. Był członkiem ZPAP w latach 1969–1983, gdzie pełnił funkcję wiceprzewodniczącego Rady Artystycznej Sekcji Graficznej Zarządu Głównego (1977–1983). Należał od 1975 do ZAIKS.
Twórczość.
Realizował plakaty mi.n. dla Teatru Wielkiego i Teatru Powszechnego w Łodzi, a także Muzeum Historii Miasta Łodzi, dla którego zaprojektował pierwszy logotyp. W centrum jego zainteresowań był jednak plakat społeczny i polityczny – w tej dziedzinie artysta osiągnął indywidualny styl, stosując lapidarną symbolikę. Swoje prace wystawiał m.in. w Warszawie, Łodzi, Olsztynie, w Berlinie, Moskwie i Nowym Jorku. Jego twórczość znajduje się w zbiorach Muzeum Narodowego w Warszawie, Muzeum Narodowego w Poznaniu, a także m.in. w Łodzi i Monachium. Do najbardziej znanych plakatów Udorowieckiego należy nagrodzony nagrodą im. Tadeusza Trepkowskiego plakat polityczny z okazji 100 rocznicy urodzin Lenina pt. „Leninizm zwycięski sztandar naszej epoki” zaprojektowany z Jakubem Erolem.

</doc>
<doc id="5355914" url="https://pl.wikipedia.org/wiki?curid=5355914" title="Cichy Kątek">
Cichy Kątek

Cichy Kątek – dawny zaścianek. Tereny, na których leżał, znajdują się obecnie na Białorusi, w obwodzie mińskim, w rejonie wilejskim, w sielsowiecie Chocieńczyce.
Historia.
W czasach zaborów w gminie Chocieńczyce, w powiecie wilejskim, w guberni wileńskiej Imperium Rosyjskiego
W latach 1921–1945 zaścianek leżał w Polsce, w województwie wileńskim, w powiecie wilejskim, w gminie Chocieńczyce.
Powszechny Spis Ludności z 1921 roku nie podał danych dotyczących miejscowości. W 1931 w 1 domu zamieszkiwało 6 osób.
Wierni należeli do parafii rzymskokatolickiej w Ilji i parafii prawosławnej w Chocieńczycach. Miejscowość podlegała pod Sąd Grodzki w Ilji i Okręgowy w Wilnie; właściwy urząd pocztowy mieścił się w Chocieńczycach.

</doc>
<doc id="5355919" url="https://pl.wikipedia.org/wiki?curid=5355919" title="Islamska demokracja">
Islamska demokracja

Islamska demokracja – idea, według której w systemie demokratycznym można przestrzegać zasad religii islamskiej. W zależności od kraju, termin islamskiej demokracji jest niejednoznacznie interpretowany przez społeczność muzułmańską, islamskich oraz zachodnioeuropejskich teoretyków polityki; część z nich opowiada się również za sekularyzmem.
Zwolennicy tej idei twierdzą, że islam od samego początku był demokratyczny; w VII wieku o wyborze kalifa decydowała społeczność muzułmańska oraz nawet niewolnicy. Przykładem był istniejący w latach 632-661 . Uważa się, że rozwój demokracji w islamskim świecie został zahamowany przez konflikt sunnitów z szyitami, jednak rodzaj demokracji jest jednak akceptowany przez irańskie środowiska naukowe, w tym przez szyickich ulemów.
Punkt widzenia ze strony sunnizmu.
Żyjący w VII wieku pierwsi kalifowie nazywani prawowiernymi byli wybierani zgodnie z szurą. Po zakończeniu przypadającego na okres od VIII do XIV wieku złotego wieku islamu, władcy państw muzułmańskich wciąż praktykowali szurę poprzez konsultacje z obywatelami w kwestiach politycznych.
Władza ustawodawcza kalifa, następnie sułtana była ograniczana przez ulemów, którzy zajmowali się orzekaniem kwestii prawnych zgodnych z szariatem w ramach idżmy. Po upowszechnieniu się medres na przełomie XI i XII wieku, ich uczniowie często musieli uzyskiwać idżazę, czyli licencję na wydawanie orzeczeń prawnych.
Bangladeski uczony Chondkar Abdullah Dżahangir w jednym z naukowych wywiadów dotyczących islamu i demokracji, powiedział, że władza w islamie powinna być zdobywana dzięki poparciu społeczeństwa; uznał też, że we własnym państwie można robić wszystko, co nie jest niezgodne z islamem.
Salafizm.
Salaficcy naukowcy, w tym część saudyjskich szejków, uznają demokrację haram, jednak popierają możliwość wykorzystania jej w islamie w celu dojścia do władzy i głosowania za ustanowieniem szariatu.
Islamska demokracja w teorii.
Kwestia sekularyzmu.
Tradycyjna teoria islamu rozróżnia kwestie religii i państwa, jednak podkreśla, że władza polityczna i życie publiczne muszą kierować się wartościami religijnymi. Część islamskich reformistów (m.in. Mahmoud Mohammed Taha i Ali Abd ar-Razik) opowiadali się za państwem świeckim w sensie porządku politycznego, który nie narzuca obywatelom jednoznacznej interpretacji szariatu; inny islamski uczony Abdullahi Ahmed An-Na'im opowiadał się za państwem świeckim opartym na konstytucjonalizmie i przestrzegającym praw człowieka. Z kolei islamiści odrzucają sekularyzm.
Wizje islamskich naukowców.
Abul A'la Maududi.
Pakistański islamistyczny pisarz i polityk Abul A'la Maududi, przedstawił koncepcję teodemokracji jako systemu, który opiera się na władzy praktykującej muzułmańskiej społeczności przestrzegającej szariatu.
Al-Farabi.
Żyjący na przełomie IX i X wieku muzułmański filozof Al-Farabi wydał publikację pod tytułem "Al-Madina al-Fadila"; sformułował w niej teorię idealnego państwa muzułmańskiego, którą porównał do "Państwa" Platona. Al-Farabi uważał, że państwo powinno być rządzone przez proroka, uznawał również demokrację za system najbliższy idealnemu państwu.
Muhammad Asad.
Pakistański politolog pochodzenia austriacko-żydowskiego i konwertyta na islam Muhammad Asad, postrzegał demokrację jako ideę jak najbardziej zgodną z islamem, ponieważ religia ta utrzymuje, że wszyscy ludzie są równi.
Muhammad Ikbal.
Indyjski teolog muzułmański Muhammad Ikbal uważał, że był demokratyczny, ponieważ zgromadzenia ustawodawcze były wówczas wybierane przez obywateli.
Współczesne teorie.
Muhammad Muslih i Michaelle Browers wyróżniają trzy główne perspektywy islamskiej demokracji:
Poglądy społeczności muzułmańskiej.
Według sondaży przeprowadzonych w krajach z większością muzułmańską, wyznawcy islamu przeważnie nie uważali demokracji i zasad islamu za sprzeczne.
Islam i demokracja w praktyce.
Przeszkody.
Według Briana Whitkaera, redaktora dziennika The Guardian, głównymi przeszkodami dla demokracji w państwach Bliskiego Wschodu są dziedzictwo imperialne, bogactwo generowane dzięki ropie naftowej, konflikt z Izraelem oraz muzułmańskie organizacje zbrojne.
Wskaźniki demokracji w krajach muzułmańskich.
Poniżej wymienione są kraje z większością muzułmańską; przedstawiono w niej wyniki przyznane przez Freedom House w ramach raportu Freedom in the World (badanie z 2018) i przez Economist Intelligence Unit w ramach wskaźnika demokracji (badanie z 2019).

</doc>
<doc id="5355923" url="https://pl.wikipedia.org/wiki?curid=5355923" title="Demokracja islamska">
Demokracja islamska



</doc>
<doc id="5355924" url="https://pl.wikipedia.org/wiki?curid=5355924" title="Demokracja muzułmańska">
Demokracja muzułmańska



</doc>
<doc id="5355925" url="https://pl.wikipedia.org/wiki?curid=5355925" title="Ciosny (rejon wilejski)">
Ciosny (rejon wilejski)

Ciosny (; ) – wieś na Białorusi, w obwodzie mińskim, w rejonie wilejskim, w sielsowiecie Chocieńczyce.
Historia.
W czasach zaborów w gminie Chocieńczyce, w powiecie wilejskim, w guberni wileńskiej Imperium Rosyjskiego.
W latach 1921–1945 zaścianekk leżał w Polsce, w województwie wileńskim, w powiecie wilejskim, w gminie Chocieńczyce.
Według Powszechnego Spisu Ludności z 1921 roku zamieszkiwało tu 26 osób, 11 było wyznania rzymskokatolickiego, 15 prawosławnego. Jednocześnie 23 mieszkańców zadeklarowało polską a 3 białoruską przynależność narodową. Były tu 3 budynki mieszkalne. W 1931 w 3 domach zamieszkiwało 18 osób.
Wierni należeli do parafii rzymskokatolickiej w Ilji i parafii prawosławnej w Chocieńczycach. Miejscowość podlegała pod Sąd Grodzki w Ilji i Okręgowy w Wilnie; właściwy urząd pocztowy mieścił się w Chocieńczycach.

</doc>
<doc id="5355926" url="https://pl.wikipedia.org/wiki?curid=5355926" title="Muzułmańska demokracja">
Muzułmańska demokracja



</doc>
<doc id="5355927" url="https://pl.wikipedia.org/wiki?curid=5355927" title="Islam i demokracja">
Islam i demokracja



</doc>
<doc id="5355928" url="https://pl.wikipedia.org/wiki?curid=5355928" title="Demokracja i islam">
Demokracja i islam



</doc>
<doc id="5355929" url="https://pl.wikipedia.org/wiki?curid=5355929" title="Carole &amp; Tuesday">
Carole &amp; Tuesday

 – 24-odcinkowa seria anime wyreżyserowana przez Shin’ichirō Watanabe. Serial został wyprodukowany przez studio Bones z okazji 20-lecia studia oraz 10-lecia wytwórni płytowej FlyingDog. Był emitowany od kwietnia do października 2019 w bloku programowym +Ultra stacji Fuji TV.
Na podstawie anime powstała manga, która była wydawana na łamach magazynu „Young Ace” od maja 2019 do lipca 2020. W Polsce została ona wydana przez Studio JG.
Fabuła.
Akcja rozgrywa się w przyszłości na częściowo sterraformowanym Marsie. Tuesday Simmons, córka bogatej polityk, ucieka z domu i udaje się do Alba City, aby spełnić swoje marzenie o zostaniu muzykiem, mając do dyspozycji jedynie walizkę i gitarę akustyczną Gibson. Pierwszego dnia w mieście spotyka Carole Stanley, osieroconą uchodźczynię z Ziemi, która gra na keyboardzie i również pragnie rozpocząć karierę muzyczną. Obie postanawiają połączyć siły i tworzą duet o nazwie Carole &amp; Tuesday.
Anime.
24-odcinkowy telewizyjny serial anime został wyprodukowany przez studio Bones i wyreżyserowany przez Motonobu Hori wraz z Shin’ichirō Watanabe. Postacie zostały zaprojektowane przez Eisaku Kubonouchiego, zaś do animacji dostosował je Tsunenori Saito. Muzykę do serialu skomponował Mocky. Anime było emitowane od 11 kwietnia do 3 października 2019 w bloku programowym +Ultra stacji Fuji TV, a także transmitowane na platformie Netflix. Seria powstała z okazji 20-lecia studia Bones oraz 10-lecia wytwórni płytowej FlyingDog. Specjalna audycja, "Carole &amp; Tuesday Golden Week Special", została wyemitowana 1 maja 2019 podczas Line Live. Zawierała ona dokument o kulisach powstawania serialu, sesje nagraniowe z piosenkarzami oraz teledysk do motywu otwierającego „Kiss Me”. Prawa do dystrybucji na świecie posiada Netflix. Pierwsza połowa serii została wydana na tej platformie 30 sierpnia 2019, natomiast druga 24 grudnia tego samego roku.
Od 28 czerwca do 16 października 2019 na oficjalnym kanale YouTube serialu, transmitowana była 8-odcinkowa seria ONA zatytułowana "Car &amp; Tue". Odcinki skupiają się na „lekkim, komicznym dialogu” między postaciami z serii.
Ścieżka dźwiękowa.
W serialu zostały również wykorzystane utwory wykonane przez innych muzyków, w tym:
Pierwszy album ze ścieżką dźwiękową, obejmujący pierwsze 12 odcinków i składający się z 20 utworów, został wydany 31 lipca 2019. Album składa się z piosenek napisanych dla bohaterów serialu przez współtworzących go muzyków.
Manga.
Adaptacja w formie mangi, zilustrowana przez Morito Yamatakę, ukazywała się na łamach magazynu „Young Ace” wydawnictwa Kadokawa Shoten od 2 maja 2019 do lipca 2020.
W Polsce manga została wydana przez Studio JG.

</doc>
<doc id="5355932" url="https://pl.wikipedia.org/wiki?curid=5355932" title="Stanisław Cuchra-Cukrowski">
Stanisław Cuchra-Cukrowski

Stanisław Cezary Cuchra-Cukrowski (ur. 21 stycznia 1932 w Łodzi, zm. 1991, tamże) – polski architekt, malarz i rysownik.
Cuchra-Cukrowski ukończył studia na Wydziale Architektury Wnętrz Państwowej Wyższej Szkole Sztuk Plastycznych w Łodzi, gdzie uczył się pod kierunkiem Romana Manna i Władysława Bojkowa w 1956. W pracy artystycznej zajmował się głównie adaptacjami zabytkowych budynków oraz projektowaniem ekspozycji wystaw artystycznych i muzealnych. Od 1956 był członkiem ZPAP, w którym przewodniczył Sekcji Architektury Wnętrz w Okręgu Łódzkim w latach 1966–1977.

</doc>
<doc id="5355936" url="https://pl.wikipedia.org/wiki?curid=5355936" title="Osiedle Stanisława Staszica (Pruszków)">
Osiedle Stanisława Staszica (Pruszków)

Osiedle Stanisława Staszica (dawniej Osiedle Nowa Wieś) – osiedle mieszkaniowe w Pruszkowie, położone w zachodniej części miasta. Obejmuje obszar ograniczony ulicami: Powstańców, Akacjową, Działkową i Aleją Wojska Polskiego. Podzielone jest na części: Osiedle Staszica A i Osiedle Staszica B. Osiedle zbudowano w latach 1978-1986, znaczną większość budynków na osiedlu stanowią bloki mieszkalne zbudowane technologią wielkopłytową. 
Ważniejszymi obiektami na osiedlu są: Kościół parafialny pw. św. Józefa Oblubieńca Najświętszej Maryi Panny, Szkoła Podstawowa nr 2 im. Kornela Makuszyńskiego oraz Przedszkola Miejskie nr 13 i 14. Przez obszar osiedla przebiega linia kolejowa nr 512. 
Z Osiedla Staszica kursuje autobus ZTM linii 817 (Pruszków os. Staszica – Warszawa Zachodnia).

</doc>
<doc id="5355939" url="https://pl.wikipedia.org/wiki?curid=5355939" title="2. deild islandzka w piłce nożnej (1997)">
2. deild islandzka w piłce nożnej (1997)

Sezon 1997 był 32. sezonem trzeciego poziomu ligowego piłki nożnej na Islandii, pierwszym po zmianie nazwy na 2. deild. Pierwsze miejsce zajął zespół , zdobywając czterdzieści jeden punktów w osiemnastu meczach. Po sezonie awansowały zespoły i , spadły natomiast oraz .
Drużyny.
Po sezonie 1996 z ligi awansowały zespoły i , spadły zaś Íþróttafélagið Höttur oraz . Ich miejsce zajęły spadające z 2. deild i oraz awansujące z 4. deild i .
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="5355940" url="https://pl.wikipedia.org/wiki?curid=5355940" title="Eliminacje Mistrzostw Europy w Piłce Nożnej 2024/Grupa F">
Eliminacje Mistrzostw Europy w Piłce Nożnej 2024/Grupa F

W Grupie F eliminacji do Euro 2024 biorą udział następujące zespoły:

</doc>
<doc id="5355945" url="https://pl.wikipedia.org/wiki?curid=5355945" title="Sakałouka (obwód miński)">
Sakałouka (obwód miński)

Sakałouka (; ) – wieś na Białorusi, w obwodzie mińskim, w rejonie wilejskim, w sielsowiecie Chocieńczyce.
W 1969 roku zmieniono nazwę miejscowości z Czerwiaki na Sakałouka.
Historia.
W czasach zaborów wieś w powiecie wilejskim, w guberni wileńskiej Imperium Rosyjskiego. Pod koniec XIX wieku miała 32 dusze rewizyjne w części należącej do dóbr Łukawiec i 26 w części należącej do dóbr skarbowych Kołaczewo.
W latach 1921–1945 wieś leżał w Polsce, w województwie wileńskim, w powiecie wilejskim, w gminie Chocieńczyce.
Według Powszechnego Spisu Ludności z 1921 roku zamieszkiwało tu 281 osób, 4 były wyznania rzymskokatolickiego, 266 prawosławnego a 11 staroobrzędowego. Jednocześnie 245 mieszkańców zadeklarowało polską a 36 białoruską przynależność narodową. Były tu 44 budynki mieszkalne. W 1931 w 52 domach zamieszkiwały 328 osoby.
Wierni należeli do parafii rzymskokatolickiej w Ilji i prawosławnej w Chocieńczycach. Miejscowość podlegała pod Sąd Grodzki w Ilji i Okręgowy w Wilnie; właściwy urząd pocztowy mieścił się w Chocieńczycach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5355946" url="https://pl.wikipedia.org/wiki?curid=5355946" title="Bentley Mulliner Bacalar">
Bentley Mulliner Bacalar

Bentley Mulliner Bacalar – samochód sportowy klasy wyższej produkowany pod brytyjską marką Bentley od 2021 roku.
Historia i opis modelu.
W marcu 2020 Bentley zaprezentował pierwszy model z nowej linii limitowanych modeli specjalnych, do których budowy zaangażowane zostało związane wieloletnią współpracą z brytyjskim producentem nadwozi Mulliner. Nazwa "Bacalar" została zaczerpnięta od meksykańskiego kurortu na półwyspie Jukatan. Premiera samochodu miała odbyć się na Geneva Motor Show 2020, jednak po odwołaniu wystawy z powodu wybuchu pandemii COVID-19 producent poprzestał na cyfrowej prezentacji.
Jako bazę techniczną do budowy specjalnego modelu brytyjskiej firmy wykorzystany został Bentley Continental GT w wersji kabriolet, jednak stylistyka nadwozia powstała według zupełnie nowego, unikalnego projektu stylistycznego. Za główną inspirację zespołu projektowego posłużył awangardowy projekt EXP 100 GT przedstawiony w 2019 roku, do którego Mulliner Bacalar nawiązywał m.in. dużą, dwuczęściową atrapą chłodnicy dominująca pas przedni oraz charakterystycznie ukształtowanymi reflektorami łączącymi okrąg z podłużnym, strzelistym pasem LED. Smukłą, pełną ostrych linii, sylwetkę zwieńczyły wąskie lampy tylne, duże zabudowy zagłówków oraz obszerne podwójne końcówki wydechu.
W przeciwieństwie do projektu nadwozia, kabina pasażerska przeszła jedynie nieznaczne modyfikacje w stosunku do pokrewnego Continentala GT. Producent skoncentrował się na zastosowaniu specjalnych, wyselekcjonowanych materiałów wykończeniowych, na czele z 5,5 tysięcznym drewnem pozyskanym z bagien na północy Anglii. 
Do napędu Bentleya Mullinera Bacalara wykorzystany został stosowany przez Bentleya 6-litrowy silnik benzynowy typu W12 z podwójnym turbodoładowaniem, który rozwinął moc 660 KM. Współpracująca z 8-stopniową, dwusprzęgłową automatyczną skrzynią biegów, jednostka przenosi moc na obie osie i osiąga 100 km/h w 3,5 sekundy. Prędkość maksymalna samochodu określona została jako 320 km/h.
Sprzedaż.
Bentley Mulliner Bacalar to samochód o ściśle limitowanej wielkości produkcji, która w momencie premiery określona została na 12 sztuk. Wszystkie z przewidzianych do budowy egzemplarzy zostały sprzedane jeszcze przed prezentacją, z ceną za egzemplarz określoną na 1,5 miliona funtów brytyjskich. Każdy z egzemplarzy został ściśle spersonalizowany z uwzględnieniem preferencji i życzeń nabywcy, z uwzględnieniem różnych materiałów i malowania nadwozia. Pierwszy egzemplarz Mullinera Bacalar został ukończony w brytyjskich zakładach Bentleya w Crewe w połowie sierpnia 2021, wyróżniając się beżowym malowaniem nadwozia.

</doc>
<doc id="5355948" url="https://pl.wikipedia.org/wiki?curid=5355948" title="1815 w sztukach plastycznych">
1815 w sztukach plastycznych



</doc>
<doc id="5355949" url="https://pl.wikipedia.org/wiki?curid=5355949" title="Tom Clancy’s The Division Heartland">
Tom Clancy’s The Division Heartland

Tom Clancy’s The Division Heartland – będąca w produkcji darmowa gra akcji z widokiem trzecioosobowym, zapowiedziana przez Ubisoft w 2021 roku.
Gra ma zostać wydana na Microsoft Windows, Xbox Series X/S, Xbox One, PlayStation 4, PlayStation 5 i Amazon Luna.
Rozgrywka.
Akcja "Heartland" będzie się rozgrywać w fikcyjnym miasteczku Silver Creek, położonym w północno-zachodnim obszarze Ameryki. Gracze zagrają jako agenci Division. Dostępne będą dwa tryby rozgrywki. Pierwszy tryb, „Storm Operations”, to tryb PvPvE, przeznaczony dla maksymalnie 45 graczy. W tym trybie uczestnicy muszą walczyć ze sterowanymi przez komputer agentami z nieuczciwej frakcji znanej jako Sępy, innymi graczami oraz wirusem. Drugi tryb nazywa się „Excursion Operations”, jest to tryb PvE, w którym gracze mogą wykonywać misje i zbierać wyposażenie podobnie jak w poprzednich częściach serii. W momencie premiery gra będzie zawierała sześcioro agentów należących do trzech klas. Każdy z nich będzie miał własne atuty i umiejętności.
Rozwój.
Gra została zapowiedziana w maju 2021 roku. Za produkcję gry odpowiadają studia Red Storm Entertainment, RedLynx oraz Ubisoft Romania. W tym samym miesiącu wyciekło nagranie z zamkniętych testów wersji beta. We wrześniu 2022 roku Ubisoft błędnie opublikował stronę gry w swoim sklepie online, udostępniając dodatkowe informacje o trybach rozgrywki.

</doc>
<doc id="5355950" url="https://pl.wikipedia.org/wiki?curid=5355950" title="Biełgorodzka policja miejska (1941–1943)">
Biełgorodzka policja miejska (1941–1943)



</doc>
<doc id="5355951" url="https://pl.wikipedia.org/wiki?curid=5355951" title="Instalacja rozlewcza IRS-2">
Instalacja rozlewcza IRS-2



</doc>
<doc id="5355952" url="https://pl.wikipedia.org/wiki?curid=5355952" title="Instalacja rozlewcza samochodowa IRS">
Instalacja rozlewcza samochodowa IRS



</doc>
<doc id="5355955" url="https://pl.wikipedia.org/wiki?curid=5355955" title="Sokołówka (rejon wilejski)">
Sokołówka (rejon wilejski)



</doc>
<doc id="5355957" url="https://pl.wikipedia.org/wiki?curid=5355957" title="Rajd KAK 1967">
Rajd KAK 1967

Rajd KAK 1967 (18. KAK-Rallyt) – 18 edycja rajdu samochodowego Rajd KAK rozgrywanego w Szwecji. Rozgrywany był od 9 do 13 lutego 1967 roku. Była to druga runda Rajdowych Mistrzostw Europy w roku 1967.

</doc>
<doc id="5355958" url="https://pl.wikipedia.org/wiki?curid=5355958" title="Austin Mini Cooper S">
Austin Mini Cooper S



</doc>
<doc id="5355959" url="https://pl.wikipedia.org/wiki?curid=5355959" title="Lancia Fulvia Coupé HF">
Lancia Fulvia Coupé HF



</doc>
<doc id="5355960" url="https://pl.wikipedia.org/wiki?curid=5355960" title="Eliminacje Mistrzostw Europy w Piłce Nożnej 2024/Grupa H">
Eliminacje Mistrzostw Europy w Piłce Nożnej 2024/Grupa H

W Grupie H eliminacji do Euro 2024 biorą udział następujące zespoły:

</doc>
<doc id="5355962" url="https://pl.wikipedia.org/wiki?curid=5355962" title="Czerwiaki">
Czerwiaki

Czerwiaki – dawny majątek. Tereny, na których leżał, znajdują się obecnie na Białorusi, w obwodzie mińskim, w rejonie wilejskim, w sielsowiecie Chocieńczyce.
Historia.
W czasach zaborów w gminie Chocieńczyce, w powiecie wilejskim, w guberni wileńskiej Imperium Rosyjskiego.
W latach 1921–1945 folwark a następnie majątek leżał w Polsce, w województwie wileńskim, w powiecie wilejskim, w gminie Chocieńczyce.
Według Powszechnego Spisu Ludności z 1921 roku zamieszkiwało tu 49 osób, 12 było wyznania rzymskokatolickiego, 15 prawosławnego a 22 staroobrzędowego. Jednocześnie 20 mieszkańców zadeklarowało polską, 10 białoruską a 17 rosyjską przynależność narodową. Było tu 8 budynków mieszkalnych. W 1931 w 8 domach zamieszkiwało 68 osób.
Wierni należeli do parafii rzymskokatolickiej w Ilji i prawosławnej w Chocieńczycach. Miejscowość podlegała pod Sąd Grodzki w Ilji i Okręgowy w Wilnie; właściwy urząd pocztowy mieścił się w Chocieńczycach.

</doc>
<doc id="5355963" url="https://pl.wikipedia.org/wiki?curid=5355963" title="Helga Schmid">
Helga Schmid

Helga Maria Schmid (ur. 8 grudnia 1960 w Dachau) – niemiecka dyplomatka, w latach 2016–2020 sekretarz generalny Europejskiej Służby Działań Zewnętrznych (EEAS), od 2020 sekretarz generalny Organizacji Bezpieczeństwa i Współpracy w Europie (OBWE).
Życiorys.
Studiowała głównie na Uniwersytecie Ludwika i Maksymiliana w Monachium, w 1987 uzyskała magisterium z filologii angielskiej i romańskiej, literatury, historii i polityki. W latach 1988–1990 kształciła się w Akademii Dyplomatycznej w Wiedniu. Zawodowo związana z dyplomacją jako urzędniczka niemieckiego resortu spraw zagranicznych. Była m.in. oficerem prasowym w ambasadzie w Waszyngtonie (1991–1994), doradczynią do spraw politycznych ministrów Klausa Kinkela i Joschki Fischera (1994–2000), zastępczynią dyrektora (2000–2003) oraz dyrektorem (2003–2005) zespołu politycznego w ministerstwie i biura ministra.
W 2006 przeszła do pracy w strukturach Unii Europejskiej. Objęła stanowisko dyrektora wydziału planowania i wczesnego ostrzegania w biurze wysokiego przedstawiciela do spraw wspólnej polityki zagranicznej i bezpieczeństwa. W 2010 powołana na zastępczynię sekretarza generalnego Europejskiej Służby Działań Zewnętrznych, w trakcie pełnienia tej funkcji odpowiadała za kwestie polityczne. W 2016 objęła urząd sekretarza generalnego tej służby, który sprawowała przez cztery lata. Podczas pracy w EEAS należała do współtwórców porozumienia nuklearnego z Iranem w 2015, uczestniczyła też w negocjacjach między UE i Rosją w trakcie kryzysu międzynarodowego wywołanego aneksją Krymu i wojną w Donbasie.
W 2020 mianowana sekretarzem generalnym Organizacji Bezpieczeństwa i Współpracy w Europie.

</doc>
<doc id="5355964" url="https://pl.wikipedia.org/wiki?curid=5355964" title="Wysokowydajne urządzenia specjalne WUS">
Wysokowydajne urządzenia specjalne WUS

Wysokowydajne urządzenia specjalne WUS – polski zestaw chemiczny montowany na samochodzie służący do prowadzenia odkażania, dezynfekcji i dezaktywacji sprzętu wojskowego i terenu.
Charakterystyka urządzenia.
Wysokowydajne urządzenia specjalne WUS, wzorowane częściowo na radzieckiej instalacji TMS-65, zostało zaprojektowane przez zespół złożony ze specjalistów z Wojskowego Instytutu Chemii i Radiometrii oraz Instytutu Techniki Wojsk Lotniczych. Służy do prowadzenia zabiegów specjalnych ciężkiego sprzętu bojowego, odkażania i dezaktywacji odcinków terenu oraz dróg o utwardzonej nawierzchni, a także do wytwarzania zasłony dymnej. 
Sprzęt bojowy, drogi i odcinki terenu dezaktywuje się strumieniem gazowo-wodnym z wykorzystaniem dyszy silnika odrzutowego. Odkaża się je strumieniem gazowym, a dezynfekuje strumieniem gazowym, do którego wprowadza się roztwór podchlorynu wapniowego. Zasłonę dymną uzyskuje się przez wprowadzenie w strumień gazowy mieszanki olejów: napędowego, silnikowego i solarowego.
Skład urządzenia.
Urządzenie do zabiegów specjalnych WUS zamontowane jest na podwoziu samochodu Star 266. &lt;br&gt;W jego skład wchodzi:

</doc>
<doc id="5355966" url="https://pl.wikipedia.org/wiki?curid=5355966" title="Agnieszka Kurowska-Janecka">
Agnieszka Kurowska-Janecka

Agnieszka Kurowska-Janecka, również jako Agnieszka Kurowska – polska śpiewaczka operowa (sopran) i pedagog.
Absolwentka Akademii Muzycznej im. Fryderyka Chopina w Warszawie (1986, klasa Magdaleny Bojanowskiej). Laureatka konkursów wokalnych: m.in. IV Ogólnopolskiego Konkursu Wokalistyki Operowej im. Adama Didura (1989, wyróżnienie). Solistka Warszawskiej Opery Kameralnej (1985-2009). Śpiewała m.in. w Operze Bałtyckiej, Operze Śląskiej, Operze Wrocławskiej, Teatrze Wielkim – Operze Narodowej, Teatrze Wielkim w Łodzi, Teatrze Wielkim w Poznaniu, Operze Królewskiej w Hadze, Teatro Ableniz w Madrycie, Teatro di Modena, Theater an der Wien. Doktor habilitowana, pedagog śpiewu na Uniwersytecie Muzycznym Fryderyka Chopina. W latach 2008-2018 pracownik naukowy Katedry Audiologii i Foniatrii UMFC. 
W 1987 wzięła udział w filmie operowym w reż. Krzysztofa Tchórzewskiego "Szkoła kochanków, czyli cosi fan tutte" a w 1997 w filmie w reż. Krzysztofa Zanussiego "". 

</doc>
<doc id="5355974" url="https://pl.wikipedia.org/wiki?curid=5355974" title="Daryszcze">
Daryszcze

Daryszcze – dawny zaścianek. Tereny, na których leżał, znajdują się obecnie na Białorusi, w obwodzie mińskim, w rejonie wilejskim, w sielsowiecie Chocieńczyce.
Historia.
W czasach zaborów w gminie Chocieńczyce, w powiecie wilejskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie wilejskim, w gminie Chocieńczyce.
Powszechny Spis Ludności z 1921 roku nie podał danych dotyczących miejscowości. W 1931 w 2 domach zamieszkiwało 8 osób.
Wierni należeli do parafii rzymskokatolickiej w Ilji i parafii prawosławnej w Chocieńczycach. Miejscowość podlegała pod Sąd Grodzki w Ilji i Okręgowy w Wilnie; właściwy urząd pocztowy mieścił się w Chocieńczycach.

</doc>
<doc id="5355979" url="https://pl.wikipedia.org/wiki?curid=5355979" title="Eliminacje Mistrzostw Europy w Piłce Nożnej 2024/Grupa I">
Eliminacje Mistrzostw Europy w Piłce Nożnej 2024/Grupa I

W Grupie I eliminacji do Euro 2024 biorą udział następujące zespoły:

</doc>
<doc id="5355980" url="https://pl.wikipedia.org/wiki?curid=5355980" title="Bentley Mulliner Batur">
Bentley Mulliner Batur

Bentley Mulliner Batur – samochód sportowy klasy wyższej produkowany pod brytyjską marką Bentley od 2023 roku.
Historia i opis modelu.
W połowie sierpnia 2022 roku Bentley przedstawił zupełnie nowy model Mulliner Batur, będący zarazem drugim ze specjalnej serii limitowanych, małoseryjnych projektów budowanych na zamówienie po kabriolecie Mulliner Bacalar z 2020 roku. Podobnie jak on, samochód powstał na bazie Continentala GT, przy wspólnych podzespołach technicznych wyróżniając się jednocześnie unikalnym, opracowanym od podstaw projektem stylistycznym. Bentley wykorzystał Mullinera Batur jako pierwszy model zwiastujący nowy język stylistyczny planowany na kolejne lata, którego autorem został nowy wówczas szef zespołu projektowego Bentleya - Andreas Mindt. Nazwa samochodu, "Batur", zaczerpnięta została od wulkanicznego jeziora u podnóży wulkanu Batur na indonezyjskiej wyspie Bali.
Agresywnie stylizowane nadwozie wyróżniło się licznymi, osto zarysowanymi liniami, masywnymi nadkolami i dużym, dominującym pas przedni wlotem powietrza. Typowe dla dotychczasowych modeli Bentleya okrągłe reflektory zakończono zwężonymi, bardziej owalnymi o łęzkowatym kształcie. Tylną część nadwozia o zaokrąglonym kształcie zwęził dyfuzor oraz wysuwany spojler. Projekt kabiny pasażerskiej, dla odmiany w obszernym zakresie zaadaptowano z pokrewnego Continentala GT. Producent umożliwił przy tym obszerny zakres personalizacji i konfiguracji pod kątem koloru, faktury i rodzaju materiałów wykończeniowych. Znalazły się tutaj m.in. elementy wykonane z tytanu, kompozyty z włókien naturalnych, a także drukowane w 3D 18-karatowe złoto. Kabina pasażerska mieści 4 pasażerów na 2 rzędach siedzeń.
Bentley wykorzystał do napędu Mullinera Batur kompleksowo zmodernizowany, podwójnie turbodoładowany silnik W12 wyposażony w nowy układ dolotowy, ulepszone turbosprężarki oraz nowe chłodnice. Jednostka charakteryzuje się pojemnością 6 litrów, rozwijając moc 740 KM i maksymalny moment obrotowy 1000 Nm. Parametry te uczyniły limitowane coupé najszybszym samochodem w historii Bentleya.
Sprzedaż.
Podobnie jak Mulliner Bacalar z 2020 roku, także u Mulliner Batur powstał z myślą o krótkoseryjnej produkcji z myślą o wyselekcjonowanym gronie nabywców. Wszyscy zostali wyłonieni już w momencie premiery, kiedy to Bentley zapowiedział plany zbudowania łącznie 18 egzemplarzy luksusowo-sportowego coupé. Cena za jedną sztukę samochodu określona została na 1,94 miliona euro. Dostawy pierwszych egzemplarzy wyznaczone zostały na połowę 2023 roku, z produkcją ulokowaną w zakładach Bentleya w angielskim Crewe.

</doc>
<doc id="5355982" url="https://pl.wikipedia.org/wiki?curid=5355982" title="Eliminacje Mistrzostw Europy w Piłce Nożnej 2024/Grupa J">
Eliminacje Mistrzostw Europy w Piłce Nożnej 2024/Grupa J

W Grupie J eliminacji do Euro 2024 biorą udział następujące zespoły:

</doc>
<doc id="5355990" url="https://pl.wikipedia.org/wiki?curid=5355990" title="Bentley R Type Continental">
Bentley R Type Continental



</doc>
<doc id="5355991" url="https://pl.wikipedia.org/wiki?curid=5355991" title="Bentley S1 Continental">
Bentley S1 Continental



</doc>
<doc id="5355992" url="https://pl.wikipedia.org/wiki?curid=5355992" title="Bentley S2 Continental">
Bentley S2 Continental



</doc>
<doc id="5355995" url="https://pl.wikipedia.org/wiki?curid=5355995" title="Bentley S3 Continental">
Bentley S3 Continental



</doc>
<doc id="5355999" url="https://pl.wikipedia.org/wiki?curid=5355999" title="Tragarz (studium rysunkowe Stanisława Masłowskiego)">
Tragarz (studium rysunkowe Stanisława Masłowskiego)

Tragarz – studium rysunkowe polskiego malarza Stanisława Masłowskiego (1853-1926) z 1884 roku, znajdujące się (2022) w zbiorach Muzeum Warszawy w Warszawie, opatrzone u dołu z prawej sygnaturą: S.M.84. 
Opis.
Studium rysunkowe przedstawia pełną wyrazu figurę tragarza - mężczyzny z jasnym, zapewne siwym zarostem (wąsy, broda), w pozycji siedzącej, ubranego w płaszcz i buty z cholewami, z głową nakrytą maciejówką, z koszem ładunkowym na plecach. Był to więc szkic wykonany zapewne na jesieni lub w zimie. Jest on potraktowany niezwykle realistycznie, ze starannym, niemal pedantycznym ukazaniem szczegółów - twarzy, ubioru, osznurowania kosza itd. Rysunek nawiązuje do warunków życia w Warszawie w drugiej połowie XIX stulecia, kiedy znaczna cześć prac transportowych nie była zmechanizowana (np. dostarczanie opału do pieców w mieszkaniach usytuowanych na piętrach, pozbawionych prawie niespotykanego wówczas centralnego ogrzewania itp.)
Dane uzupełniające.
Studium było reprodukowane w:
Studium pochodzi z wczesnego okresu twórczości artysty - malarza liczącego około 30-31 lat. W jego życiorysie - według syna artysty, historyka sztuki, Macieja Masłowskiego - lata 1884–1887 były dynamicznym, przełomowym okresem, w którym wszedł on [...] "w nową fazę twórczości i w nowe środowisko sztuki nawiązując bliskie stosunki koleżeńskie z grupą malarzy i pisarzy związaną z 'Wędrowcem', z A. Gierymskim i A. Sygietyńskim, z młodymi J. Pankiewiczem i W. Podkowińskim" . W 1884 roku namalował w swej pracowni dużą olejną kompozycję pejzażową 'Wschód księżyca' (Muzeum Narodowe w Krakowie – Oddział w Sukiennicach). W jego malarstwie ujawniła się wtedy dominacja problematyki światła w nocy i w dzień, a obok koloru pojawił się problem waloru".
Tadeusz Dobrowolski, zwracając uwagę na zacieśnianie się od około 1880 roku „związków artysty z naturą i żywym modelem" - podkreślał, że dowodzą tego „doskonałe rysunki w rodzaju pełnego ekspresji „Domokrążcy” („Tragarz” pod inną nazwą) z r. 1884". 
Studium, wraz z innymi o tematyce warszawskiej z 1884 roku miało być ilustracją do projektowanej, lecz nie napisanej przez Stanisława Witkiewicza, książki o Warszawie. Prace Stanisława Masłowskiego miały służyć do niej jako materiał ilustracyjny. 
„Tragarz" był jedną z wielu, bliskich mu tematycznie, prac artysty z owego roku - ukazujących Warszawę z drugiej połowy dziewiętnastego wieku. Były one reprodukowane w czasopismach "Wędrowiec" i "Tygodnik Illustrowany" .

</doc>
<doc id="5356001" url="https://pl.wikipedia.org/wiki?curid=5356001" title="Agnieszka Kurowska">
Agnieszka Kurowska



</doc>
<doc id="5356002" url="https://pl.wikipedia.org/wiki?curid=5356002" title="Rozbicie więzienia w Pułtusku">
Rozbicie więzienia w Pułtusku

Rozbicie więzienia w Pułtusku – ostatnia duża akcja zbrojna antykomunistycznego podziemia niepodległościowego zakończona sukcesem. W jej wyniku uwolniono 70 więźniów z więzienia w Pułtusku.
Historia.
Tło historyczne.
Byli żołnierze Armii Krajowej, którzy postanowili kontynuować działalność przeciwko władzy komunistycznej, przystąpili w połowie 1945 r. do tworzącego się Ruchu Oporu Armii Krajowej. Powiat pułtuski funkcjonował w strukturze Inspektoratu Mazowieckiego ROAK jako Obwód Pułtusk (krypt. „Maciejka”). Funkcjonował sprawnie; nawet zwalczający podziemie komuniści oceniali, że mają do czynienia z najlepiej zorganizowaną działalnością w skali całego inspektoratu. Partyzanci ROAK działali systemem niewielkich patroli, które prowadziły działalność ukierunkowaną na ograniczanie wpływów komunistów poprzez likwidowanie funkcjonariuszy Milicji Obywatelskiej i Urzędu Bezpieczeństwa oraz siatki agenturalnej bezpieki. Ponadto zwalczano oddziały bandycko-rabunkowe oraz likwidowano bimbrownictwo. Na terenie powiatu pułtuskiego działały również oddziały Zrzeszenia Wolność i Niezawisłość operujące z Obwodu WiN Ostrów Mazowiecka (krypt. „Otylia”).
Na początku lutego 1946 r. doszło do pierwszych aresztowań żołnierzy podziemia. Dzięki pozyskaniu do współpracy Stanisława Rachuby ps. „Karlik” z Kacic Urząd Bezpieczeństwa pozyskał informacje pozwalające na aresztowanie 43 osób z terenu powiatu pułtuskiego. Wśród aresztowanych znaleźli się oficerowie z dowództwa obwodu. W maju 1946 r. warszawski Wojskowy Sąd Rejonowy na sesji wyjazdowej w Pułtusku, osądził 17 żołnierzy podziemia, a wobec trzech z nich orzekł karę śmierci. W wyniku „wsypy” Obwód Pułtuski ROAK został przeorganizowany, a na jego czele stanął Mieczysław Żebrowski ps. „Kordian”. Jego działalność została przerwana 3 lipca, kiedy to został aresztowany przez Urząd Bezpieczeństwa. W wyniku śledztwa dokonano dalszych aresztowań na terenie powiatu. Do końca sierpnia aresztowano 31 żołnierzy podziemia, a w późniejszym czasie liczba zatrzymanych nadal rosła. Jesienią 1946 r., na skutek aresztowań oraz akcji ujawnieniowej, Obwód Pułtuski ROAK został zdezorganizowany i wszedł w skład struktur Narodowego Zjednoczenia Wojskowego. Został oznaczony kryptonimami „Paulina” i „Narwik”.
Przebieg akcji.
Przyłączenie Pułtuska do białostockiego Obwodu WiN spowodowało intensyfikację pracy konspiracyjnej. Dzięki pracy Zygmunta Dąbkowskiego (ps. „Orka”, „Krym”) udało się odtworzyć komendę Obwodu oraz jego strukturę terenową. Podstawowym zadaniem jakie przyjął do realizacji Dąbkowski było jednak uwolnienie aresztowanych żołnierzy podziemia przetrzymywanych w więzieniu w Pułtusku, a zwłaszcza Mieczysława Żebrowskiego.
Przeprowadzono staranne rozpoznanie sytuacji w mieście. Zlokalizowane zostały miejsca stacjonowania sił bezpieczeństwa oraz rozpracowano budynek więzienia i zatrudnioną w nim kadrę. Siły obwodu pułtuskiego były jednak zbyt słabe do samodzielnego przeprowadzenia akcji, dlatego też uzyskano wzmocnienie z Obwodu WiN Ostrów Mazowiecka. W ten sposób sformowano czterdziestoosobową grupę szturmową dowodzoną przez ppor. Stanisława Łaneckiego (ps. „Przelotny”). Oddział był silnie uzbrojony, m.in. dysponował 10 karabinami maszynowymi.
Część żołnierzy przeniknęła do miasta samochodami udając grupę ludowego Wojska Polskiego, pozostali dotarli na miejsce akcji korzystając z chłopskich furmanek. 26 listopada po południu przystąpiono do ataku. Grupa przebywająca w samochodach na miejskim rynku o godz. 19:00 zniszczyła centralę telefoniczną oraz zablokowała mosty uniemożliwiając tym samym przemieszczanie się sił MO i UB do zachodniej części miasta. Funkcjonariusze bezpieki kilka razy podjęli próbę przedarcia się przez te mosty, ale odparci zrezygnowali. Udało się również odnaleźć Jana Dwornika, naczelnika więzienia, i nakłonić go do współpracy. Pozwoliło to partyzantom na bezkolizyjne wejście na teren więzienia i uwolnienie z cel 70 aresztowanych. Ponadto zdobyto 3 ręczne karabiny maszynowe, 4 pistolety maszynowe PPSz, 21 karabinów oraz 64 granaty. Dodatkowo 6 karabinów zniszczono. Z więziennej kasy pozyskano znaczną kwotę przechowywanych tam pieniędzy oraz dużą ilość kosztowności.
W trakcie odwrotu dowódca akcji, ppor. Stanisław Łanecki, wdał się w walkę z dwoma członkami ORMO. Obu zdołał zabić, jednak sam został śmiertelnie ranny. W tym samym czasie zginął inny członek oddziału szturmowego NN ps. „Góra”. Jego ciała nie udało się partyzantom odzyskać. Oddział wycofał się z miasta w kierunku powiatu ostrowskiego. Zdezorientowani funkcjonariusze MO i UB nie byli w stanie podjąć skutecznego pościgu.
Konsekwencje akcji.
Akcja została uznana za udaną. Wprawdzie nie uwolniono Mieczysława Żebrowskiego, który kilka dni wcześniej został przewieziony do Warszawy, ale odbito znaczną grupę aresztowanych, zdobyto broń i środki finansowe. Odwrót został przeprowadzony sprawnie, siły bezpieczeństwa nie potrafiły podjąć skutecznego pościgu. Funkcjonariusze UB zdołali jednak ująć kilku byłych więźniów, którzy powrócili do swych miejsc zamieszkania. Dwa tygodnie po rozbiciu więzienia grupa operacyjna PUBP Pułtusk w Kruczym Borku wykryła kolejnych trzech zbiegów i w walce zabiła jednego, a innego schwytała. W związku z tą akcją wiele osób zagrożonych aresztowaniem ze strony UB i MO zdecydowało się na przyłączenie do oddziałów podziemia niepodległościowego operujących na terenie powiatu pułtuskiego.
Upamiętnienie.
3 października 2016 r., w ramach obchodów 70. rocznicy akcji, na murze byłego więzienia odsłonięto pamiątkową tablicę. Ponadto na tymże murze znalazł się mural upamiętniający to wydarzenie.

</doc>
<doc id="5356020" url="https://pl.wikipedia.org/wiki?curid=5356020" title="Nizina Laurentyńska">
Nizina Laurentyńska

Nizina Laurentyńska (, ) – nizina w północno-wschodniej części kontynentu północnoamerykańskiego, na terenie Kanady (prowincje Ontario i Quebec) oraz Stanów Zjednoczonych (stany Nowy Jork i Vermont). Nizina rozciąga się wzdłuż Rzeki Świętego Wawrzyńca. Na zachodzie sięga okolic jeziora Ontario, na wschodzie – Zatoki Świętego Wawrzyńca. Obejmuje także dolny odcinek doliny rzeki Ottawa (do okolic Renfrew) oraz dolinę Champlain Valley, otaczającą jezioro Champlain. Zajmuje powierzchnię 46 tys. km², z czego 41-42 tys. km² znajduje się na terytorium Kanady.
Na północ od niziny znajduje się pasmo Gór Laurentyńskich, na południowym zachodzie – góry Adirondack, na południowym wschodzie – Appalachy.
Nizina Laurentyńska należy do najgęściej zaludnionych obszarów Kanady. W 2006 roku część kanadyjską zamieszkiwało 6,6 mln osób. Głównymi skupiskami ludności są aglomeracje Ottawa–Gatineau, Montreal, Trois-Rivières i Quebec. Jest to znaczący obszar rolniczy. Szczególnie rozwinięta jest tu uprawa kukurydzy (w 2006 roku – 38,5% kanadyjskiej produkcji krajowej), hodowla trzody chlewnej (23,6%) i bydła mlecznego (32,9%), a także produkcja syropu klonowego (22,6%).
W kanadyjskich publikacjach nazwa / bywa używana, zamiennie z /, w odniesieniu do większego regionu fizycznogeograficznego, obejmującego także nizinny obszar pomiędzy jeziorami Huron, Erie i Ontario, a także część wysp położonych w Zatoce Świętego Wawrzyńca oraz skrawki jej wybrzeża, w tym fragment wybrzeża Nowej Fundlandii.

</doc>
<doc id="5356021" url="https://pl.wikipedia.org/wiki?curid=5356021" title="St. Lawrence Lowlands">
St. Lawrence Lowlands



</doc>
<doc id="5356022" url="https://pl.wikipedia.org/wiki?curid=5356022" title="St. Lawrence Lowland">
St. Lawrence Lowland



</doc>
<doc id="5356023" url="https://pl.wikipedia.org/wiki?curid=5356023" title="Basses-terres du Saint-Laurent">
Basses-terres du Saint-Laurent



</doc>
<doc id="5356024" url="https://pl.wikipedia.org/wiki?curid=5356024" title="Ośrodek Wyszkoleniowy Sekcji Dyspozycyjnej Oddziału Specjalnego">
Ośrodek Wyszkoleniowy Sekcji Dyspozycyjnej Oddziału Specjalnego

Ośrodek Wyszkoleniowy Sekcji Dyspozycyjnej Oddziału Specjalnego Sztabu Naczelnego Wodza - funkcjonujący (od jesieni 1942 pod tą nazwą) w Wielkiej Brytanii, podczas II wojny światowej, w latach 1941-1944, polski ośrodek szkoleniowy żołnierzy łączności: radiotelegrafistów oraz radiomechaników, w tym kandydatów na cichociemnych. Ośrodek podlegał Oddziałowi VI (Specjalnemu) Sztabu Naczelnego Wodza. Początkowo funkcjonował w Anstruther (1941/1942) przy 1 Samodzielnej Brygadzie Spadochronowej, potem w budynkach dawnego browaru Auchtertool (1942/1943), później (1943/1944) w obiekcie dawnej Saint Margaret’s School for Girls w Polmont (Falkirk, Szkocja).
Kadra, organizacja, siedziba.
Powołanie ośrodka poprzedziło memorandum gupy łącznościowców, doręczone Naczelnemu Wodzowi przez por. inż. Gierata w sprawie radiowej łączności na potrzeby Kraju. Z grupy inicjatorów wywodzł się m.in. późniejszy dowódca centrali radiowej Sztabu NW "Mewa" por. inż. Iwanicki. W drugim etapie rozbudowano Polskie Wojskowe Warsztaty Radiowe w Stanmore, kierowane przez konstruktora rewelacyjnych radiostacji typu AP inż. Tadeusza Heftmana. W kolejnym etapie utworzono ośrodek szkoleniowy łącznościowców. 
Dowódcą ośrodka był ppłk łączn. Wiktor Bernacki, dowódcami kompani szkolnej kolejno: kpt. łączn. Bogusław Wolniak, por./kpt. Teodor Wojciech Hoffman, kpt. inż. Rutkowski. Szefami kompanii szkolnej byli kolejno: sierż. Kazimierz Fugrman (Anstruther), plut. Tadeusz Tymerski (Auchtertool), kpr./sierż. Kazimierz Kujałowicz (Polmont). Jako pierwszą grupę przeszkolono żołnierzy kompanii łączności organizowanej wówczas 1 Samodzielnej Brygady Spadochronowej, która stacjonowała w rybackiej wiosce Anstruther nad zatoką Firth of Forth w hrabstwie Five (Wielka Brytania).
Od jesieni 1942 utworzono odrębny Ośrodek Wyszkoleniowy, podporządkowany Oddziałowi VI (Specjalnemu), umiejscowiony w starym browarze w Auchtertool (Fife), oddany łącznościowcom do dyspozycji po Komendzie Uzupełnień Nr 1 w Kinghorn. Kadrę Ośrodka stanowili m.in.:
W 1943 w ośrodku żołnierze zgrupowani byli w sześciu plutonach: 
Od maja 1943 ośrodek przeniesiono do obiektu dawnej szkoły - Saint Margaret’s School for Girls w Polmont (Wielka Brytania); liczebność personelu oraz elewów wynosiła ok. 150-180 żołnierzy. Po zakończeniu szkoleń, pod koniec lata 1944 ośrodek został zlikwidowany, pozostałą w nim grupę żołnierzy przeniesiono jako Batalion Specjalny do Centrum Wyszkolenia Łączności w Kinross.
Rekrutacja i szkolenie.
Od początku podstawowym zadaniem ośrodka było przeszkolenie polskich żołnierzy łącznościowców przeznaczonych głównie do konspiracyjnej pracy w okupowanej Polsce. Kurs radiomechaników trwał od 1 do 10 miesięcy; kurs radiotelegrafistów ok. 3 miesiące, ukończyło go 213 żołnierzy.
Program szkolenia obejmował naukę korespondencji radiowej znakami Morse'a, obsługę (częściowo także naprawę) konspiracyjnych radiostacji, głównie typu AP (z uwagi na wydawane odgłosy nazywanych pipsztokami), goniometrię, podsłuch, szyfry, strzelanie instynktowne (Point shooting), intensywną zaprawę fizyczną, minerstwo, materiały wybuchowe, orientację w terenie, podstawy wywiadu i.in. Ponadto łącznościowcy byli szkoleni na kursach spadochronowych w polskim ośrodku szkolenia spadochronowego 1 SBS w Largo House pod Leven (Largo Low, hrabstwo Fife, Szkocja, Wielka Brytania), a także w brytyjskim ośrodku treningowym spadochroniarzy – Parachute Training School w Ringway pod Manchesterem. Oprócz tego, w ramach kursu odprawowego (przed skokiem) łącznościowców przeszkolono w zakresie użycia pigułki z trucizną (cyjankali).
Konspiracyjnymi radiostacjami były tzw. pipsztoki, czyli radiostacje AP-1 konstrukcji inż. Tadeusza Heftmana, wyprodukowane przez Polskie Wojskowe Warsztaty Radiowe w Stanmore. Radiostacja miała rozmiary 7 x 25 x 30 cm, ważyła ok. 10 kg, działała w zakresie częstotliwości od 3 do 8 Mc/s. (częstotliwość regulowana kwarcem), posiadała nadajnik o mocy 10 watów. Ze względów bezpieczeństwa, średni czas nadawania wynosił ok. 10-20 minut. Nadawano w systemie simplex, „na klucz”, szftowane depesze znakami Morse’a oraz kodem Q. Średni czas odszyfrowania krótkiej depeszy wynosił ok. 2 godz.
Po ukończeniu całego cyklu szkoleniowego, żołnierze z wykształceniem maturalnym otrzymywali tytuł podchorążego. Część przeszkolonych skierowano na studia radiotechniczne do Royal Technical College w Glasgow.
Żołnierze wyszkoleni w ośrodku w Polmont zostali przydzieleni:
Cichociemni ze specjalnością w łączności.
Prawie wszyscy spośród 50 cichociemnych ze specjalnością w łączności zostali przeszkoleni w polskim Ośrodku Wyszkoleniowym. Kilku łącznościowców lotnictwa zostało przeszkolonych poza ośrodkiem, po skoku do kraju zostali przydzieleni do Wydziału Lotnictwa KG AK, pracowali na radiostacjach tego wydziału o kryptonimach "Wanda 300" i nast.; kilku z nich pracowało także na radiostacjach obsługujących Powstanie Warszawskie. 23 łącznościowców pracowało w strukturach Kedywu. Według danych Zbigniewa S. Siemaszko, z żołnierzy przeszkolonych w ośrodku wywodziło się 44 cichociemnych łącznościowców (27 z Anstruther oraz 17 z Polmont). Ok. 24 proc. poległo w walce lub zostało zamordowanych.
Cała sieć łączności Armii Krajowej funkcjonowała dzięki Cichociemnym – pracowało w niej 50 CC. Podczas Powstania Warszawskiego w sieci łączności pracowało 12 CC (na 9 radiostacjach). 61 Cichociemnych, w tym 33 CC łącznościowców wywodziło się z Armii gen. Andersa. Łączność Armii Krajowej stanowiło ok. 57 radiostacji o kryptonimie „Wanda” (oznaczonych numerem), w tym: 10 radiostacji Komendy Głównej AK i Komendy Obszaru Warszawa AK (Wanda 1, 2, 3, 4, 7, 9, 13, 62, 96), 25 radiostacji w Komendach Okręgów lub Inspektoratów AK, 10 radiostacji w sieci lotniczej (oznaczonych numerami 300 i nast.) oraz 5 radiostacji przy dużych oddziałach partyzanckich. Podczas Powstania Warszawskiego (sierpień – październik 1944) funkcjonowały radiostacje AK o kryptonimach: Wanda 1, 2, 3, 4, 7, 9, 13, 23, 23A.
Cichociemni ze specjalnością w łączności:

</doc>
<doc id="5356035" url="https://pl.wikipedia.org/wiki?curid=5356035" title="Honey Valley">
Honey Valley



</doc>
<doc id="5356041" url="https://pl.wikipedia.org/wiki?curid=5356041" title="Elżbieta Myśkow">
Elżbieta Myśkow

Elżbieta Myśkow – polska biolog, dr hab. nauk ścisłych i przyrodniczych, adiunkt Zakładu Biologii Rozwoju Roślin i prodziekan Wydziału Nauk Biologicznych Uniwersytetu Wrocławskiego.
Życiorys.
15 kwietnia 2004 obroniła pracę doktorską "Mechanizmy prowadzące do powstania i utrzymania podwójnej piętrowości w kambium", 26 września 2019 habilitowała się na podstawie pracy zatytułowanej "Rozwój i funkcjonowanie merystemów wtórnych oraz ich pochodnych". Jest członkiem Rady Dyscypliny Naukowej – Nauk Biologicznych Uniwersytetu Wrocławskiego, była skarbnikiem Polskiego Towarzystwa Biologii Eksperymentalnej Roślin.
Awansowała na stanowisko adiunkta w Zakładzie Biologii Rozwoju Roślin, oraz prodziekana na Wydziale Nauk Biologicznych Uniwersytetu Wrocławskiego.

</doc>
<doc id="5356046" url="https://pl.wikipedia.org/wiki?curid=5356046" title="Marcin Kadej">
Marcin Kadej

Marcin Kadej (ur. 21 października 1978) – polski biolog, dr hab. nauk biologicznych, profesor uczelni Zakładu Biologii, Ewolucji i Ochrony Bezkręgowców i dziekan Wydziału Nauk Biologicznych Uniwersytetu Wrocławskiego.
Życiorys.
W latach 2002-2005 ukończył studia biologiczne i zarządzania jakością w przemyśle żywnościowym na Uniwersytecie Wrocławskim i w Akademii Rolniczej we Wrocławiu, 18 grudnia 2008 obronił pracę doktorską "Rewizja i klasyfikacja rodzaju Anthrenus O.F. Müller, 1764 (Coleoptera, Dermestidae)", 21 lutego 2019 habilitował się na podstawie pracy zatytułowanej "Studia nad młodocianymi stadiami chrząszczy, ze szczególnym uwzględnieniem Dermestidae (Insecta: Coleoptera)".
Został zatrudniony na stanowisku adiunkta w Instytucie Biologii Środowiskowej na Wydziale Nauk Biologicznych Uniwersytetu Wrocławskiego.
Jest wiceprezesem Polskiego Towarzystwa Biokontroli Komarów i przewodniczącym Rady Dyscypliny Naukowej - Nauk Biologicznych Uniwersytetu Wrocławskiego.
Awansował na stanowisko profesora uczelni w Zakładzie Biologii, Ewolucji i Ochrony Bezkręgowców, a także dziekana na Wydziale Nauk Biologicznych Uniwersytetu Wrocławskiego.

</doc>
<doc id="5356052" url="https://pl.wikipedia.org/wiki?curid=5356052" title="Biełyje rozy">
Biełyje rozy

Biełyje rozy (ros. Белые розы, dosłownie "Białe róże") – radziecka piosenka autorstwa zespołu Łaskowyj Maj, powstała w 1986 roku. Autorem wersji instrumentalnej i tekstu piosenki 
jest Siergiej Kuzniecow.
Historia utworu.
Tekst do piosenki został napisany w 1986 roku przez Siergieja Kuzniecowa, a zaśpiewany przez wówczas 13-letniego solistę Jurija Szatunowa.
Teledysk do utworu został nagrany pod koniec 1988 roku.
Popularność.
W styczniu 1989 po raz pierwszy pokazano teledysk do piosenki w Centralnej Telewizji ZSRR.
Utwór stał się wówczas bardzo popularny w Polsce. Kolejną falę popularności piosenka przeżyła na początku 2008 roku; piosenkarka Natasza Urbańska zaśpiewała "Biełyje rozy" podczas noworocznego koncertu transmitowanego na dwóch głównych polskich kanałach telewizyjnych.

</doc>
<doc id="5356054" url="https://pl.wikipedia.org/wiki?curid=5356054" title="Cypraea mauritiana">
Cypraea mauritiana



</doc>
<doc id="5356057" url="https://pl.wikipedia.org/wiki?curid=5356057" title="Cypraea testudinaria">
Cypraea testudinaria



</doc>
<doc id="5356059" url="https://pl.wikipedia.org/wiki?curid=5356059" title="Cypraea ocellata">
Cypraea ocellata



</doc>
<doc id="5356060" url="https://pl.wikipedia.org/wiki?curid=5356060" title="Cypraea friendii">
Cypraea friendii



</doc>
<doc id="5356062" url="https://pl.wikipedia.org/wiki?curid=5356062" title="Rajd dei Fiori 1967">
Rajd dei Fiori 1967

Rajd dei Fiori 1967 (7. Rallye dei Fiori) – 7 edycja rajdu samochodowego Rajd dei Fiori rozgrywanego we Włoszech. Rozgrywany był od 22 do 26 lutego 1967 roku. Była to trzecia runda Rajdowych Mistrzostw Europy w roku 1967. Składał się z 16 odcinków specjalnych.

</doc>
<doc id="5356063" url="https://pl.wikipedia.org/wiki?curid=5356063" title="Mini Cooper S">
Mini Cooper S



</doc>
<doc id="5356066" url="https://pl.wikipedia.org/wiki?curid=5356066" title="Cypraea spadicea">
Cypraea spadicea



</doc>
<doc id="5356069" url="https://pl.wikipedia.org/wiki?curid=5356069" title="Cypraea achatidea">
Cypraea achatidea



</doc>
<doc id="5356072" url="https://pl.wikipedia.org/wiki?curid=5356072" title="Resztki pożniwne">
Resztki pożniwne

Resztki pożniwne – pozostałości po zbiorze roślin uprawnych na polu. W zależności od gatunku rośliny są to korzenie, rozdrobniona słoma, odpady z młócki kombajnu, ziarno wykruszone podczas koszenia, niezebrane przez maszyny bulwy i korzenie roślin, liście. Pozostawione na polu pełnią – z punktu widzenia uprawy – zarówno pożyteczną, jak i szkodliwą rolę. Niektóre z nich są z pola wywożone, np. w celu użycia ich jako pokarmu dla zwierząt, słomy na ściółkę w oborach, później znów wraz z nawozem zwierzęcym wracają na pole.
Negatywne skutki pozostawiania resztek pożniwnych.
Resztki pożniwne są źródłem patogenów wielu chorób roślin, często bardzo trudnych, lub wręcz niemożliwych do zwalczania. Pozostawienie w glebie resztek pożniwnych jest bezpieczne, jeśli nie były one porażone chorobami, nie odgrywa też roli, jeśli stosuje się odpowiedni płodozmian, to znaczy przez określony dla danego patogenu czas nie uprawia się na polu tej samej rośliny. W tym czasie grzybnia i przetrwalniki patogenu wyginą. Dla większości patogenów wystarcza płodozmian trzyletni, jednak dla niektórych jest znacznie dłuższy, np. dla raka ziemniaka wynosi 6 lat. Niektóre patogeny, np. z rodzaju "Fusarium" mogą w glebie przetrwać na roślinach i resztkach roślinnych wielu gatunków. Głębokie przyorywanie resztek pożniwnych jest jednym z najczęściej stosowanych sposobów uniemożliwienia tym patogenom porażania roślin. W zależności od gatunku patogenu i uprawianej rośliny skuteczność tego jest różna. Czasami wystarcza to do ich unieszkodliwienia, czasami tylko zmniejsza natężenie choroby, czasami jest nieskuteczne. Z tego względu, jeśli uprawa porażona była jakimiś patogenami roślinnymi, zaleca się usuwanie z pola resztek pożniwnych i niszczenie ich. Wolno je kompostować tylko pod warunkiem, że proces kompostowania będzie trwał tak długo, aż patogeny wyginą.
Resztki pożniwne mogą zwiększyć utratę azotanów i tlenków azotu z gleby wskutek zwiększonego ich wymywania. Z tego względu resztki z dużą ilością azotu (np. resztki po uprawie buraków cukrowych i warzyw kapustnych) powinny być usuwane, ale dodatek do nich słomy lub włókien mineralnych może temu procesowi zapobiec.

</doc>
<doc id="5356074" url="https://pl.wikipedia.org/wiki?curid=5356074" title="Yoon San-ha">
Yoon San-ha

Yoon San-ha (hangul: 윤산하; ur. 21 marca 2000), znany pod pseudonimem scenicznym Yoon Sanha – południowokoreański wokalista, aktor, tancerz i model w agencji Fantagio. Jest członkiem południowokoreańskiej grupy Astro i jej pierwszego sub-unitu Moonbin&amp;Sanha.
Życie prywatne.
Urodził się w Nowon w Seulu. Ma dwóch starszych braci – Yoon Joon-ha (1995) i Yoon Je-ha (1998). Ma też dwa koty Yoon Kkiyong i Yoon Ray. W jego rodzinie jest powszechny wysoki wzrost. Jego tata ma 185cm, mama 168cm, najstarszy brat 187cm a środkowy brat ma 180cm. Kiedy był adeptem miał 167cm wzrostu, 178cm kiedy zadebiutował, a obecnie jest najwyższy w grupie i ma ponad 180 cm wzrostu.
Chodził do Seoul Gain Elementary School. Potem ukończył Baegun Middle School a następnie poszedł do Hanlim Arts School na kierunek – Practical Music.
Jego rodzina jest bardzo muzykalna i na co dzień zawodowo zajmują się muzyką. Dlatego dla Sanhy było zupełnie naturalne zajmowanie się muzyką, śpiewanie czy granie na instrumentach."Mój tata chciał zostać piosenkarzem. W domu często grał na gitarze i śpiewał. Kiedy byłem w 5 klasie, pomyślałem, "Chcę zostać piosenkarzem. Powiedziałem o tym rodzicom a oni się zgodzili. Moi bracia też zajmują się muzyką. Jeden jest perkusistą a drugi na gitarze. Nawet gdybym nie chciał zostać piosenkarzem, prowdopodobnie nadal zajmowałbym się muzyką."
Przed debiutem.
Przeszedł przesłuchanie w wieku 13 w 6 klasie szkoły podstawowej i w styczniu 2013 w wieku 14 lat zaczął szkolenie jako adept. Był adeptem 3 lata i 2 miesiące.
W gimnazjum żadko pojawiał się w szkole z powodu treningów. Kiedy pojawiał się w szkole, tna korytarzach było głośno, ale jego blond włosy wyróżniały się na tle czarnych włosów innych dzieci. Przed debiutem ukończył gimnazjum i całe Astro pojawiło się i wystąpiło na Baegun Middle School Graduation Festival, a Sanha przedstawił ich jako grupę w której zadebiutuje. Ponieważ w tej okolicy nie pojawiały się całe grupy idoli mających zadebiutować, uczennice z młodszych klas wiwatowały jakby występowała tam grupa idoli.
Aktywność.
Musicale.
2021.12.18 - 12.24: rola Abrahama w musicalu &lt;Altar Boyz&gt;

</doc>
<doc id="5356075" url="https://pl.wikipedia.org/wiki?curid=5356075" title="Cypraea annettae">
Cypraea annettae



</doc>
<doc id="5356084" url="https://pl.wikipedia.org/wiki?curid=5356084" title="Superpuchar Belgii w piłce siatkowej mężczyzn (2022)">
Superpuchar Belgii w piłce siatkowej mężczyzn (2022)

Superpuchar Belgii w piłce siatkowej mężczyzn 2022 – 25. edycja rozgrywek o Superpuchar Belgii zorganizowana przez stowarzyszenie Volley Belgium. Mecz rozegrany został 8 października 2022 roku w Tomabelhal w Roeselare. Wzięły w nim udział dwa kluby: mistrz Belgii w sezonie 2021/2022 – oraz zdobywca Pucharu Belgii w tym sezonie – . Rozgrywki o superpuchar zostały przywrócone po dwuletniej przerwie.
Po raz dziesiąty zdobywcą Superpucharu Belgii został klub .

</doc>
<doc id="5356086" url="https://pl.wikipedia.org/wiki?curid=5356086" title="André Rossi">
André Rossi

André Rossi (ur. 16 maja 1921 w Mentonie, zm. 22 sierpnia 1994 w Paryżu) – francuski polityk, prawnik i urzędnik państwowy, wieloletni deputowany krajowy i poseł do Parlamentu Europejskiego, w latach 1976–1978 minister handlu zagranicznego.
Życiorys.
Ukończył studia prawnicze na Université d’Aix-Marseille I, magisterium uzyskał z prawa karnego i publicznego. Od 1947 pracował jako urzędnik w biurze prefekta departamentu Pireneje Atlantyckie, następnie w administracji centralnej, w 1952 objął fotel subprefekta okręgu Sartène. W 1953 był wiceszefem biura premiera René Mayera, następnie szefem biura ministra sprawiedliwości Émile’a Huguesa i dyrektorem w resorcie spraw zagranicznych. Przez dwa lata pracował także w strukturach Europejskiej Wspólnoty Węgla i Stali. W późniejszych latach reprezentował Francję w Radzie Gospodarczej i Społecznej Organizacji Narodów Zjednoczonych i Organizacji Narodów Zjednoczonych do spraw Rozwoju Przemysłowego.
Działał w Centrum Republikańskim, Partii Radykalnej (wiceprzewodniczący) oraz Partii Republikańskiej. Wraz z republikanami przystąpił do federacyjnej Unii na rzecz Demokracji Francuskiej. Od 1962 do 1971 mer Chézy-sur-Marne, następnie od 1971 do 1989 mer Château-Thierry, ponadto przez 30 lat radny rady departamentu Aisne. W latach 1958–1974 i 1978–1981 deputowany do Zgromadzenia Narodowego. Od maja 1974 do sierpnia 1976 był sekretarzem stanu przy premierze i rzecznikiem prasowym rządu, następnie do marca 1978 ministrem handlu zagranicznego w rządzie Raymonda Barre’a. Jednocześnie przez wiele lat członek Parlamentu Europejskiego, w latach 1965–1967 jego wiceprzewodniczący. W 1979 i 1984 wybierany w wyborach bezpośrednich, przystąpił do frakcji liberalno-demokratycznej. Z mandatu zrezygnował w maju 1986. Od 1986 do śmierci ponownie zasiadał w krajowej legislatywie.
Odznaczenia.
Odznaczony m.in. Krzyżem Kombatanta-Ochotnika.

</doc>
<doc id="5356092" url="https://pl.wikipedia.org/wiki?curid=5356092" title="Haggis pakora">
Haggis pakora

Haggis pakora – szkocka przekąska, która łączy składniki tradycyjnego szkockiego haggisu z przyprawami, ciastem i metodą przyrządzania indyjskich i pakistańskich "pakora". Stała się popularną potrawą w indyjskich i pakistańskich restauracjach w Szkocji, a w postaci gotowej jest również dostępna w supermarketach.
Początki.
"Haggis pakora" została opisana jako „bardzo nieprawdopodobny sojusz indo-kaledoński, wykorzystujący najpotężniejszą broń kulinarną Szkotów: owcze podroby (serce, wątroba i płuca) i smażenie ich na głębokim tłuszczu”. Jest bardziej czule nazywany „inspirującym przykładem fuzji indyjsko-gaelickiej”. "Haggis pakora" jest tylko jedną z wielu fuzji haggis, które pojawiły się w XXI wieku. Inne to: "haggis samosa", "haggis spring rolls", "haggis lasagne" i "haggis quesadillas". Często używane są wegetariańskie haggis zamiast tradycyjnych, zrobionych z owczego żołądka nadziewanego posiekanymi płucami, sercem i wątrobą owiec zmieszanych z płatkami owsianymi.
Danie wydaje się być wytworem społeczności Sikhów podczas Szkockiej Mela, która odbyła się w SEC w latach 1992–93, gdzie ówczesny szef kuchni Bill McMeekin został poproszony o pomysły na połączenie szkockich produktów i indyjskich wpływów kulinarnych. Podczas kilku praktycznych eksperymentów odkryto, że "haggis" można stosować w taki sam sposób, jak inne składniki "pakory". "Haggis pakora" stały się popularnymi przekąskami w indyjskich restauracjach w Szkocji, gdzie odwołują się do narodowego upodobania do potraw smażonych w głębokim tłuszczu. W 2013 roku doniesiono, że firma produkująca wyroby mięsne w Greenock wypuściła przygotowane "haggis pakora". Produkt zdobył nagrodę dla najlepszego innowacyjnego produktu na BPEX Foodservice Awards 2013. Szkocki słynny szef kuchni Tony Singh podał "haggis pakora" w topowej restauracji podczas Edinburgh Festival w 2015 roku.
Przygotowanie.
Haggis gotuje się w skórze w normalny sposób. Skóra jest wyrzucana, a zawartość (mięso, owsianka itp.) jest rozbijana widelcem. Mieszanka może być doprawiona imbirem, nasionami kminku, nasionami kolendry, kurkumą i "garam masala". Z besanu, proszku chili, kminku, soli, jogurtu i soku z cytryny robi się gęste ciasto. Mięso jest formowane w kulki, panierowane w cieście, a następnie smażone na głębokim oleju.
Pakora jest smażona przez 3-4 minuty i jest gotowa, gdy ciasto jest chrupiące i złociste.
"Haggis pakora" można podawać z sosem do maczania zrobionym z posiekanych pomidorów, keczupu, pieprzu cayenne, papryki, sosu chili, soku z cytryny i wywaru wołowego. Można je również podawać z kremowym sosem jogurtowym.
"Haggis pakora" może być również wykonane z wegetariańskiego haggis i może być podawane z chutneyem z mango zamiast sosu do maczania. Inny wariant umieszcza wegetariańskie haggis w kapeluszach grzybowych, które są następnie panierowane i smażone jak poprzednio.

</doc>
<doc id="5356096" url="https://pl.wikipedia.org/wiki?curid=5356096" title="Cypraea argus">
Cypraea argus



</doc>
<doc id="5356098" url="https://pl.wikipedia.org/wiki?curid=5356098" title="Emil Bergström">
Emil Bergström

Emil Bergström (ur. 19 maja 1993 w Sztokholmie) – szwedzki piłkarz grający na pozycji obrońcy, reprezentant kraju. Od 2022 roku zawodnik Górnika Zabrze.
Życiorys.
Junior Spånga IS i IF Brommapojkarna. Od 2008 roku grał w juniorskich zespołach Djurgårdens IF, w którym to klubie w 2011 roku rozpoczynał seniorską karierę. W Allsvenskan zadebiutował 15 kwietnia 2011 roku w przegranym 0:1 spotkaniu z Malmö FF. W 2012 roku dotarł z klubem do finału Pucharu Szwecji, w którym Djurgårdens uległ IFK Göteborg. 19 stycznia 2015 roku zadebiutował w reprezentacji w przegranym 0:1 towarzyskim meczu z Finlandią. Ogółem wystąpił w 129 meczach na poziomie Allsvenskan. W lutym 2016 roku za 1 100 000 euro zakupił go Rubin Kazań. W Priemjer-Lidze zadebiutował 5 marca w wygranym 1:0 meczu z Kubaniem Krasnodar. W sezonie 2016/2017 stracił miejsce w pierwszym składzie swojego klubu, w efekcie czego na początku 2017 roku został wypożyczony do Grasshopper Club Zürich. W Swiss Super League zadebiutował 4 lutego w przegranym 0:1 spotkaniu z FC Thun. Sezon 2017/2018 nadal spędził na wypożyczeniu w Grasshopper Club. Ogółem w szwajcarskim klubie wystąpił w 53 meczach ligowych. Po wygaśnięciu kontraktu z Rubinem Kazań został w lipcu 2018 roku piłkarzem FC Utrecht. W Eredivisie zadebiutował 19 sierpnia w wygranym 2:0 meczu z PEC Zwolle. Dwukrotnie był wypożyczany z Utrechtu do innych klubów: w 2019 roku do FC Basel i w 2021 roku do Willem II Tilburg. W sezonie 2019/2020 zajął z FC Basel trzecie miejsce w lidze. W 2022 roku na zasadzie wolnego transferu przeszedł do Górnika Zabrze, podpisując z klubem roczny kontrakt. W ekstraklasie zadebiutował 1 października w przegranym 2:3 meczu z Zagłębiem Lubin.

</doc>
<doc id="5356099" url="https://pl.wikipedia.org/wiki?curid=5356099" title="Świeca dymna BDSz-5">
Świeca dymna BDSz-5

Świeca dymna BDSz-5 – rodzaj świecy dymnej konstrukcji radzieckiej, będącej na wyposażeniu ludowego Wojska Polskiego.
Charakterystyka świecy BDSz-5.
Świece dymne BDSz-5 zastąpiły „wojenne” świece starszej generacji typu BDSz. Produkowane były od 1954 na licencji radzieckiej przez Zakładach Chemicznych ERG w Boryszewie. Były przeznaczone do stawiania zasłon dymnych na dużych powierzchniach i rubieżach, w tym z wykorzystaniem czołgów T-34 i T-54.
W 1993 w ich miejsce wprowadzono świece dymne BDSz-SM. Zastosowano w nich wewnętrzny ekran zapobiegający iskrzeniu w czasie dymienia oraz zastąpiono mieszankę antracenową mieszanką zawierającą heksachloroetan. Nowe świece są dają większą ilość dymu, o lepszych własnościach maskujących.
Świeca dymna MDSz-5.
Świeca dymna MDSz-5 to morska odmiana świec BDSz-5. Nieznaczne różnice w jej budowie wynikały ze specyficznego przeznaczenia tej świecy i polegały na wykonaniu dodatkowego otworu dymnego, komory ochronnej, przeciwwagi i urządzenia do zatapiania. Świece te posiadały identyczne wymiary oraz zbliżone parametry do świec BDSz-5.

</doc>
<doc id="5356102" url="https://pl.wikipedia.org/wiki?curid=5356102" title="Cypraea albuginosa">
Cypraea albuginosa



</doc>
<doc id="5356104" url="https://pl.wikipedia.org/wiki?curid=5356104" title="Cypraea acicularis">
Cypraea acicularis



</doc>
<doc id="5356107" url="https://pl.wikipedia.org/wiki?curid=5356107" title="Kopruch">
Kopruch

Kopruch, właściwie Aleksander Kozłowski (ur. 5 marca 1985 w Świętochłowicach) – polski scenarzysta, reżyser, operator filmowy i twórca CGI, a także raper.
Założyciel studia filmowego Przedmarańcza.
Laureat m.in. nagrody Yach Film 2019 w kategorii Animacja za teledysk "404" Pokahontaz ft. Kaliber 44, i nagrody za najlepszy film roku 2016 Wrocławskiej edycji 48 Hour Film Project.
Autor teledysków takich artystów, jak Pokahontaz, Kaliber 44, Miuosh, Grubson, Abradab, Buka, Gutek, Fokus, Rahim, Piotr Schmidt, Beltaine, Kruk i Wojciech Cugowski.
Członek duetów NDKE z raperem Kleszczem i Żyjoki z wokalistą i multiinstrumentalistą K-Essence.

</doc>
<doc id="5356113" url="https://pl.wikipedia.org/wiki?curid=5356113" title="EuroBasket 1951">
EuroBasket 1951



</doc>
<doc id="5356117" url="https://pl.wikipedia.org/wiki?curid=5356117" title="Bąbiński">
Bąbiński

osoby o nazwisku Bąbiński:

</doc>
<doc id="5356118" url="https://pl.wikipedia.org/wiki?curid=5356118" title="Cypraea isabella">
Cypraea isabella



</doc>
<doc id="5356121" url="https://pl.wikipedia.org/wiki?curid=5356121" title="Język ammonicki">
Język ammonicki



</doc>
<doc id="5356125" url="https://pl.wikipedia.org/wiki?curid=5356125" title="Cypraea depressa">
Cypraea depressa



</doc>
<doc id="5356127" url="https://pl.wikipedia.org/wiki?curid=5356127" title="Cypraea ziczac">
Cypraea ziczac



</doc>
<doc id="5356137" url="https://pl.wikipedia.org/wiki?curid=5356137" title="Cypraea diluculum">
Cypraea diluculum



</doc>
<doc id="5356150" url="https://pl.wikipedia.org/wiki?curid=5356150" title="Dunaharaszti MTK (szachy)">
Dunaharaszti MTK (szachy)

Dunaharaszti MTK, pełna nazwa "Dunaharaszti Munkás Testedző Kör" – węgierski klub szachowy z siedzibą w Dunaharaszti, sekcja Dunaharaszti MTK.
Historia.
Sekcja szachowa Dunaharaszti MTK powstała w 1933 roku. Inauguracyjne spotkanie odbyło się w restauracji Simon, która była także pierwszą siedzibą klubu. Początkowo zawodnikami klubu byli m.in. József Károly i János Reiss. W latach 1936–1940 klub miał siedzibę w restauracji Szántó, a następnie w dawnym domu kultury. W 1949 roku zespół awansował do klasy I mistrzostw komitatu Pest. W latach 1964–1965 szachiści klubu – odpowiednio Gyula Schubert i József Lugosi – zdobywali mistrzostwo komitatu Pest; Schubert powtórzył ten wynik w 1979 roku. W 1973 roku klub zajął trzecie miejsce w drużynowych mistrzostwach komitatu.
Po przemianach politycznych 1989 roku wskutek trudności finansowych sekcji opiekę nad nią przejęło Koło Sportowe im. Petőfiego w Dunavarsány. W 2009 roku Dunaharaszti MTK awansował po raz pierwszy w historii do NB I. Awans wywalczyli m.in. Csaba Bérczes, Jenő Döry, László Bencze, Géza Hetényi i István Egedi. Po roku gry klub spadł do NB I/B. Ponowny awans uzyskano w 2012 roku. W 2014, 2017 i 2022 roku klub zajął szóste miejsce w NB I, a najlepszy wynik w historii uzyskał w sezonie 2018/2019, kończąc sezon na piątym miejscu. Jego zawodnikami byli wówczas m.in. Daniel Sadzikowski, Hrvoje Stević, Siergiej Grigorjanc, Zoran Jovanović, László Gonda, Hoang Thanh Trang, András Flumbort i Iván Faragó.

</doc>
<doc id="5356155" url="https://pl.wikipedia.org/wiki?curid=5356155" title="RAIN RFID">
RAIN RFID

RAIN RFID – standard komunikacji radiowej ultra wysokiej częstotliwości (UHF) dalekiego zasięgu bazujący na technologii RFID pasywnej oraz wykorzystujący chmurę obliczeniową do przetwarzania i udostępniania danych.
Standard jest rozwijany przez organizację RAIN Alliance i wykorzystuje protokół GS1 UHF Gen2, zgodnie z wytycznymi normy ISO 18000-63.
Infrastruktura.
RAIN RFID wykorzystuje elementy typowe dla innych standardów RFID, ale wzbogaca całą infrastrukturę o chmurę obliczeniową, w której system przetwarza i przechowuje dane, z możliwością ich udostępnienia za pomocą internetu.
Do typowej infrastruktury RAIN RFID należą:
Cele rozwoju standardu RAIN.
Organizacja RAIN Alliance rozwija standard RAIN przede wszystkim z trzech głównych powodów:
Zastosowanie.
Standard RAIN jest stosowany głównie w kilku obszarach, do których należą:

</doc>
<doc id="5356158" url="https://pl.wikipedia.org/wiki?curid=5356158" title="Shōnen Jump+">
Shōnen Jump+

 – japoński magazyn internetowy z mangami stworzony przez wydawnictwo Shūeisha, będący odgałęzieniem linii magazynów "Jump". Powstał 22 września 2014 roku i jest dostępny za pośrednictwem bezpłatnej aplikacji mobilnej oraz strony internetowej. Pomimo swojej nazwy, w "Shōnen Jump+" wydawane są nie tylko mangi shōnen, które są skierowane do chłopców, ale także tytuły dla kobiet i dorosłych. Publikowane w nim są zarówno oryginalne serie, jak i tytuły z innych magazynów wydawnictwa, a także cyfrowe wydania "Shūkan Shōnen Jump". Godne uwagi tytuły wydawane w "Shōnen Jump+" to "Fire Punch", "Shūmatsu no Harem", "Kanata no Astra", "Piekielny Raj", "Spy × Family", "Kaiju No. 8" i "Dandadan".
Poza Japonią, oryginalne mangi z platformy są wydawane w serwisie "Manga Plus". Począwszy od 2023 roku, każda nowa seria rozpoczęta w "Shōnen Jump+" otrzyma jednoczesne angielskie wydanie na "Manga Plus".

</doc>
<doc id="5356171" url="https://pl.wikipedia.org/wiki?curid=5356171" title="Cypraea cribraria">
Cypraea cribraria



</doc>
<doc id="5356174" url="https://pl.wikipedia.org/wiki?curid=5356174" title="Cypraea bistrinotata">
Cypraea bistrinotata



</doc>
<doc id="5356175" url="https://pl.wikipedia.org/wiki?curid=5356175" title="Franciszek Ogrodowicz">
Franciszek Ogrodowicz

Franciszek Łukasz Ogrodowicz h. Brochwicz (ur. w 1777 roku w Pyzdrach, zm. 8 listopada 1850 w Nowej Wsi) – polski prawnik, uczestnik insurekcji kościuszkowskiej.
Życiorys.
Był synem Karola Ogrodowicza, burmistrza Pyzdr, i jego trzeciej żony, Martyny z Różewiczów. 
W 1794 roku wziął udział w powstaniu kościuszkowskim. Następnie studiował prawo na Uniwersytecie Viadrina we Frankfurcie nad Odrą. Prawnikami byli też jego bracia Łukasz Piotr (1781-?) i Karol Jan (1797-1837). Jako student prowadził zajęcia z języka polskiego w szkole w Pyzdrach.
Swoją karierę zawodową rozpoczął jako komisarz sądowy w Pyzdrach. W latach 1809-1816 wymieniany jest jako patron (mecenas) Trybunału Cywilnego Departamentu Poznańskiego, zaś w 1816 jako patron trybunału miasta Kórnika. Następnie wyjechał do Warszawy, gdzie został mecenasem Sądu Najwyższej Instancji. W 1824 r. był obrońcą Józefa Koszutskiego, oskarżonego o przynależność do spisku skupionego wokół Wolnomularstwa Narodowego, założonego przez Waleriana Łukasińskiego. Szymon Askenazy w swojej biografii Łukasińskiego podaje, że Ogrodowicz wygłosił "dość suchą i bladą wygłosił mowę". Między 1826 a 1828 rokiem powrócił do Poznania, gdzie został radcą sprawiedliwości. W tym czasie był jednym z inicjatorów budowy Kościoła św. Wawrzyńca z Zaniemyślu (1840-1842). Dwukrotnie, w latach 1843 i 1844 był wybierany do rady miejskiej. W tym czasie był jej przewodniczącym, zaś jego zastępcą był Karol Marcinkowski.
W ostatnich latach życia zamieszkał w majątku Nowa Wieś (ob. Nowa Wieś Górna), gdzie wybudował nowy dwór na dawnych fundamentach. Obecnie jest on wpisany do rejestru zabytków. Zmarł tamże 8 listopada 1850 roku. 11 listopada spoczął na miejscowym cmentarzu. W nekrologu zamieszczonym przez jego córkę Teresę Julię Kosińską w Kurierze Warszawskim widnieje błędna informacja, jakoby zmarł w Poznaniu. Z kolei w publikacji Andrzeja Tadeusza Tyszki pt. "Nekrologi "Kuriera Warszawskiego" 1821-1939" z 2001 roku widnieje informacja, jakoby Franciszek Ogrodowicz został pochowany na Cmentarzu Powązkowskim w Warszawie. W istocie 29 listopada odbyło się w Warszawie jego nabożeństwo żałobne, jednak nie jest to równoznaczne z tym, iż został on tam pochowany. Grób Ogrodowicza nie widnieje w ewidencji cmentarza.
Rodzina.
Jego pierwszą żoną była Teresa Krzesińska (ok. 1781-1824). Para miała dziesięcioro dzieci: Paulę (1803-?); Amelię Martynę (1805-?); Napoleona Antoniego (1806-1850); Kornelię, zamężną Bruck (ok. 1807-1848); Juliusza Józefa (1809-1810); Józefa Franciszka (1810-?); Teressę Julię, zamężną Kosińską (1811-1851); Leopolda Aleksandra Franciszka (1813-?); Maksymiliana Teofila (1815-1848) oraz Józefa Ludwika Franciszka (1816-?).
Po śmierci żony poślubił w dn. 5 czerwca 1824 roku Joannę Agnieszkę Langa (ok. 1790-1876). Para miała co najmniej troje dzieci: Jana Stanisława (1828-1859), Jadwigę Sewerynę Emilię (1829-1843) i Fabiannę (1832-1834).
Majątek Nowa Wieś, podobnie jak Sułkowice, odziedziczył Jan Stanisław, zmarły w 1859 roku. Według innych źródeł, właścicielką majątku była wdowa po Franciszku, Agnieszka Ogrodowicz, zmarła w 1876 roku. W 1879 r. Nowa Wieś została sprzedana niejakiemu von Treskowowi z Radojewa przez Józefę z Ulatowskich Ogrodowicz, wdowę po Janie Stanisławie.
Dwaj synowie Franciszka, Napoleon Antoni oraz Maksymilian, wzięli udział w powstaniu listopadowym oraz powstaniu wielkopolskim 1846 roku. Maksymilian poległ w bitwie pod Sokołowem w czasie drugiego powstania wielkopolskiego. Synowie Antoniego Napoleona, Władysław Stanisław Wojciech (1841-1883) i Antoni Mikołaj (1846-1926) wzięli udział w powstaniu styczniowym. Wnukiem Antoniego Mikołaja był łącznik Armii Krajowej, Jerzy Władysław Ogrodowicz (1918-1983). Ponadto źródła wymieniają uczestników powstania listopadowego: Józefa, późniejszego emigranta i Leopolda, jednakże brak wskazówek pozwalających zidentyfikować ich jako synów Franciszka.
W Warszawie Ogrodowicz mieszkał przy ulicy Krakowskie Przedmieście nr 385. Według taryfy z 1825 roku, budynek ten należał do Franciszka Ryxa. W 1867 r. grupa kamienic, do której należał dom nr 385, została rozebrana. Obecnie w tym miejscu znajduje się skwer im. Herberta Hoovera.
W 1847 r. nabył majątek Goślub, który należał następnie do jego syna Jana Leopolda.

</doc>
<doc id="5356179" url="https://pl.wikipedia.org/wiki?curid=5356179" title="Rajd Lyon-Charbonnières-Stuttgart Solitude Deutschlandrallye 1967">
Rajd Lyon-Charbonnières-Stuttgart Solitude Deutschlandrallye 1967

Rajd Lyon-Charbonnières-Stuttgart Solitude Deutschlandrallye 1967 (20. Rallye Lyon-Charbonnières-Stuttgart Solitude Deutschlandrallye) – 20 edycja rajdu samochodowego Rajd Stuttgart Lyon-Charbonnières Solitude rozgrywanego we Francji. Rozgrywany był od 16 do 19 marca 1967 roku. Była to czwarta runda Rajdowych Mistrzostw Europy w roku 1967 oraz trzecia runda Rajdowych Mistrzostw Francji.

</doc>
<doc id="5356181" url="https://pl.wikipedia.org/wiki?curid=5356181" title="Lancia Fulvia Rallye 1,3 HF">
Lancia Fulvia Rallye 1,3 HF



</doc>
<doc id="5356182" url="https://pl.wikipedia.org/wiki?curid=5356182" title="Rajd Lyon-Charbonnières - Stuttgart Solitude Deutschlandrallye 1967">
Rajd Lyon-Charbonnières - Stuttgart Solitude Deutschlandrallye 1967



</doc>
<doc id="5356184" url="https://pl.wikipedia.org/wiki?curid=5356184" title="Sticker (album)">
Sticker (album)

Sticker – trzeci album studyjny NCT 127 – podgrupy południowokoreańskiego boysbandu NCT. Ukazał się 17 września 2021 roku, był dystrybuowany przez Dreamus w Korei Południowej. Płytę promował singel „Sticker”.
Repackage albumu, zatytułowany "Favorite", ukazał się 25 października 2021 roku. Zawierał trzy nowe utwory, w tym główny singel „Favorite (Vampire)”.

</doc>
<doc id="5356186" url="https://pl.wikipedia.org/wiki?curid=5356186" title="Alina Wawrzyńczyk">
Alina Wawrzyńczyk



</doc>
<doc id="5356188" url="https://pl.wikipedia.org/wiki?curid=5356188" title="Świeca dymna DM-11">
Świeca dymna DM-11

Świeca dymna DM-11 – rodzaj świecy dymnej produkcji polskiej będącej na wyposażeniu ludowego Wojska Polskiego.
Charakterystyka świecy.
Świece dymne DM-11 produkowane były od 1954 na licencji radzieckiej przez Zakłady Materiałów Wybuchowych w Krywałdzie. Ich budowa i dane taktyczno-techniczne w zasadzie nie różniły się od importowanych wcześniej z ZSRR odpowiedników. Wykorzystywano je do stawiania zasłon dymnych na szerokim froncie. Wytworzona zasłona dymna miała długość do 100 metrów i szerokość rzędu 10-15 metrów. Świecę zapalano przy użyciu zapalnika tarciowego. Ponadto używano ich do wzmocnienia zasłon dymnych stawianych z użyciem innych, bardziej wydajnych środków zadymiania. 

</doc>
<doc id="5356189" url="https://pl.wikipedia.org/wiki?curid=5356189" title="Wasilij Tarasow">
Wasilij Tarasow

Wasilij Tarasow odnosi się do następujących osób:

</doc>
<doc id="5356197" url="https://pl.wikipedia.org/wiki?curid=5356197" title="Julian Grabiński">
Julian Grabiński

Julian Grabiński (przed 1850, zm. po 1900, działał w latach 1862-1896) – aktor, śpiewak (baryton), dyrektor teatrów prowincjonalnych i warszawskich teatrów ogródkowych, przedsiębiorca teatralny.
Kariera aktorska.
Występował jako aktor i śpiewak w zespołach teatrów prowincjonalnych: Konstantego Łobojki (1862), Lucjana Ortyńskiego (1862-1864), Piotra Woźniakowskiego (1864-1866, 1868), Aleksandra Carmantranda (1869), Anastazego Trapszy (1869-1872), Kazimierza Filleborna (sez. 1877/1878), Łucjana Kościeleckiego (1888-1891), a także przez cały okres aktywności w organizowanych przez siebie zespołach. Występował w warszawskich teatrach ogródkowych: "Tivoli" (1875, 1883), "Alkazar" (1876), "Arkadia" (1878), "Eldorado" (1878), "Promenada" (1891), "Belle Vue" (1888-1890, 1896). Incydentalnie występował również w stałych teatrach w Krakowie (1866), Lwowie (1866) i Poznaniu (sez. 1872/73), jednak nie nawiązał z nimi stałej współpracy. Grał role komediowe, np.: Astolfa ("Odludki i poeta" Aleksandra Fredry), Rotmistrza ("Damy i huzary"), Adolfa ("Panna mężatka" Józefa Korzeniowskiego), Wistowskiego ("Grube ryby" Michała Bałuckiego) oraz bohaterskie i charakterystyczne: Botlwella ("Maria Stuart") i Karola ("Zbójcy"), wojewody ("Mazepa"). Jako śpiewak wykonywał głównie partie barytonowe w operetkach: Menelausa ("Piękna Helena" Jacques'a Offenbacha), Midasa ("Piękna Galatea" Franza von Suppé) i operach: Basilasa ("Cyrulik sewilski") i Janusza ("Halka"). Po 1896 r. porzucił teatr i został nauczycielem na prowincji.
Zarządzanie zespołami teatralnymi.
Julian Grabiński należał do najbardziej ruchliwych i przedsiębiorczych zarządców teatrów prowincjonalnych. Obszar działalności grup teatralnych, które organizował od 1873 r., obejmował głównie małe miasta w Królestwie Polskim (m.in. Kutno, Łowicz, Konin, Siedlce, Radom, Częstochowa, Piotrków, Włocławek, Płock, Suwałki, Augustów, Łomża, Kielce, Lipno, Łęczyca, Kalisz, Łęczna, Lublin) oraz warszawskie teatry ogródkowe. W ich repertuarze były głównie operetki i komedie. Okresowo zawierał współpracę w zakresie zarządzania zespołami teatralnymi, m.in. z Kazimierzem Fillebornem (1877) i Stefanem Krzyszkowskim (1879-1880).
Życie prywatne.
Jego żoną była aktorka teatralna Ludwika Grabińska.

</doc>
<doc id="5356201" url="https://pl.wikipedia.org/wiki?curid=5356201" title="Institut privé de préparation aux études supérieures">
Institut privé de préparation aux études supérieures

Institut privé de préparation aux études supérieures (IPESUP) jest niezakontraktowaną świecką instytucją prywatną przygotowującą się do konkursów Grandes Ecoles. Historycznie ma siedzibę w pobliżu Notre-Dame w Paryżu, organizuje programy przygotowawcze do konkurencyjnych egzaminów wstępnych do głównych szkół biznesu, Sciences Po i ENA. Oferuje również krótkie kursy, kursy intensywne i cykle kształcenia ustawicznego.
Historia.
"Institut privé de préparation aux études supérieures" (grupa IPESUP) został utworzony w 1974 roku przez dwóch byłych studentów École normale supérieure: Gérarda Larguiera i Patricka Noëla.
Grupę IPESUP w 2017 roku przejął Bertrand Leonard, współzałożyciel firmy inwestycyjnej Exane, a następnie prezes fundacji HEC i były student Ipesup.

</doc>
<doc id="5356203" url="https://pl.wikipedia.org/wiki?curid=5356203" title="Czego Mary nie wiedziała">
Czego Mary nie wiedziała



</doc>
<doc id="5356205" url="https://pl.wikipedia.org/wiki?curid=5356205" title="Świeca dymna MDSz-5">
Świeca dymna MDSz-5



</doc>
<doc id="5356210" url="https://pl.wikipedia.org/wiki?curid=5356210" title="Świeca dymna DSCh-15">
Świeca dymna DSCh-15

Świeca dymna DSCh-15 – rodzaj świecy dymnej będącej na wyposażeniu ludowego Wojska Polskiego.
Charakterystyka świecy.
Świeca dymna DSCh-15 była świecą typu średniego.

</doc>
<doc id="5356211" url="https://pl.wikipedia.org/wiki?curid=5356211" title="Świeca dymna DSz-100M">
Świeca dymna DSz-100M

Świeca dymna DSz-100M – rodzaj świecy dymnej będącej na wyposażeniu ludowego Wojska Polskiego.
Charakterystyka świecy.
Świece dymne DSz-100M były przeznaczone do stawiania dużych zasłon dymnych maskujących obiekty. Odpowiednio do przeznaczenia dobrano ich parametry taktyczno-techniczne.

</doc>
<doc id="5356219" url="https://pl.wikipedia.org/wiki?curid=5356219" title="Unholy">
Unholy

Unholy – utwór brytyjskiego piosenkarza Sama Smitha i niemieckiej piosenkarki Kim Petras wydany 22 września 2022 roku. „Unholy” jest drugim singlem promującym nadchodzący album "Gloria". Piosenkę skomponowali: Sam Smith, Kim Petras, Blake Slatkin, Henry Russell Walter, Ilya Salmanzadeh, Omer Fedi i James Napier.
Utwór otrzymał nominację do nagrody na 65. dorocznej ceremonii rozdania nagród Grammy, co dało Smithowi pierwszą nominację od 2015 roku i pierwszą nominację Kim Petras kiedykolwiek.
Tło.
Piosenka została po raz pierwszy zaprezentowana 18 sierpnia 2022 roku w klipie opublikowanym w aplikacji TikTok, w którym Smith ruszą ustami w rytm refrenu, a Petras tańczy w studiu nagraniowym. Utwór stał się viralowy na platformie, przez co tysiące użytkowników zaczęło nagrywać klipy gdzie tańczą do opublikowanego fragmentu utworu.
Powstanie utworu i historia wydania.
Piosenka zawiera chór i dźwięki. Sam Smith wyjaśniając proces twórczy i znaczenie piosenki stwierdził.
Utwór napisali Sam Smith i Kim Petras. Za produkcję odpowiadali: Smith, Ilya Salmanzadeh, Cirkut, Omer Fedi, Jimmy Napes i Blake Slatkin. Utwór skomponowali: Sam Smith, Kim Petras, Blake Slatkin, Henry Russell Walter, Ilya, Fedi i James Napier.
Singel ukazał się w formacie digital download 22 września 2022 globalnie za pośrednictwem wytwórni płytowych EMI i Capitol Records.
„Unholy” na listach notowań.
„Unholy” dotarło na szczyt UK Singles Chart, oficjalnej listy przebojów rodzimej dla Sama Smitha. Poza Wielką Brytanią utwór znalazł się na szczycie list przebojów w Australii, Austrii, Białorusi, Bułgarii, Grecji, Indiach, Irlandii, Kanadzie, Litwie, Luksemburgu, Macedonii Północnej, Nowej Zelandii, Singapurze, Słowacji, Stanach Zjednoczonych i Turcji. Kompozycja stała się pierwszą z dyskografii Sama Smitha oraz Kim Petras, która osiągnęła pierwsze miejsce w Stanach Zjednoczonych. Piosenka dotarła także do pierwszej dziesiątki notowań w Belgii (Walonii), Brazylii, Chorwacji, Czech, Danii, Estonii, Filipinach, Francji, Holandii, Indonezji, Islandii, Japonii, Libanie, Łotwie, Malezji, Malcie, Meksyku, Niemczech, Norwegii, Polsce, Południowej Afryce, Portugalii, Rumunii, Serbii, Szwajcarii, Szwecji, Węgrzech i Zjednoczonych Emiratach Arabskich.
Teledysk.
Do utworu powstał teledysk w reżyserii Florii Sigismondi, który udostępniono 30 września 2022 za pośrednictwem serwisu YouTube. 
Przedstawia on kobietę uczestniczącą w seksualnym kabaretowym show w „The Body Shop” po tym, jak podążyła za wskazówkami dotyczącymi zdrady męża w klubie. Smith pojawia się jako prowadzący w klubie, otoczony przez androgyniczne burleskowe tancerki, do których dołączają i wywodzące się z programu RuPaul’s Drag Race. Petras pojawia się na scenie w lirze w kształcie serca, a następnie tańczy na szczycie rekwizytu samochodowego w stroju przypominającym Madonnę. Erotyczny klip, zainspirowany Mechaniczną pomarańczą i Bobem Fosse’em, zawiera również cameo gwiazdy gejowskich filmów pornograficznych Paddy’ego O’Briana jako klienta. 

</doc>
<doc id="5356222" url="https://pl.wikipedia.org/wiki?curid=5356222" title="Zmarli w roku 1901">
Zmarli w roku 1901

Lista osób zmarłych w 1901:

</doc>
<doc id="5356225" url="https://pl.wikipedia.org/wiki?curid=5356225" title="Jerzy Złotowski">
Jerzy Złotowski

Jerzy Zbigniew Złotowski, ps. „Poręba” (ur. 27 maja 1911 w Warszawie, zm. 30 września 1944 tamże) – polski architekt, podporucznik rezerwy Wojska Polskiego, powstaniec warszawski.
Biogram.
Po inwazji Niemiec na Polskę brał udział w kampanii wrześniowej. Od listopada 1939 zasiadał w Komitecie Centralnym Związku Syndykalistów Polskich. Pełnił także funkcję inspektora Komendy Głównej Oddziałów Bojowych ZSP, a od maja 1944 (po śmierci Romana Galicza) został jej komendantem.
Podczas powstania warszawskiego był oficerem 104 Kompani Syndykalistów na Starym Mieście oraz Brygady Syndykalistycznej w Śródmieściu. Zginął od pocisku granatnika 30 września 1944 na rogu ulic Kruczej i Wspólnej. Decyzją Komendy Głównej OB ZSP został pośmiertnie odznaczony Krzyżem Orderu Virtuti Militari.
Pochowany na Cmentarzu Powązkowskim w Warszawie.

</doc>
<doc id="5356226" url="https://pl.wikipedia.org/wiki?curid=5356226" title="Wojciech Szamocki">
Wojciech Szamocki

Wojciech Szamocki (ur. ok. 1713, zm. 9/10 września 1778 w Siedmiorogowie) — chorąży warszawski, poseł na sejm.
Życiorys.
Urodził się około 1713 w rodzinie Piotra z Szamot i jego żony Teresy z domu Rusiecka, miał trzech braci: Michała, Anzelma, Mikołaja oraz siostrę Franciszkę.
W 1764 podpisał akt elekcyjny Stanisława Augusta Poniatowskiego jako poseł ziemi warszawskiej. W tym czasie był również podstolim warszawskim, sędzią marszałkowskim koronnym oraz deputatem sądu kapturowego generalnego.
W 1772 jest stolnikiem warszawskim, zaś w 1775 chorążym warszawskim i delegatem na Konfederację Generalną Warszawską roku 1773.
W 1775 został wyznaczony sędzią w Sądzie Sejmowym.
Wojciech Szamocki był dziedzicem Siedmiorogowa, Cielmic i Bruczkowa. W 1775 Sejm Ekstraordynaryjny Warszawski podjął decyzję aby na okres 50 lat udzielić Szamockiemu dzierżawy na dobra Ożarów wraz z wójtostwem oraz wsie Królewskie Brudno, Marki i Grodzisko. Po kasacie zakonu Jezuitów nabył Białołękę.
Zmarł bezdzietnie 9 lub 10 września 1778 w Siedmiorogowie, spadkobiercą został jego bratanek Antoni Szamocki.

</doc>
<doc id="5356228" url="https://pl.wikipedia.org/wiki?curid=5356228" title="Herb ziemi krakowskiej">
Herb ziemi krakowskiej



</doc>
<doc id="5356234" url="https://pl.wikipedia.org/wiki?curid=5356234" title="Bóg i diabeł w krainie słońca">
Bóg i diabeł w krainie słońca

Bóg i diabeł w krainie słońca (port. "Deus e o Diabo na Terra do Sol") – brazylijski dramat filmowy z 1964 roku w reżyserii Glaubera Rochy, zrealizowany na podstawie autorskiego scenariusza. Obraz należy do nurtu Cinema Novo, zajmującego się społeczno-politycznymi problemami Brazylii lat 60. XX wieku.
Film startował w konkursie głównym o nagrodę Złotej Palmy na 17. MFF w Cannes, ale nie został nagrodzony. W późniejszych analizach film był traktowany jako prekursor "Bonnie i Clyde'a" (1967) Arthura Penna oraz spaghetti westernów; odnajdywano w nim równocześnie inspirację kinem Siergieja Eisensteina, Jean-Luca Godarda i Luisa Buñuela, jak również teatrem Bertolta Brechta i Jerzego Grotowskiego.

</doc>
<doc id="5356236" url="https://pl.wikipedia.org/wiki?curid=5356236" title="Mistrzostwa Świata w Lekkoatletyce 1987 – skok wzwyż mężczyzn">
Mistrzostwa Świata w Lekkoatletyce 1987 – skok wzwyż mężczyzn

Skok wzwyż mężczyzn – jedna z konkurencji technicznych rozgrywanych podczas lekkoatletycznych mistrzostw świata w 1987 na Stadionie Olimpijskim w Rzymie.
Zwycięzcą został Patrik Sjöberg ze Szwecji. Tytułu zdobytego na poprzednich mistrzostwach nie obronił Hennadij Awdiejenko ze Związku Radzieckiego który tym razem zdobył srebrny medal ("ex aequo" z Igorem Paklinem).
Wyniki.
Kwalifikacje.
Zawodnicy startowali w dwóch grupach. Minimum kwalifikacyjne wynosiło 2,29 m. Do finału mieli awansować skoczkowie, którzy uzyskali minimum (Q) lub 12 skoczków z najlepszymi wynikami, jednak dopuszczono do finału 15 skoczków, którzy uzyskali wysokość 2,27 m (q).

</doc>
<doc id="5356238" url="https://pl.wikipedia.org/wiki?curid=5356238" title="The Greg Kihn Band">
The Greg Kihn Band

The Greg Kihn Band – zespół rockowy, założony przez Grega Kihna w 1975 roku.
Historia.
W 1975 roku Greg Kihn podpisał kontrakt muzyczny z wytwórnią Beserkley Records, po czym zaczął kompletować zespół. Pierwszy skład stanowili Kihn (wokal), Ronnie Dunbar (gitara), Steve Wright (bas) i Larry Lynch (perkusja). Debiutancki album, "Greg Kihn", został wydany jako album solowy. W 1978 roku ukazał się pierwszy album pod szyldem The Greg Kihn Band, zatytułowany "Next of Kihn". Albumy spotkały się z na tyle dobrym odbiorem fanów, że The Greg Kihn Band był najbardziej dochodową grupą wytwórni Beserkley Records. W 1981 roku ukazał się album pt. "Rockihnroll". Znajdujący się na nim utwór pt. „The Breakup Song (They Don’t Write ’Em)” zajął piętnaste miejsce na liście Hot 100. W 1983 roku wydano album "Kihnspiracy". Pochodzące z niego „Jeopardy” było notowane na drugim miejscu zestawienia Hot 100. W 1985 roku pochodzący z "Citizen Kihn" „Lucky” zajął 30. miejsce na tej liście. W latach 90. i 2000. zespół prowadził działalność w ograniczonym zakresie. W 2017 roku ukazał się album pt. "Rekihndled".
Skład zespołu.
"Źródło: Greg Kihn"

</doc>
<doc id="5356239" url="https://pl.wikipedia.org/wiki?curid=5356239" title="Greg Kihn Band">
Greg Kihn Band



</doc>
<doc id="5356246" url="https://pl.wikipedia.org/wiki?curid=5356246" title="Vetëvendosje">
Vetëvendosje



</doc>
<doc id="5356252" url="https://pl.wikipedia.org/wiki?curid=5356252" title="Emine Dżaparowa">
Emine Dżaparowa

Emine Ajiarowna Dżaparowa, , (ur. 5 maja 1983 w Krasnodarze) – krymskotatarsko-ukraińska dziennikarka, prezenterka, polityczka; od 2020 pierwsza wiceminister spraw zagranicznych Ukrainy.
Życiorys.
Pochodzi z rodziny lekarskiej. Gdy miała 3–4 lata, jej rodzice powrócili na Krym i osiedli w Kerczu. Na Krymie ukończyła szkołę średnią. W 2006 ukończyła z wyróżnieniem studia w zakresie stosunków międzynarodowych na Kijowskim Uniwersytecie Narodowym im. Tarasa Szewczenki. Kształciła się także w holenderskim instytucie Clingendael. Odbywała staże w Departamencie Stanu USA oraz Radzie Najwyższej Ukrainy.
W latach 2008–2010 pracowała jako attaché w Departamencie ds. Społecznych, Kulturalnych i Współpracy Humanitarnej . W latach 2011–2015 pracowała jako dziennikarka, m.in. zastępczyni redaktora naczelnego programu Zaman, prezenterka i gospodyni krymskotatarsko kanału , redaktorka wideo i zastępczyni redaktora naczelnego (wchodzącego w skład Radio Wolna Europa). W 2015 została doradczynią ministra polityki informacyjnej Ukrainy. W latach 2016–2019 pełniła funkcję pierwszej wiceminister polityki informacyjnej. W czerwcu 2020 objęła stanowiska pierwszej wiceminister spraw zagranicznych oraz, z nominacji prezydenckiej, przewodniczącej . Odpowiada za planowanie strategiczne, dyplomację publiczną, współpracę z organizacjami międzynarodowymi (w tym Unią Europejską i NATO), kontakty z diasporą, kwestie prawne, działalność Instytutu Ukraińskiego. Koordynuje także prace Platformy Krymskiej, organizacji poświęconej problematyce anektowanego i okupowanego przez Rosję od 2014 Półwyspu Krymskiego.
Mówi po ukraińsku, krymskotatarsku, angielsku, turecku i hiszpańsku. W 2017 w wypowiedzi dla telewizji Dożd´ odmówiła, jako przedstawicielka władz Ukrainy, wypowiedzenia się po rosyjsku.
W 2018 została wpisana na rosyjską listę sankcyjną.
Jej mężem był Łenur Nimietułłajew. Matka dwóch córek: Iman i Alem-Sułtan.

</doc>
<doc id="5356266" url="https://pl.wikipedia.org/wiki?curid=5356266" title="Beata Pacut">
Beata Pacut



</doc>
<doc id="5356281" url="https://pl.wikipedia.org/wiki?curid=5356281" title="Allan Cruz">
Allan Cruz

Allan Enzo Cruz Leal (ur. 24 lutego 1996 w Nicoyi) – kostarykański piłkarz występujący na pozycji środkowego pomocnika, reprezentant kraju, od 2019 roku zawodnik amerykańskiego FC Cincinnati.

</doc>
<doc id="5356288" url="https://pl.wikipedia.org/wiki?curid=5356288" title="Edward Wołonciej">
Edward Wołonciej

Edward Wołonciej, ps. "Czemier" (ur. 30 września 1919 Wierobiejki, zm. 3 lutego 1999 w Warszawie) – polski adwokat, dramatopisarz, autor pamiętników, powstaniec warszawski.
Biogram.
Przed wybuchem II wojny światowej był uczniem gimnazjum, natomiast w latach wojny uczęszczał na tajne komplety w Liceum im. Bolesława Prusa, gdzie uzyskał w 1944 maturę. Jeszcze przed tym brał udział w zajęciach na Wolnej Wszechnicy Polskiej.
W 1941 został przyjęty do Armii Krajowej, po wybuchu powstania warszawskiego, w dniach 1-15 sierpnia 1944, walczył w szeregach kompanii „Grażyna” wchodzącej w skład Batalionu „Harnaś”, natomiast po 2 września został dowódcą w stopniu kapitana Brygady Syndykalistycznej w Śródmieściu. Razem z Tomaszem Pilarskim, jako przedstawiciele Syndykalistycznej Organizacji „Wolność”, brał udział w rozmowach, dotyczących utworzenia Powstańczego Porozumienia Demokratycznego. Po upadku powstania internowany w obozie Dulag 121 Pruszków, skąd uciekł pod Kraków.
W 1947 skończył studia na Wydziale Praw Uniwersytetu Jagiellońskiego, a w 1950 na Wydziale Dyplomatyczno-Konsularnym Akademii Nauk Politycznych. Podjął również studia w Państwowej Wyższej Szkole Teatralnej na wydziale reżyserii. W 1953 uzyskał wpis na listę adwokatów. Podczas studiów działał w Organizacja Młodzieży Towarzystwa Uniwersytetu Robotniczego oraz Polskiej Partii Socjalistycznej, a następnie w Związku Niezależnej Młodzieży Socjalistycznej. Był również członkiem zarządu Bratniej Pomocy Studenckiej UJ.
W okresie PRL represjonowany za walkę z władzą komunistyczną. Zmarł 30 września 1999 w Warszawie.

</doc>
<doc id="5356289" url="https://pl.wikipedia.org/wiki?curid=5356289" title="Québec (miasto)">
Québec (miasto)



</doc>
<doc id="5356293" url="https://pl.wikipedia.org/wiki?curid=5356293" title="Mistrzostwa Świata w Lekkoatletyce 1987 – skok o tyczce mężczyzn">
Mistrzostwa Świata w Lekkoatletyce 1987 – skok o tyczce mężczyzn

Skok o tyczce mężczyzn – jedna z konkurencji technicznych rozgrywanych podczas lekkoatletycznych mistrzostw świata w 1987 na Stadionie Olimpijskim w Rzymie.
Zwycięzcą został Serhij Bubka ze Związku Radzieckiego, który tym samym obronił tytuł zdobyty na poprzednich mistrzostwach.
Wyniki.
Kwalifikacje.
Zawodnicy startowali w dwóch grupach. Minimum kwalifikacyjne wynosiło 5,55 m. Do finału awansowali skoczkowie, którzy uzyskali minimum (Q) lub 12 skoczków z najlepszymi wynikami, jednak dopuszczono do finału 14 skoczków (q).

</doc>
<doc id="5356295" url="https://pl.wikipedia.org/wiki?curid=5356295" title="Raymundo Fulgencio">
Raymundo Fulgencio

Raymundo de Jesús Fulgencio Román (ur. 12 lutego 2000 w Veracruz) – meksykański piłkarz występujący na pozycji lewego skrzydłowego, od 2020 roku zawodnik Tigres UANL.
Jest synem Filiberto Fulgencio, również piłkarza.

</doc>
<doc id="5356297" url="https://pl.wikipedia.org/wiki?curid=5356297" title="1662 w sztukach plastycznych">
1662 w sztukach plastycznych



</doc>
<doc id="5356298" url="https://pl.wikipedia.org/wiki?curid=5356298" title="Hot Sauce">
Hot Sauce

Hot Sauce – pierwszy album studyjny NCT Dream – podgrupy południowokoreańskiego boysbandu NCT. Ukazał się 10 maja 2021 roku, był dystrybuowany przez wytwórnię SM Entertainment. Płytę promował singel „Hot Sauce”.
Repackage albumu, zatytułowany "Hello Future", ukazał się 28 czerwca 2021 roku. Zawierał trzy nowe utwory, w tym główny singel „Hello Future”.

</doc>
<doc id="5356299" url="https://pl.wikipedia.org/wiki?curid=5356299" title="Flaga gminy Rewal">
Flaga gminy Rewal



</doc>
<doc id="5356300" url="https://pl.wikipedia.org/wiki?curid=5356300" title="Flaga gminy Banie">
Flaga gminy Banie



</doc>
<doc id="5356301" url="https://pl.wikipedia.org/wiki?curid=5356301" title="Flaga gminy Gryfino">
Flaga gminy Gryfino



</doc>
<doc id="5356302" url="https://pl.wikipedia.org/wiki?curid=5356302" title="Flaga Mieszkowic">
Flaga Mieszkowic



</doc>
<doc id="5356303" url="https://pl.wikipedia.org/wiki?curid=5356303" title="Flaga gminy Mieszkowice">
Flaga gminy Mieszkowice



</doc>
<doc id="5356304" url="https://pl.wikipedia.org/wiki?curid=5356304" title="Flaga gminy Stare Czarnowo">
Flaga gminy Stare Czarnowo



</doc>
<doc id="5356305" url="https://pl.wikipedia.org/wiki?curid=5356305" title="Flaga Golczewa">
Flaga Golczewa



</doc>
<doc id="5356306" url="https://pl.wikipedia.org/wiki?curid=5356306" title="Eduardo Tercero">
Eduardo Tercero

Eduardo Santiago Tercero Méndez (ur. 6 maja 1996 w mieście Meksyk) – meksykański piłkarz występujący na pozycji środkowego obrońcy, od 2022 roku zawodnik Tigres UANL.

</doc>
<doc id="5356307" url="https://pl.wikipedia.org/wiki?curid=5356307" title="Flaga gminy Golczewo">
Flaga gminy Golczewo



</doc>
<doc id="5356308" url="https://pl.wikipedia.org/wiki?curid=5356308" title="Flaga Wolina">
Flaga Wolina



</doc>
<doc id="5356309" url="https://pl.wikipedia.org/wiki?curid=5356309" title="Flaga gminy Wolin">
Flaga gminy Wolin



</doc>
<doc id="5356310" url="https://pl.wikipedia.org/wiki?curid=5356310" title="Flaga Gościna">
Flaga Gościna



</doc>
<doc id="5356311" url="https://pl.wikipedia.org/wiki?curid=5356311" title="Flaga gminy Gościno">
Flaga gminy Gościno



</doc>
<doc id="5356312" url="https://pl.wikipedia.org/wiki?curid=5356312" title="Flaga gminy Kołobrzeg">
Flaga gminy Kołobrzeg



</doc>
<doc id="5356313" url="https://pl.wikipedia.org/wiki?curid=5356313" title="Flaga gminy Ustronie Morskie">
Flaga gminy Ustronie Morskie



</doc>
<doc id="5356314" url="https://pl.wikipedia.org/wiki?curid=5356314" title="Flaga gminy Będzino">
Flaga gminy Będzino



</doc>
<doc id="5356315" url="https://pl.wikipedia.org/wiki?curid=5356315" title="Flaga gminy Manowo">
Flaga gminy Manowo



</doc>
<doc id="5356316" url="https://pl.wikipedia.org/wiki?curid=5356316" title="Flaga Sianowa">
Flaga Sianowa



</doc>
<doc id="5356317" url="https://pl.wikipedia.org/wiki?curid=5356317" title="Flaga gminy Sianów">
Flaga gminy Sianów



</doc>
<doc id="5356318" url="https://pl.wikipedia.org/wiki?curid=5356318" title="Flaga gminy Świeszyno">
Flaga gminy Świeszyno



</doc>
<doc id="5356320" url="https://pl.wikipedia.org/wiki?curid=5356320" title="Flaga gminy Łobez">
Flaga gminy Łobez



</doc>
<doc id="5356321" url="https://pl.wikipedia.org/wiki?curid=5356321" title="Flaga gminy Resko">
Flaga gminy Resko



</doc>
<doc id="5356322" url="https://pl.wikipedia.org/wiki?curid=5356322" title="Flaga Reska">
Flaga Reska



</doc>
<doc id="5356323" url="https://pl.wikipedia.org/wiki?curid=5356323" title="Flaga gminy Radowo Małe">
Flaga gminy Radowo Małe



</doc>
<doc id="5356324" url="https://pl.wikipedia.org/wiki?curid=5356324" title="Vladimir Loroña">
Vladimir Loroña

Vladimir Eduardo Loroña Aguilar (ur. 16 listopada 1998 w Caborce) – meksykański piłkarz występujący na pozycji prawego obrońcy, od 2022 roku zawodnik Tigres UANL.
Jest bratem Luisa Loroñi, również piłkarza.

</doc>
<doc id="5356325" url="https://pl.wikipedia.org/wiki?curid=5356325" title="Irina Iłowajskaja-Alberti">
Irina Iłowajskaja-Alberti

Irina Alekseevna Ilovaiskaya-Alberti (ros. Ири́на Алексе́евна Илова́йская-Альбе́рти), (ur. 5 grudnia 1924 w Belgradzie, w Królestwie Serbii, zm. 4 kwietnia 2000 w Küninstein im Taunus, w Niemczech) – dziennikarka, działaczka antykomunistyczna oraz wydawczyni rosyjskojęzycznego tygodnika "Russkaya Mysl" ukazującego się w Paryżu.
Życiorys.
Jej rodzice pochodzili z Rosji, wyemigrowali do Serbii w czasie rewolucji (1917), tam urodziła się Irina Ilovajskaja. Od najmłodszych lat była osobą bardzo religijną. Już jako uczennica zaangażowana była w działalność kościelną. W tym okresie poznała wybitnego teologa rosyjskiego, pochodzącego z Odessy, Gieorgija Fłorowskiego. 
Ukończyła Italianistykę na Uniwersytecie w Belgradzie. Po zakończeniu studiów, w obliczu przejęcia władzy przez komunistów w Jugosławii, przez Austrię wyemigrowała do Włoch. W tym czasie była już żoną włoskiego dyplomaty Edgardo Giorgi-Alberti. 
W kolejnych latach małżonkowie mieszkali w różnych krajach: Czechosłowacji, Austrii, Grecji, Niemczech, Francji, a nawet Wenezueli. 
W 1967 r. Ilovajskaja rozpoczęła pracę rozgłośni Radia Wolna Europa. Dekadę później, już po śmierci męża, staje się najbliższą współpracowniczką Aleksandra Sołżenicyna, w okresie kiedy ten mieszkał w Vermont (USA). Przyjaźniła się także z wieloma myślicielami religijnymi i intelektualistami tamtego okresu, nie tylko pochodzącymi z emigracji rosyjskiej, m.in. z Andriejem Sacharowem czy Janen Pawłem II.
Pod koniec lat 70. Ilovajskaja powróciła do Europy i została redaktorką naczelną, wydawanego w Paryżu, dziennika rosyjskojęzycznego „Russkaja mysl’”, który pod jej kierownictwem zyskiwał sobie coraz większą popularność w całej Europie, a także w samej Rosji. W okresie działalności Ilovajskajej-Alberti został przekształcony w tygodnik poruszający zagadnienia z zakresu życia politycznego, społecznego oraz religijnego. W kolejnej dekadzie Ilovajskaja-Alberi założyła ogólno-chrześcijańską rozgłośnię (działającą do dziś) „Blogovet” (Dobra Nowina), której programy dotyczące zarówno kręgu Kościoła Prawosławnego jak i Katolickiego nadawane były z Francji i Belgii a docierały na całe terytorium ZSRR.
Po upadku komunizmu, w 1991 roku, rozpoczęła pracę w demokratycznej Rosji. Kilka lat później otwarła w Moskwie kolejną rozgłośnię radiową zajmującą się tematyka religijną, „Sofija”. 
Rok przed śmiercią, Ilovajskajej-Alberti, została wybrana wiceprezydent Międzynarodowego Stowarzyszenia Prasy Rosyjskiej, a „Russkaja myśl’” została, przez ówczesnego prezydenta Federacji Rosyjskiej, Borysa Jelcyna, nagrodzona za długoletnia działalność i cenny wkład w rozwój prasy rosyjskojęzycznej za granicą.
Wraz z upływem lat Ilovajskaja-Alberti coraz bardziej zbliżała się do Kościoła katolickiego nie dokonując jednak oficjalnej konwersji uznając się za członkinię uniwersalnego kościoła chrześcijańskiego.
Została pochowana na cmentarzu w miejscowości Bevagna we Włoszech, obok swojego męża i syna. W rok po jej śmierci, w Rzymie, powstała Międzynarodowa Fundacja Imienia Iriny Alberti mająca na celu kontynuacje jej dzieła. 
Linki zewnętrzne.
http://radio-blagovest.ru/

</doc>
<doc id="5356333" url="https://pl.wikipedia.org/wiki?curid=5356333" title="Pomnik Gerarda Cieślika przy Stadionie Śląskim">
Pomnik Gerarda Cieślika przy Stadionie Śląskim

Pomnik Gerarda Cieślika przy Stadionie Śląskim – monument upamiętniający piłkarza Gerarda Cieślika, odsłonięty w 2022 roku, znajdujący się w Chorzowie.
Pomnik mierzący 170 cm, ważący ponad 160 kg, został wykonany z brązu. Przedstawia Gerarda Cieślika w stroju sportowym polskiej drużyny, w który ubrani byli Polacy rozgrywający mecz z drużyną ZSRR 20 października 1957 roku na Stadionie Śląskim w Chorzowie. Monument odsłonięto 13 września 2022 przed siedzibą dyrekcji stadionu. W uroczystości uczestniczył syn piłkarza Jan oraz piłkarze: Edward Lorens, Eugeniusz Lerch, Jan Rudnow, Tomasz Foszmańczyk, Łukasz Janoszka i Konrad Kasolik.

</doc>
<doc id="5356334" url="https://pl.wikipedia.org/wiki?curid=5356334" title="Zmarli w roku 1902">
Zmarli w roku 1902

Lista osób zmarłych w 1902:

</doc>
<doc id="5356335" url="https://pl.wikipedia.org/wiki?curid=5356335" title="Ervin Ibrahimović">
Ervin Ibrahimović

Ervin Ibrahimović, cyr. Ервин Ибрахимовић (ur. 7 czerwca 1972 w Rožajach) – czarnogórski polityk narodowości boszniackiej, deputowany, od 2022 wicepremier i minister.
Życiorys.
Ukończył szkołę średnią w rodzinnej miejscowości, a następnie studia na wydziale metalurgicznym Uniwersytetu w Prisztinie. Magisterium uzyskał na Uniwersytecie w Belgradzie. Pracował m.in. jako nauczyciel w szkole średniej oraz jako trener koszykówki w klubach z rodzinnej miejscowości i z Tutina. W 2010 został radny gminy Rožaje. W latach 2011–2016 był konsulem generalnym Czarnogóry we Frankfurcie nad Menem.
Zaangażował się w działalność polityczną w ramach Partii Boszniackiej, głównego ugrupowania czarnogórskich Boszniaków. Wszedł w skład prezydium tego ugrupowania, a w 2021 (po śmierci Rafeta Husovicia) został wybrany na jej nowego przewodniczącego. W 2016 i 2020 uzyskiwał mandat posła do Zgromadzenia Czarnogóry, będąc liderem listy wyborczej swojej partii. W 2021 powołany na wiceprzewodniczącego parlamentu.
W kwietniu 2022 objął funkcje wicepremiera do spraw rozwoju regionalnego oraz ministra do spraw inwestycji kapitałowych w rządzie Dritana Abazovicia.

</doc>
<doc id="5356337" url="https://pl.wikipedia.org/wiki?curid=5356337" title="Matka Elvira">
Matka Elvira

Matka Elvira, właściwie Rita Angese Petrozzi (ur. 21 stycznia 1937 w Sorze) – włoska zakonnica katolicka Zgromadzenia Sióstr Miłosierdzia Świętej, Joanny Antidy Thouret, w 1983 na wzgórzu w Saluzzo prowincji Cuneo założyła Wspólnotę Cenacolo, którą w 2009 zatwierdziła Papieska Rada ds. Świeckich jako Międzynarodowe Stowarzyszenie Wiernych, nazywana „siostrą od narkomanów”, „córką ludzi ubogich”.
Życiorys.
Młodość.
Rita Angese Petrozzi urodziła się 21 stycznia 1937 w rodzinie licznej i ubogiej, we włoskiej miejscowości Sora, w prowincji Frosinone. Młodość to lata pełne trudności i poświęceń. Przeżyła „ubóstwo” uzależnienia alkoholowego ojca oraz jego bezrobocie. Matka była pielęgniarką i cały „ciężar” rodziny spoczywał na niej. W okresie II wojny światowej razem z rodziną przeniosła się do Alessandrii w Lombardii, gdzie żyła w powojennym ubóstwie, stając się w domu „służącą” wszystkich ośmiorga dzieci. Doświadczyła biedę oraz wielu upokorzeń związanych z dysfunkcyjną rodziną. Przerwała naukę po trzeciej klasie szkoły podstawowej, musiała pomóc matce w opiece nad licznym rodzeństwem. Nie mogła ukończyć szkoły z powodu ubóstwa rodziny. 
Wiele lat później już jako siostra Elwira stwierdziła:
Powołanie zakonne.
8 marca 1956, w wieku 19 lat wstąpiła do Zgromadzenia Sióstr Miłosierdzia Świętej Joanny Antidy Thouret w Borgaro Torinese, gdzie przyjęła imię zakonne Elvira i była tu przez 27 lat. 
Wspólnota Cenacolo.
16 lipca 1983 w wieku 46 lat opuszcza rodzinne zgromadzenie Sióstr Miłosierdzia św. Joanny Antidy Thouret, by w opuszczonym domu przekazanym przez miasto Saluzzo na wzgórzu tego miasteczka prowincji Cuneo w Piemoncie, założyć Wspólnotę Cenacolo, która niesie pomoc potrzebującym będącymi w uzależnieniu wraz z krzewieniem u nich wiary. Przybywający do wspólnoty niektórzy młodzi mężczyźni deklarowali na wstępie, że nie wierzą w Boga i nie zamierzają się modlić. Elwira odpowiadała nieustannie:
Z biegiem lat do Matki Elviry dołączyli młodzi wolontariusze rodziny i siostry zakonne. Po pięciu latach otwarto drugi dom, potem trzeci, czwarty, w 1991 w Medziugorie pierwszy dom poza Włochami, po którym powstało wiele innych, w tym w Polsce. Pierwsze uznanie wspólnoty na szczeblu diecezjalnym nastąpiło w uroczystość zesłania Ducha Świętego w 1998. 
W maju 2003 uczestniczyła w Misji Miejskiej w Wiedniu, na którą zaprosił ją kard. Christoph Schönborn. 8 grudnia 2005 ks. biskup diecezji Saluzzo Giuseppe Guerrini uznał Wspólnotę Cenacolo jako Publiczne Stowarzyszenie Wiernych na Prawie Diecezjalnym. W 2008 przemawiała do licznych kardynałów i biskupów na kongresie w Watykanie. W 2009 Papieska Rada ds. Świeckich zatwierdziła wspólnotę jako Międzynarodowe Stowarzyszenie Wiernych. Matka Elvira mieszka dzisiaj w macierzystym domu wspólnoty w Saluzzo i jest punktem odniesienia dla całego stowarzyszenia. W Polsce są trzy domy Cenacolo dla mężczyzn: w Giezkowie k. Koszalina, w Krzyżowicach k. Jastrzębia-Zdroju i Porębie Radlnej k. Tarnowa i jeden dla kobiet Na Grabówki k. Suszca. W 2022 rozpoczęto przygotowania do otwarcia piątego domu Wspólnoty Cenacolo przy parafii św. Jana z Dukli w Częstochowie.
Wspólnota „Casa Madre” w Saluzzo.
W ostatnim czasie Matka Elvira we wspólnocie „Casa Madre” (dom macierzysty) z zaangażowaniem oddaje się modlitwie, formacji młodych sióstr i wizytowaniu istniejących domów. 
Matka Elvira tak wspominała młode lata: 
21 stycznia 2022 ukończyła 85 lat. Matka Elvira mieszka w domu nowicjatu sióstr niedaleko Saluzzo, które się nią opiekują. 
Matka Elvira tak wspomina dzisiaj: 

</doc>
<doc id="5356338" url="https://pl.wikipedia.org/wiki?curid=5356338" title="Protesty w Kirgistanie">
Protesty w Kirgistanie



</doc>
<doc id="5356340" url="https://pl.wikipedia.org/wiki?curid=5356340" title="Denys Cwetkow">
Denys Cwetkow



</doc>
<doc id="5356342" url="https://pl.wikipedia.org/wiki?curid=5356342" title="Dystrykt Shama">
Dystrykt Shama

Dystrykt Shama – jeden z czternastu okręgów w Regionie Zachodnim, w Ghanie, położony nad Zatoką Gwinejską. Według spisu w 2021 roku liczy 117,2 tys. mieszkańców. Stolicą administracyjną dystryktu jest miasto Shama.
Z gęstością zaludnienia 587,5 os./km² jest trzecim najbardziej zaludnionym dystryktem Regionu Zachodniego.
Gospodarka.
Główną działalnością gospodarczą dystryktu jest rolnictwo. Większość ludności na wybrzeżu zajmują się rybołówstwem i handlem rybami, podczas gdy populacje w głębi lądu zajmują się uprawami i hodowlą. Pozostała działalność gospodarcza obejmuje handel, wydobywanie, produkcję i usługi.
Główne uprawy to maniok, babka lancetowata, kokosy, kukurydza, ryż, palma olejowa i warzywa. Palma olejowa jest główną uprawą dochodową produkowaną w dystrykcie. Dominuje hodowla drobiu. Działalność wydobywcza obraca się wokół granitu i złota. 

</doc>
<doc id="5356344" url="https://pl.wikipedia.org/wiki?curid=5356344" title="Budynek Starostwa Powiatowego w Katowicach">
Budynek Starostwa Powiatowego w Katowicach

Budynek Starostwa Powiatowego w Katowicach – dawna siedziba Starostwa Powiatowego w Katowicach, a współcześnie gmach Pionu Cywilnego Sądu Rejonowego Katowice-Zachód w Katowicach, położony przy ulicy Warszawskiej 45 w Katowicach, w dzielnicy Śródmieście.
Powstał on w 1876 roku prawdopodobnie według projektu Hanniga, natomiast w 1925 bądź 1936 roku został przebudowany na styl neorenesansowy. Gmach ten wyróżnia się dwoma bonitowanymi ryzalitami zwieńczonymi attykami i wpisany jest on do rejestru zabytków.
Historia.
Gmach przy obecnej ulicy Warszawskiej 45 został wybudowany w 1876 roku prawdopodobnie według projektu Hanniga, który zaprojektował go w 1875 roku. Powstał on jako siedziba władz powołanego w 1873 roku powiatu katowickiego. W gmachu tym znajdowały się: urząd powiatowy (landratura), mieszkania służbowe naczelnika powiatu (landrata) oraz urząd stanu cywilnego. W 1919 roku gmach został nadbudowany o jedno piętro.
W okresie międzywojennym gmach zajmowały: Starostwo Powiatowe w Katowicach, Powiatowy Sąd Pracy, Powiatowy Bank Budowlany oraz Powiatowa Kasa Komunalna. W 1925 bądź 1936 roku gmach Starostwa Powiatowego w Katowicach został przebudowany, zyskując styl neorenesansowy. Na parterze znajdowały się wówczas: biura, pokój dozorcy, informacja, westybul i kasa powiatowa, na pierwszym piętrze: pokoje, biura, kuchnia i sala zebrań, na drugim piętrze: sala posiedzeń, biura starosty i wicestarosty, pokoje i kuchnia, na trzecim biura i laboratorium. Projekt tej przebudowy opracował architekt Franciszek Krzywda-Polkowski, ograniczając się jedynie do nadania nowego kształtu fasadzie.
27 i 28 sierpnia 1922 roku w gmachu gościł i nocował marszałek Józef Piłsudski, który przybył do Katowic na uroczystości wręczenia odznaczeń powstańcom śląskim. W latach 1927–1932 mieszkał tutaj dr Tadeusz Saloni – ówczesny wicewojewoda śląski.
W okresie niemieckiej okupacji Polski w czasie II wojny światowej budynek dalej pełnił siedzibę starostwa powiatowego. W tym okresie planowano niewielkie przebudowy we wnętrzach.
W 1945 roku gmach przejęła polska administracja. Do 1951 roku w gmachu działało Starostwo Powiatowe w Katowicach, które zostało zlikwidowane wraz ze zniesieniem powiatu katowickiego. Omawiany gmach stał się później siedzibą sądu.
11 sierpnia 1992 roku dawny gmach Starostwa Powiatowego w Katowicach wpisano do rejestru zabytków, a w latach 1994–1996 został on wyremontowany. W ramach tych prac dokonano m.in. konserwacji sali zebrań. Wówczas w gmachu mieściły się Sąd Pracy oraz Powiatowy Urząd Pracy. W 2005 roku miasto Katowice przekazało gmach w akcie darowizny na rzecz Skarbu Państwa – Sądu Rejonowego w Katowicach. W 2010 roku dokonano renowacji attyk, rok później zaś wykonano malowanie wewnątrz gmachu.
Charakterystyka.
Dawny gmach Starostwa Powiatowego w Katowicach położony jest przy ulicy Warszawskiej 45 w Katowicach, w granicach dzielnicy Śródmieście. Znajduje się on w południowej pierzei ulicy, w zwartym kwartale zabudowy. Gmach ten jest siedzibą Pionu Cywilnego Sądu Rejonowego Katowice-Zachód w Katowicach.
Powstał on na planie litery „L”. Powierzchnia użytkowa gmachu wynosi 1937,90 m², a powierzchnia zabudowy 771 m². Ma pięć kondygnacji nadziemnych i podpiwniczenie.
Dawny gmach Starostwa Powiatowego w Katowicach jest obiektem w stylu neorenesansowym z mocno podkreślonymi akcentami „narodowymi” z uwagi na jego przeznaczenie jako siedziby władz polskich. Przypomina ona fasady włoskich renesansowych pałaców, co najbardziej widoczne jest na pierwszej kondygnacji, która nawiązuje do pałacu Pitti we Florencji. Ponadto jego fasada nawiązuje do renesansowych polskich kamienic.
Dwunastoosiowa fasada kamienicy, zaakcentowana jest słabo uwydatnionymi bocznymi trzyosiowymi pseudoryzalitami, przy czym zachodni obejmuje osie 9–11. W skrajnej, dwunastej osi znajduje się brama wjazdowa. W części środkowej budynku fasada podzielona jest na pięć nieregularnych osi; w środkowej znajduje się brama wjazdowa. Okna parteru zamknięte są półkoliście. Na drugiej kondygnacji, w części ryzalitowej, znajdują się potrójne okna otoczone bogatymi obramowaniami zwieńczonymi nadprożami w formie trójkątnych frontów. W ryzalicie zachodnim na trzeciej kondygnacji brak jest okien – ich miejsce zajmuje dekoracyjny medalion. Ryzality wieńczą wysokie attyki grzebieniowe. Część parterowa budynku oraz oba pseudoryzality na całej wysokości są boniowane.
W dwukondygnacyjnej sali zebrań zachowały się złocone polichromie z lat 80. XIX wieku, drewniany kasetonowy strop oraz fryz z niszami, w których umieszczono w 1936 roku obrazy autorstwa Felicjana Szczęsnego Kowarskiego.
Gmach ten wpisany jest do rejestru zabytków pod numerem A/1488/92. Wpisany jest także, wspólnie z budynkami o numerach 47 i 49, do gminnej ewidencji zabytków miasta Katowice.

</doc>
<doc id="5356347" url="https://pl.wikipedia.org/wiki?curid=5356347" title="Język molale">
Język molale



</doc>
<doc id="5356348" url="https://pl.wikipedia.org/wiki?curid=5356348" title="Język molele">
Język molele



</doc>
<doc id="5356349" url="https://pl.wikipedia.org/wiki?curid=5356349" title="Język molalla">
Język molalla



</doc>
<doc id="5356350" url="https://pl.wikipedia.org/wiki?curid=5356350" title="Kościół Świętego Krzyża w Rzeczycy Księżej">
Kościół Świętego Krzyża w Rzeczycy Księżej

Kościół Świętego Krzyża w Rzeczycy Księżej – kościół parafialny znajdujący się w Rzeczycy Księżej. Należy do dekanatu Kraśnik w archidiecezji lubelskiej.
Pierwsza świątynia, drewniana, została wybudowana na początku XVII wieku. Prawdopodobnie była konsekrowana w 1611 roku. 
Obecny drewniany kościół, wybudowany w 1742 roku, przez kanoników regularnych "pw. Świętego Krzyża". Budynek kościoła jest drewniany, konstrukcji zrębowej, oszalowany, na ceglanym podmurowaniu, jednonawowy. Z lewej strony prezbiterium usytuowana jest zakrystia, przy nawie usytuowana jest kruchta, nad nawą znajduje się niewielka wieżyczka z sygnaturką.
Wewnątrz kościoła mieszczą się trzy ołtarze drewniane. Ołtarz główny, późnorenesansowy z XVII wieku, z wizerunkami Chrystusa Ukrzyżowanego z XVIII wieku, Chrystusa modlącego się w Ogrodzie Oliwnym, również z XVIII wieku, oraz Matki Bożej Częstochowskiej. Dwa boczne ołtarze, barokowe, posiadają obrazy: św. Józefa z Dzieciątkiem (ołtarz po lewej) i św. Antoniego (ołtarz po prawej). Na chórze muzycznym w 1972 roku zbudowano 6-głosowe organy, jako dar ks. kan. Dominika Maja pochodzącego z Rzeczycy Księżej.
Kościół był wielokrotnie remontowany (m.in. w 1872 roku, 1931 roku oraz kilkakrotnie w II poł. XX wieku). W połowie XIX wieku cały kościół pokryto polichromią. Gruntowne prace remontowe przeprowadzone zostały w latach 1993–1998. W 1998 roku przeprowadzono renowację bocznych ołtarzy. W 2009 roku pomalowano całą świątynię i parkan, a wokół kościoła ułożono chodnik z kostki brukowej. W 2010 roku wymieniony został dach na kościele i dzwonnicy (poprzedni dach był pokryty blachą ocynkowaną w 1931 roku, zaś obecny jest pokryty blachą tytanowo-cynkową).
Przy kościele stoi drewniana dzwonnica, gruntownie odrestaurowana w 1997 roku. Zawieszony na niej dzwon, odlany w 1776 roku, nosi imię „Euzebiusz”.

</doc>
<doc id="5356357" url="https://pl.wikipedia.org/wiki?curid=5356357" title="Shama">
Shama

Shama – rybackie miasto na południu Ghany, stolica dystryktu Shama. Według spisu w 2010 roku liczy 11 tys. mieszkańców. Leży ok. 15 km na wschód od Sekondi-Takoradi.

</doc>
<doc id="5356363" url="https://pl.wikipedia.org/wiki?curid=5356363" title="Comic Yuri Hime">
Comic Yuri Hime

 – japoński miesięcznik z mangami yuri, wydawany od lipca 2005 nakładem wydawnictwa Ichijinsha. Początkowo ukazywał się jako kwartalnik, zaś od stycznia 2011 jako dwumiesięcznik publikowany w miesiące nieparzyste. W grudniu 2016 magazyn zmienił cykl wydawniczy na miesięczny. Od 2017 roku redaktorką naczelną magazynu jest Kanako Umezawa.
"Comic Yuri Hime" jest następcą magazynu "Yuri Shimai" i podobnie jak on, zawiera mangi o tematyce yuri (lesbijskiej). Początkowo był finansowo zależny od magazynu "Gekkan Comic Zero Sum", jednak w 2008 roku stał się niezależny. Aby to uczcić, jedenasty numer, wydany 18 stycznia 2008, zawierał dodatek o nazwie "Petit Yuri Hime", będący współpracą artystów z "Comic Yuri Hime", "Comic Yuri Hime S" i "Yuri Hime: Wildrose".
"Comic Yuri Hime S" był siostrzanym magazynem skierowanym do mężczyzn. W 2010 roku został połączony z "Comic Yuri Hime".
Wybrane serie.
Opracowano na podstawie źródła.

</doc>
<doc id="5356365" url="https://pl.wikipedia.org/wiki?curid=5356365" title="Dołhe (sielsowiet Chocieńczyce)">
Dołhe (sielsowiet Chocieńczyce)

Dołhe – dawna leśniczówka. Tereny, na których leżała, znajdują się obecnie na Białorusi, w obwodzie mińskim, w rejonie wilejskim, w sielsowiecie Chocieńczyce.
Historia.
W czasach zaborów w gminie Chocieńczyce, w powiecie wilejskim, w guberni wileńskiej Imperium Rosyjskiego.
W latach 1921–1945 leśniczówka leżała w Polsce, w województwie wileńskim, w powiecie wilejskim, w gminie Chocieńczyce.
Powszechny Spis Ludności z 1921 roku nie podał danych dotyczących miejscowości. W 1931 w 1 domu zamieszkiwało 6 osób.
Wierni należeli do parafii rzymskokatolickiej w Ilji i parafii prawosławnej w Chocieńczycach. Miejscowość podlegała pod Sąd Grodzki w Ilji i Okręgowy w Wilnie; właściwy urząd pocztowy mieścił się w Chocieńczycach.

</doc>
<doc id="5356366" url="https://pl.wikipedia.org/wiki?curid=5356366" title="Puchar CEV w piłce siatkowej mężczyzn (2022/2023)">
Puchar CEV w piłce siatkowej mężczyzn (2022/2023)

Puchar CEV w piłce siatkowej mężczyzn 2022/2023 (oficjalna nazwa: 2023 Men's CEV Volleyball Cup) – 16. sezon Pucharu CEV (51. sezon, wliczając Puchar Europy Zdobywców Pucharów oraz Puchar Top Teams) zorganizowany przez Europejską Konfederację Piłki Siatkowej (CEV) w ramach europejskich pucharów dla 43 męskich klubowych zespołów siatkarskich.
Rozgrywki składały się z 1/32 finału, 1/16 finału, 1/8 finału, ćwierćfinałów, półfinałów oraz finału. We wszystkich rundach drużyny rywalizowały w parach, a o awansie decydował dwumecz.
Puchar CEV był drugim w hierarchii europejskich pucharów turniejem w sezonie 2022/2023 po Lidze Mistrzów.
System rozgrywek.
Rozgrywki składały się z 1/32 finału, 1/16 finału, 1/8 finału, rundy play-off, ćwierćfinałów, półfinałów i finału. Nie był rozgrywany mecz o 3. miejsce. W drodze losowania powstała drabinka turniejowa oraz pary meczowe.
We wszystkich rundach rywalizacja toczyła się w formie dwumeczów – mecz u siebie i rewanż na wyjeździe. O awansie decydowała większa liczba zdobytych punktów meczowych. Za zwycięstwo 3:0 lub 3:1 drużyna otrzymywała 3 punkty meczowe, za zwycięstwo 3:2 – 2 punkty, za porażkę 2:3 – 1 punkt, natomiast za porażkę 1:3 lub 0:3 – 0 punktów. Jeżeli po rozegraniu dwumeczu obie drużyny zdobyły tę samą liczbę punktów, o awansie decydował tzw. złoty set grany do 15 punktów z dwoma punktami przewagi jednej z drużyn.
Podział miejsc w rozgrywkach.
Zgodnie z regulaminem jedna krajowa federacja mogła zgłosić maksymalnie 5 klubów do wszystkich europejskich pucharów. Podział miejsc w rozgrywkach dokonany został na podstawie rankingu dla Pucharu CEV i Pucharu Challenge. W przypadku niewyczerpania miejsc w rozgrywkach dany klub mógł wnioskować o promocję z Pucharu Challenge do Pucharu CEV. W Pucharze CEV mógł uczestniczyć także klub, który nie zdecydował się na zgłoszenie do Ligi Mistrzów bądź nie spełniał regulaminowych wymagań, aby wystartować w Lidze Mistrzów. W przypadku wakatu pierwszeństwo zgłoszenia miały zespoły z federacji, które nie zarejestrowały do tego czasu żadnej drużyny w Pucharze CEV.
Każda federacja mogła wybrać jedną z dwóch opcji zgłoszenia drużyn:
Uwaga: Zgodnie z decyzją podjętą przez CEV 1 marca 2022 roku ze względu na inwazję Rosji na Ukrainę z rozgrywek wykluczone zostały wszystkie kluby z Rosji i Białorusi.
Drużyny uczestniczące.
Do Pucharu CEV w sezonie 2022/2023 zgłosiło się 30 drużyn z 17 federacji. Do rozgrywek dołączyło 9 zespołów, które odpadły w eliminacjach Ligi Mistrzów oraz 4 zespoły z fazy grupowej Ligi Mistrzów. Łącznie w Pucharze CEV w sezonie 2022/2023 wystartowały 43 drużyny.
Losowanie.
Losowanie drabinki turniejowej Pucharu CEV odbyło się 28 czerwca 2022 roku w Broadcasting Center Europe w Luksemburgu.
Drużyny zostały podzielone na dwie kategorie: te, które rozgrywki rozpoczynają od 1/32 finału oraz te, które grają od 1/16 finału.
Zespoły rozpoczynające rozgrywki od 1/32 finału ulokowane zostały w dwóch koszykach. W pierwszym koszyku znalazły się drużyny, które odpadły w 1. i 2. rundzie eliminacji Ligi Mistrzów. Do drugiego koszyka trafiły drugie i trzecie zespoły z Serbii i Niemiec (jako federacji zajmujących najniższe miejsca w rankingu wśród tych, które zgłosiły więcej niż jedną drużynę) oraz wszystkie drużyny z federacji zajmujących w rankingu miejsce niższe niż 17. Do drużyn z drugiego koszyka, które zostały rozstawione bez losowania, dolosowywane były zespoły z pierwszego koszyka. W ten sposób powstały pary meczowe 1/32 finału. Drużyny nierozstawione były gospodarzami pierwszego meczu w parze.
Druga część losowania wyłoniła pary 1/16 finału. Drużyny ponownie podzielone zostały na dwa koszyki. Do pierwszego koszyka trafiło siedem drużyn, które awansowały z 1/32 finału Pucharu CEV, dwie drużyny, które odpadły w 3. rundzie kwalifikacyjnej Ligi Mistrzów oraz drugie lub trzecie zespoły z federacji zajmujących miejsca 1-9 w rankingu. W drugim koszyku znalazły się pierwsze lub pierwsze i drugie drużyny z federacji zajmujących w rankingu miejsca 1-17. Drużyny z drugiego koszyka zostały rozstawione bez losowania. Do nich dolosowywane były te z pierwszego koszyka. W ten sposób powstały pary meczowe 1/16 finału oraz drabinka turniejowa na dalszą część rozgrywek. 
Rozgrywki.
Wszystkie godziny według czasu lokalnego.

</doc>
<doc id="5356374" url="https://pl.wikipedia.org/wiki?curid=5356374" title="Zgromadzenie Metropolitalne Sekondi Takoradi">
Zgromadzenie Metropolitalne Sekondi Takoradi

Zgromadzenie Metropolitalne Sekondi Takoradi – jeden z czternastu dystryktów w Regionie Zachodnim, w Ghanie, położony nad Zatoką Gwinejską. Według spisu w 2021 roku liczy 245,4 tys. mieszkańców. Stolicą administracyjną dystryktu jest miasto Sekondi-Takoradi.
Z gęstością zaludnienia 3693 os./km² jest najbardziej zaludnionym dystryktem Regionu Zachodniego.
Gospodarka.
Dystrykt napędzany przez usługi i administrację z gniazdami działalności przemysłowej. Oprócz oddziałów regionalnych i metropolitalnych służb publicznych i cywilnych, działają tutaj prywatne międzynarodowe firmy, takie jak Tullow, Vodafone, Ghana National Petroleum Corporation (GNPC) itp. Do dużych znaczących hoteli należą Raybow, Akroma Plaza, Planter Londge i Atlantic.
Znaczący wpływ na gospodarkę dystryktu ma także turystyka. Pozostała działalność gospodarcza obejmuje produkcję (w tym metali), przetwórstwo produktów rolno-leśnych (w tym młyny, przetwórstwo kakao i zakład obróbki drewna Dupaul). Rybołówstwo to kolejna kluczowa działalność gospodarcza, która jest aktywnie podejmowana wzdłuż nadmorskich miejscowości takich jak: New Takoradi, Sekondi, Essaman, Ngyiresia i Nkotompo.

</doc>
<doc id="5356376" url="https://pl.wikipedia.org/wiki?curid=5356376" title="Henryk Strumiłło">
Henryk Strumiłło

Henryk Strumiłło (ur. 4 kwietnia 1934 w Wilnie, zm. 6 stycznia 2001 w Łodzi) – polski malarz, profesor Akademii Sztuk Pięknych w Łodzi.
Życiorys.
Strumiłło w 1947 zamieszał w Łodzi. Początkowo studiował architekturę, następnie podjął studia w pracowni Romana Modzelewskiego w Państwowej Wyższej Szkole Sztuk Plastycznych w Łodzi, uzyskując dyplom w 1961. Od 1969 wraz z Romaną Hałat, Aleksandrem Hałatem, Ryszardem Hungerem, Andrzejem Joczem, Zbigniewem Kosińskim, Andrzejem Nawrotem, Konradem Frejdlichem i Antonim Szramem współtworzył artystyczną grupę Konkret. W 1985 został kierownikiem Zakładu Kształcenia Ogólnoplastycznego w Instytucie Form Przemysłowych, następnie od 1990 prodziekanem Wydziału Form Przemysłowych ASP w Łodzi, w 1993 dziekanem, a w 1999 ponownie prodziekanem.
Zmarł 5 dni przed otwarciem wystawy z okazji 40-lecia jego pracy pedagogicznej i artystycznejw Miejskiej Galerii Sztuki w Łodzi.
Malarstwo.
Strumiłło uprawiał malarstwo abstrakcyjne – inspirował go mikrokosmos. W latach 60. XX w. tworzył obrazy utrzymane w stylistyce informelu. W końcówce lat 60. XX w. stosował poszarpane formy tworzące dramatyczne napięcie. Ponadto kilka razy w roku wyjeżdżał w góry by malować pejzaże górskie, które utrzymywał w odcieniach brązów, szarości i błękitów. Obrazy te przedstawiał przy pomocy akwarel, gwaszy i szkiców. Namalował łącznie ponad 1500 obrazów.
Wystawy indywidualne.
Prace Strumiłły wystawiane były łącznie w 86 wystawach, poniżej prezentowana jest lista wystaw indywidualnych:

</doc>
<doc id="5356377" url="https://pl.wikipedia.org/wiki?curid=5356377" title="Dubowe (rejon wilejski)">
Dubowe (rejon wilejski)

Dubowe (; ) – wieś na Białorusi, w obwodzie mińskim, w rejonie wilejskim, w sielsowiecie Chocieńczyce.
Historia.
W czasach zaborów wieś w powiecie wilejskim, w guberni wileńskiej Imperium Rosyjskiego. W 1866 roku w 8 domach zamieszkiwało 101 osób.
W latach 1921–1945 wieś leżał w Polsce, w województwie wileńskim, w powiecie wilejskim, w gminie Chocieńczyce.
Według Powszechnego Spisu Ludności z 1921 roku zamieszkiwało tu 70 osób, wszystkie były wyznania prawosławnego i zadeklarowały białoruską przynależność narodową. Było tu 14 budynków mieszkalnych. W 1931 w 15 domach zamieszkiwały 73 osoby.
Wierni należeli do parafii prawosławnej w Chocieńczycach. Miejscowość podlegała pod Sąd Grodzki w Ilji i Okręgowy w Wilnie; właściwy urząd pocztowy mieścił się w Chocieńczycach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5356382" url="https://pl.wikipedia.org/wiki?curid=5356382" title="Kawa monsunowa">
Kawa monsunowa

Kawa monsunowa (ang. "monsooned coffe") – zbiorcza nazwa gatunków kawy pochodzących z południowych części Indii (Wybrzeże Malabarskie i Mysore).
Historia.
Charakterystyczne właściwości tych gatunków kształtowane są w wyniku oddziaływania wilgotnych wiatrów oraz deszczów monsunowych obficie nawiedzających te rejony. Wywołują one reakcje prowadzące do zżółknięcia ziarna, obniżenia jego kwasowatości oraz powstanie mdłego, syropowatego posmaku, zbliżonego do starej kawy. Smak taki znany był w Europie w dobie żaglowców, kiedy to importowane z Indii surowe ziarno narażone było na długotrwałe (kilka miesięcy) zaleganie na pokładach statków w wysokiej temperaturze i znacznej wilgotności, co wpływało na smak i wygląd ostatecznego naparu. Przyzwyczajenie do takiego smaku wśród Europejczyków spowodowało, że część z nich wolała taki smak w czasach, kiedy transport ziarna znacząco przyspieszył i docierało ono do Europy już świeże. Producenci wyszli naprzeciw tej potrzebie rynkowej wprowadzając proces monsunowania (postarzania) kawy.
Do kaw monsunowych należą zatem ziarna zbierane na południu Indii podczas monsunów oraz ziarna otrzymywane z niemytej kawy wystawione na proces monsunowania, podczas którego, w wyniku oddziaływania monsunowego klimatu, wchłaniają wilgoć, pęcznieją oraz zmieniają wybarwienie z zielonego na złoto-jasnobrązowe. W przypadku kaw innych niż monsunowe stanowi to wadę dyskwalifikującą produkt.
Kategoryzacja.
Kawy monsunowe klasyfikowane są w dwóch kategoriach:

</doc>
<doc id="5356402" url="https://pl.wikipedia.org/wiki?curid=5356402" title="Karol Śmiłowski">
Karol Śmiłowski

Karol Śmiłowski (ur. 21 listopada 1938 w Katowicach, zm. 8 grudnia 1995 w Poznaniu) – polski piłkarz występujący na pozycji napastnika.
Kariera piłkarska.
Wychowanek Ligocianki Ligota, w której występował do 1957 r. W sezonie 1958 został zawodnikiem I-ligowej Stali Sosnowiec. W nowym klubie zadebiutował 27 lipca 1958 w meczu Stal Sosnowiec - Lechia Gdańsk (2:0), w którym zdobył debiutancką bramkę. Niestety sezon nie był udany dla jego drużyny, bowiem Stal spadła do II ligi. W kolejnym sezonie wywalczył ze Stalą awans do I ligi. 29 października 1961 w meczu Polonia Bydgoszcz - Stal Sosnowiec (3:1) wystąpił po raz ostatni w barwach sosnowieckiego klubu.
W 1962 r. został zawodnikiem poznańskiego Lecha, z którym w rok później spadł do II ligi. Przez kolejne lata występował w Lechu na szczeblu II i III ligi. Karierę zakończył w 1970 r..
Statystyki piłkarskie.
W I lidze rozegrał 59 meczów i zdobył 9 bramek jako zawodnik dwóch klubów:
Kariera trenerska.
Po zakończeniu kariery piłkarskiej poświęcił się pracy trenerskiej. W 1973 r. został trenerem Orkana Konarzewo. W ciągu 22 lat pracy awansował z drużyną do klasy okręgowej (ówczesnej IV ligi). 

</doc>
<doc id="5356403" url="https://pl.wikipedia.org/wiki?curid=5356403" title="Dworzec (rejon wilejski)">
Dworzec (rejon wilejski)

Dworzec (; ) – wieś na Białorusi, w obwodzie mińskim, w rejonie wilejskim, w sielsowiecie Chocieńczyce.
Historia.
W czasach zaborów wieś w powiecie wilejskim, w guberni wileńskiej Imperium Rosyjskiego. W 1866 roku w 6 domach zamieszkiwało 66 osób.
W latach 1921–1945 wieś leżała w Polsce, w województwie wileńskim, w powiecie wilejskim, w gminie Chocieńczyce.
Według Powszechnego Spisu Ludności z 1921 roku zamieszkiwało tu 127 osób, wszystkie były wyznania prawosławnego i zadeklarowały białoruską przynależność narodową. Było tu 21 budynków mieszkalnych. W 1931 w 24 domach zamieszkiwały 144 osoby.
Wierni należeli do parafii prawosławnej w Chocieńczycach. Miejscowość podlegała pod Sąd Grodzki w Ilji i Okręgowy w Wilnie; właściwy urząd pocztowy mieścił się w Chocieńczycach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5356404" url="https://pl.wikipedia.org/wiki?curid=5356404" title="Stadion im. Henryka Witkowskiego w Dębnie">
Stadion im. Henryka Witkowskiego w Dębnie



</doc>
<doc id="5356408" url="https://pl.wikipedia.org/wiki?curid=5356408" title="Monsunowanie">
Monsunowanie

Monsunowanie – proces przyspieszonego postarzania ziaren kawy celem zmiany ich właściwości i docelowo smaku naparu, tak aby odpowiadał klasyfikacjom kawy monsunowej.
Geneza.
Ziarno kawowe dowożone do Europy w epoce żaglowców miało charakterystyczne właściwości, będące wynikiem długotrwałego zalegania na pokładach statków w wysokiej temperaturze i znacznej wilgotności, co wpływało na smak i wygląd ostatecznego naparu. Przyzwyczajenie do takiego smaku wśród Europejczyków spowodowało, że część z nich wolała taki smak w czasach, kiedy transport ziarna przyspieszył i docierało ono do Europy świeże. Producenci wyszli naprzeciw tej potrzebie wprowadzając proces monsunowania kawy w warunkach oddziaływania wilgotnych wiatrów oraz deszczów monsunowych obficie nawiedzających południowe rejony Indii, zwłaszcza Wybrzeże Malabarskie i dystrykt Mysore. Warunki te prowadzą do zżółknięcia ziarna, obniżenia jego kwasowatości oraz powstanie mdłego, syropowatego posmaku, zbliżonego do starej kawy. 
Proces.
Proces polega na wystawieniu w maju i czerwcu ziaren na oddziaływanie południowo-zachodniego, ciepłego monsunu. Namoknięte ziarno rozsypywane jest następnie na twardych podłogach, pod wiatami i wielokrotnie przerzucane za pomocą grabi, a następnie, przesuszone, zsypuje do worków i wystawia na działanie wiatrów północno-wschodnich. Co kilka dni ziarno przesypywane jest do kolejnych, suchych i czystych worków. Proces w całości trwa około dziesięciu tygodni. Ostatnim etapem jest ręczne przebieranie surowca i eliminowanie ziaren, które nie nabrały cech starej kawy. 
W przypadku kaw innych niż poddane procesowi monsunowania, posmak starej kawy lub biała barwa ziarna stanowi wadę dyskwalifikującą produkt. 

</doc>
<doc id="5356409" url="https://pl.wikipedia.org/wiki?curid=5356409" title="Dworzyszcze (rejon wilejski)">
Dworzyszcze (rejon wilejski)

Dworzyszcze – dawny zaścianek. Tereny, na których leżał, znajdują się obecnie na Białorusi, w obwodzie mińskim, w rejonie wilejskim, w sielsowiecie Chocieńczyce.
Historia.
W czasach zaborów w gminie Chocieńczyce, w powiecie wilejskim, w guberni wileńskiej Imperium Rosyjskiego.
W latach 1921–1945 folwark a następnie zaścianek leżał w Polsce, w województwie wileńskim, w powiecie wilejskim, w gminie Chocieńczyce.
Według Powszechnego Spisu Ludności z 1921 roku zamieszkiwało tu 7 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalnych. W 1931 w 3 domach zamieszkiwało 11 osób.
Wierni należeli do parafii rzymskokatolickiej w Ilji. Miejscowość podlegała pod Sąd Grodzki w Ilji i Okręgowy w Wilnie; właściwy urząd pocztowy mieścił się w Chocieńczycach.

</doc>
<doc id="5356410" url="https://pl.wikipedia.org/wiki?curid=5356410" title="Dziatłówka">
Dziatłówka

Dziatłówka (; ) – wieś na Białorusi, w obwodzie mińskim, w rejonie wilejskim, w sielsowiecie Chocieńczyce.
Historia.
W czasach zaborów zaścianek w powiecie wilejskim, w guberni wileńskiej Imperium Rosyjskiego.
W latach 1921–1945 wieś a następnie zaścianek leżał w Polsce, w województwie wileńskim, w powiecie wilejskim, w gminie Chocieńczyce.
Według Powszechnego Spisu Ludności z 1921 roku zamieszkiwało tu 28 osób, wszystkie były wyznania prawosławnego i zadeklarowały białoruską przynależność narodową. Było tu 6 budynków mieszkalnych. W 1931 w 6 domach zamieszkiwały 23 osoby.
Wierni należeli do parafii prawosławnej w Chocieńczycach. Miejscowość podlegała pod Sąd Grodzki w Ilji i Okręgowy w Wilnie; właściwy urząd pocztowy mieścił się w Chocieńczycach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5356411" url="https://pl.wikipedia.org/wiki?curid=5356411" title="Keşlə Baku">
Keşlə Baku



</doc>
<doc id="5356414" url="https://pl.wikipedia.org/wiki?curid=5356414" title="Ashley Madekwe">
Ashley Madekwe

Ashley Madekwe (ur. 6 grudnia 1981 w Londynie) – brytyjska aktorka, która wystąpiła m.in. w serialach "Zemsta", "Salem" i "Sekretny dziennik call girl". Nominowana do nagrody BAFTA za rolę w filmie "County Lines".

</doc>
<doc id="5356415" url="https://pl.wikipedia.org/wiki?curid=5356415" title="Guillermo Almada">
Guillermo Almada

Jorge Guillermo Almada Alves (ur. 18 czerwca 1969 w Montevideo) – urugwajski piłkarz występujący na pozycji pomocnika, trener piłkarski, od 2022 roku prowadzi meksykańską Pachucę.

</doc>
<doc id="5356417" url="https://pl.wikipedia.org/wiki?curid=5356417" title="Waterparks (zespół muzyczny)">
Waterparks (zespół muzyczny)

Waterparks – amerykański zespół muzyczny, założony w 2011 roku w Houston. W skład zespołu wchodzą Awsten Knight, Geoff Wigington i Otto Wood. Zespół wydał trzy EP-ki, z których dwie zostały wydane niezależnie, a trzecia została wydana przez wytwórnie Equal Vision. Zespół wydał swój debiutancki album studyjny Double Dare 4 listopada 2016 roku nakładem Equal Vision, a później drugi album studyjny Entertainment 26 stycznia 2018 roku. 23 maja 2019 roku zespół ogłosił, że opuścił Equal Vision i podpisał kontrakt z Hopeless Records. Ich trzeci studyjny album, zatytułowany Fandom, ukazał się 11 października 2019 roku. Zespół podpisał po tym kontrakt z 300 Entertainment, a ich czwarty studyjny album, Greatest Hits, ukazał się 21 maja 2021 roku. W 2022 roku zespół podpisał kontrakt z Fueled by Ramen, i nagrywają piąty album studyjny.

</doc>
<doc id="5356418" url="https://pl.wikipedia.org/wiki?curid=5356418" title="Dybowik">
Dybowik

Dybowik () – wieś w Bułgarii, w obwodzie Dobricz, w gminie Generał Toszewo. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 września 2022 roku miejscowość liczyła 122 mieszkańców.

</doc>
<doc id="5356421" url="https://pl.wikipedia.org/wiki?curid=5356421" title="Gradini">
Gradini

Gradini () – wieś w Bułgarii, w obwodzie Dobricz, w gminie Generał Toszewo. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 września 2022 roku miejscowość liczyła 40 mieszkańców.

</doc>
<doc id="5356422" url="https://pl.wikipedia.org/wiki?curid=5356422" title="Jowkowo">
Jowkowo

Jowkowo () – wieś w Bułgarii, w obwodzie Dobricz, w gminie Generał Toszewo. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 września 2022 roku miejscowość liczyła 295 mieszkańców.

</doc>
<doc id="5356423" url="https://pl.wikipedia.org/wiki?curid=5356423" title="Santiago Ormeño">
Santiago Ormeño

Santiago Gabriel Ormeño Zayas (ur. 4 lutego 1994 w mieście Meksyk) – peruwiański piłkarz pochodzenia meksykańskiego występujący na pozycji napastnika, reprezentant Peru, od 2023 roku zawodnik meksykańskiego Juárez.
Jest wnukiem Waltera Ormeño, peruwiańskiego piłkarza i trenera piłkarskiego.

</doc>
<doc id="5356427" url="https://pl.wikipedia.org/wiki?curid=5356427" title="Comic Yuri Hime S">
Comic Yuri Hime S

 – japoński kwartalnik z mangami yuri, wydawany od 18 czerwca 2007 do 18 września 2010 roku nakładem wydawnictwa Ichijinsha. Był skierowany do męskich czytelników i współtworzyli go głównie autorzy mang shōnen i seinen. Zawierał również elementy moe. Był siostrzanym magazynem "Comic Yuri Hime", z którym został połączony w 2010 roku. W czasopiśmie ukazywały się serie takie jak "Futari to futari", "Konohana kitan" i "YuruYuri". 

</doc>
<doc id="5356431" url="https://pl.wikipedia.org/wiki?curid=5356431" title="Iwaniszczawiczy (obwód homelski)">
Iwaniszczawiczy (obwód homelski)

Iwaniszczawiczy (; , "Iwaniszczewiczi"; pol. hist. Iwaniszczewicze) – wieś na Białorusi, w obwodzie homelskim, w rejonie oktiabrskim, w sielsowiecie Lubań.
Historia.
W XIX i w początkach XX w. wieś i majątek ziemski będący w 1882 wspólną własnością Galperiniego, Pietrajewskich i Cieślińskich. Położone były wówczas "na zapadłym Polesiu", w Rosji, w guberni mińskiej, w powiecie bobrujskim. Znajdowała się tu wówczas cerkiew.
Po I wojnie światowej pod administracją polską, w Zarządzie Cywilnym Ziem Wschodnich, w okręgu mińskim, w powiecie bobrujskim. W wyniku postanowień traktatu ryskiego znalazły się w granicach Związku Sowieckiego. Od 1991 w niepodległej Białorusi.

</doc>
<doc id="5356433" url="https://pl.wikipedia.org/wiki?curid=5356433" title="Iwaniszczewicze (obwód homelski)">
Iwaniszczewicze (obwód homelski)



</doc>
<doc id="5356437" url="https://pl.wikipedia.org/wiki?curid=5356437" title="Andreas Winkler">
Andreas Winkler

Andreas Winkler (ur. 15 września 1498 w Winkel, zm. 27 lipca 1575 we Wrocławiu) – niemiecki pedagog i drukarz działający we Wrocławiu.
Życiorys.
Urodził się w miejscowości Winkel w Turyngii (obecnie część miasta Allstedt). Początkowo kształcił się w Kwerfurcie. W 1514 przeniósł się do Wrocławia do szkoły św. Elżbiety prowadzonej przez Piotra Lobegota z Bazylei. W 1517 rozpoczął studia na Uniwersytecie Jagiellońskim, które ukończył z tytułem bakałarza 2 lata później. W 1520 przeniósł się na Uniwersytet w Wittenberdze. W 1522 wrócił do Wrocławia jako pedagog.
Od 1525 uczył w zreformowanej szkole św. Elżbiety, która przeszła pod władzę protestanckiej rady miejskiej. Rok później zostać jej rektorem. 14 kwietnia 1535 otrzymał "magisterium" w Wittenberdze, gdzie jego promotorem był Filip Melanchton. 23 grudnia 1538 roku otrzymał przywilej otwarcia przy szkole drukarni, która wydawała podręczniki na jej potrzeby, książki oraz pisma miejskie. W 1541 otrzymał przywilej drukarski od Ferdynanda I. Doprowadził do znacznego rozwoju szkoły, skutkiem czego w 1562 została ona przekształcona w gimnazjum.

</doc>
<doc id="5356441" url="https://pl.wikipedia.org/wiki?curid=5356441" title="Casatiello">
Casatiello

Casatiello ( ) – słony chleb na zaczynie pochodzący z Neapolu, przygotowywany w okresie Wielkanocy. Jego podstawowymi składnikami są mąka, smalec, ser, salami, skwarki, jajka i czarny pieprz.
Etymologia.
Nazwa chleba wywodzi się prawdopodobnie od neapolitańskiego słowa "caso" (, "ser", stąd "casatiello"), składnika, który jest częścią ciasta chlebowego.
Historia.
Istnienie "casatiello", tak jak i "", innego neapolitańskiego produktu wielkanocnego, zostało potwierdzone co najmniej od XVII wieku: dowód pochodzi z ludowej bajki "La gatta Cenerentola" ("Kot Kopciuszek") opublikowanej w latach 1634–1636 w zbiorze opowiadań "Pentamerone, ovvero Lo Cunto de li cunti" autorstwa Giambattisty Basile, neapolitańskiego pisarza, piszącego w języku neapolitańskim, a żyjącego na przełomie XVI i XVII wieku.
Chleb jest wspomniany we fragmencie, który opisuje poszukiwanie przez króla dziewczyny, która zgubiła pantofelek: 
W XIX wieku "casatiello" było również wymienione w książce Emanuelle Rocco „Costumi e tradizioni di Napoli e dintorni” (Zwyczaje i tradycje Neapolu i okolic), opublikowanej w 1858 roku i wydanej przez Francesco De Bourcarda, neapolitańskiego uczonego szwajcarskiego pochodzenia, który opisuje chleb i sposób jego przygotowania, stwierdzając, że "il casatello" (sic!) był pieczony w domu na wielkanocny obiad i ofiarowywany jako prezent sąsiadom oraz „służbie i praczce".
Składniki i przygotowanie.
"Casatiello" bazuje na cieście chlebowym wzbogaconym serem (zwykle wędzonym scamorza, ale można też użyć pecorino i niektórych rodzajów parmezanu), smalcem, "" i innymi wędlinami.
Ciasto wyrabia się na kształt pączka, wkłada do formy i pozostawia do wyrośnięcia przez długi czas, co najmniej 12 godzin; jeśli jest zrobiony na szybkim zakwasie, wystarczy około dwóch godzin. Chleb jest następnie pieczony tradycyjnie w piecu opalanym drewnem.
"Casatiello" jest zwykle przygotowywane w Wielki Piątek, pozostawiane do wyrośnięcia na noc, pieczone następnego dnia i spożywane w Wielką Sobotę i poniedziałek Wielkanocny.
"Casatiello", w przeciwieństwie do podobnych produktów, takich jak "tortano", jest przygotowywane w okresie wielkanocnym, z którego zapożycza symbolikę: paski chleba ułożone tak, by jajka były na wpół zanurzone w cieście reprezentują krzyż, na którym umarł Jezus, natomiast kształt pierścienia przypomina o cyklicznym charakterze Zmartwychwstania Wielkanocnego i Chrystusowej koronie cierniowej.
Podczas przygotowywania jajka są umieszczane w całości i pieczone w piekarniku razem z ciastem. Podczas gdy niektórzy piekarze umieszczają je surowe, inni wolą używać jajek już ugotowanych na twardo. Pieczenie odbywa się w temperaturze 170°C przez około 60 minut.
Chleb może być również użyty jako pakowany lunch podczas tradycyjnych wycieczek poza miasto () w poniedziałek Wielkanocny.
"Casatiello" można przechowywać maksymalnie dwa lub trzy dni, po czym staje się coraz twardszy. W Neapolu stare "casatiello" nazywa się „ammazzaruto” („zabójca”).
Warianty.
"Tortano" jest bardzo podobnym produktem: odróżnia go od "casatiello" użycie małych kawałków jajka na twardo w cieście, oraz brak kawałków różnych wędlin, które są częścią nadzienia ciasta w "casatiello".
Słodki wariant.
Słodka wersja "casatiello" ma jako główne składniki jajka, cukier, smalec i lukier, i jest ozdobiona na wierzchu "diavulilli" ("małe diabły", neapolitański termin dla "kolorowych drażetek”). Ten wariant jest szeroko rozpowszechniony w Casercie, na wyspie Procida oraz na obszarze Benewentu i Wezuwiusza. Inne słodkie wersje można znaleźć w Monte di Procida oraz w obszarze Noli.
W kulturze popularnej.
W odniesieniu do sporej wagi dania, w Neapolu zwyczajowo mówi się „Sí proprio 'nu casatiéllo” (, ), co oznacza „Jesteś osobą wartościową, ale także osobą niestrawną, nudną”.

</doc>
<doc id="5356443" url="https://pl.wikipedia.org/wiki?curid=5356443" title="Glamorgan sausage">
Glamorgan sausage

Glamorgan sausage () – tradycyjna walijska kiełbaska wegetariańska. Głównymi składnikami kiełbasek są ser (zazwyczaj caerphilly), por i bułka tarta. Ich nazwa pochodzi od historycznego hrabstwa Glamorgan w Walii.
Najwcześniejsze opublikowane wzmianki o tym daniu pochodzą z lat pięćdziesiątych XIX wieku w książce "Wild Wales" autorstwa George’a Borrowa, chociaż wcześniejsze zapisy w archiwach Glamorgan pokazują wersję zawierającą wieprzowinę. Współczesna wegetariańska wersja stała się popularna podczas II wojny światowej, kiedy mięso było trudniej dostępne i obecnie jest produkowana masowo przez co najmniej dwie firmy. Wariacje obejmują zamianę porów na cebulę, a także różne zioła i przyprawy oraz różne rodzaje sera.
Historia.
Pochodzenie "Glamorgan sausages" jest nieznane. Badania przeprowadzone w Archiwum Glamorgan w Leckwith wykazały, że istnieje co najmniej jeden tradycyjny przepis na mięsne kiełbaski. W notatniku datowanym na lata 1795–1813, John Perkins z Ty-draw, Llantrithyd, uwzględnił ok. 0,45 kg chudego mięsa wieprzowego i tłuszczu w swoim przepisie na kiełbaskę z Glamorgan. Przyprawianie mięsa również różniło się od współczesnych wersji, zalecając użycie goździków, szałwi i imbiru.
Pierwszy opublikował wzmiankę o nich George Borrow w swojej książce "Wild Wales", napisanej w latach 50. XIX wieku i opublikowanej w następnej dekadzie. Opisał je jako „odrobinkę gorsze od tych z Epping”; Epping sausages to kiełbaski bez skóry na bazie mięsa. Borrow skosztował kiełbasek w miejscowości Y Gwtera Fawra (obecnie znanej jako Brynamman).
Reklamy w gazetach promujące sprzedaż "Glamorgan sausages" zaczynają się pojawiać od 1869 roku. Pierwsza reklama rzeźnika Henry’ego S. Hammonda z 288 Bute Street, Cardiff została umieszczona w „Western Mail” 15 listopada tegoż roku. Hammond kontynuował reklamowanie przez kilka następnych lat, a do 1873 roku twierdził, że popyt wymagał produkcji kiełbas co godzinę, nawiązując do innych producentów kiełbasek, którzy wyrabiają swoje kilka dni przed planowaną sprzedażą. Z reklamy jasno wynika, że ​​kiełbaski zostały wykonane z „wieprzowiny [ze zwierząt] karmionych doborowym nabiałem”.
Uważa się, że kiełbaski zostały pierwotnie wyprodukowane z sera Glamorgan, który nie jest już wytwarzany z powodu niemal całkowitego wyginięcia bydła rasy glamorgan, z mleka którego był produkowany. Kiełbaski zyskały popularność podczas II wojny światowej z powodu racjonowania mięsa. The Welsh Gas Board promowała kiełbaski w książce kucharskiej wydanej w latach 50., w której nie określono rodzaju używanego sera.
W roku 2005 rozpoczęto kampanię rejestracji "Glamorgan sausages" w ramach unijnego programu oznaczenia pochodzenia geograficznego produktów rolnych i tradycyjnych zawodów. Spowodowałoby to, że tylko kiełbaski wyprodukowane w Glamorgan byłyby oznaczone jako takie. Kampanią kierowała Greta Watts-Jones, prowadząca firmę Cwrt Newydd w Cowbridge, która była jedynym dużym producentem w okolicy. Jej główny konkurent, Cauldron Foods, ma siedzibę w Bristolu w Anglii. Ochrona ta została wcześniej rozszerzona na walijską jagnięcinę i wołowinę. Głosowanie w sprawie uzyskania tego statusu, obok sera caerphilly, odbyło się w Parlamencie Europejskim w marcu 2006 roku, ale nie został on uchwalony.
Przepis.
We współczesnych wersjach stosuje się ser caerphilly, który jest wytwarzany według starej tradycyjnej receptury sera glamorgan i nadaje tę samą ogólną konsystencję i smak. Podstawowy przepis wymaga mieszanki sera, pora i bułki tartej, chociaż niektóre przepisy zamieniają pory na cebulę lub szalotkę i dodają zioła, takie jak pietruszka lub inne dodatki smakowe, takie jak musztarda. Całość zostaje następnie zwinięta w kształt kiełbasek, które są potem usmażone. Nie stosuje się osłonki kiełbasek, chociaż do wiązania mieszanki, aby ta nie rozpadła się podczas procesu gotowania, służy jajko.
Odmiany.
W różnych przepisach sugerowane są inne zamienniki i dodatki. „Hairy Bikers” (Dave Myers i Simon King) proponują walijski cheddar jako alternatywę dla caerphilly i proponują, aby podawać go z czerwoną cebulą oraz gotowanymi i kiszonymi ("relish") papryczkami chili. Australijski przepis sugeruje ser lancashire jako składnik alternatywny. Jeśli chodzi o bułkę tartą, szef kuchni Bobby Freeman sugeruje użycie pół brązowej i pół białej bułki tartej, podczas gdy książka kucharska londyńskiej restauracji Canteen proponuje do powlekania kiełbasek użycie kombinacji gotowanych ziemniaków i bułki tartej. 
Techniki gotowania porów są różne, ponieważ niektóre przepisy wymagają zmieszania ich na surowo, podczas gdy inne sugerują zrumienienie ich najpierw na patelni. Pozostawione na surowo mogą nadać kiełbaskom bardziej chrupiącą konsystencję. Zarówno "Hairy Bikers", jak i "Canteen" wolą najpierw ugotować pory. Używane są różne zioła, przy czym "Canteen" używa szałwii, jak widać w przepisie Perkinsa, a także gałki muszkatołowej. Przepis Welsh Gas Board po prostu sugerował „mieszanie ziół”, podczas gdy Felicity Cloake w "The Guardian" sugerowała dodanie tymianku. Do smażenia szef kuchni Sophie Grigson zasugerowała użycie smalcu, podczas gdy "Bikers" używali oleju roślinnego. Zarówno Cloake, jak i Nigel Godwin w "The Daily Telegraph" zaproponowali smażenie kiełbasek na maśle.

</doc>
<doc id="5356446" url="https://pl.wikipedia.org/wiki?curid=5356446" title="Sabłukiwka">
Sabłukiwka

Sabłukiwka () – wieś na Ukrainie, w obwodzie chersońskim, w rejonie berysławskim. W 2001 liczyła 301 mieszkańców, spośród których 271 posługiwało się językiem ukraińskim, a 30 rosyjskim.

</doc>
<doc id="5356447" url="https://pl.wikipedia.org/wiki?curid=5356447" title="Kaczkariwka (rejon berysławski)">
Kaczkariwka (rejon berysławski)

Kaczkariwka () – wieś na Ukrainie, w obwodzie chersońskim, w rejonie berysławskim. W 2001 liczyła 2004 mieszkańców, spośród których 1904 posługiwało się językiem ukraińskim, 89 rosyjskim, 4 mołdawskim, 4 białoruskim, 1 ormiańskim, a 2 innym.

</doc>
<doc id="5356448" url="https://pl.wikipedia.org/wiki?curid=5356448" title="Pjatychatky (obwód chersoński)">
Pjatychatky (obwód chersoński)

Pjatychatky () – wieś na Ukrainie, w obwodzie chersońskim, w rejonie berysławskim. W 2001 liczyła 313 mieszkańców, spośród których 311 posługiwało się językiem ukraińskim, a 2 rosyjskim.

</doc>
<doc id="5356454" url="https://pl.wikipedia.org/wiki?curid=5356454" title="Iwanhrad">
Iwanhrad

Iwanhrad () – wieś na Ukrainie, w obwodzie donieckim, w rejonie bachmuckim. W 2001 liczyła 167 mieszkańców, spośród których 88 posługiwało się językiem ukraińskim, a 79 rosyjskim.

</doc>
<doc id="5356457" url="https://pl.wikipedia.org/wiki?curid=5356457" title="Andrzej Gaik">
Andrzej Gaik

Andrzej Gaik (ur. 25 sierpnia 1942 w Sosnowcu) – polski piłkarz występujący na pozycji napastnika.
Kariera piłkarska.
Wychowanek Stali Sosnowiec, związany z klubem od 1954 r. W pierwszej drużynie zadebiutował 15 marca 1959 w meczu Stal Sosnowiec - Stal Rzeszów (3:0). Pierwszego gola dla sosnowiczan zdobył 5 kwietnia 1959 w meczu Stal Sosnowiec - Concordia Knurów (1:4). Sezon 1959 skutkował awansem Stali do I ligi. Na tym szczeblu Gaik zadebiutował 29 maja 1960 w meczu Wisła Kraków - Stal (1:0). Później z drużyną Zagłębia Sosnowiec (dawna Stal) osiągnął największe sukcesy jak wicemistrzostwo Polski 1964 i dwukrotnie Puchar Polski 1962 i 1963. Ostatni występ w Zagłębiu zaliczył 4 października 1964 w meczu Zagłębie - Zawisza Bydgoszcz (3:0). W 1965 roku wyemigrował do Australii, gdzie zasilił kadrę klubu Polonia Sydney. Grał tam do 1968, kiedy to wrócił do Polski i przez krótki czas był znów zawodnikiem macierzystego Zagłębia Sosnowiec. Następnie w latach 1969-1971 grał w CKS Czeladź, a w latach 1971-1973 w AKS Niwka.
Statystyki piłkarskie.
W I lidze rozegrał 56 meczów i zdobył 12 bramek jako zawodnik Stali i Zagłębia Sosnowiec
W II lidze 
Europejskie puchary.
W europejskich rozgrywkach wystąpił 2 razy w sezonie 1963/1964.
Kariera reprezentacyjna.
W reprezentacji Polski U-19 zagrał w 4 meczach.
W reprezentacji Polski U-23 zagrał w 3 meczach zdobywając 1 bramkę.
Kariera trenerska.
Po zakończeniu kariery piłkarskiej zajął się szkoleniem. Zaczynał jako asystent trenera w Górniku Wojkowice u boku Józefa Machnika i Wojciecha Siecha, później był I trenerem tej drużyny. W latach 1975-1990 był trenerem, a następnie działaczem w Górniku Kazimierz.

</doc>
<doc id="5356460" url="https://pl.wikipedia.org/wiki?curid=5356460" title="Zdzisław Wola">
Zdzisław Wola

Zdzisław Wola (ur. 14 czerwca 1934 w Sosnowcu, zm. 3 czerwca 1963 w Mysłowicach) – polski piłkarz występujący na pozycji napastnika.
Kariera piłkarska.
Wychowanek AKS Niwka, skąd w 1959 r. trafił do II-ligowej Stali Sosnowiec. W nowej drużynie debiutował 15 marca 1959 r. w meczu Stal Sosnowiec - Stal Rzeszów (3:0), w którym zdobył 2 gole. Swój ostatni występ dla sosnowieckiej drużyny zaliczył 9 maja 1960 r. w meczu Legia Warszawa - Stal (1:0).
Statystyki piłkarskie.
W I lidze rozegrał 1 mecz jako zawodnik Stali Sosnowiec
W II lidze rozegrał 16 meczów i zdobył 7 bramek jako zawodnik Stali Sosnowiec

</doc>
<doc id="5356469" url="https://pl.wikipedia.org/wiki?curid=5356469" title="Raffaele Ciferri">
Raffaele Ciferri

Raffaele Ciferri (ur. 30 maja 1897 w Fermo, zm. 12 lutego 1964 w Pawii) – włoski fitopatolog i mykolog.
Raffaele spędził dzieciństwo i część młodości w Petriolo w prowincji Macerata, gdzie jego rodzina miała wiele posiadłości. Walczył na frontach I wojny światowej. W 1919 roku ukończył nauki rolnicze na Uniwersytecie Bolońskim. W latach 1921–1922 prowadził wiele badań w dziedzinie fitopatologii dla Szkoły Uprawy Winorośli i Enologii w Albie. Następnie skupił się na badaniach naukowych w Wyższym Instytucie Leśnictwa we Florencji, później pracował jako asystent w Instytucie Botanicznym w Pawii. W 1925 r. rozpoczął karierę naukową w Ameryce Środkowej, gdzie założył służby techniczno-rolnicze na Dominikanie i był ich kierownikiem. Założył agronomiczną stację roboczą Haina (później Moca). W tym samym czasie rozpoczął kolekcjonowanie materiałów o znaczeniu przyrodniczym i mykologicznym. Działalność badawcza Ciferriego objęła również tropikalne obszary Ameryki Południowej i Antyle. W 1932 r. rozpoczął współpracę z Dominican Agricultural Company w Santiago De Los Cabarellos. Tam założył eksperymentalną stację roboczą do badania manioku. Ponadto wyjechał na misję do Ekwadoru, aby przeprowadzić badania na temat chorób związanych ze spożywaniem ziaren kakaowych.
W czerwcu 1932 Cifferi wrócił do Włoch, aby wznowić badania nad fitopatologią. Był wspierany stypendiami Instytutu Botanicznego w Pawii i Obserwatorium Fitopatologii w Palermo. W tym samym roku uzyskał uprawnienia do nauczania Mikrobiologii Rolniczej jako pracownik naukowy. Rok później został wicedyrektorem Laboratorium Kryptogamicznego w Pawii. Wykładał również na kursach fizjologii roślin i botaniki ogólnej. W latach 1934–1935 wyjeżdżał do Somalii organizować usługi rolnicze i fitopatologiczne. W 1936 r. wygrał konkurs na nauczanie botaniki na Uniwersytecie Florenckim. W 1942 roku został dyrektorem wykonawczym Instytutu Botanicznego i Laboratorium Kryptogamicznego w Pawii, osiągając najlepszą pozycję w dziedzinie swoich badań naukowych. Podczas II wojny światowej sympatyzował z ruchem oporu. Zmusiło go to do szukania schronienia przed niemieckimi represjami w Langhe. Po zakończeniu wojny Raffaele Cifferri ciężko pracował nad odnowieniem działalności naukowej w Pawii. Zmarł 12 lutego 1964 roku w Pawii w wieku 66 lat. Był autorem licznych prac naukowych. W latach 1921–1964 napisał blisko 1500 publikacji (krótkie notatki i duże tomy). Udało mu się to dzięki umiejętności pracowitości, umiejętnościom organizacyjnym i informacyjnym, otwartości na bezpretensjonalne prace oraz niezwykłej pamięci. Wykaz swoich prac zebrał w dwóch autobiograficznych broszurach: „Notizie sull’attività scientifica e didattica” (Pawia, 1935) oraz „Attività didattica ed operosita Scientifica durante il trienno dal 1936-37 al 1938-39” (Pawia, 1939).
W nazwach naukowych opisanych przez niego taksonów dodawane jest skrót jego nazwiska Cif.

</doc>
<doc id="5356470" url="https://pl.wikipedia.org/wiki?curid=5356470" title="Raffaelle Ciferri">
Raffaelle Ciferri



</doc>
<doc id="5356480" url="https://pl.wikipedia.org/wiki?curid=5356480" title="Brunatna plamistość liści gruszy">
Brunatna plamistość liści gruszy

Brunatna plamistość liści gruszy () – grzybowa choroba gruszy wywołana przez "Diplocarpon mespili".
Występowanie i objawy.
Choroba występuje powszechnie we wszystkich rejonach uprawy gruszy. Wśród roślin uprawnych poraża także pigwę i nieszpułkę. W sadach nie wyrządza większych szkód, znacznie bardziej jest szkodliwa w szkółkach, powoduje bowiem osłabienie podkładek i zmniejszenie ich przydatności do okulizacji i szczepienia.
Pierwsze objawy choroby pojawiają się na liściach gruszy w maju. Początkowo są to jasnobrunatne, drobne plamy, ale wraz z rozwojem grzybni patogenu ciemnieją i powiększają się, wzrasta też ich ilość. Sąsiednie plamy często łączą się w dużą plamę mogącą obejmować znaczną część blaszki liściowej. Na powierzchni plam pojawiają się czarne drobne tarczki – acerwulusy grzyba. Porażone liście szybko opadają z drzewa. Patogen poraża również niezdrewniałe pędy. Ich kora w niektórych miejscach przebarwia się na ciemnobrunatno. Na porażonych owocach powstają drobne, brunatne wgłębienia. Porażone podkładki bardzo wcześnie tracą liście.
Epidemiologia.
Patogen zimuje w postaci grzybni na opadłych liściach. Wiosną tworzy na nich apotecja, w których powstają zarodniki płciowe (bazydiospory), będące głównym źródłem infekcji pierwotnych. Źródłem infekcji są także zarodniki bezpłciowe (konidia), które przezimowały na liściach, ale ich znaczenie w infekcjach pierwotnych jest niewielkie.
Okres inkubacji choroby wynosi około 10 dni. Na porażonych liściach i pędach grzyb tworzy acerwulusy, w których wytwarzane są konidia będące źródłem infekcji wtórnych.
Ochrona.
W rejonach, w których występuje brunatna plamistość liści gruszy do produkcji sadzonek nie należy używać wrażliwych na nią podkładek, np. gruszy pospolitej. Opadłe liście będące głównym inokulum patogenu należy grabić i niszczyć. Stosowane w sadach opryskiwania przeciwko parchowi gruszy ograniczają także występowanie brunatnej plamistości. W szkółkach ochrona chemiczna musi być intensywna. Do opryskiwań stosuje się fungicydy benzimidazolowe, diotiokarbaminianowe, IBE i miedziowe. Opryskiwać należy sadzonki od połowy maja, w razie deszczowej pogody co 2 tygodnie.

</doc>
<doc id="5356485" url="https://pl.wikipedia.org/wiki?curid=5356485" title="Alina Kacperska-Lewak">
Alina Kacperska-Lewak

Alicja Kacperska-Lewak (ur. 1 marca 1934 w Warszawie, zm. 5 października 2022) - polska botaniczka, profesor nauk przyrodniczych.
Życiorys.
W 1956 ukończyła studia na Uniwersytecie Warszawskim. W latach 1956-1964 pracowała w Instytucie Melioracji i Użytków Zielonych w Warszawie. W 1961 obroniła na Uniwersytecie Warszawskim pracę doktorską. Od 1965 pracowała na Wydziale Biologii UW, w 1972 uzyskała stopień doktora habilitowanego, w 1983 tytuł profesora nadzwyczajnego, w 1989 tytuł profesora zwyczajnego. Była prodziekanem Wydziału Biologii UW w latach 1981-1984. W latach 1970-2003 kierowała na macierzystym Wydziale Zakładem Odporności Roślin. W 2004 przeszła na emeryturę.
Od 1989 była członkiem zwyczajnym Towarzystwa Naukowego Warszawskiego, była też członkiem Komitetu Fizjologii, Genetyki i Hodowli Roślin PAN (od 1981) i Komitetu Botaniki PAN (od 1984).
Została odznaczona Krzyżem Kawalerskim (1985) i Krzyżem Oficerskim Orderu Odrodzenia Polski (2004).
Jej mężem był Stanisław Lewak.

</doc>
<doc id="5356486" url="https://pl.wikipedia.org/wiki?curid=5356486" title="Diplocarpon mespili">
Diplocarpon mespili

Diplocarpon mespili (Sorauer) B. Sutton – gatunek grzybów z rodziny "Drepanopezizaceae". Grzyb mikroskopijny rozprzestrzeniony na całym świecie na roślinach z rodziny różowatych ("Rosaceae"). W Polsce największe znaczenie ma jako sprawca choroby brunatna plamistość liści gruszy.
Systematyka i nazewnictwo.
Pozycja w klasyfikacji według Index Fungorum: "Diplocarpon, Drepanopezizaceae, Helotiales, Leotiomycetidae, Leotiomycetes, Pezizomycotina, Ascomycota, Fungi".
Po raz pierwszy takson ten w 1878 r. opisał Paul Carl Moritz Sorauer nadając mu nazwę "Stigmatea mespili". Obecną, uznaną przez Index Fungorum nazwę nadał mu Brian Charles Sutton w 1980 r.
Ma 18 synonimów. Niektóre z nich:

</doc>
<doc id="5356489" url="https://pl.wikipedia.org/wiki?curid=5356489" title="Christos Markopulos">
Christos Markopulos

Christos Markopulos (; ur. 24 grudnia 1924 lub 1 stycznia 1925 w Atenach, zm. 21 lipca 2017) – grecki polityk, chemik i nauczyciel akademicki, parlamentarzysta krajowy i eurodeputowany I kadencji, w latach 1988–1989 minister.
Życiorys.
Jego rodzice byli uciekinierami z Konstantynopola. Podczas II wojny światowej walczył w lewicowej młodzieżowej partyzantce EPON. W 1952 ukończył studia chemiczne na Uniwersytecie Narodowym im. Kapodistriasa w Atenach, odbył studia specjalistyczne z radiochemii na University of Leicester oraz badania w laboratoriach Harwell, Saclay i Oak Ridge National Laboratory. W 1960 uzyskał doktorat na macierzystej uczelni, objął stanowisko profesorskie na Politechnice Narodowej w Atenach. Pracował w krajowym laboratorium nuklearnym „Demokritos” jako kierownik zespołu laboratoryjnego i dyrektor. Działał także jako sekretarz generalny greckiego stowarzyszenia chemików i szef krajowego zrzeszenia badaczy tematyki nuklearnej. Autor książek z zakresu chemii i chemii nuklearnej. W 1969 w ramach represji junty czarnych pułkowników zakazano mu wyjazdu z kraju i pozbawiono pracy. W 1973 anulowano te sankcje, wyjechał wówczas jako badacz na Uniwersytet w Bolonii i Uniwersytet Techniczny w Darmstadt. W 1974 powrócił do pracy w „Demokritos”, prowadząc badania nad radioimmunologią.
Od 1963 do 1967 współpracował z Andreasem Papandreu. W 1975 został członkiem komitetu centralnego Ogólnogreckiego Ruchu Socjalistycznego, działał także w powiązanych z PASOK organizacjach społecznych. W wyborach w 1981 wybrany posłem do Parlamentu Europejskiego, od 1984 do 1985 był koordynatorem ds. Europie Zachodniej. W latach 1985–1989 zasiadał w Parlamencie Hellenów IV kadencji, zasiadał także w Zgromadzeniu Parlamentarnym Rady Europy. Od czerwca 1988 do lipca 1989 pozostawał ministrem bez teki ds. organizacji międzynarodowych w rządzie Andreasa Papandreu. W kolejnych 90. zaangażowany w organizacje działające na rzecz współpracy wewnątrz Półwyspu Bałkańskiego.

</doc>
<doc id="5356491" url="https://pl.wikipedia.org/wiki?curid=5356491" title="Mistrzostwa Świata w Lekkoatletyce 1987 – skok w dal mężczyzn">
Mistrzostwa Świata w Lekkoatletyce 1987 – skok w dal mężczyzn

Skok w dal mężczyzn – jedna z konkurencji technicznych rozgrywanych podczas lekkoatletycznych mistrzostw świata w 1987 na Stadionie Olimpijskim w Rzymie.
Zwycięzcą został Carl Lewis ze Stanów Zjednoczonych, który tym samym obronił tytuł zdobyty na poprzednich mistrzostwach. Pierwotnie brązowy medal otrzymał Giovanni Evangelisti z Włoch, któremu w ostatniej kolejce zmierzono odległość skoku 8,38 m. Jednak późniejsze analizy wykazały, że jego skok był krótszy, a włoscy sędziowie w oszukańczy sposób umieścili znacznik skoku. Evangelisti został pozbawiony medalu, który przypadł Myricksowi.
Wyniki.
Kwalifikacje.
Zawodnicy startowali w dwóch grupach. Minimum kwalifikacyjne wynosiło 7,95 m. Do finału awansowali skoczkowie, którzy uzyskali minimum (Q) lub 12 skoczków z najlepszymi wynikami (q).

</doc>
<doc id="5356495" url="https://pl.wikipedia.org/wiki?curid=5356495" title="Largo House">
Largo House

Largo House – potoczna nazwa (od nazwy brytyjskiej rezydencji) ośrodka wstępnego szkolenia spadochronowego 1 Samodzielnej Brygady Spadochronowej, funkcjonującego od pierwszej połowy marca 1941 do 1944 pod Leven (Largo Low, hrabstwo Fife, Szkocja, Wielka Brytania). Częścią ośrodka była zlokalizowana w pobliskim parku w Lundin Links (ok. kilometr od Largo Low), funkcjonująca od 25 sierpnia 1941 treningowa wieża spadochronowa (pierwsza w Wielkiej Brytanii) o wysokości 24 m, nazywana przez Brytyjczyków "polską wieżą".
W ośrodku szkolili się polscy żołnierze przydzieleni do 1 SBS oraz kandydaci na cichociemnych (61 wywodziło się z 1 SBS). Kandydaci na spadochroniarzy, w tym późniejsi cichociemni, szkolili się następnie na kursie spadochronowym w utworzonym 21 czerwca 1941 brytyjskim ośrodku szkolenia spadochronowego Parachute Training School w Ringway pod Manchesterem (STS 51); pierwszy kurs dla Polaków rozpoczął się 17 lutego 1941. Od stycznia 1944 polscy spadochroniarze szkolili się także w polskim Ośrodku Wyszkolenia Nr 10 w Ostuni k. Brindisi (Włochy).
Geneza.
Spadochroniarstwo w Polsce rozpoczęło się na skalę masową w 1936. W reakcji na tworzenie pierwszych jednostek powietrznodesantowych przez Niemcy oraz ZSRR (Rosję) oraz narastającą groźbę wojny, Sztab Główny Wojska Polskiego rozpoczął proces tworzenia takich jednostek także w Polsce. Ze względu głównie na brak odpowiednich samolotów, ale także środków finansowych, przyjęto koncepcję tworzenia niewielkich, bojowych grup spadochroniarzy do zadań specjalnych. Ich zadaniem miała być dywersja, ale także eliminacja wysokich przedstawicieli niemieckich władz, w tym funkcjonariuszy NSDAP oraz wysokich rangą oficerów Wehrmachtu. Polska była jednym z pierwszych państw na świecie, planujących tego rodzaju działania specjalne.
Po powstaniu Ligi Obrony Powietrznej i Przeciwgazowej, od 1936 intensywnie propagowano uprawianie sportu spadochronowego oraz roczpoczęto masowe szkolenia młodzieży; wybudowano 16 treningowych wież spadochronowych w głównych miastach Polski: Grudziądzu, Toruniu, Bydgoszczy, Poznaniu, Łodzi, Lublinie, Kielcach, Kowlu, Równem, Lwowie, Bielsku, Białystoku, Ostrowi Mazowieckiej, a także dwie wieże w Warszawie oraz największą i najnowocześniejszą wieżę w Katowicach.
Od lat dwudziestych używano w polskim lotnictwie amerykańskich spadochronów Irvin jako środka ewakuacji pilota. W 1927 zorganizowano pierwszy kurs dla instruktorów spadochronowych w 1 Pułku Lotniczym w Warszawie; rok później takie kursy przeprowadzono w pozostałych pułkach lotniczych. W 1929 uruchomiono w Legionowie warsztat spadochronów typu Irvin na licencji amerykańskiej. 10 listopada 1938 rozpoczęto formowanie Wydzielonego Dywizjonu Towarzyszącego z 4 Pułku Lotniczego w Toruniu; w jego skład włączono m.in. dwie (46 oraz 49) eskadry towarzyszące; dowódcą wydzielonego dywizjonu został późniejszy cichociemny mjr pil. Roman Rudkowski. W maju 1939 utworzono na lotnisku w Bydgoszczy Wojskowy Ośrodek Spadochronowy (WOS), od 1 maja szkolił kandydatów do polskich wojsk powietrznodesantowych, jego komendantem został mjr pil. Władysław Tuchułka. 5 sierpnia 1939 pierwszy pełny kurs ukończyło 80 oficerów i podoficerów, absolwentów Wyższej Szkoły Wojennej w Warszawie. Zostali przeszkoleni w skokach dziennych i nocnych, walce wręcz, strzelaniu z różnych typów broni oraz w dywersji: niszczeniu mostów, wiaduktów, torów kolejowych. Zadaniem WOS było przygtowywanie oficerów i podoficerów piechoty, saperów oraz łączności do dywersji na tyłach nieprzyjaciela po skoku ze spadochronem; WOS miał przeszkolić kadrę do pierwszego polskiego batalionu spadochronowego, który Sztab Główny WP planował utworzyć w lutym 1940, realizację planów przerwał wybuch II wojny światowej. Po wybuchu wojny samoloty WOS przebazowano na lotnisko w Małaszewiczach, tam zostały zniszczone wskutek bombardowania; część personelu ośrodka dotarła do Wielkiej Brytanii; zostali instruktorami w ośrodkach szkolenia spadochronowego: polskim oraz brytyjskim.
Nnowatorska koncepcja rozwoju polskich wojsk powietrznodesantowych była rozwijana pomimo przegranej we wrześniu 1939. M.in. na konferencji w Belgradzie (29 maja – 2 czerwca 1940) z udziałem reprezentantów Komendy Głównej Związku Walki Zbrojnej z Paryża, konspiracji krajowej oraz baz łączności w Budapeszcie i Bukareszcie dyskutowano nad dwiema koncepcjami wykorzystania formacji spadochronowych. Generałowie: Sikorski, Sosnkowski, Tokarzewski oraz płk. Rowecki opowiadali się za wykorzystaniem spadochroniarzy do łączności z okupowana Polską. Grupa oficerów, tzw. „Chomików”, reprezentowana przez (także związanych z WOS) późniejszych współtwórców Cichociemnych – kpt. dypl. Jana Górskiego oraz kpt. dypl. Macieja Kalenkiewicza postulowała użycie skadrowanych jednostek powietrznodesantowych do wsparcia powstania powszechnego w okupowanej Polsce, w ostatniej fazie wojny.
W październiku 1940 w Oddziale III Sztabu Naczelnego Wodza utworzono Wydział Studiów i Szkolenia Wojsk Spadochronowych. 10 października 1940 Naczelny Wódz gen. Władysław Sikorski wydał rozkaz L.408/II w sprawie przygotowania Polskich Sił Zbrojnych "do możliwości przerzucenia transportem lotniczym do kraju, do bezpośredniego wsparcia i osłony Powstania". 4 listopada 1940 szef Wydziału Studiów i Szkolenia Wojsk Spadochronowych otrzymał rozkaz opracowania zasad organizacji i wyposażenia wojsk spadochronowych oraz instrukcji dla oddziałów spadochronowych (desantowych). 21 stycznia 1941 rozkazem nr 126/III/ Szef Sztabu Naczelnego Wodza wyznaczył do działań dywersyjnych 4 Brygadę Kadrową Strzelców; jeszcze w styczniu 1941 gen. Stanisław Sosabowski rozpoczął formowanie 1 Samodzielnej Brygady Spadochronowej. O formowaniu polskiej jednostki spadochronowej Brytyjczycy zostali poinformowani 8 kwietnia 1941, pismem Szefa Sztabu Naczelnego Wodza gen. Tadeusza Klimeckiego do War Office. Naturalna konsekwencją tworzenia 1 SBS było utworzenie w pierwszej połowie marca 1941 ośrodka szkolenia spadochronowego. Pismem z 12 maja 1941 Szef Sztabu NW poinformował Brytyjczyków o utworzeniu polskiego ośrodka szkoleniowego (działającego od marca 1941) oraz wystąpił o zgodę „na urządzenie wież, trapezów”.
Podczas rozmów z Brytyjczykami ujawniły się zasadnicze różnice w koncepcji przeznaczenia wojsk spadochronowych. Oficerowie brytyjscy prezentowali podejście defensywne – uważali że oddziały spadochronowe po przeprowadzeniu desantu mają trwać w obronie wyznaczonego rejonu. Dlatego chcieli wyposażyć spadochroniarzy w długi karabin bojowy. Polacy byli za koncepcją ofensywną – oddziały spadochronowe miały przecież wesprzeć planowane powstanie powszechne w Kraju; dlatego opowiadali się za uzbrojeniem spadochroniarzy m.in. w postolety maszynowe. Ostatecznie przyjęto polskie propozycje, co zostało uwzględnione w programie szkolenia spadochronowego.
Małpi Gaj.
Polski ośrodek szkoleniowy w Largo House kandydaci na Cichociemnych nazywali „Małpim Gajem”, ponieważ zlokalizowany był wśród starych dębów, tworzących atmosferę „gaju”, natomiast od szkolonych kandydatów wymagano małpiej wręcz zręczności, m.in. przechodzenia z drzewo na drzewo tylko przy użyciu gałęzi, bez użycia jakiegokolwiek sprzetu. Prawdopodobnie dlatego na bramie ośrodka widniał napis: "Szukasz śmierci – wstąp na chwilę"."Ośrodek szkolenia spadochronowego mieścił się w Szkocji, w starej historycznej posiadłości Largo House (w rejonie Leven). Był to duży park z rozłożystymi drzewami, typowymi dla wilgotnego klimatu. Między tymi drzewami widniał cały zestaw przyrządów mających za zadanie wyrabianie sprawności fizycznej i odporności psychicznej, wśród nich opuszczane za pomocą korby trapezy. One to najbardziej utkwiły w mojej pamięci. Instruktor w czasie huśtania kręcił korbą, a ja zawieszony na szelkach spadochronu podnosiłem się coraz wyżej, aż w pewnym momencie instruktor puszczał korbę i leciałem w dół. Chodziło o prawidłowe lądowanie. Znajdowały się tam także ślizgi, takie jak w ogródkach jordanowskich, tylko znacznie od nich wyższe. Na drzewach zaś były rozpięte liny, po których wspinano się i opuszczano. Ćwiczylismy także przejścia nad wąwozami za pomocą liny. Codzienną gimnastykę urozmaicano bądź przeskakiwaniem płotu z desek o wysokości do 3 metrów, bądź skakaniem przez dziurę o wielkości równej otworowi w podłodze samolotu. Była ona zrobiona w stropie dawnej stajni, przerobionej na garaż. Skakano z wysokości około 2 metrów szóstkami – jeden na głowę drugiego – w pozyci siedzącej na materace znajdujące się pod otworem." Szkolenie w „Małpim Gaju” trwało ok 2-4 tygodnie, miało na celu wyuczenie odpowiedniej techniki skoku oraz utrzymanie i wzmocnienie wysokiej sprawności fizycznej. Rozpoczynano od intensywnych ćwiczeń fizycznych – codziennych długich biegów oraz marszy, pokonywano specjalny tor przeszkód, skakano z wiszących trapezów oraz z dwu- i trzymetrowego „podium”. Na zakończenie szkolenia w Largo House skakano z 24-metrowej treningowej wieży spadochronowej. Wszystkie wymyślne urządzenia i przyrządy do ćwiczeń zostały wykonane (oraz sfinansowane) przez żołnierzy 1 SBS."W pierwszej dekadzie września 1941 roku (...) znalazłem się w Largo House, czyli w „Małpim Gaju”. Duży, obrośnięty przybudówkami, zamek w starych, ponurych ścianach nie stanowił obiektu godnego podziwu. W porównaniu z wieloma rzeczywiście pięknymi zamkami w Szkocji, ten jej ozdobą chyba nie był. Stary, zapuszczony park, okolkony wysokim na kilka metrów kamiennym murem, sprawiał wręcz przygnębiające wrażenie. Wstępu do środka broniła ciężka żelazna brama, pod którą dzień i noc stali uzbrojeni wartownicy. W parku między drzewami, a nawet na nich, porozwieszane były ruchome hustawki, trapezy i liny, stała tam również wieża spadochronowa, dokładnie taka sama, jaką znałem z kilku miejsc w Polsce, między innymi z Parku Praskiego w Warszawie, z Legionowa i Bydgoszczy. Tutejsza wieża, obiekt niewątpliwie najważniejszy w szkoleniu spadochronowym, była pierwszym tego rodzaju obiektem zbudowanym na Wyspach. W dużej hali, a raczej szopie obok zamku, znajdowały się zestawy najrozmaitszych przyrządów gimnastycznych: kozłów, koni, poręczy, drążków, równoważni, pochylni, słowem wszystkiego co miało służyć dobrej kondycji fizycznej. Nie wtajemniczeni spolądali na tę kolekcję „narzędzi tortur” z pewnym niepokojem, zerkając zwłaszcza z dreszczykiem emocji czy nawet strachu na umieszczony wysoko pod sufitem pomost z „dziurą zeskokową”."
Kadra i program szkolenia.
Do organizacji ośrodka szef Wydziału Studiów i Szkolenia Wojsk Spadochronowych ppłk dypl. Wilhelm Heinrich wyznaczył kpt. dypl. Zenona Starkiewicza, który otrzymał zadanie wyszkolenia taktycznego oraz przeszkolenia linowego batalionu piechoty w batalion spadochronowy. Cele i program szkolenia zdefiniował Naczelny Wódz gen. Władysław Sikorski 19 września 1941 w „Wytycznych wyszkolenia dla I Korpusu na okres zimowy 1941/1942" dla dowódcy I Korpusu. Kadrę instruktorską ośrodka stanowili Polacy; 35 instruktorów w brytyjskim ośrodku spadochronowym Parachute Training School w Ringway pod Manchesterem (STS 51) przeszkolili polscy oficerowie z WOS, m.in. por. Jerzy Górecki oraz ppor. Julian Gębołyś. Na program szkolenia mieli również istotny wpływ oficerowie Wydziału Studiów i Szkolenia Wojsk Spadochronowych, w tym współtwórcy Cichociemnych kpt. dypl. Jan Górski oraz kpt. dypl. Maciej Kalenkiewicz.
Program szkolenia obejmował zaprawę spadochronową, czyli zaprawę fizyczną bezpośrednio przygotowującą do skoków oraz skoki spadochronowe z balonu oraz z samolotu. Szkolenie w brytyjskim ośrodku trwało tydzień, w polskim od dwóch do czterech tygodni. Podstawą kursu były intensywne ćwiczenia fizyczne: codzienne długie biegi, marsze, pokonywanie specjalnego toru przeszkód, zrzucanie z wiszących trapezów, wreszcie skoki z dwu- oraz trzymetrowego „podium”. Przygotowanie oraz technikę skoku ćwiczono na trapezach, kołowrotkach, ślizgach, skoczni, przyrządach do gimnastyki oraz na wieży spadochronowej. W kolejnym etapie szkolenia kandydaci skakali ze spadochronem z samolotu oraz z balonu. Używano spadochronu desantowego typu "Irvin QD", każdy kandydat miał obowiązek oddania kilku skoków (5 – 8) w dzień i jednego nocą. Kurs spadochronowy ukończyło ogółem 703 kandydatów. Wśród przeszkolonych w tym ośrodku byli nie tylko spadochroniarze 1 Samodzielnej Brygady Spadochronowej, cichociemni, ale także inni polscy spadochroniarze, w tym z 1 Samodzielnej Kompanii Commando.

</doc>
<doc id="5356499" url="https://pl.wikipedia.org/wiki?curid=5356499" title="Arsim Rexhepi">
Arsim Rexhepi

Arsim Rexhepi (ur. 20 maja 1972 w Vučitrnie lub Prisztinie) – kosowski polityk, deputowany do Zgromadzenia Kosowa w latach 2007-2011, doktor nauk filologicznych.
Życiorys.
Studiował literaturę albańską na Uniwersytecie w Prisztinie. Następnie studiował literaturę, sztukę i politologię na Uniwersytecie Ruhry w Bochum, gdzie uzyskał doktorat w dziedzinie filologii; w latach 2003-2005 był wykładowcą tej uczelni. Od 2004 roku wykłada literaturę również na Uniwersytecie Technicznym w Dortmundzie.
W 2006 roku był wiceprezesem Sojuszu Nowego Kosowa. Następnie w latach 2007-2011 był deputowanym do kosowskiego parlamentu z ramienia Demokratycznej Ligi Kosowa.
22 października 2018 roku dołączył do partii Samookreślenie.
Deklaruje znajomość języka angielskiego, niemieckiego, serbskiego i chorwackiego.
Życie prywatne.
Jest żonaty i ma troje dzieci.

</doc>
<doc id="5356500" url="https://pl.wikipedia.org/wiki?curid=5356500" title="Achilefs Jerokostopulos">
Achilefs Jerokostopulos

Achilefs (Achileas) Jerokostopulos (; ur. 21 września 1909 w Patras, zm. w marcu 1988 w Paryżu) – grecki polityk i prawnik, wieloletni parlamentarzysta, eurodeputowany I kadencji, dwukrotny minister edukacji.
Życiorys.
Wnuk ministra edukacji Achilefsa (1850–1900), syn polityka Konstandinosa Jerokostopulosa i Marii Rufu. Ukończył studia prawnicze, następnie praktykował w tym zawodzie. Przed wojną wstąpił do liberalnej Narodowej Partii Unionistycznej, w 1951 przekształconej w Narodowy Front Rekonstrukcji. W kolejnych latach należał do konserwatywnych Greckiego Alarmu i Narodowej Unii Radykalnej (od 1956). W 1950 po raz pierwszy wybrany do Parlamentu Hellenów z okręgu Achaja, zasiadał w nim nieprzerwanie do zamachu stanu 1967. Od kwietnia 1954 do lutego 1956 i od lipca 1957 do marca 1958 pozostawał ministrem edukacji. Od listopada 1961 do lipca 1963 pozostawał wiceministrem ds. prezydencji rządu, a w kwietniu 1967 krótko był wiceministrem spraw zagranicznych w rządzie tymczasowym. W wyborach w 1981 wybrany posłem do Parlamentu Europejskiego z ramienia Nowej Demokracji, należał do prezydium Europejskiej Partii Ludowej.

</doc>
<doc id="5356507" url="https://pl.wikipedia.org/wiki?curid=5356507" title="Rajd Pneumant 1967">
Rajd Pneumant 1967

Rajd Pneumant 1967 (8. Rallye DDR - Pneumant Rallye) – 7 edycja rajdu samochodowego Rajd Pneumant rozgrywanego w NRD. Rozgrywany był od 6 do 8 kwietnia 1967 roku. Była to piąta runda Rajdowych Mistrzostw Europy w roku 1967 oraz pierwsza runda Rajdowego Pucharu Pokoju i Przyjaźni w roku 1967.

</doc>
<doc id="5356511" url="https://pl.wikipedia.org/wiki?curid=5356511" title="Delphine Dequin">
Delphine Dequin



</doc>
<doc id="5356512" url="https://pl.wikipedia.org/wiki?curid=5356512" title="1816 w sztukach plastycznych">
1816 w sztukach plastycznych



</doc>
<doc id="5356515" url="https://pl.wikipedia.org/wiki?curid=5356515" title="Liturgia rzymska">
Liturgia rzymska



</doc>
<doc id="5356516" url="https://pl.wikipedia.org/wiki?curid=5356516" title="Język praindoirański">
Język praindoirański

Język praindoirański (skrót pii) – rekonstruowany prajęzyk będący wspólnym przodkiem języków indoirańskich, należących do indoeuropejskiej rodziny językowej. Był językiem satemowym.
Czasami uważa się, że praindoirański tworzy podgrupę wraz z greckim, ormiańskim i frygijskim, na podstawie wielu uderzających podobieństw w strukturze morfologicznej. Kwestia ta pozostaje jednak nierozstrzygnięta.
Jest on wspólnym przodkiem języków indoaryjskich, irańskich i nuristańskich.
Obszar i okres.
Współcześnie najbardziej rozpowszechnioną teorią dotyczącą pochodzenia Indoirańczyków jest teoria, wedle której wywodzą się oni bezpośrednio od ludności wschodniego stepu. Od końca III tysiąclecia p.n.e. na południowym Uralu i w Kazachstanie pojawiają się kultury, które wydają się posiadać wszystkie przesłanki tego, czego można by oczekiwać od najwcześniejszych Indoirańczyków. Te warunki wstępne obejmują konia domowego i rydwan, który po raz pierwszy pojawia się w takich miejscach jak Sintaszta na południowym Uralu tuż przed rokiem 2000 p.n.e. Bardziej mobilny sposób życia, widoczny w najwcześniejszych hymnach wedyjskich, jest również widoczny w tym regionie wraz z pierwotną gospodarką hodowlaną.
Kulturą najczęściej kojarzoną z najwcześniejszymi Indoirańczykami jest kultura andronowska, będąca w rzeczywistości ogólnym określeniem różnych kultur usytuowanych na terenach leśno-stepowych, stepowych, a później na północnych rubieżach Azji Środkowej.
Fonetyka.
Dwie serie podniebienne.
Hipotetyzuje się, że język praindoirański zawierał dwie serie spółgłosek zwartych podniebiennych:
Pierwsza kontynuuje kolejno praindoeuropejskie , , , natomiast druga jest efektem palatalizacji spółgłosek miękkopodniebiennych. Nie jest jasne, dlaczego istnieją te dwie serie spółgłosek zwartych; według Aleksandra Markowicza Łubockiego pierwsza seria musiała być wymawiana z językiem blisko zębów (podniebienno-przedniojęzykowo-dziąsłowa), jako [tś], [dź], [dźh], a gdy zaszła palatalizacja i pojawiła się druga seria, pierwsza seria przesunęła się do przodu, by zachować odrębność.
Laryngały.
Zazwyczaj zakłada się, że w języku praindoeuropejskim występowały trzy do czterech spółgłosek krtaniowych, z których każda mogła wystąpić w pozycji sylabicznej lub niesylabicznej. W języku praindoirańskim, spółgłoski krtaniowe połączyły się jako jeden fonem /*H/. Robert Beekes sugeruje, że niektóre przypadki tego fonemu przetrwały w sanskrycie wedyjskim i w języku awestyjskim (Gathy), o czym świadczą rozziewy zachowane w archaicznych tekstach, które można wyjaśnić znajdowaniem się między samogłoskami niezapisanych zwarć krtaniowych.
Rozwój fonetyczny.
Najbardziej charakterystyczną zmianą fonologiczną oddzielającą język praindoirański od praindoeuropejskiego jest zlanie się samogłosek przegłosowych , w jedną praindoirańską (ale patrz prawo Brugmanna). Prawo Grassmanna, prawo Bartholomaego i zasada ruki były również kompletne w języku praindoirańskim.
Pie. spółgłoski podniebienne , , przechodzą w , , , natomiast uwargowione spółgłoski miękkopodniebienne , i zostają odwargowione i przechodzą w , i :
Pie. spółgłoski płynne , , , przechodzą w praindoirańskie :
Pie. sylabiczne spółgłoski nosowe przeszły w :
Prawo Bartholomaego: spółgłoska przydechowa, po której bezpośrednio następuje spółgłoska bezdźwięczna, staje się dźwięczną spółgłoską zwartą + dźwięczną spółgłoską przydechową. Ponadto, + &gt; :
Zasada ruki: przechodzi w gdy poprzedzone spółgłoskami płynnmi (, , , ), samogłoskami przymkniętymi (, ), spółgłoskami miękkopodniebiennymi (, , , , , , , , ) lub sylabicznym gardłowym . Alofon przechodzi w :
Przed zwarto-wybuchowymi spółgłoskami zębowymi, przechodzi w a przechodzi w . przechodzi w gdy występuje przed przydechową spółgłoską zwarto-wybuchową:
Druga palatalizacja: , , przechodzi w , , jeżeli poprzedzone samogłoskami rozwartymi , przez pośrednie , , :
Prawo Brugmanna: w otwartej sylabie wzdłuża się do , a następnie przechodzi w :
Samogłoski , przechodzą w . Podobnie, , przechodzą w :
W konkretnych pozycjach laryngały przechodziły w . Zmiana ta poprzedzała drugą palatalizację.
Wszystkie pie. spółgłoski krtaniowe połączyły się w jeden fonem , który mógł być zwarciem krtaniowym:
Według prawa Łubockiego, zanikało, gdy po nim następowała dźwięczna spółgłoska zwarta i inna spółgłoska:
Morfologia.
Rzeczowniki odmieniało się przez trzy liczby: pojedynczą, podwójną, mnogą, przez osiem przypadków: wołacz, mianownik, biernik, narzędnik, celownik, pochodnik, dopełniacz i miejscownik. Rzeczowniki mogły mieć rodzaj męski, żeński lub nijaki. Wołacz, mianownik i biernik były zawsze jednolicie reprezentowane w liczbie podwójnej i wszystkich liczbach rodzaju nijakiego. Rodzaj męski i żeński był związany z płcią opisanego np. zwierzęcia.
Przymiotniki odmieniane były jak rzeczowniki (poza tematami "-nt" i "-s"), przez trzy rodzaje, oraz były stopniowane przez stopień równy, wyższy i najwyższy.
Czasowniki posiadały trzy osoby, trzy liczby, czas przeszły i teraźniejszy, tryb oznajmujący, nakazujący, rozkazujący, życzący, łączący.
Zapożyczenia.
W słownictwie praindoirańskim znajdują się słowa, dla których nie da się opracować wiarygodnej etymologii praindoeuropejskiej i nie posiadają odpowiedników w innych językach indoeuropejskich. W związku z czym uznaje się, że już do języka praindoirańskiego przechodziły słowa z języków nieindoeuropejskich w III i wczesnym II tysiącleciu p.n.e.
Jednym ze źródeł zapożyczeń jest język rozwiniętej, zurbanizowanej kultury archeologicznej Baktryjsko-Margiańskiej; niektóre z nich to:
Do języka praindoirańskiego zostały zapożyczone też słowa z języków ugrofińskich, np. indoirańskie słowa na ‘marihuanę, konopie’: pii. z praural. , pii. z praugrof. , pii. z prafińskoperm. "*kančá".
Istniały też zapożyczenia w drugą stronę, np. wczesne pii. &gt; praugrof. , sa. : .

</doc>
<doc id="5356517" url="https://pl.wikipedia.org/wiki?curid=5356517" title="Mistrzostwa Świata w Lekkoatletyce 1987 – trójskok mężczyzn">
Mistrzostwa Świata w Lekkoatletyce 1987 – trójskok mężczyzn

Trójskok mężczyzn – jedna z konkurencji technicznych rozgrywanych podczas lekkoatletycznych mistrzostw świata w 1987 na Stadionie Olimpijskim w Rzymie.
Zwycięzcą został Christo Markow z Bułgarii, który w finale ustanowił rekord Europy z wynikiem 17,92 m. Tytułu zdobytego na poprzednich mistrzostwach nie obronił Zdzisław Hoffmann z Polski, który tym razem zajął 12. miejsce w finale.
Wyniki.
Kwalifikacje.
Zawodnicy startowali w dwóch grupach. Minimum kwalifikacyjne wynosiło 16,85 m. Do finału awansowali skoczkowie, którzy uzyskali minimum (Q) lub 12 skoczków z najlepszymi wynikami (q).

</doc>
<doc id="5356534" url="https://pl.wikipedia.org/wiki?curid=5356534" title="Peter Collins (duchowny)">
Peter Collins (duchowny)

Peter Gwilym Collins (ur. 13 maja 1958 w Tredegar) – brytyjski duchowny katolicki, biskup diecezjalny diecezji wschodnioangielskiej od 2022.
Życiorys.
Święcenia kapłańskie otrzymał 14 lipca 1984 i został inkardynowany do archidiecezji Cardiff. Pracował głównie jako duszpasterz parafialny (w latach 2001-2019 był administratorem katedry w Cardiff, a w kolejnych latach kierował parafią MB Królowej Aniołów i Świętej Rodziny). Był także m.in. kierownikiem kurialnej komisji edukacyjnej oraz przewodniczącym Rady Kapłańskiej.
11 października 2022 papież Franciszek mianował go ordynariuszem diecezji wschodnioangielskiej. Sakry udzielił mu 14 grudnia 2022 jego poprzednik – biskup Alan Hopes.

</doc>
<doc id="5356541" url="https://pl.wikipedia.org/wiki?curid=5356541" title="Joanis Zigdis">
Joanis Zigdis

Joanis G. Zigdis (; ur. 21 lipca 1913 w Lindos, zm. 21 października 1997 w Atenach) – grecki polityk, ekonomista i pisarz, wieloletni parlamentarzysta, eurodeputowany, trzykrotny minister przemysłu, działacz ruchu oporu podczas II wojny światowej.
Życiorys.
Syn nauczycieli. Studiował w Wyższej Szkole Ekonomii i Biznesu w Atenach, kształcił się w zakresie ekonomii i politologii na uczelniach w Londynie, Genewie i Lozannie. W 1937 obronił doktorat w London School of Economics and Political Science, poświęcony ekonomice wojny. Autor licznych książek. Podczas II wojny światowej walczył jako ochotnik początkowo w Dodekanezie, następnie w Macedonii, na Krecie i w Egipcie, dosłużył się stopnia kaprala. W 1944 przeniósł się do Londynu jako doradca ekonomiczny tamtejszego rządu emigracyjnego. Od 1944 do 1947 pracował dla United Nations Relief and Rehabilitation Administration, przygotowując program odnowy greckiego przemysłu.
W 1948 powrócił do Grecji, przez kilka miesięcy szefował krajowemu komitetowi ds. odbudowy, następnie prowadził badania ekonomiczne w Afryce. W późniejszych latach kierował instytucjami publicznymi, m.in. krajowym dostawcą energii DEI. Od 1950 działał kolejno w Narodowej Progresywnej Unii Centrum i Unii Centrum. W 1950 po raz pierwszy wybrany do Parlamentu Hellenów z okręgu Achaja, zasiadał w nim do zamachu stanu 1967 (z przerwą w kadencji 1956–1958). Został także członkiem Zgromadzenia Parlamentarnego Rady Europy i Komitetu Doradczego NATO, a od 1953 do 1967 pełnił funkcję wiceprzewodniczącego Ruchu Europejskiego. Od października 1951 do kwietnia 1952 był ministrem bez teki. Trzykrotnie sprawował urząd ministra przemysłu (kwiecień–październik 1952, listopad–grudzień 1963, luty 1964–lipiec 1965).
Podczas rządów junty czarnych pułkowników jako jedyny eksminister był aresztowany, następnie zesłany na wyspy Folegandros i Syros. W grudniu 1967 wypuszczony na mocy amnestii. W 1970 skazany na 4,5 roku więzienia i grzywnę po udzieleniu wywiadu krytykującego władze. W 1973 wypuszczono go na wolność ze względu na stan zdrowia, powrócił do działalności opozycyjnej. Wkrótce potem popadł w konflikt z władzami Unii Centrum – Nowych Sił, po czym w latach 1974–1976 szefował Demokratycznej Unii Centrum, w 1976 połączonej z innymi partiami w Unię Demokratycznego Centrum. Po odejściu Jeorjosa Mawrosa w 1977 objął funkcję lidera ugrupowania, pozostawał nim do śmierci. Skierował ugrupowanie w kierunku socjaldemokratycznym. Od 1977 do 1981 ponownie członek Parlamentu Hellenów. Od stycznia do października 1981 wykonywał mandat posła do Parlamentu Europejskiego w ramach delegacji krajowej, pozostawał niezrzeszony. W latach 1985–1989 ponownie należał do legislatywy w ramach sojuszu wyborczego z PASOK.
W 1997 odznaczony Krzyżem Wielkim Orderu Feniksa.

</doc>
<doc id="5356542" url="https://pl.wikipedia.org/wiki?curid=5356542" title="Adam Nahlik">
Adam Nahlik

Adam Nahlik (ur. 19 lipca 1929 w Grzędzie, zm. 16 marca 1980) – polski archeolog, dyrektor Centralnego Muzeum Włókiennictwa w Łodzi w latach 1976–1980.
Życiorys.
Nahlik po II wojnie światowej zamieszkał w Łodzi, tam w 1949 zdał maturę w Państwowej Szkole Techniczno-Przemysłowej i uzyskał dyplom technika włókiennika. W latach 1949–1953 studiował w Państwowej Wyższej Szkole Sztuk Plastycznych i uzyskał dyplom artysty plastyka w zakresie włókiennictwa ze specjalnością tkactwo dekoracyjne. W trakcie studiów podjął pracę asystenta w Dziale Tkactwa Muzeum Sztuki.
Rozpoczął wówczas we współpracę z Janiną Kamińską, która prowadziła badania nad wczesnośredniowiecznym włókiennictwem gdańskim, zajmował się analizami technologicznymi tkanin, prowadząc pionierskie w Polsce badania nad tkaninami archeologicznymi, a także współpracował z Władysławem Filipowiakiem, opracowując odkryte na Wolinie tekstylia. Ponadto zajmował się opracowywaniem zbiorów tkanin z cmentarzyska z okresu rzymskiego w Szwajcarii, na Suwalszczyźnie, pruskiego cmentarzyska z XIII–XIV w. z Równiny Dolnej, a także tkaninami ze wczesnośredniowiecznego Opola. Ponadto zajmował się opracowaniem zbiorów tkanin z X–XV w., odkrytych przez rosyjskich archeologów w Nowogrodzie Wielkim.
W 1962 Nahlik obronił pracę doktorską pod kierunkiem A. Nadolskiego na Wydziale Filozoficzno-Historycznym Uniwersytetu Łódzkiego w oparciu o tkaniny z Nowogrodu. W 1967 został wicedyrektorem Centralnego Muzeum Włókiennictwa w Łodzi, w 1976 zaś dyrektorem – funkcję tę pełnił do śmierci w wyniku choroby w 1980. Nahlik przygotowywał pracę habilitacyjną, której nie ukończył przed śmiercią.
Nahlik był członkiem jury na Międzynarodowym Triennale Tkaniny.
Pochowany na cmentarzu rzymskokatolickmi Matki Boskiej Nieustającej Pomocy w Łodzi.

</doc>
<doc id="5356546" url="https://pl.wikipedia.org/wiki?curid=5356546" title="Asteriks na Korsyce">
Asteriks na Korsyce

Asteriks na Korsyce (fr. "Astérix en Corse") – dwudziesty tom o przygodach Gala Asteriksa. Jego autorami są René Goscinny (scenariusz) i Albert Uderzo (rysunki).
Komiks ukazywał się początkowo w odcinkach, na łamach francuskiego czasopisma "Pilote", w 1973 r. W tym samym roku ukazał się w formie albumu.
Pierwsze polskie wydanie (w tłumaczeniu Jolanty Sztuczyńskiej) pochodzi z 1994 r.
Fabuła.
Z okazji rocznicy bitwy pod Gergowią w wiosce Asteriksa organizowany jest bankiet, na który zaproszono przyjaciół Galów, zasłużonych w walce z Rzymianami. Jednym z punktów programu jest atak Galów i gości, poczęstowanych napojem magicznym, na pobliski obóz rzymski.
W trakcie ataku Asteriks odkrywa rzymskiego jeńca, korsykańskiego wodza Okatarinetabellaczikcziksa. Korsykanin zostaje zaproszony na bankiet, gdzie opowiada zgromadzonym o oporze swoich rodaków wobec Rzymian. Pod wpływem jego opowieści Asteriks i Obeliks decydują się odwiedzić Korsykę.

</doc>
<doc id="5356547" url="https://pl.wikipedia.org/wiki?curid=5356547" title="Mistrzostwa Świata w Lekkoatletyce 1987 – pchnięcie kulą mężczyzn">
Mistrzostwa Świata w Lekkoatletyce 1987 – pchnięcie kulą mężczyzn

Pchnięcie kulą mężczyzn – jedna z konkurencji technicznych rozgrywanych podczas lekkoatletycznych mistrzostw świata w 1987 na Stadionie Olimpijskim w Rzymie.
Zwycięzcą został Werner Günthör ze Szwajcarii. Tytułu zdobytego na poprzednich mistrzostwach nie bronił Edward Sarul z Polski.
Wyniki.
Kwalifikacje.
Zawodnicy startowali w dwóch grupach. Minimum kwalifikacyjne wynosiło 20,00 m. Do finału awansowali miotacze, którzy uzyskali minimum (Q) lub 12 zawodników z najlepszymi wynikami (q).

</doc>
<doc id="5356562" url="https://pl.wikipedia.org/wiki?curid=5356562" title="Samochód rozpoznania skażeń BRDM-2rs">
Samochód rozpoznania skażeń BRDM-2rs

Samochód rozpoznania skażeń BRDM-2rs – radziecki specjalistyczny pojazd wojsk chemicznych będący na wyposażeniu pododdziałów rozpoznania skażeń, wykorzystywany między innymi w Wojsku Polskim.
Zastąpił będący wcześniej na wyposażeniu samochód do rozpoznania skażeń GAZ-69rs.
Charakterystyka pojazdu.
Samochody rozpoznania skażeń BRDM-2rs zostały zakupione w ZSRR i weszły na wyposażenie pododdziałów wojsk chemicznych ludowego Wojska Polskiego w pierwszej połowie lat 70. XX w. Były pojazdami opancerzonymi, uzbrojonymi w zamontowany w obrotowej wieżyczce karabin maszynowy PKT. W odróżnieniu od swojego poprzednika – GAZa-69rs, mogły wykonywać zadania bezpośrednio w ugrupowaniu wojsk zmechanizowanych i pancernych. Załogę samochodu stanowi 3 żołnierzy: dowódca, zwiadowca i kierowca. 
Wyposażenie BRDM-2rs gwarantuje:
Wyposażenie BRDM-2rs.
Wyposażenie specjalistyczne BRDM-2rs:

</doc>
<doc id="5356564" url="https://pl.wikipedia.org/wiki?curid=5356564" title="Stemphylium vesicarium">
Stemphylium vesicarium

Stemphylium vesicarium (Wallr.) E.G. Simmons – gatunek grzybów z rodziny "Pleosporaceae". Grzyb mikroskopijny rozprzestrzeniony na całym świecie na roślinach z rodziny różowatych ("Rosaceae"). Sprawca brązowej plamistości gruszy.
Systematyka i nazewnictwo.
Pozycja w klasyfikacji według Index Fungorum: "Pleosporaceae, Pleosporales, Pleosporomycetidae, Dothideomycetes, Pezizomycotina, Ascomycota, Fungi".
Po raz pierwszy takson ten w 1833 r. opisał Carl Friedrich Wilhelm Wallroth nadając mu nazwę "Helminthosporium vesicarium". Obecną, uznaną przez Index Fungorum nazwę nadał mu E.G. Simmons w 1969 r.
Ma około 150 synonimów. Niektóre z nich:
Morfologia.
"Stemphylium vesicarium" jest grzybem saprotroficznym i pasożytniczym atakującym wiele gatunków roślin. Wśród roślin uprawnych oprócz gruszy poraża czosnek, cebulę, szparagi, lucernę, soję, mango, astra, wśród dziko rosnących liczne gatunki z rodziny wiechlinowatych ("Poaceae") i bobowatych ("Fabaceae").

</doc>
<doc id="5356565" url="https://pl.wikipedia.org/wiki?curid=5356565" title="Zapasy na Igrzyskach Ameryki Południowej 2022">
Zapasy na Igrzyskach Ameryki Południowej 2022

Turniej w ramach Igrzysk w 2022 - Asunción, odbędzie się w dniach 12–14 października 2022 w kompleksie sportowym – SND Arena Pabellón 3. 

</doc>
<doc id="5356568" url="https://pl.wikipedia.org/wiki?curid=5356568" title="Glitch Mode">
Glitch Mode

Glitch Mode – drugi album studyjny NCT Dream – podgrupy południowokoreańskiego boysbandu NCT. Ukazał się 28 marca 2022 roku, był dystrybuowany przez wytwórnię SM Entertainment. Płytę promował singel „Glitch Mode”.
Repackage albumu, zatytułowany "Beatbox", ukazał się 30 maja 2022 roku. Zawierał cztery nowe utwory, w tym główny singel „Beatbox”.

</doc>
<doc id="5356573" url="https://pl.wikipedia.org/wiki?curid=5356573" title="Hakodziób">
Hakodziób



</doc>
<doc id="5356574" url="https://pl.wikipedia.org/wiki?curid=5356574" title="Lista gatunków z rodzaju zatrwian">
Lista gatunków z rodzaju zatrwian

Lista gatunków z rodzaju zatrwian ("Limonium") – lista gatunków z rodzaju roślin z rodziny ołownicowatych. Należy do niego 607 gatunków według bazy taksonomicznej "Plants of the World online".
Lista gatunków.
Wykaz (ujęcie taksonomiczne) według "Plants of the World online". Nazwy polskie według:

</doc>
<doc id="5356575" url="https://pl.wikipedia.org/wiki?curid=5356575" title="Brendan Coyle">
Brendan Coyle

Brendan Coyle (ur. 2 grudnia 1962 w Corby) – angielsko-Irlandzki aktor filmowy i telewizyjny.
W 1999 zdobył nagrodę Oliviera za najlepszą rolę drugoplanową w sztuce Conora McPhersona "The Weir". Zagrał kamerdynera Batesa w serialu "Downton Abbey", za którą to rolę otrzymał nominację do nagrody Primetime Emmy Award dla najlepszego aktora drugoplanowego w serialu dramatycznym oraz nominację do nagrody BAFTA dla najlepszego aktora drugoplanowego.
Życiorys.
Urodził się jako David Coyle w rodzinie Szkotki i Irlandczyka. W wieku 17 lat przeprowadził się do Dublina i przystąpił do Focus Theatre, prowadzonego przez kuzynkę jego matki, Mary Elizabeth Burke-Kennedy. Zanim w 1983 otrzymał stypendium w Mountview Academy of Theatre Arts w Londynie spędził rok podróżując po kraju jako kierownik sceny. Po ukończeniu studiów przez dwa sezony pracował w Lyric Theatre w Belfaście.
Ze względu na swoje brytyjskie urodzenie i irlandzkie pochodzenie posiada obywatelstwo brytyjskie i irlandzkie. Jest stryjecznym dziadkiem był znany menedżer piłkarski Matt Busby. Mieszka w Norfolk.

</doc>
<doc id="5356576" url="https://pl.wikipedia.org/wiki?curid=5356576" title="Diggles">
Diggles



</doc>
<doc id="5356578" url="https://pl.wikipedia.org/wiki?curid=5356578" title="Judo na Igrzyskach Ameryki Południowej 2022">
Judo na Igrzyskach Ameryki Południowej 2022

Turniej judo na Igrzyskach Ameryki Południowej 2022 odbył się w dniach 11–13 października 2022 roku. Rywalizacja miała miejsce w – SND Arena Pabellón 3 w Asunción w czternastu konkurencjach.

</doc>
<doc id="5356586" url="https://pl.wikipedia.org/wiki?curid=5356586" title="Brązowa plamistość gruszy">
Brązowa plamistość gruszy

Brązowa plamistość gruszy lub brązowa plamistość liści gruszy () – grzybowa choroba gruszy wywołana przez "Stemphylium vesicarium".
Występowanie i objawy.
Jest to niedawno opisana nowa choroba gruszy. W Europie po raz pierwszy odnotowano jej pojawienie się w 1975 r. w Region Emilia-Romania we Włoszech na gruszy ‘Abate’. W 1984 roku chorobę wykryto w Katalonii w Hiszpanii na gruszkach ‘Passe Crassane’ i 'Konferencja'. Później odnotowano jej wystąpienie również w innych krajach Europy. W ciągu ostatnich 10 lat w Europie znaczenie choroby wzrosło, a obecnie przewidywana jest podobna lub nawet większa częstośćwystępowania niż parch jabłoni. Epidemie mogą być ciężkie, w zależności od roku i powierzchni porażonych plantacji gruszek, straty globalne mogą wynosić od 1 i 10% całkowitej produkcji, pomimo zastosowanych środków kontroli. Jeżeli w pierwszym roku pojawienia się choroby spadek plonu wyniesie 5 do 10%, to w następnym może wynieść nawet 90%.
Objawy choroby pojawiają się na owocach, liściach, ogonkach liściowych i gałązkach. Na owocach pierwsze objawy pojawiają się już w momencie zawiązywania się zawiązków pod koniec maja, ale częściej w czerwcu. Początkowo są to okrągłe, brązowe plamki i o wymiarach 1–2 mm w metr, czasami otoczone z czerwonym obrzeżem. Na dojrzałych owocach plamy osiągają rozmiar 10–20 mm. Plamy częściej występują na górnej powierzchni i na kielichu na młodych owocach, a ich liczby rosną aż do zbiorów. Jeśli zostaną zaatakowane przez grzyby saprotroficzne (np. należące do rodzaju "Alternaria"), wówczas może nastąpić ich zgnilizna wewnętrzna. Od końca kwietnia do maja, ale częściej w czerwcu, pojawiają się brązowe plamki o średnicy 1–3 mm na ogonkach liściowych. Infekcje również może wystąpić na młodych gałązkach. Przy ciężkim porażeniu choroba może spowodować przedwczesne opadnięcie liści i owoców.
Epidemiologia.
"Stemphylium vesicarium" atakuje wiele gatunków roślin. Wśród roślin uprawnych oprócz gruszy poraża czosnek, cebulę, szparagi, lucernę, soję, mango, astra, wśród dziko rosnących liczne gatunki z rodziny wiechlinowatych ("Poaceae") i bobowatych ("Fabaceae").
W okresie wzrostu gruszy, wiosną i latem, grzyb tworzy formę bezpłciową (anamorfę) i w tym okresie powoduje straty ekonomiczne. Forma płciowa (teleomorfa) jest saprotrofem. Występuje jesienią i zimą, kiedy patogen zimuje w postaci pseudotecjów w resztkach roślinnych. Pseudotecja rozwijają się w warunkach wysokiej wilgotności względnej (&gt;98%). Optymalna temperatura do ich rozwoju wynosi 10–15 °C. Tempo ich dojrzewania pseudotecja zmniejsza się w 5 °C, a nie dojrzewają w temperaturze 25 °C lub wyższej. Pierwsze dojrzałe pseudotecja pojawiają się od połowy grudnia do końca lutego, a większość pseudotecjów jest całkowicie dojrzała od połowy stycznia do końca kwietnia. Askospory uwalniają się od lutego do początku czerwca, w zależności od warunków środowiskowych.
Po zainfekowaniu gruszy, grzybnia w sezonie wegetacyjnym wytwarza bezpłciowe zarodniki konidialne. Uwalniane są tylko podczas deszczu lub rosy. Maksymalna ilość uwolnionych konidiów wiąże się z długimi okresami wilgotności (powyżej 10 godzin na dobę) i temperaturą powietrza od 15 do 25 °C. Jednak produkcję konidiów "S. vesicarium" rzadko obserwowano na zainfekowanych liściach i owocach na drzewach w okresie sezonu wegetacyjnego. Konidia są natomiast obficie produkowane na martwych liściach gruszy i przez wiele gatunków traw, dlatego jest prawdopodobne, że źródłem konidiów unoszących się w powietrzu i infekcji obserwowanych w okresie letnim jest dno sadu.
Do zainicjowania kiełkowania konidiom potrzebna jest woda. Niezbędny do zainfekowania rośliny minimalny czas zwilżenia wynosi 6 godz., optymalna temperatura do infekcji 20–25 °C. Obserwacje w Hiszpanii wykazały, że w większości przypadków wilgotność spowodowana nocną rosą była wystarczająca do wykiełkowania zarodników. Optymalna temperatura kiełkowania wynosi 15–32 °C. W optymalnych warunkach połowa konidiów kiełkuje w ciągu 1 godziny
Ochrona.
Są duże różnice w podatności odmian. Najbardziej podatne na brązową plamistość są odmiany ‘Kajzer’ i 'Rocha', najmniej podatne lub odporne są odmiany ‘Williams’, ‘Blanquilla’, ‘Bera Hardy’, ‘Louis Bonne’, ‘Grand Champion’, ‘Highland’.
Brązową plamistość liści gruszy zwalcza się profilaktycznie fungicydami aplikowanymi co 7 do 14 dni. Najczęściej używane fungicydy to ditiokarbaminiany (thiram, mankozeb), dikarboksyimidy oraz strobiluryny (krezoksym metylowy, trifloksystrobina). Inne fungicydy, które mogą mieć zastosowanie: kaptan, chlorotalonil, tolifluanid, tebukonazol, fludioksynil i difenokonazol. Zastosowanie fungicydów w okresie gdy choroba się już pojawi nie przynosi skutku. Grzyb zdążył bowiem już rozbudować grzybnię i wytworzyć mykotoksyny powodujące obumieranie tkanek liścia. Fungicydy stosuje się od momentu opadania płatków kwiatów i kończy na kilka dni przed zbiorami. Standardowo opryskiwania wykonuje się w odstępach 7–14 dni (w zależności od pogody). Okres opryskiwania trwa 5-6 miesięcy i aby uzyskać akceptowalny poziom zmniejszenia objawów, trzeba w tym czasie wykonać 15-25 opryskiwań.

</doc>
<doc id="5356588" url="https://pl.wikipedia.org/wiki?curid=5356588" title="Michał Działoszyński">
Michał Działoszyński

Michał Działoszyński (ur. 19 września 1817 we wsi Puźniki, zm. 29 maja 1867 w Wiedniu) – poseł na galicyjski Sejm Krajowy i do austriackiej Rady Państwa
Chłop, właściciel gospodarstwa i od lat 60. XIX wieku wójt wsi Puźniki w powiecie buczackim. Syn Wojciecha (1790-1848) i Marii z Lewandowskich, żonaty dwukrotnie z Agatą z Kaniusów, a następnie Anną z Zalewskich. Miał 11 dzieci.
1 lutego 1867 został wybrany do galicyjskiego Sejmu Krajowego II kadencji z kurii gmin wiejskich w okręgu wyborczym nr 30 Monasterzyska-Buczacz. Następnie krótko poseł do austriackiej Rady Państwa II kadencji (od 20 do 29 maja 1867), delegat z grona posłów wiejskich okręgów: Stanisławów, Bohorodczany, Monasterzyska, Nadworna i Tyśmienica (okręg XV). Z powodu śmierci nie rozpoczął właściwej działalności parlamentarnej. 12 grudnia 1867 r. na jego miejsce posłem do Sejmu został wybrany Hawryło Kryżanowski Jednak jego mandat do austriackiej Rady Państwa 25 września 1868 r. nie został zatwierdzony i ostatecznie od 1869 jego następcą w parlamencie austriackim był poseł do Sejmu z okręgu nr 29 (Bohorodczany-Sołotwina) Iwan Czaczkowski.

</doc>
<doc id="5356591" url="https://pl.wikipedia.org/wiki?curid=5356591" title="Antoni Napoleon Ogrodowicz">
Antoni Napoleon Ogrodowicz

Antoni Napoleon Ogrodowicz h. Brochwicz (ur. 21 grudnia 1806 w Pyzdrach, zm. 9 czerwca 1850 w Słowikowie) – polski szlachcic. Uczestnik powstania listopadowego i powstania wielkopolskiego 1846 roku.
Życiorys.
Urodził się w rodzinie Franciszka Łukasza Ogrodowicza (1777-1850) h. Brochwicz i Teresy Krzesińskiej (ok. 1781-1824). Jego ojciec był weteranem powstania kościuszkowskiego. W chwili jego narodzin był komisarzem sądowym w Pyzdrach. W latach 1809-1816 był mecenasem Trybunału Cywilnego Departamentu Poznańskiego. W 1816 r. był wymieniany jako patron trybunału miasta Kórnika. Następnie został mecenasem Sądu Najwyższej Instancji w Warszawie, a później radcą sprawiedliwości w Poznaniu. Dwukrotnie, w latach 1843 i 1844 był wybierany do rady miejskiej jako jej przewodniczący. Dziadek Karol Ogrodowicz był burmistrzem Pyzdr.
W 1830 r. Antoni Ogrodowicz przystąpił do powstania listopadowego. Później do powstania dołączył także jego brat Maksymilian. Ponadto w powstaniu brali też udział Józef i Leopold Ogrodowiczowie, jednakże brak wskazówek umożliwiających ich jednoznaczną identyfikację jako braci Antoniego. Ogrodowicz walczył w korpusie generała Rybińskiego. Brał udział w bitwie o Olszynkę Grochowską. Ostatecznie przedostał się z Rybińskim do Prus. W wojsku doszedł do stopnia kapitana.
W 1846 r. jego brat Maksymilian miał wciągnąć go do spisku mającego na celu wywołanie powstania. Antoni Ogrodowicz miał agitować na rzecz powstania w folwarku Parlinie, naprawiać drogę dla przeprowadzenia artylerii i przeprowadzać wywiad. Po wykryciu spisku został aresztowany i przetrzymywany w berlińskiej fortecy. Jego przesłuchanie odbyło się 10 sierpnia 1847 roku. Zeznał wówczas, iż jego przyznanie się do winy zostały wymuszone 15-dniowym przetrzymywaniem w lochu przez radcę ziemiańskiego Rydla oraz obietnicą uwolnienia. Przeciwko Ogrodowiczowi zeznawali dwaj wyrobnicy, Romanowski i Wilczewski, jednak ich zeznania pochodziły z drugiej ręki. Jako dowody w sprawie podawano, że Ogrodowicz zadeklarował gotowość do wzięcia udział w rewolucji oraz ostrzył swój pałasz. Obrońca braci Ogrodowiczów, komisarz sprawiedliwości Gall uznał te dowody za mało obciążające. Pomimo to, został on skazany na utratę kokardy (szlachectwa) i dożywotnie pozbawienie wolności w berlińskiej fortecy. Został uwolniony w kolejnym roku na skutek amnestii ogłoszonej w czasie rewolucji marcowej.
Rodzina.
1 sierpnia 1836 roku w Serocku poślubił Apolonię Łebińską (ok. 1810-?) z Łaszewa. Para miała dzieci: Teodora Stanisława (1837-?), Władysława Franciszka (1838-1840), Władysława Stanisława Wojciecha (1841-1883), Helenę (ok. 1841-1889) oraz Antoniego Mikołaja (1846-1927). Władysław i Antoni brali udział w powstaniu styczniowym. Wnukiem Antoniego Mikołaja był łącznik Armii Krajowej, Jerzy Władysław Ogrodowicz (1918-1983).
Po upadku powstania Ogrodowicz trudnił się jako dzierżawca. Do 1846 r. dzierżawił folwark Parlin. Następnie rodzina przeniosła się do Słowikowa k. Trzemeszna, gdzie Antoni zmarł w 1850 roku.

</doc>
<doc id="5356593" url="https://pl.wikipedia.org/wiki?curid=5356593" title="Karma (rejon oktiabrski)">
Karma (rejon oktiabrski)

Karma (; , "Korma"; pol. hist. Korma) – wieś na Białorusi, w obwodzie homelskim, w rejonie oktiabrskim, w sielsowiecie Lubań.
Historia.
W XIX i w początkach XX w. położona była w Rosji, w guberni mińskiej, w powiecie bobrujskim. Po I wojnie światowej pod administracją polską, w Zarządzie Cywilnym Ziem Wschodnich, w okręgu mińskim, w powiecie bobrujskim. W wyniku postanowień traktatu ryskiego znalazła się w granicach Związku Sowieckiego. Od 1991 w niepodległej Białorusi.

</doc>
<doc id="5356594" url="https://pl.wikipedia.org/wiki?curid=5356594" title="Korma (rejon oktiabrski)">
Korma (rejon oktiabrski)



</doc>
<doc id="5356595" url="https://pl.wikipedia.org/wiki?curid=5356595" title="Takuya Kirimoto">
Takuya Kirimoto

 – japoński seiyū i aktor dubbingowy, związany z agencją Aoni Production.
Zdubbingował takich aktorów jak Bradley Cooper, Ben Foster, Hyun Bin, So Ji-sub i wielu innych. Dubbingował również postać Modliszki w japońskich wersjach produkcji z serii "Kung Fu Panda".

</doc>
<doc id="5356597" url="https://pl.wikipedia.org/wiki?curid=5356597" title="Komitet Ministrów do Spraw Społecznych">
Komitet Ministrów do Spraw Społecznych

Komitet Ministrów do Spraw Społecznych – jednostka organizacyjna Rady Ministrów istniejąca w latach 1949–1972, powołana jako organ Rządu do kierowania polityką socjalną Państwa.
Powołanie Komitetu.
Na podstawie uchwały Rady Ministrów z 1948 r. - powzięta w uzgodnieniu z Radą Państwa - w sprawie powołania Komitetu Ministrów do Spraw Społecznych ustanowiono Komitet.
Zakres działania Komitetu.
Do zakresu działania Komitetu należało:
Kierowanie Komitetem.
Przewodniczącym Komitetu był Prezes Rady Ministrów. W skład Komitetu wchodzili ministrowie odpowiedzialni za sprawy społeczne i oświatowe,  Prezes Centralnego Urzędu Planowania oraz przedstawiciel Rady Państwa.
Zniesienie Komitetu.
Na podstawie uchwały Rady Ministrów z 1972 r. w sprawie utraty mocy obowiązującej niektórych uchwał Rady Ministrów, Prezydium Rządu, Komitetu Ekonomicznego Rady Ministrów i Komitetu Ministrów do Spraw Kultury, ogłoszonych w Monitorze Polskim zlikwidowano Komitet.

</doc>
<doc id="5356599" url="https://pl.wikipedia.org/wiki?curid=5356599" title="Helena Berlewi">
Helena Berlewi

Helena Berlewi (pseudonim artystyczny Hel Enri, ur. 20 marca 1873 w Warszawie, zm. 18 grudnia 1976 w Paryżu) – polsko-żydowska malarka.
Berlewi przed ukończeniem siedemnastego roku życia wyszła za mąż za warszawskiego cadyka. Doczekała się trojga dzieci, w tym najstarszego syna, artysty awangardowego Henryka Berlewiego. W 1928 roku, już jako wdowa, wyemigrowała do Francji. Podczas okupacji hitlerowskiej była przetrzymywana wraz z jedyną córką w więzieniu we Francji. Po zakończeniu II wojny światowej pomagała jej ofiarom, pracując społecznie w Nicei.
Kariera artystyczna.
W 14 stycznia 1952 roku namalowała swój pierwszy obraz, którym zachwycił się Henryk, co dało początek jej drodze artystycznej. Dwa lata później debiutowała wystawienniczo w Galerii M. Bénézit w Paryżu, a w 1955 roku uczestniczyła w zbiorowej wystawie "Odkryć (Découvrir)" w Galerii Charpentier. W 1965 roku wzięła udział w wystawie "Peinture naïve" w La Boetie Gallery w Nowym Jorku. Od roku 1958 wystawy jej prac odbywały się regularne. Czterokrotnie brała udział w paryskim "Salon des Indépendants". Do 1970 roku doczekała się ponad 30 wystaw na całym świecie.
Andrzej Osęka o jej twórczości pisał w „Przeglądzie Kulturalnym”: „Mimo braku studiów malarskich, mimo tak późno ujawnionego talentu, Hel Enri trudno zaliczyć do plastyków zwanych prymitywami. W jej malarstwie czuje się niewątpliwą kulturę plastyczną, kulturę jakże obcą tym środowiskom, które wydały Celnika Rousseau, Ociepkę, Nikifora”.
Styl i technika.
Dzieła Hel Enri to abstrakcyjne obrazy inspirowane przyrodą, ekspresje bądź wspomnienia artystki, nie zaś wizerunki konkretnych okazów ze świata roślin i zwierząt. Ukazane zostały za pomocą falistych, miękkich i krętych linii – fantazyjnych jak arabeska, ale także drobnymi punktami, niemal w pointylistycznej manierze. Technikę stosowaną przez artystkę współcześni jej krytycy porównywali do tej charakterystycznej dla zwojowego malarstwa chińskiej. Na pewno łączy je precyzja kładzionej kreski, a także wykorzystanie pustej przestrzeni w obrazie jako znaczącego elementu.
Choć swoje obrazy Hel Enri nazywała zielnikami, to ukazane na nich wizerunki nie dają się zidentyfikować. Przywołują na myśl zarówno kwiaty, jak i korzenie. A nawet okazy mikrofauny. Sama autorka podkreślała wręcz ich wieloznaczność, między innymi nadając im tytuły takie jak: "Między florą a fauną" (1952), "Feuilles-Oiseaux" ("Liście – Ptaki", 1958) oraz "Kwiaty – motyle" (1962).
Artystka malowała głównie na małych formatach, używając akwareli, gwaszy i pasteli, ale także flamastrów, długopisów i kredek. Mieszała techniki, dzięki czemu udawało jej się uzyskać iluzję różnorodnej faktury na powierzchni obrazów. Jej prace wyróżnia wyrafinowanie i intensywność kolorystyczna, które to uwidoczniają się w umiejętnym zestawienia ze sobą kontrastujących barw. Jest to zapewne efekt bezpośredniego obcowania artystki z twórczością francuskich ekspresjonistów.
Przedstawione w pracach Hel Enri organiczne formy, bliskie są sztuce kobiet, między innymi Georgii O’Keeffe czy Niki de Saint Phalle, tworzonej w tym samym czasie we Francji czy Stanach Zjednoczonych. Wykazują też podobieństwa kompozycyjne z twórczością przedstawiciela amerykańskiej abstrakcji, Sama Francisa (w szczególności prace takiej jak Kompozycja abstrakcyjna z 1958 i 1972). Jednocześnie wchodzą w dialog z geometrycznymi mechanofakturami jej syna, Henryka Berlewi.
W 1960 roku artystka zagrała główną rolę w filmie Marianne Oswald "Bouquet des Femmes" ("Bukiet kobiet"). W produkcji znalazła się również twórczość innych malarek: Élisabeth-Louise Vigée-Lebrun, Berthe Morisot, Suzanne Valadon, Soni Delaunay.
Dzieła Hel Enri znajdują się w zbiorach muzealnych, m.in. w Musée d'Art Moderne de Paris, Tel Aviv Museum of Art, Muzeum Narodowe w Warszawie, Muzeum Etnograficzne w Warszawie, a także w prywatnych kolekcjach.

</doc>
<doc id="5356604" url="https://pl.wikipedia.org/wiki?curid=5356604" title="Reversal (manga)">
Reversal (manga)

 – seinen-manga autorstwa Kemuri Karakary, publikowana na łamach magazynu „Web Comic Beat’s” wydawnictwa Mag Garden od maja 2011 do kwietnia 2013.
Fabuła.
Ayame Matsuyuki jest maiko, uczennicą szkolącą się na gejszę. Pomimo tego, marzy również o zostaniu bohaterką sprawiedliwości rodem z filmów o superbohaterach. Po uratowaniu mężczyzny napadniętego przez psa, Ayame podnosi dziwną konsolę do gier, którą pozostawił. Po włączeniu gry okazuje się, że urządzenie przenosi graczy do lustrzanego świata zamieszkałego przez istoty przypominające zombie. Od teraz Ayame musi walczyć o przetrwanie, by móc odnaleźć drogę powrotną do normalnego świata.
Publikacja serii.
Manga ukazywała się w magazynie „Web Comic Beat’s” wydawnictwa Mag Garden od 25 maja 2011 do 25 kwietnia 2013. Seria została również opublikowana w 2 tankōbonach wydanych między 14 maja 2012 a 14 maja 2013.
W Polsce prawa do dystrybucji mangi wykupiło Studio JG.

</doc>
<doc id="5356613" url="https://pl.wikipedia.org/wiki?curid=5356613" title="Raj i Peri">
Raj i Peri

Raj i Peri ("Das Paradies und die Peri", op. 50) – świeckie oratorium napisane przez Roberta Schumanna. Powstało między lutym a czerwcem 1843 roku, a premierę miało 4 grudnia 1843 roku w lipskim Gewandhausie.
Historia powstania i koncepcja.
Robert Schumann komponując "Raj i Peri", sięgnął po popularny orientalizujący poemat irlandzkiego poety Thomasa Moore'a "Lalla-Rookh" z 1817. W 1841 roku, kiedy przyjaciel kompozytora, Emil Flechsig, przesłał mu niemiecki przekład utworu, Schumann zainteresował się nim jako materiałem na libretto. Jego napisania podjął się Pragnął je umuzycznić w formie pośredniej między operą a oratorium. W maju 1843 w liście do Carla Koßmaly'ego pisał: „W tej chwili pracuję nad dużym dziełem, największym, jakiego się do tej pory podjąłem – nie jest to opera – myślę, że to właściwie nowy gatunek dla sal koncertowych”. Jak twierdzi Stephen Johnson „W swojej koncepcji "Raj i Peri" niepodobny jest do niczego, co stworzono wcześniej. Elementy dodające dramatyzmu lub kolorytu są zarezerwowane dla kilku ściśle wybranych momentów. Schumann unika tu tego, co nazywał »kanarkowymi efektami« włoskiej opery epoki belcanta (Rossiniego, Belliniego i Donizettiego), a recytatyw [...] jest ograniczony do minimum – tylko jeden fragment (nr 3) jest określona w partyturze jako "Recitativ", ale nawet ona szybko rozwija się, przybierając liryczny wyraz. Ogólnie rzecz ujmując, partie chóralne unika neohändlowskich kontrapunktów: zamiast tego rytmy poszczególnych głosów są zsynchronizowane tak, aby słowa były wyraźniej zrozumiałe”. Uważa on też, że formalnie utwór bardziej niż oratorium przypomina wielką orkiestrową pieśń rozpisaną na wiele głosów. 
Streszczenie.
Część I
Tytułowa Peri (jej imię oznacza rodzaj ducha z perskiej mitologii) jest dzieckiem upadłego anioła i śmiertelniczki. Próbuje uzyskać dostęp do Raju, z którego została wykluczona ze względu na swoje nieczyste pochodzenie. Szansa taka jest jej obiecana – pod warunkiem jednak, że ofiaruje niebiosom najdroższy podarek. Poszukuje go w Indiach. Tam szlachetny wojownik toczy bój z tyranem Gazną, ale ginie na polu bitwy. Peri wierzy, że ostatnia wylana przez bohatera kropla będzie właściwym podarunkiem dla nieba.
Część II
Niebiański opiekun odrzucił taki dar. Peri, płynąc Nilem, udaje się w stronę Egiptu, gdzie szaleje tymczasem epidemia. Spotyka tam chorego młodzieńca, który oddalił się do oazy, by nie zarazić ukochanej. Ona podążyła jednak za nim, by umrzeć w jego ramionach. Łączą się w śmiertelnym pocałunku, a ich ostatnie westchnienie staje się kolejnym darem Peri dla niebios.
Część III
Peri ponownie staje u bram Nieba, ale podobnie jak poprzednim razem i ten jej dar zostaje uznany za niedostateczny. Peri nie daje się jednak odwieść od swoich poszukiwań i postanawia, że w razie potrzeby przemierzy cały świat. Teraz wyrusza do Syrii. Nad brzegiem Jordanu spotyka grupę podobnych jej duchów, które dzielą jej los i również pragną dostać się do raju. W świątyni Słońca w Baalbek Peri widzi, jak stary grzesznik o budzącym strach obliczu natrafia na niewinnego, pięknego młodzieńca. Wzbrania się wyrządzić mu krzywdę, bo chłopiec pogrążony jest w modlitwie. Scena ta wzrusza starca z taką mocą, że klęka obok niego, opłakuje zło, które wyrządził i modli się razem z nim. Łzy nieskruszonego wcześniej grzesznika stają się dla Peri kluczami do raju.
Obsada.
Rola Peri, podobnie jak partia Dziewicy, przeznaczona jest na sopran. Postać Anioła i część partii narracyjnych przeznaczona jest na głos altowy, podczas gdy mezzosopran wykonuje fragmenty solowe, ale nie posiada przypisanej roli. Dwaj tenorzy są narratorami i śpiewają role Młodzieńców we wszystkich trzech częściach dzieła, baryton pojawia się jako Człowiek, bas zaś jako dyktator Gazna. Sześcioro śpiewaków-solistów wykonuje też – w różnych konfiguracjach – fragmenty przeznaczone na kwartet wokalny, któremu Schumann powierza funkcję komentowania akcji. Chór mieszany złożony z trzech do sześciu głosów pojawia się dwanaście razy, z tego pięciokrotnie wciela się w konkretne role. Orkiestra składa się z 2 fletów i piccolo, 2 obojów, 2 klarnetów, 2 fagotów, 4 waltorni, 2 trąbek, 3 puzonów (altowy, tenorowy, basowy), 1 ofiklejdy, kotłów, trójkąta, bębna wielkiego, harfy i smyczków.
Dyskografia.
"Raj i Peri" nagrali następujący artyści:

</doc>
<doc id="5356614" url="https://pl.wikipedia.org/wiki?curid=5356614" title="Mistrzostwa Świata w Lekkoatletyce 1987 – rzut dyskiem mężczyzn">
Mistrzostwa Świata w Lekkoatletyce 1987 – rzut dyskiem mężczyzn

Rzut dyskiem mężczyzn – jedna z konkurencji technicznych rozgrywanych podczas lekkoatletycznych mistrzostw świata w 1987 na Stadionie Olimpijskim w Rzymie.
Zwycięzcą został Jürgen Schult z Niemieckiej Republiki Demokratycznej. Tytułu zdobytego na poprzednich mistrzostwach nie obronił Imrich Bugár z Czechosłowacji, który tym razem zajął 7. miejsce w finale.
Wyniki.
Kwalifikacje.
Zawodnicy startowali w dwóch grupach. Minimum kwalifikacyjne wynosiło 65,00 m. Do finału awansowali miotacze, którzy uzyskali minimum (Q) lub 12 zawodników z najlepszymi wynikami (q).

</doc>
<doc id="5356620" url="https://pl.wikipedia.org/wiki?curid=5356620" title="Polskie Towarzystwo Menopauzy i Andropauzy">
Polskie Towarzystwo Menopauzy i Andropauzy

Polskie Towarzystwo Menopauzy i Andropauzy (PTMiA) – towarzystwo naukowe, powołane 7 października 1994 z inicjatywy prof. Stefana Zgliczyńskiego, z siedzibą w Warszawie, którego celem jest propagowanie wiedzy na temat menopauzy i andropauzy poprzez działalność naukową, edukacyjną, dydaktyczną i organizacyjną.
Działalność.
Towarzystwo bierze udział w organizowaniu zjazdów naukowych, sympozjów, kursów, wykładów, zebrań i odczytów naukowych. Zajmuje się rozwijaniem wymiany naukowej, prowadzeniem działalności wydawniczej, współpracuje z towarzystwami i organizacjami naukowymi w Polsce i za granicą. Towarzystwo współpracuje z organami administracji państwowej w zakresie promowania szerokiej wiedzy i dostępności zastępczej terapii hormonalnej dla kobiet i mężczyzn. Ponadto Towarzystwo przyznaje nagrody za wybitne osiągnięcia naukowe w dziedzinie badań nad menopauzą i andropauzą.

</doc>
<doc id="5356631" url="https://pl.wikipedia.org/wiki?curid=5356631" title="Lycée du Parc">
Lycée du Parc

Lycée du Parc jest publiczną szkołą średnią zlokalizowaną w 6. dzielnicy Lyonu we Francji. Jego nazwa pochodzi od Parc de la Tête d'Or, jednego z największych parków miejskich w Europie, który znajduje się w pobliżu.
Zapewnia edukację na poziomie liceum, a także oferuje zajęcia przygotowawcze lub prepas, które przygotowują uczniów do wejścia do elitarnych Grandes Écoles, takich jak École Polytechnique, CentraleSupélec, École des Mines de Paris, ESSEC Business School, ESCP Business School i HEC Paris.
Szkoła została zbudowana na miejscu dawnej "Lunette des Charpennes", części systemu fortyfikacji "Ceintures de Lyon" zbudowanego w XIX wieku.

</doc>
<doc id="5356635" url="https://pl.wikipedia.org/wiki?curid=5356635" title="Ofensywa Litwy Środkowej na Kowno">
Ofensywa Litwy Środkowej na Kowno



</doc>
<doc id="5356640" url="https://pl.wikipedia.org/wiki?curid=5356640" title="Elektrociepłownia EC-2 w Łodzi">
Elektrociepłownia EC-2 w Łodzi

Elektrociepłownia EC-2 (dawn. Elektrociepłownia im. W. I. Lenina) – elektrociepłownia miejska, działająca w latach 1957–2015, położona przy ul. W. Wróblewskiego 26 w Łodzi. Obiekt jest wpisany do rejestru zabytków.
Historia.
EC-2 została zaprojektowana przez inżyniera Mariusza Sowińskiego. Budowę rozpoczęto w czerwcu 1954, w 1957 uruchomiono pierwszy kocioł i turbinę. 19 stycznia 1960 elektrociepłowni nadano imię Włodzimierza Lenina. Budowę ukończono w 1961, jednocześnie uruchamiając ósmy kocioł i szósty turbozespół. Obiekt z czasem rozbudowano o 2 kotły opalane mazutem. Elektrociepłownia zaopatrywała w ciepło osiedla: Retkinia i Karolew.
W 1993 została wraz z EC-3 i EC-4 przekształcona w spółkę Skarbu Państwa, a następnie sprzedana firmie Dalkia (obecnie: Veolia). Jej wygaszanie rozpoczęto w 2012. EC-2 wyłączono z eksploatacji 31 marca 2015 z przyczyn technologicznych. Przed wyłączeniem elektrowni w celach pożegnalnych uruchomiono syreny oraz zagrano na trąbkach. Następnie sprzedano ją firmie Hakamore za prawdopodobnie około 30 mln zł. Początkowo planowano przekształcenie kompleksu elektrowni w zabudowę biurową i mieszkalną. W 2019 doszło do prac rozbiórkowych, które wstrzymał Wojewódzki Urząd Ochrony Zabytków w Łodzi, gdyż rozbiórka była prowadzona bez pozwolenia i pomimo wszczęcia wpisu obiektu do rejestru zabytków. Firma Hakamore upadła w 2019 roku. Majątek wyceniono na 61 mln zł i sprzedano za 10 mln zł w sierpniu 2021 prawdopodobnie firmie JHM Dvelopment, należącej do grupy kapitałowej Mirbud.
Architektura.
Budynek utrzymano w stylistyce socrealistycznej. Do kompleksu prowadziła brama oparta na dwóch prostych filarach. Elewacje gmachów elektrowni uzyskały schodkowe gzymsy, oraz drobne pionowe podziały, co kontrastowało z industrialnym charakterem żelbetowych chłodni kominowych oraz kominów.
Pod elektrownią znajdują się schrony umożliwiające pomieszczenie kilkuset osób.

</doc>
<doc id="5356650" url="https://pl.wikipedia.org/wiki?curid=5356650" title="Crempog">
Crempog

Crempog (l.mn. "crempogau") – walijski naleśnik zrobiony z mąki, maślanki, jajek, octu i solonego masła. Tradycyjnie przyrządzany na kamieniach do pieczenia lub patelniach. Przepis przyrządzania "crempog" jest jednym z najstarszych przepisów w Walii. Znany jest również jako "ffroes", "pancos" i "cramoth". Jest zwykle podawany w grubych stosach i posmarowany masłem. Jest tradycyjnie serwowany w Walii podczas uroczystości takich, jak Shrove Tuesday (wtorek przed Środą Popielcową) i urodziny.
Nazwa.
Słowo „crempog” ma swój początek w języku walijskim, ale jest podobne do bretońskiego słowa "krampouezh", który jest również rodzajem naleśnika. Porównania są często dokonywane między dwoma językami celtyckimi, które mają wspólne pochodzenie jako języki brytańskie, chociaż "krampouezh" jest bardziej wyrafinowany niż "crempog" i jest dziś bliżej crêpe lub naleśnika, niż naleśnika amerykańskiego.
Angielskie słowo „crumpet” może pochodzić od "crempog" lub kornijskiego "krampoeth".
Historia.
Historia żywności w Walii jest słabo udokumentowana, a wiele z tego, co wiadomo, pochodzi z przekazów ustnych i dowodów archeologicznych. Walia ma długą historię pieczenia przy użyciu płyty do pieczenia (po walijsku: "maen"), dużego okrągłego przenośnego płaskiego kamienia. Płaski kamień został zastąpiony metalową płytą znaną jako "gradell" (), która pojawiła się na liście przedmiotów wykonywanych przez kowali w „Cyfraith Hywel” (XIII wiek). Kamienie do pieczenia były powszechnie używane w wiejskiej Walii do pieczenia podpłomyków, a dowody ich użycia można znaleźć w gospodarstwach rolnych i domach szlachty Wczesne płyty do piecznia były umieszczane na trójnogu nad otwartym ogniem, chociaż na wielu obszarach, zwłaszcza w południowo-zachodniej Walii, stosowano specjalnie zaprojektowaną okrągłą żelazną ramę z półokrągłą rękojeścią. Na początku XX wieku piekarniki wbudowane w ścianę były już powszechne w kuchniach w Walii, chociaż były to piece opalane drewnem i węglem. Tradycja używania kamieni do pieczenia współistniała z korzystaniem z tych nowszych piekarników. Ogrzewanie dużych pieców ograniczało się na ogół do jednego dnia w tygodniu, służyły one do robienia chleba i ciast, które starczały rodzinie na następny tydzień, dodając wszystko, co można było upiec nad ogniem w kominku korzystając z kamienia do pieczenia. Popularne potrawy przyrządzane tą metodą to "cacen radell" (ciasto), "bara crai’" (chleb przaśny), "cacen gri" (ciasto w cętki) i "crempog".
Chociaż nie ma udokumentowanych świadectw na najwcześniejszy przepis na "crempog", podstawowe składniki, łatwo dostępne w Walii, sugerują długą historię. Przepis na "crempog" odzwierciedla bardzo stare tradycje kulinarne, które były kiedyś powszechne na terenie Brytanii. Bobby Freeman, pisząc w 1980 roku, stwierdza, że "crempog" wraz z "cawl" (tradycyjna walijska zupa), są jedynymi walijskimi potrawami, które przetrwały z przeszłości. "Crempog", pomimo bycia w dawnych czasach podstawą kuchni walijskiej ze względu na łatwość przygotowania, jest również związany z tradycyjnymi uroczystościami. Podaje się go w całej Walii w „ostatki”, jest też związany z urodzinami, zwłaszcza w południowej Walii, gdzie stos "crempogau" jest pocięty na kliny i podawany jak ciasto.
Przygotowanie.
W przypadku standardowego przepisu na "crempog" masło jest rozpuszczane w ciepłej maślance, a następnie wlewane do naczynia z mąką i ubijane. Mieszanina ma stać przez kilka godzin. Drugą mieszankę przygotowuje się z cukru, sody oczyszczonej, octu i ubitych jajek. Mieszanki są następnie łączone, aby uzyskać gładkie, gęste ciasto.
Gęste ciasto wylewa się na gorący kamień do pieczenia lub patelnię na umiarkowanym ogniu. "Crempog" jest pieczony na złoty kolor z obu stron i podawany w stosie, z masłem posmarowanym na każdym naleśniku.
Odmiany.
Na wyspie Anglesey i w "crempogau" są przygotowywane jako "crempog furum" (naleśnik z drożdży) lub "crempug wen", gdzie zwykle gruba mąka została zastąpiona mąką bieloną. Te naleśniki były przeznaczone dla rodziny, w domu, w którym służącym serwowano "crempog surgeirch" lub "bara bwff" (naleśniki na bazie płatków owsianych.
Chociaż "crempog" jest terminem najczęściej kojarzonym z walijskimi naleśnikami, były one znane pod różnymi nazwami w całym kraju. "Crempog" był terminem najczęściej używanym w północnej Walii, podczas gdy w częściach Carmarthenshire i Glamorgan były one znane jako "cramwythen" (l. poj. "cramoth"). W innych częściach Glamorgan były znane jako "ffrosen" (l. mn. "ffroes"), podczas gdy w Cardiganshire nazywano je "poncagen" (l. mn. "poncagau"). Na niektórych obszarach Cardiganshire i Carmarthenshire znae były jako "pancosen".
Podobnie jak w przypadku większości posiłków, nie ma konkretnego przepisu na "crempog". "Ffroes" z Glamorganshire są prawie identyczne ze szkockimi naleśnikami "drop scones", które mogły zostać sprowadzone do regionu przez szkockich robotników podczas industrializacji zagłębi węglowych południowej Walii, ale układanie ich w stos pokryty masłem nawiązuje do tradycji walijskich.

</doc>
<doc id="5356661" url="https://pl.wikipedia.org/wiki?curid=5356661" title="Zupa z orzechów włoskich">
Zupa z orzechów włoskich

Zupa z orzechów włoskich – rosół lub zupa na bazie śmietany, przygotowana z użyciem owoców orzecha włoskiego, zwanych potocznie „orzechami”, jako głównego składnika. Czasami jest przygotowywana w kombinacjach z innymi składnikami, np. zupa z dyni i orzechów włoskich. Zupa orzechowa jest częścią kuchni chińskiej, włoskiej i meksykańskiej.
Przegląd.
Zupa z orzechów włoskich jest przygotowywana przy użyciu orzechów jako podstawowego składnika. Zupa może być przygotowana jako zupa na bazie rosołu lub na bazie śmietany, w tym ostatnim przypadku może być określana jako „zupa krem z orzechów włoskich”. Można użyć świeżych lub puszkowanych orzechów włoskich łuskanych, a zupa może zawierać orzechowe purée, orzechy posiekane lub całe. Do przygotowania zupy można użyć prażonych orzechów włoskich. Zupa z orzechów włoskich jest czasami przygotowywana w połączeniu z innymi składnikami, co daje np. zupę dyniowo-orzechową, zupę ogórkowo-orzechową. Dodatkowe składniki mogą obejmować masło, olej, olej z orzecha włoskiego, sok z cytryny, przyprawy, sól i pieprz.
Odmiany krajowe.
"Hup Tul Woo" jest słodką zupą z orzechów włoskich w kuchni kantońskiej, często spożywaną jako przekąska lub deser. Podstawowe składniki „Hup Tul Woo” to woda, orzechy włoskie, mąka ryżowa i cukier. Dodatkowe składniki użyte do jej przygotowania mogą obejmować śmietanę, mleko kokosowe, chińskie czerwone daktyle, ryż, "peen tong" (chiński brązowy cukier), imbir, sól i koniak. Orzechy włoskie do zupy są zazwyczaj przetarte lub drobno zmielone. Może być podawana jako gorąca lub zimna zupa.
"Minestra di noci" () jest częścią kuchni włoskiej, gdzie jest przygotowywana w regionie Piemontu, który ma znaczną liczbę gajów orzechowych. W Piemoncie jest zwykle przygotowywana w miesiącach zimowych.
"Sopa de nueces" () to zupa w kuchni meksykańskiej. Może być podawana na ciepło lub na zimno, czasami ma delikatną konsystencję.

</doc>
<doc id="5356663" url="https://pl.wikipedia.org/wiki?curid=5356663" title="Achilefs Gerokostopulos">
Achilefs Gerokostopulos



</doc>
<doc id="5356665" url="https://pl.wikipedia.org/wiki?curid=5356665" title="Limonium arborescens">
Limonium arborescens



</doc>
<doc id="5356668" url="https://pl.wikipedia.org/wiki?curid=5356668" title="Miody dębickie">
Miody dębickie

Miody dębickie – regionalny produkt pszczelarski, charakterystyczny dla powiatu goleniowskiego. 19 stycznia 2016 wpisany na polską listę produktów tradycyjnych (zgłaszającymi byli Danuta i Bogumił Szymańscy z Dębic w gminie Maszewo).
Historia.
Pod nazwą "miody dębickie" wytwarzanych jest kilka odmian miodu, w tym wielokwiatowy, faceliowy, lipowy, rzepakowy, gryczany, nawłociowy, czy leśny. Pożytek pochodzi przede wszystkim z łąk i lasów mieszanych gminy Maszewo w województwie zachodniopomorskim. Tradycja jego przygotowywania jest żywa od drugiej połowy lat 40. XX wieku, kiedy to przyjechali tutaj polscy pionierzy z Kresów Wschodnich, w tym osadnicy wojskowi. Użytkowali oni początkowo ule poniemieckie, a potem nowsze. W latach 50. i 60. XX wieku doszło do znaczącego rozwoju pasiek w powiecie goleniowskim. Umożliwiło to wytwarzanie miodu nie tylko na pożytek własny, ale też na sprzedaż do Spółdzielni Ogrodniczo-Pszczelarskiej w Nowogardzie oraz prywatnych odbiorców z bliższej i dalszej okolicy. Był to wówczas głównie miód wielokwiatowy i lipowy. Z czasem producenci rozwinęli współpracę z PGR-ami (np. dębickim), związkami pszczelarskimi oraz rolnikami indywidualnymi.
Obecnie miód dębicki wytwarza kilka rodzin z powiatu goleniowskiego. Jest on oferowany m.in. na różnych targach, kiermaszach i krajowych imprezach promujących żywność tradycyjną oraz regionalną.
Charakterystyka.
W zależności od gatunku miodu, jego barwa jest jasno-słomkowa, brunatna, zielonkawa lub ciemnobrązowa, przy czym na ogół miody wiosenne są jasne, natomiast letnie ciemne. Miody wcześniejsze mają delikatniejszy, bardziej kwiatowy smak i zapach, a późniejsze smak bardziej wyrazisty. Spośród wszystkich wytwarzanych gatunków najszybciej krystalizacji ulega miód rzepakowy. Konsystencja jest różna: płynna, krupowata lub skrystalizowana.

</doc>
<doc id="5356677" url="https://pl.wikipedia.org/wiki?curid=5356677" title="Flaga ChRL">
Flaga ChRL



</doc>
<doc id="5356679" url="https://pl.wikipedia.org/wiki?curid=5356679" title="Carlos Jiménez Mabarak">
Carlos Jiménez Mabarak

Carlos Jiménez Mabarak (ur. 31 stycznia 1916 w Tacubie, zm. 21 czerwca 1994 w Cuautli w stanie Morelos) – meksykański kompozytor.
Życiorys.
W latach 1923–1927 studiował w Gwatemali u Jesúsa Morelosa. Od 1928 do 1933 roku kontynuował edukację w konserwatorium i Liceo de Aplicación w Santiago. W 1933 roku wyjechał do Brukseli, gdzie kształcił się w Institut Supérieur de Hautes études Musicales oraz na uniwersytecie. Wykładał w Conservatorio Nacional de Música w Meksyku (1942–1965) oraz w szkole sztuk pięknych w Villahermosa w stanie Tabasco (1965–1968). Od 1953 do 1956 roku przebywał ponownie w Europie, gdzie kształcił się w Akademii Muzycznej św. Cecylii w Rzymie, a także uczestniczył w lekcjach dodekafonii u René Leibowitza w Paryżu. W latach 1972–1974 pełnił funkcję attaché kulturalnego w ambasadzie meksykańskiej w Wiedniu.
Początkowo tworzył w stylu neoklasycznym, później zwrócił się w stronę dodekafonii. Należał do pierwszych meksykańskich kompozytorów eksperymentujących z muzyką elektroniczną i muzyką konkretną.

</doc>
<doc id="5356680" url="https://pl.wikipedia.org/wiki?curid=5356680" title="Mistrzostwa Świata w Lekkoatletyce 1987 – rzut młotem mężczyzn">
Mistrzostwa Świata w Lekkoatletyce 1987 – rzut młotem mężczyzn

Rzut młotem mężczyzn – jedna z konkurencji technicznych rozgrywanych podczas lekkoatletycznych mistrzostw świata w 1987 na Stadionie Olimpijskim w Rzymie.
Zwycięzcą został Siergiej Litwinow ze Związku Radzieckiego, który tym samym obronił tytuł zdobyty na poprzednich mistrzostwach.
Wyniki.
Kwalifikacje.
Zawodnicy startowali w dwóch grupach. Minimum kwalifikacyjne wynosiło 76,50 m. Do finału awansowali miotacze, którzy uzyskali minimum (Q) lub 12 zawodników z najlepszymi wynikami (q).

</doc>
<doc id="5356687" url="https://pl.wikipedia.org/wiki?curid=5356687" title="Josef Steinki">
Josef Steinki

Josef Steinki (ur. 19 grudnia 1889 w Głotowie, zm. 16 lutego 1945 w Olsztynie) – duchowny rzymskokatolicki, dyrektor Caritasu diecezji warmińskiej (1924–1936), organizator działalności opiekuńczej w diecezji, Sługa Boży.
Życiorys.
Urodził się w Głotowie koło Dobrego Miasta. Był synem nauczyciela. Spośród dziewięciorga rodzeństwa czterech braci zostało księżmi, a trzy siostry wstąpiły do zakonu. Josef uczęszczał do gimnazjum w Reszlu, maturę uzyskał w 1911 roku. Studiował matematykę na uniwersytetach we Wrocławiu i w Monachium. Następnie wstąpił do seminarium duchownego w Braniewie. 9 lipca 1916, po ukończeniu seminarium, otrzymał święcenia kapłańskie w katedrze fromborskiej. Jako neoprezbiter posługiwał na parafii w Reszlu, następnie został skierowany do Królewca. W 1924 roku mianowany dyrektorem Caritasu diecezji warmińskiej, jako następca ks. Andreasa Hinzmanna. Siedziba Caritasu mieściła się w Braniewie przy 1. Kirchenstraße (ul. Pierwszej Kościelnej, teraz ul. Katedralna). Ksiądz Steinki położył znaczne zasługi przy organizacji struktur opiekunek parafialnych i tworzeniu seminarium dla przedszkolanek w Olsztynie, organizował również ośrodki wypoczynkowe dla dzieci nad Morzem Bałtyckim w Tolkmicku i Koronowie. Ponadto w Lidzbarku Warmińskim rozbudował sierociniec św. Józefa, a także utworzył dla kobiet ośrodek rekolekcyjno-szkoleniowy w Gietrzwałdzie.
W 1936 został mianowany kanonikiem kapituły warmińskiej. Na początku stycznia 1941 roku został – wraz z księżmi Augustynem Szarnowskim, Andreasem Bönigkiem, Otto Schlüsenerem i Bruno Weichselem – zadenuncjowany i aresztowany przez hitlerowców za krytyczne uwagi o panującym ustroju politycznym i za rozpowszechnianie wiadomości o rozstrzelaniu przez Niemców polskich kapłanów w Pelplinie, kanoników kapituły katedralnej i wykładowców tamtejszego seminarium duchownego (tzw. zbrodnia w Lesie Szpęgawskim). Był to wynik donosu, jaki złożył na nich salwatorianin, sympatyzujący z NSDAP ojciec Theophil Matuschewski, jako zemsta za zwolnienie go z posługi kapłańskiej w klinice ortopedycznej we Fromborku.
Ksiądz Steinki został skazany przez sąd w Królewcu na trzy i pół roku więzienia. Karę pozbawienia wolności odbywał w więzieniu w Sztumie. 9 lipca 1941 roku, na 25-lecie kapłaństwa, otrzymał przepustkę z więzienia zaledwie na pół dnia. Zmuszony został do zrzeczenia się godności kanonika kapituły warmińskiej.
Na początku lutego 1944 zwolniony przedterminowo z więzienia (zaledwie pół roku wcześniej). Otrzymał zakaz przebywania w powiecie braniewskim i lidzbarskim. Objął funkcję duszpasterza chorych w Szpitalu Mariackim w Olsztynie. Po tym jak 23 stycznia 1945 roku stanął w obronie sióstr katarzynek i pielęgniarek świeckich przed gwałtem przez żołnierzy sowieckich, został przez nich bestialsko skatowany. Zmarł 16 lutego 1945 na plebanii w Olsztynie, po zwolnieniu z więzienia radzieckiej komendantury wojskowej w Olsztynie.
Pochowano go wpierw bez trumny w pobliżu zakrystii kościoła św. Jakuba w Olsztynie, następnie 8 czerwca 1946 na cmentarzu szpitala Mariackiego w Olsztynie.

</doc>
<doc id="5356689" url="https://pl.wikipedia.org/wiki?curid=5356689" title="Flaga Świecia">
Flaga Świecia



</doc>
<doc id="5356690" url="https://pl.wikipedia.org/wiki?curid=5356690" title="Flaga gminy Świecie">
Flaga gminy Świecie



</doc>
<doc id="5356694" url="https://pl.wikipedia.org/wiki?curid=5356694" title="Jalal Daoudi">
Jalal Daoudi

Jalal Daoudi (ur. 17 sierpnia 1988) – marokański piłkarz, grający jako defensywny pomocnik w Wydad Casablanca.
Klub.
Początki.
Zaczynał karierę w Olympic Safi. W sezonie 2011/2012 (jeszcze przed transferem do Difaâ El Jadida) zagrał jedno spotkanie.
Difaâ El Jadida.
31 sierpnia 2011 roku został zawodnikiem Difaâ El Jadida. W tym klubie zadebiutował 23 września 2011 roku w meczu przeciwko Wydad Fés (3:0 dla zespołu z El Jadidy). Wszedł na boisko w 85. minucie, zastępując Soufiane Gadouma. Pierwszą asystę zaliczył 30 marca 2012 roku w meczu przeciwko CODM Meknès (2:1 dla zespołu Daoudiego). Asystował przy golu Zakarii Hadrafa w 20. minucie. Pierwszą bramkę strzelił 27 maja 2012 roku w meczu przeciwko Olympic Safi. Do siatki trafił w 76. minucie. Łącznie zagrał 33 mecze, strzelił dwa gole i miał trzy asysty. 
FUS Rabat.
5 września 2013 roku został graczem FUS Rabat. W tym zespole debiut zaliczył 30 września 2013 roku w meczu przeciwko Difaâ El Jadida (1:1). Zagrał cały mecz. Pierwszego gola strzelił 27 grudnia 2013 roku w meczu przeciwko Chabab Rif Al Hoceima (2:0). Do siatki trafił w 67. minucie. Pierwszą asystę zaliczył 26 października 2014 roku w meczu przeciwko Kawkab Marrakesz (2:1 dla FUS). Asystował przy golu El Mehdiego El Bassila w 92. minucie. Łącznie zagrał 31 meczów, raz trafił do siatki i dwukrotnie asystował. Zdobył puchar Maroka.
Hassania Agadir.
26 lipca 2015 roku został zawodnikiem Hassania Agadir. W tym zespole debiut zaliczył 5 września 2015 roku w meczu przeciwko Chabab Rif Al Hoceima (2:1 dla Hassanii). Zagrał całe spotkanie. Pierwszego gola strzelił 5 października 2015 roku w meczu przeciwko FAR Rabat (1:0). Do siatki trafił z rzutu wolnego w 49. minucie. Pierwszą asystę zaliczył 1 listopada 2015 roku w meczu przeciwko Difaâ El Jadida (1:1). Asystował przy bramce Abdelhafida Lirkiego w 75. minucie. Łącznie zagrał 95 spotkań, strzelił 34 bramki i miał 13 asyst.
Al-Raed.
10 lipca 2019 roku Jalal Daoudi przeszedł do saudyjskiego Al-Raed. W tym zespole zadebiutował 23 sierpnia 2019 roku w meczu przeciwko Ittihad FC (3:1 dla rywali zespołu Daoudiego). Rozegrał całe spotkanie. Pierwszego gola strzelił 14 września 2019 roku w meczu przeciwko Abha Club (1:1). Do siatki trafił w 21. minucie z rzutu karnego. Pierwszą asystę zaliczył 5 listopada 2020 roku w meczu przeciwko Al-Wehda FC. Daoudi tę asystę zaliczył przy bramce Aqela Al-Sahbiego w 2. minucie. Łącznie w zespole z Arabii Saudyjskiej zagrał 37 meczów, strzelił 9 bramek i raz zaliczył asystę.
FAR Rabat.
1 lutego 2021 roku dołączył do FAR Rabat. 17 dni później zagrał swoje pierwsze spotkanie przeciwko Raja Casablanca (1:1). Zagrał 62. minuty, był zmieniony przez Hamzę Moujahida. Pierwsze gole strzelił trzy dni później w meczu przeciwko Mouloudia Wadżda (1:2). Do siatki trafiał w 23. i 80. minucie. Pierwszą asystę zaliczył 6 marca 2021 roku w meczu przeciwko Renaissance Berkane (1:2 dla zespołu Daoudiego). Asystował przy bramce Mohameda El Khalouiego w 51. minucie. Łącznie zagrał 17 meczów, strzelił cztery gole i jednokrotnie asystował. Po raz drugi w karierze zdobył puchar Maroka.
Wydad Casablanca.
30 sierpnia 2021 roku dołączył do Wydad Casablanca. W zespole Daoudi zadebiutował 12 września 2021 roku w meczu przeciwko Ittihad Tanger (2:0 dla Wydadu). Na boisko wszedł w 76. minucie, zastępując Aymane'a El Hassouniego. Pierwszą asystę zaliczył 3 listopada 2021 roku w meczu przeciwko Olympique Khouribga (0:3). Asystował przy golu Guya Mbenzy w 63. minucie. Pierwszego gola strzelił 19 listopada 2021 roku w meczu przeciwko Jeunesse Sportive de Soualem (3:4 dla klubu Daoudiego). Do bramki trafił w 22. minucie, miał też asystę przy golu 7 minut później. Łącznie (do 12 października 2022 roku) zagrał 28 meczów, dwukrotnie trafiał do siatki i miał 4 asysty. Z tym zespołem zdobył mistrzostwo Maroka i Afrykańską Ligę Mistrzów.

</doc>
<doc id="5356695" url="https://pl.wikipedia.org/wiki?curid=5356695" title="Język galacki">
Język galacki



</doc>
<doc id="5356697" url="https://pl.wikipedia.org/wiki?curid=5356697" title="Mokoritto">
Mokoritto

Mokoritto () – rzeka w Rosji w Kraju Krasnojarskim. Jej długość wynosi 310 km, powierzchnia dorzecza 4500 km². Uchodzi do Piasiny jako jej lewy dopływ. Płynie wzdłuż zachodniej krawędzi Niziny Północnosyberyjskiej. W dolnym biegu silnie meandruje. 
Rzeka jest zasilana przez opady.

</doc>
<doc id="5356699" url="https://pl.wikipedia.org/wiki?curid=5356699" title="Angus MacAskill">
Angus MacAskill

Angus MacAskill (ur. 1825 w Sheabie na wyspie w Szkocji, zm. 8 sierpnia 1863 st. Anns w Nowej Szkocji w Kanadzie) – w wydaniu z 1981 Księgi Rekordów Guinessa stwierdzono, że był najsilniejszym znanym człowiekiem, jaki kiedykolwiek żył i największym gigantem w zarejestrowanej historii (7 stóp i 9 cali - ok. 2,36 m). Mówiono, że dokonał wyczynów, takich jak podniesienie kotwicy statku, która ważyła 2800 funtów (ok. 1270 kg) i mógł utrzymać ponad 250 funtów (ok. 115 kg) tylko trzema palcami.
Życiorys.
MacAskill urodził się na wyspie Berneray w Szkocji. Jego ojcem był Norman MacAskill, który był wysokiego wzrostu (5 stóp, 9 cali (ok. 1,75 m)), a matką była Christina Campbell. Miał dwanaścioro rodzeństwa, z których kilkoro zmarło w dzieciństwie. Był przeciętnego wzrostu dzieckiem. Około 1831 rodzina osiedliła się w St. Anns Cape Breton w Nowej Szkocji.
Był dzieckiem o normalnej posturze, ale w wieku dojrzewania zaczął gwałtownie rosnąć. W wieku 20 lat mierzył 7 stóp i 4 cale, ostatecznie osiągając 7 stóp i 9 cali. 
Znany był w swojej rodzinnej wspólnocie jako „Gille Mor” (przetłumaczone na „Big Boy”). Był również znany wielu jako „olbrzym z Cape Breton” lub po prostu „Giant MacAskill”.
Angus pracował z ojcem i braćmi na rodzinnej farmie. Był także rybakiem. W pionierskiej społeczności, która podziwiała siłę i miała wielu silnych mężczyzn, nazywano go „wielkim olbrzymem” i pamiętano go, ponieważ mógł nosić na ramieniu 60-metrową belkę, wsadzić 40-stopowy maszt na szkuner. Na szczęście był łagodny i zawsze chętnie pomagał innym.
Nieurodzaj w 1847 i 1848 spowodował depresję gospodarczą w Nowej Szkocji i skłoniły Angusa do zaakceptowania oferty, aby wybrać się na występy z programem , w trakcie którego występował z liliputem (Tomcio Paluch) i był zapowiadany jako największy i najmniejszy człowiek świata. Na zakończenie każdego występu z Tomciem Paluchem, liliput tańczył na dłoni olbrzyma. W lipcu 1849 odwiedził Dolną Kanadę, a w 1850 Stany Zjednoczone. Podczas występów popisywał się także swoją siłą.
Po karierze w showbiznesie, która pokazała jego wielkość i siłę w Europie i Ameryce Północnej, wrócił w 1854 do swojej rodzinnej społeczności w Englishtown i kupił młyn, sklep wielobranżowy i kilka innych nieruchomości.
Latem 1863 nagle zachorował i lekarze rozpoznali „gorączkę mózgu". Zmarł we śnie 8 sierpnia 1863 i został pochowany na cmentarzu w Englishtown w grobie z rodzicami.

</doc>
<doc id="5356700" url="https://pl.wikipedia.org/wiki?curid=5356700" title="Antoni Mikołaj Ogrodowicz">
Antoni Mikołaj Ogrodowicz

Antoni Mikołaj Ogrodowicz h. Brochwicz (ur. 6 kwietnia 1846 w Parlinie, zm. 26 maja 1927 w Fabiankach) – polski szlachcic, ziemianin, uczestnik powstania styczniowego.
Życiorys.
Był synem Antoniego Napoleona Ogrodowicza (1806-1850), dzierżawcy folwarku Parlin i Apolonii Łebińskiej (ok. 1810). Pochodził z rodziny o tradycjach patriotycznych. Jego ojciec oraz stryj Maksymilian wzięli udział w powstaniu listopadowym i powstaniu wielkopolskim 1846 roku. Ten drugi poległ w bitwie pod Sokołowem w czasie drugiego powstania wielkopolskiego. Dziadek Franciszek Ogrodowicz był weteranem insurekcji kościuszkowskiej, zaś pradziadek Karol Ogrodowicz burmistrzem Pyzdr i sygnatariuszem Konstytucji 3 maja.
Krótko po narodzinach Antoniego, rodzina Ogrodowiczów przeniosła się do Słowikowa k. Trzemeszna. W 1856 r. Ogrodowicz przystąpił do nauki w trzemeszeńskim gimnazjum, pomieszkując na stancji. Był członkiem działającego przy gimnazjum Towarzystwa Narodowego im. Tomasza Zana.
Po wybuchu powstania, wziął udział w wyprawie trzemeszeńskich gimnazjalistów. W powstaniu wziął udział także jego brat Władysław Stanisław Wojciech (1841-1883). Następnie walczył w bitwie pod Grochowiskami (18 marca) i Olszakiem (22 marca) w oddziale Edmunda Callier. Za męstwo okazane na polu tej bitwy został mianowany podoficerem w kompanii strzelców. W potyczce pod Ślesinem (31 marca) został ranny w łydkę, co potwierdza w swoich wspomnieniach Teodor Żychliński. Później brał udział w bitwach: pod wsią Ruszków (oddział Józefa Seyfrieda); pod Brdowem (29 kwietnia, oddział Léona Young de Blankenheim); pod Ignacewem (8 maja); pod Kleczewem i pod Izbicą. Po tej ostatniej został mianowany porucznikiem. W drugiej połowie roku przeszedł do podziemia. Następnie został powołany do transportu broni w ramach służby organizacyjnej. W tym czasie ukrywał się w majątku Stanisława Poleskiego (wł. Ludwika Antoniego Poleskiego) w Kałęczynie. Poleski był współkonspiratorem jego ojca i stryja w czasie powstania wielkopolskiego 1846 roku.
Po upadku powstania, wiosną 1864 roku przedostał się do Prus. W Poznaniu pracował w zakładach Hipolitach Cegielskiego. Po ślubie w 1870 r. zamieszkał na terenie zaboru rosyjskiego. Mimo to aż do 1910 roku pozostawał obywatelem pruskim. Między 1871 a 1884 rokiem przebywał we wsiach Ostrowąs (1871), Wysocin (1875-1877) i w Łodzi (1878). Do 1884 roku nabył i osiadł w majątku Besiekierz Gorzewo (ob. część wsi Besiekierz Nawojowy). Po śmierci żony w 1910 roku sprzedał majątek i przeprowadził się do Fabianek, gdzie trudnił się jako rządca majątku. Już wcześniej mieszkał tu Ignacy Ogrodowicz, syn Michała i Katarzyny Niepolskich. Zmarł 28 listopada 1927 roku. Pochowano go na cmentarzu komunalnym we Włocławku, w kw. 42/12/193. Na grobie rodziny Ogrodowiczów widnieje m.in. płaskorzeźba Matki Boskiej Częstochowskiej oraz Orła Białego.
Za udział w powstaniu, 26 maja 1923 r. marszałek Józef Piłsudski odznaczył go Orderem Virtuti Militari V Klasy (Srebrnym). W okresie II Rzeczypospolitej przysługiwał mu stopień porucznika weterana.
Jego nazwisko znalazło się wśród weteranów upamiętnionych na odsłoniętej w 2017 roku tablicy na Pomniku Kujawskich Obrońców Ojczyzny na terenie Kujawskiego Muzeum Oręża Nauki i Techniki w Redeczu Krukowym.
Rodzina.
27 kwietnia 1870 roku w parafii św. Mateusza Apostoła w Bądkowie poślubił Helenę Kryńską (1848-1910). Świadkiem na ślubie był wspomniany powstaniec, Stanisław Poleski. Ojcem Heleny był Józef Przegonia-Kryński (1816-1893), naczelnik rządu narodowego na okręg kujawski w 1863 roku. Para miała dziewięcioro dzieci: Irenę Oktawię Jadwigę (1871-?), zamężną Grams; Władysława; Witolda; Tomasza Alfreda (1875-?); Stefana Filipa (ok. 1877-1931); Marię Teresę Helenę, zamężną Majewską (1877-1961); Janusza (1878-1956); Helenę Antoninę Reginę (1882-1902) i Józefa Antoniego Wiesława (1883-1948). Po śmierci Antoniego, majątek w Fabiankach przejęli synowie Janusz i Wiesław. Synem Janusza Ogrodowicza był Jerzy Władysław Ogrodowicz (1918-1983), łącznik Armii Krajowej. Aresztowany 5 maja 1943 r. na ziemi dobrzyńskiej, był przetrzymywany w Lipnie i Grudziądzu, a następnie od lipca do sierpnia w obozie koncentracyjnym Stutthof. W późniejszym czasie był członkiem ORMO (1961-1983).
Helena Ogrodowicz wraz z córką, także Heleną, pochowana jest w zabytkowym grobie na cmentarzu parafialnym w Giecznie. Córka pochowana jest pod imieniem Halina.
Historia rodu Ogrodowiczów z uwzględnieniem walk Antoniego w powstaniu styczniowym została spisana w 1976 r. przez jego wnuka Erazma Jana Ogrodowicza (1907-1982).

</doc>
<doc id="5356703" url="https://pl.wikipedia.org/wiki?curid=5356703" title="Konrad Łaszewski">
Konrad Łaszewski

Konrad Łaszewski (ur. 2 września 1909 w Warszawie, zm. 31 października 1962 w Łodzi) – polski aktor i reżyser teatralny.
Wczesne lata.
Przed wstąpieniem na scenę pracował w garbarni w Kaliszu, a także był korespondentem "Expressu Poznańskiego".
Kariera teatralna.
Początkowo należał do zespołów: Teatru Ziemi Poznańskiej (1935) i Teatru im. Wojciecha Bogusławskiego w Kaliszu (1936). Po przerwie spowodowanej wybuchem II wojny światowej i ukończeniu studiów teatralnych pod kierunkiem Iwona Galla (1945) pracował kolejno: w Teatrze Wybrzeże w Gdańsku (1947-1950), w Teatrze im. Stefana Jaracza w Łodzi (1949-1960) oraz Teatrze Nowym w Łodzi (1960-1962). Jako reżyser pracował w Teatrze Ziemi Łódzkiej oraz Teatrze Nowym w Łodzi. Wystąpił m.in. w rolach Dziennikarza ("Wesele"), Gajewa ("Wiśniowy sad") i Flawiusza ("Juliusz Cezar"). Reżyserował m.in. sztuki: "Świecznik" Alfreda de Musseta i "Ladacznica z zasadami" Jeana-Paula Sartre'a.

</doc>
<doc id="5356706" url="https://pl.wikipedia.org/wiki?curid=5356706" title="U-1 (1962)">
U-1 (1962)



</doc>
<doc id="5356710" url="https://pl.wikipedia.org/wiki?curid=5356710" title="Ivan Mane Jarnović">
Ivan Mane Jarnović

Ivan Mane Jarnović, także Giovanni Giornovichi lub Jarnovick (ur. przypuszczalnie 26 października 1747 na morzu koło Ragusy, ochrzczony 29 października 1747 w Palermo, zm. 23 listopada 1804 w Petersburgu) – włoski kompozytor pochodzenia chorwackiego.
Życiorys.
Na temat daty i miejsca urodzenia kompozytora, dokładnej pisowni jego nazwiska, a nawet narodowości, istnieją liczne rozbieżności. Sam podawał na ten temat sprzeczne wiadomości. Przypuszczalnie był uczniem Antonio Lolliego, jednak najprawdopodobniej nie otrzymał w ogóle profesjonalnego wykształcenia muzycznego. Pierwszą pewną informacją na jego temat jest pobyt w październiku 1769 roku w Paryżu, w którym w późniejszych latach kilkukrotnie koncertował, m.in. w Concert Spirituel. W 1779 roku otrzymał angaż do nadwornej orkiestry pruskiego następcy tronu Fryderyka Wilhelma w Berlinie. Pod koniec 1782 roku przebywał w Warszawie, gdzie grał m.in. na Zamku Królewskim i w Łazienkach. Napisał wówczas dwa koncerty skrzypcowe, dedykowane królowi Stanisławowi Augustowi oraz posłowi rosyjskiemu Otto Magnusowi von Stackelbergowi. Od 1783 do 1786 roku zatrudniony był na dworze Katarzyny II w Petersburgu. W kolejnych latach gościł w Wiedniu (1786), Moskwie (1789) i Londynie (1789–1796). W 1796 roku osiadł na pewien czas w Hamburgu, gdzie utrzymywał się z gry w bilard. W 1802 roku przebywał znowu w Berlinie, skąd udał się ponownie na dwór carski w Petersburgu. Zmarł w wyniku ataku apopleksji
Przez współczesnych ceniony był jako skrzypek-wirtuoz. Utrzymywał kontakty z czołowymi muzykami swojej epoki, takimi jak Joseph Haydn, Karl Ditters von Dittersdorf, Adalbert Gyrowetz, Charles Burney, Michael Kelly czy Michał Kleofas Ogiński, którzy wysoko cenili jego grę i występowali wspólnie z nim. Sławę przyniosło mu także ekscentryczne usposobienie i awanturnictwo, będące inspiracją dla utworów literackich m.in. E.T.A. Hoffmanna i Édouarda Monnaisa.
Jego dorobek kompozytorski obejmuje m.in. 22 koncerty skrzypcowe, 7 symfonii, 6 kwartetów smyczkowych, 10 duetów, 7 sonat. Kompozycje te, utrzymane w stylu galant, posiadają liczne braki techniczne i już na początku XIX wieku zniknęły z repertuaru koncertowego. Nie mniej jednak przyczynił się do rozwoju formy koncertu skrzypcowego, jako jeden z pierwszych konsekwentnie stosując w finale formę ronda i wprowadzając romans do wolnych części.

</doc>
<doc id="5356713" url="https://pl.wikipedia.org/wiki?curid=5356713" title="Kwas wigilijny">
Kwas wigilijny

Kwas wigilijny – polska zupa, której głównymi składnikami są kiszona kapusta, kasza jaglana i suszone grzyby, zwyczajowo podawana z ziemniakami. Wywodzi się z okolic Cyganów, szczególnie popularna jest na Podkarpaciu.
Historia.
Zupa była podawana jako pierwsze danie w czasie wigilii świąt Bożego Narodzenia, stąd wywodzi się jej nazwa. Pochodzi ze wsi Cygany znajdującej się na północy województwa podkarpackiego w pobliżu Tarnobrzega i Nowej Dęby. Zupa była popularna na terenie Puszczy Sandomierskiej i dużej części Podkarpacia oraz Galicji Wschodniej. 15 maja 2014 potrawa została wpisana na polską listę produktów tradycyjnych w kategorii gotowe dania i potrawy w województwie podkarpackim. 
Sposób przygotowania.
Przyrządzenie zupy rozpoczyna się od opłukania kapusty, którą następnie należy obgotować w uzyskanej w czasie płukania tzw. kwaśnej wodzie. Po upływie pół godziny do gotującej się kapusty dodaje się kaszę jaglaną. Należy wygotować to do miękkości. W tym czasie przygotowuje się grzyby, które dzień wcześniej zalewa się wodą. Grzyby gotuje się, odcedza, kroi w cienkie paski i dodaje wraz z połową wywaru grzybowego do kwasu kapuścianego. Na koniec potrawę doprawia się solą. Zwyczajowo kwas wigilijny jest podawany z ziemniakami okraszonymi cebulką i polanymi olejem lnianym (można podać z pieczywem). Po ukończeniu powstaje płynna, nieprzezroczysta i nieklarowana zupa o kwaśnym smaku oraz o zapachu kapusty i grzybów. Zupa może być przechowywana w lodówce i odgrzewana.

</doc>
<doc id="5356716" url="https://pl.wikipedia.org/wiki?curid=5356716" title="Sheila McCarthy">
Sheila McCarthy

Sheila McCarthy (ur. 1 stycznia 1956 w Toronto) – kanadyjska aktorka filmowa, telewizyjna, teatralna i głosowa oraz piosenkarka.
Jedna z najbardziej utytułowanych kanadyjskich aktorek, zdobyła dwie nagrody Genie (film), dwie nagrody Gemini (telewizja), nagrodę ACTRA i dwie nagrody Dora (teatr). Jedną z jej najbardziej rozpoznawalnych ról na dużym ekranie jest Samantha, reporterka wiadomości w filmie "Szklana pułapka 2" z Brucem Willisem w roli głównej.
Życiorys.
W młodości uczęszczała do szkoły średniej Thornlea w Thornhill. Po raz pierwszy wystąpiła na scenie w wieku 6 lat w sztuce "Piotruś Pan" na deskach Toronto Elgin Theatre. Później uczęszczała na University of Victoria i spędziła rok pracując z nauczycielką aktorstwa Utą Hagen w HB Studio w Nowym Jorku, a także pracowała z zespołem Second City w Toronto.
Życie prywatne.
Jej mąż, aktor Peter Donaldson zmarł w 2011. Ma dwie córki, Drew i Mackenzie Donaldson.
Aktywnie działa w The Quilt Project, grupie wsparcia dla rodzin dotkniętych rakiem piersi, oraz Canadian Feed the Children, organizacji charytatywnej walczącej z ubóstwem dzieci.

</doc>
<doc id="5356718" url="https://pl.wikipedia.org/wiki?curid=5356718" title="Andrzej Nawrot">
Andrzej Nawrot

Andrzej Nawrot (ur. 25 września 1938 w Osinach) – polski projektant wzornictwa, architekt wnętrz, profesor zwyczajny, dziekan Wydziału Wzornictwa Przemysłowego PWSSP w Łodzi (1978–1981).
Życiorys.
Studiował na Wydziale Ubioru PWSSP w Łodzi, gdzie w 1964 uzyskał dyplom magistra sztuki. W 1963 podjął pracę na macierzystej uczelni. W latach 1978–1981 był dziekanem Wydziału Wzornictwa Przemysłowego PWSSP. W latach 1984–2002 był kierownikiem Katedry Ubioru i Kolegium Mody w Akademii Sztuk Pięknych, a w latach 1988–2012 także kierownikiem Pracowni Grafiki w Zakładzie Edukacji Plastycznej Uniwersytetu Adama Mickiewicza Oddział w Kaliszu.
W 1971 uzyskał kwalifikacje artystyczne I stopnia (odpowiednik doktora sztuki), za pracę: pt. „Opracowanie projektowe kompleksowego zestawu ubiorów roboczych i uniformów służbowych dla określonego zakładu przemysłowego”. W 1984 uzyskał kwalifikacje artystyczne II stopnia (odpowiednik habilitacji). W 1992 otrzymał tytuł profesora sztuk plastycznych oraz został mianowany na profesora zwyczajnego. W 2008 przeszedł na emeryturę na ASP w Łodzi i podjął pracę jako profesor zwyczajny w Instytucie Architektury Tekstyliów Politechniki Łódzkiej, gdzie był dyrektorem ds. Artystycznych, kierownikiem Zakładu Sztuk Wizualnych i Kierownikiem Pracowni Ubioru. W 2014 podjął pracę na stanowisku profesora zwyczajnego w Instytucie Wzornictwa Politechniki Koszalińskiej.
Nawrot był członkiem grup artystycznych takich jak: „Profil”, „Konkret”, „Grupa 7” w Łodzi oraz Stowarzyszenia Artystów „Młyn” w Zgierzu.
Twórczość.
Twórczość Nawrota związana jest z projektowaniem wzornictwa, architektury wnętrz grafiki oraz malarstwa – jest projektantem wzorniczym w zakresie mody, odzieży roboczej, mundurów, a także współautorem licznych projektów architektury wnętrz, ekspozycji muzealnych, wystaw i znaków towarowych. Jego prace znalazły się na 27 wystawach indywidualnych, w Polsce, Holandii i Ukrainie oraz na około 140 wystawach zbiorowych, w: Wielkiej Brytanii, USA, Francji, Niemczech, Holandii, Czechach, Węgrzech, Ukrainie, Szwecji, Rosji i Turcji.
Jego prace znajdują się w zbiorach: Muzeum Sztuki w Łodzi, Muzeum Okręgowego Ziemi Kaliskiej w Kaliszu, Muzeum Pomorza Środkowego w Słupsku, Muzeum Historii Miasta Łodzi, Biblioteki Uniwersytetu Łódzkiego, Biblioteki Publicznej w Zgierzu, Muzeum Miasta Zgierza, Biura Wystaw Artystycznych w Kaliszu, Biura Wystaw Artystycznych w Rzeszowie, Miejskiej Galerii Sztuki w Łodzi, Artoteki (Holandia), Uniwersytetu w Cannakale (Turcja), Centrum Sztuki Współczesnej „Elektrownia” w Radomiu, Muzeum Etnografii Ta Hudożnowo Promisłu we Lwowie (Ukraina).
Nagrody.
a także 16 innych nagród i wyróżnień na lokalnych wystawach i konkursach.

</doc>
<doc id="5356722" url="https://pl.wikipedia.org/wiki?curid=5356722" title="Mistrzostwa Europy U-18 w Rugby Union Mężczyzn 2022">
Mistrzostwa Europy U-18 w Rugby Union Mężczyzn 2022

Mistrzostwa Europy U-18 w Rugby Union Mężczyzn 2022 – dwudzieste drugie mistrzostwa Europy U-18 w rugby union mężczyzn, oficjalne międzynarodowe zawody rugby union o zasięgu kontynentalnym organizowane przez Rugby Europe mające na celu wyłonienie najlepszej w Europie męskiej reprezentacji narodowej złożonej z zawodników do lat osiemnastu. Zostały rozegrane w ośmiozespołowej obsadzie w dniach 2–9 października 2022 w Tbilisi.
Osiem uczestniczących reprezentacji rywalizowało w trzyrundowej fazie pucharowej, a rozstawienie nastąpiło na podstawie rankingu z poprzedniej edycji. Tytuł mistrzów Europy obroniła Gruzja.

</doc>
<doc id="5356729" url="https://pl.wikipedia.org/wiki?curid=5356729" title="Mistrzostwa Europy w biegu 24-godzinnym 2015">
Mistrzostwa Europy w biegu 24-godzinnym 2015

20. Mistrzostwa Europy w biegu 24-godzinnym 2015 – zawody lekkoatletyczne, które odbyły się 11 i 12 kwietnia 2015 w Turynie.
Polska drużyna kobiet zdobyła srebrny medal, Patrycja Bereznowska srebrny medal indywidualnie, a w rywalizacji mężczyzn Paweł Szynal srebrny medal indywidualnie.

</doc>
<doc id="5356733" url="https://pl.wikipedia.org/wiki?curid=5356733" title="Jan Mancewicz">
Jan Mancewicz

Jan Mancewicz (ur. 20 kwietnia 1972 w Krakowie) – polski aktor telewizyjny oraz filmowy. Najbardziej znany z filmów "Uwikłanie", "Słodko gorzki", "Pół serio" oraz serialu telewizyjnego "Szkoła".
Życiorys.
Absolwent PWST w Krakowie – Filii we Wrocławiu. W latach 1998–2005 występował w Teatrze im. Ludwika Solskiego w Tarnowie.

</doc>
<doc id="5356737" url="https://pl.wikipedia.org/wiki?curid=5356737" title="Dzierynki">
Dzierynki

Dzierynki – dawna leśniczówka. Tereny, na których leżała, znajdują się obecnie na Białorusi, w obwodzie mińskim, w rejonie wilejskim, w sielsowiecie Chocieńczyce.
Historia.
W czasach zaborów w gminie Chocieńczyce, w powiecie wilejskim, w guberni wileńskiej Imperium Rosyjskiego.
W latach 1921–1945 leśniczówka leżała w Polsce, w województwie wileńskim, w powiecie wilejskim, w gminie Chocieńczyce.
Powszechny Spis Ludności z 1921 roku nie podał danych dotyczących miejscowości. W 1931 w 1 domu zamieszkiwało 6 osób.
Wierni należeli do parafii rzymskokatolickiej w Ilji i parafii prawosławnej w Chocieńczycach. Miejscowość podlegała pod Sąd Grodzki w Ilji i Okręgowy w Wilnie; właściwy urząd pocztowy mieścił się w Chocieńczycach.

</doc>
<doc id="5356742" url="https://pl.wikipedia.org/wiki?curid=5356742" title="Feliksowo (rejon wileński)">
Feliksowo (rejon wileński)

Feliksowo – dawny zaścianek. Tereny, na których leżał, znajdują się obecnie na Białorusi, w obwodzie mińskim, w rejonie wilejskim, w sielsowiecie Chocieńczyce.
Historia.
W czasach zaborów w gminie Chocieńczyce, w powiecie wilejskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie wilejskim, w gminie Chocieńczyce.
Powszechny Spis Ludności z 1921 roku niepodał danych dotyczących miejscowości. W 1931 w 1 domu zamieszkiwało 6 osób.
Wierni należeli do parafii rzymskokatolickiej w Ilji i parafii prawosławnej w Chocieńczycach. Miejscowość podlegała pod Sąd Grodzki w Ilji i Okręgowy w Wilnie; właściwy urząd pocztowy mieścił się w Chocieńczycach.

</doc>
<doc id="5356743" url="https://pl.wikipedia.org/wiki?curid=5356743" title="Pczełarowo (obwód Dobricz)">
Pczełarowo (obwód Dobricz)

Pczełarowo () – wieś w Bułgarii, w obwodzie Dobricz, w gminie Generał Toszewo. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 września 2022 roku miejscowość liczyła 532 mieszkańców.

</doc>
<doc id="5356744" url="https://pl.wikipedia.org/wiki?curid=5356744" title="Pczełarowo">
Pczełarowo



</doc>
<doc id="5356749" url="https://pl.wikipedia.org/wiki?curid=5356749" title="Mistrzostwa Świata w biegu 24-godzinnym 2015">
Mistrzostwa Świata w biegu 24-godzinnym 2015

11. Mistrzostwa Świata w biegu 24-godzinnym 2015 – zawody lekkoatletyczne, które odbyły się 11 i 12 kwietnia 2015 w Turynie.
Polska drużyna kobiet zdobyła brązowy medal, a w rywalizacji mężczyzn Paweł Szynal srebrny medal indywidualnie.

</doc>
<doc id="5356752" url="https://pl.wikipedia.org/wiki?curid=5356752" title="Fieniewo">
Fieniewo

Fieniewo – dawna wieś. Tereny, na których leżała, znajdują się obecnie na Białorusi, w obwodzie mińskim, w rejonie wilejskim, w sielsowiecie Wiazyń.
Historia.
W czasach zaborów dobra w gminie Chocieńczyce, w powiecie wilejskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie wilejskim, w gminie Chocieńczyce.
Według Powszechnego Spisu Ludności z 1921 roku zamieszkiwało tu 86 osób, wszystkie były wyznania prawosławnego. Jednocześnie 1 mieszkaniec zadeklarował polską a 85 białoruską przynależność narodową. Było tu 12 budynków mieszkalnych. W 1931 w 10 domach zamieszkiwały 64 osoby.
Wierni należeli do parafii prawosławnej w Chocieńczycach. Miejscowość podlegała pod Sąd Grodzki w Ilji i Okręgowy w Wilnie; właściwy urząd pocztowy mieścił się w Chocieńczycach.

</doc>
<doc id="5356757" url="https://pl.wikipedia.org/wiki?curid=5356757" title="Helianów">
Helianów

Helianów – dawny majątek. Tereny, na których leżał, znajdują się obecnie na Białorusi, w obwodzie mińskim, w rejonie wilejskim, w sielsowiecie Chocieńczyce.
Historia.
W czasach zaborów w gminie Chocieńczyce, w powiecie wilejskim, w guberni wileńskiej Imperium Rosyjskiego.
W latach 1921–1945 folwark a następnie majątek leżał w Polsce, w województwie wileńskim, w powiecie wilejskim, w gminie Chocieńczyce.
Według Powszechnego Spisu Ludności z 1921 roku zamieszkiwały tu 22 osoby, 6 było wyznania prawosławnego, 3 staroobrzędowego 13 mojżeszowego. Jednocześnie 6 mieszkańców zadeklarowało białoruską, 13 żydowską a 3 rosyjską przynależność narodową. Były tu 4 budynki mieszkalne. W 1931 w 1 domu zamieszkiwało 27 osób.
Wierni należeli parafii prawosławnej w Chocieńczycach. Miejscowość podlegała pod Sąd Grodzki w Ilji i Okręgowy w Wilnie; właściwy urząd pocztowy mieścił się w Chocieńczycach.

</doc>
<doc id="5356760" url="https://pl.wikipedia.org/wiki?curid=5356760" title="Aleksander Hałat">
Aleksander Hałat

Aleksander Zenon Hałat (ur. 28 listopada 1936 w Radomsku, zm. 23 listopada 2022) – rzeźbiarz, profesor, doktor habilitowany, kierownik Katedry Malarstwa, Rysunku i Rzeźby Akademii Sztuk Pięknych w Łodzi.
Życiorys.
Hałat urodził się w 1936 w Radomsku. W latach 1955–1961 studiował Państwowej Wyższej Szkole Sztuk Plastycznych w Łodzi. W 1961 został wykładowcą na uczelni, a w 1991 kierownikiem Katedry Malarstwa, Rysunku i Rzeźby na Wydziale Grafiki i Malarstwa. Był profesorem Akademii Sztuk Pięknych im. Władysława Strzemińskiego w Łodzi – prowadził Pracownię Rzeźby, posiadał stopień doktora habilitowanego.
Był członkiem grup artystycznych takich jak: „Nowa Linia” (1961–1963), „Konkret” (1970–1972). W ramach drugiej z nich uczestniczył w wystawach autorskich, happeningach.
Życie prywatne.
Jego żoną była malarka Roma Hałat. Został pochowany na cmentarzu świętego Rocha na Radogoszczu w Łodzi.
Twórczość.
Twórczość Hałata to przede wszystkim rzeźby i instalacje, które tworzy w cyklach. Jego dzieła wypełniają znaki, symbole i cytaty z dzieł sztuki dawnej. Artysta tworzy formy proste. Jego dzieła stanowią filozoficzną refleksję nad problemami poznania i istnienia. Prace artysty wystawiane był na 11 wystawach indywidualnych oraz około 100 wystawach okręgowych, ogólnopolskich i międzynarodowych.

</doc>
<doc id="5356761" url="https://pl.wikipedia.org/wiki?curid=5356761" title="Horki (rejon wilejski)">
Horki (rejon wilejski)

Horki – dawny zaścianek. Tereny, na których leżał, znajdują się obecnie na Białorusi, w obwodzie mińskim, w rejonie wilejskim, w sielsowiecie Chocieńczyce.
Historia.
W czasach zaborów w gminie Chocieńczyce, w powiecie wilejskim, w guberni wileńskiej Imperium Rosyjskiego
W latach 1921–1945 zaścianek leżał w Polsce, w województwie wileńskim, w powiecie wilejskim, w gminie Chocieńczyce.
Według Powszechnego Spisu Ludności z 1921 roku zamieszkiwało tu 9 osób, 8 było wyznania rzymskokatolickiego, 1 prawosławnego. Jednocześnie wszyscy mieszkańcy zadeklarowali polską przynależność narodową. Był tu 1 budynek mieszkalnych. W 1931 w 1 domu zamieszkiwało 6 osób.
Wierni należeli do parafii rzymskokatolickiej w Ilji i parafii prawosławnej w Chocieńczycach. Miejscowość podlegała pod Sąd Grodzki w Ilji i Okręgowy w Wilnie; właściwy urząd pocztowy mieścił się w Chocieńczycach.

</doc>
<doc id="5356764" url="https://pl.wikipedia.org/wiki?curid=5356764" title="Purkynie">
Purkynie



</doc>
<doc id="5356766" url="https://pl.wikipedia.org/wiki?curid=5356766" title="Purkyne">
Purkyne



</doc>
<doc id="5356769" url="https://pl.wikipedia.org/wiki?curid=5356769" title="Hrybowe">
Hrybowe

Hrybowe – dawny zaścianek. Tereny, na których leżał, znajdują się obecnie na Białorusi, w obwodzie mińskim, w rejonie wilejskim, w sielsowiecie Chocieńczyce.
Historia.
W czasach zaborów w gminie Chocieńczyce, w powiecie wilejskim, w guberni wileńskiej Imperium Rosyjskiego. W 1865 roku własność Terleckich.
W latach 1921–1945 zaścianek leżał w Polsce, w województwie wileńskim, w powiecie wilejskim, w gminie Chocieńczyce.
Powszechny Spis Ludności z 1921 roku nie podał danych dotyczących miejscowości. W 1931 w 6 domach zamieszkiwało 36 osób.
Wierni należeli do parafii rzymskokatolickiej w Ilji i parafii prawosławnej w Chocieńczycach. Miejscowość podlegała pod Sąd Grodzki w Ilji i Okręgowy w Wilnie; właściwy urząd pocztowy mieścił się w Chocieńczycach.

</doc>
<doc id="5356772" url="https://pl.wikipedia.org/wiki?curid=5356772" title="Hulniówka">
Hulniówka

Hulniówka – dawny zaścianek. Tereny, na których leżał, znajdują się obecnie na Białorusi, w obwodzie mińskim, w rejonie wilejskim, w sielsowiecie Chocieńczyce. Miejscowość leżała nad rzeką Konotopką.
Historia.
W czasach zaborów w gminie Chocieńczyce, w powiecie wilejskim, w guberni wileńskiej Imperium Rosyjskiego.
W latach 1921–1945 folwark leżał w Polsce, w województwie wileńskim, w powiecie wilejskim, w gminie Chocieńczyce.
Według Powszechnego Spisu Ludności z 1921 roku zamieszkiwało tu 14 osób, 12 było wyznania rzymskokatolickiego, 2 prawosławnego. Jednocześnie 12 mieszkańców zadeklarowało polską a 2 białoruską przynależność narodową. Były tu 2 budynki mieszkalne. W 1931 w 3 domach zamieszkiwało 14 osób.
Wierni należeli do parafii rzymskokatolickiej w Ilji. Miejscowość podlegała pod Sąd Grodzki w Ilji i Okręgowy w Wilnie; właściwy urząd pocztowy mieścił się w Chocieńczycach.

</doc>
<doc id="5356775" url="https://pl.wikipedia.org/wiki?curid=5356775" title="Samochód rozpoznania skażeń FUGrs">
Samochód rozpoznania skażeń FUGrs

Samochód rozpoznania skażeń FUGrs – węgierski specjalistyczny pojazd wojsk chemicznych będący na wyposażeniu pododdziałów rozpoznania skażeń, wykorzystywany między innymi w Wojsku Polskim.
Charakterystyka pojazdu.
W 1969 specjaliści z Ośrodka Badawczego Sprzętu Chemicznego zakończyli badania dotyczące dostosowania wyeksploatowanych już samochodów opancerzonym rozpoznania ogólnowojskowego typu FUG do standardów rozpoznania chemicznego. Przed przekazaniem ich do pododdziałów rozpoznania skażeń wykonano odpowiednie prace modernizacyjne. Modernizacja polegała na zamontowaniu na FUG-u wyrzutni znaków ostrzegawczych, wyrzutni naboi sygnałowych oraz odpowiednich gniazdek i uchwytów niezbędnych do zamocowania wyposażenia specjalnego. Załogę stanowiło trzech żołnierzy.

</doc>
<doc id="5356776" url="https://pl.wikipedia.org/wiki?curid=5356776" title="Irenowo">
Irenowo

Irenowo – dawny zaścianek. Tereny, na których leżał, znajdują się obecnie na Białorusi, w obwodzie mińskim, w rejonie wilejskim, w Chocieńczyce.
Historia.
W czasach zaborów w gminie Chocieńczyce, w powiecie wilejskim, w guberni wileńskiej Imperium Rosyjskiego.
W latach 1921–1945 folwark a następnie zaścianek leżał w Polsce, w województwie wileńskim, w powiecie wilejskim, w gminie Chocieńczyce.
Według Powszechnego Spisu Ludności z 1921 roku zamieszkiwało tu 12 osób, 11 było wyznania rzymskokatolickiego, 1 prawosławnego. Jednocześnie 11 mieszkańców zadeklarowało polską a 1 białoruską przynależność narodową. Były tu 2 budynki mieszkalne. W 1931 w 2 domach zamieszkiwało 8 osób.
Wierni należeli do parafii rzymskokatolickiej w Ilji i parafii prawosławnej w Chocieńczycach. Miejscowość podlegała pod Sąd Grodzki w Ilji i Okręgowy w Wilnie; właściwy urząd pocztowy mieścił się w Chocieńczycach.

</doc>
<doc id="5356780" url="https://pl.wikipedia.org/wiki?curid=5356780" title="Język kachin">
Język kachin



</doc>
<doc id="5356781" url="https://pl.wikipedia.org/wiki?curid=5356781" title="Język kaczin">
Język kaczin



</doc>
<doc id="5356782" url="https://pl.wikipedia.org/wiki?curid=5356782" title="Język lushai">
Język lushai



</doc>
<doc id="5356788" url="https://pl.wikipedia.org/wiki?curid=5356788" title="Kartometr">
Kartometr



</doc>
<doc id="5356793" url="https://pl.wikipedia.org/wiki?curid=5356793" title="Program polskiej współpracy rozwojowej „Polska pomoc”">
Program polskiej współpracy rozwojowej „Polska pomoc”



</doc>
<doc id="5356796" url="https://pl.wikipedia.org/wiki?curid=5356796" title="Medaliści mistrzostw Polski seniorów w biegu na 50 kilometrów">
Medaliści mistrzostw Polski seniorów w biegu na 50 kilometrów

Medaliści mistrzostw Polski seniorów w biegu na 50 kilometrów – zdobywcy medali seniorskich mistrzostw Polski w konkurencji biegu na 50 kilometrów.
Bieg na 50 kilometrów mężczyzn w randze mistrzostw Polski rozgrywany jest od 2022 roku.
Klasyfikacja medalowa.
W historii mistrzostw Polski seniorów na podium tej imprezy stanęło w sumie 3 zawodników.

</doc>
<doc id="5356798" url="https://pl.wikipedia.org/wiki?curid=5356798" title="Władysław Bucki">
Władysław Bucki

Władysław Bucki (ur. 25 stycznia 1942) – polski piłkarz występujący na pozycji obrońcy, reprezentant Polski U-19.
Kariera piłkarska.
Wychowanek Stali Sosnowiec. W pierwszej drużynie zadebiutował 7 sierpnia 1960 r. w meczu I ligi Lechia Gdańsk - Stal (3:2). Ostatni występ zaliczył 22 lipca 1967 w meczu Pucharu Intertoto Zagłębie Sosnowiec - Djurgardens IF Sztokholm (4:1). W sezonie 1967/1968 został zawodnikiem Motoru Lublin, z którym wywalczył awans do II ligi. W Lublinie występował do 1974 r. W kolejnych latach występował w barwach Siarki Tarnobrzeg i Piaskovii Piaski.
Statystyki piłkarskie.
W I lidze rozegrał 4 mecze jako zawodnik Stali Sosnowiec.
Europejskie puchary.
W europejskich rozgrywkach wystąpił 1 raz w sezonie 1967.
Kariera reprezentacyjna.
W latach 1959-1960 wystąpił w reprezentacji Polski U-19 w 8 meczach jako zawodnik Stali Sosnowiec.

</doc>
<doc id="5356806" url="https://pl.wikipedia.org/wiki?curid=5356806" title="Aparatownia obliczeniowo-analityczna AOAS">
Aparatownia obliczeniowo-analityczna AOAS

Aparatownia obliczeniowo-analityczna AOAS – rodzaj aparatowni będącej na wyposażeniu wojsk chemicznych ludowego Wojska Polskiego.
Charakterystyka AOAS-D.
Aparatownia obliczeniowo-analityczna AOAS-D została zaprojektowana w 1973 przez pracowników Ośrodka Badawczego Sprzętu Chemicznego. Wchodziła w skład wyposażenia stacji obliczeniowo-analitycznych skażeń stanowisk dowodzenia dywizji ogólnowojskowych i lotniczych, kwatermistrzowskiego stanowiska dowodzenia armii oraz polowych baz frontu. Zamontowana była na nadwoziu typu 117 AUM samochodu STAR-660. Była przeznaczona do nawiązywania łączności telefonicznej i radiowej z elementami systemu wykrywania skażeń oraz zbierania i przekazywania danych o uderzeniach bronią masowego rażenia i skażeniach. Stanowiła środek transportu i miejsce pracy dla żołnierzy stacji obliczeniowo-analitycznej skażeń. Obsługa liczyła od 6 do 8 osób.
Charakterystyka AOAS-A.
Aparatownia obliczeniowo-analityczna AOAS-A stanowiła wyposażenie stacji obliczeniowo-analitycznej skażeń stanowiska dowodzenia i kwatermistrzowskiego stanowiska dowodzenia frontu oraz stanowiska dowodzenia armii. Urządzenia aparatowni były rozmieszczone w nadwoziu samochodu STAR-266 oraz na przyczepie jednoosiowej. Była miejscem pracy dla ośrodka obliczeniowo-analitycznego odpowiedniego szczebla dowodzenia.

</doc>
<doc id="5356807" url="https://pl.wikipedia.org/wiki?curid=5356807" title="Krzyż Milenijny w Skopje">
Krzyż Milenijny w Skopje



</doc>
<doc id="5356809" url="https://pl.wikipedia.org/wiki?curid=5356809" title="Superpuchar Serbii w piłce siatkowej mężczyzn (2022)">
Superpuchar Serbii w piłce siatkowej mężczyzn (2022)

Superpuchar Serbii w piłce siatkowej mężczyzn 2022 – dwunasta edycja rozgrywek o Superpuchar Serbii zorganizowana przez Serbski Związek Piłki Siatkowej ("Odbojkaški savez Srbije", OSSRB). Mecz rozegrany został 11 października 2022 roku w małej hali Centrum sportowo-biznesowego Vojvodina ("Sportski i poslovni centar Vojvodina") w Nowym Sadzie. Wzięły w nim udział dwa kluby: mistrz Serbii w sezonie 2021/2022 – oraz zdobywca Pucharu Serbii w tym sezonie – .
Po raz drugi zdobywcą Superpucharu Serbii został klub .

</doc>
<doc id="5356810" url="https://pl.wikipedia.org/wiki?curid=5356810" title="FK Igman Konjic">
FK Igman Konjic

FK Igman Konjic (bośn. FK Igman Konjic) – bośniacki klub piłkarski, mający siedzibę w mieście Konjic, w środkowej części kraju, grający od sezonu 2022/23 w Premijer lidze Bośni i Hercegowiny.
Historia.
Chronologia nazw:
Klub piłkarski FK Prenj został założony w Konjic w 1920 roku. Pierwsze mistrzostwa Jugosłowiańskiego Związku Piłki Nożnej rozpoczęły się dopiero w 1923 roku. Zespół walczył w rozgrywkach prowincji o awans do rozgrywek finałowych o mistrzostwo Królestwa Serbów, Chorwatów i Słoweńców (nazwa państwa 3 października 1929 została zmieniona na "Królestwo Jugosławii"), ale nigdy nie zakwalifikował się do finałów.
Po zakończeniu II wojny światowej 29 listopada 1945 nowy parlament proklamował powstanie Federacyjnej Ludowej Republiki Jugosławii (FLRJ) (na mocy konstytucji z 1963 r. zmieniono nazwę kraju na Socjalistyczną Federacyjną Republikę Jugosławii - SFRJ). Od 1945 rozpoczęto rozgrywać mistrzostwa nowej Jugosławii. Klub nie odgrywał znaczącej roli w mistrzostwach Jugosławii i występował w niższych ligach miejskich lub regionalnych. W sezonie 1947/48 zespół startował z nazwą FK Nono Belša/Prenj w Republičkiej lidze NR Bosne i Hercegovine (D3), zajmując 5 miejsce w grupie I. Potem wrócił do nazwy FK Prenj, a w sezonie 1952 debiutował w rozgrywkach Potsavezu Mostar (D2), klasyfikując się na trzeciej pozycji w 2.grupie. W kolejnym sezonie 1952/53 na drugim poziomie zajął 5.miejsce w Podsaveznej nogometnej lidze – Mostar. Jednak od sezonu 1953/54 wprowadzono reformę systemu lig i klub był zmuszony grać na czwartym poziomie w "Oblasna liga Sarajevo". W sezonie 1958/59 klub z nazwą FK Igman zakwalifikował się do finałów kwalifikacji o 2.ligę, wygrywając 2.grupę zachodnią. W sezonie 1959/60 zajął 11.miejsce w 2.lidze – Grupa Zapad (D2), po czym spadł z powrotem do niższych lig. Dopiero w sezonie 1965/66 jako FK Željezničar startował w Hercegovačka nogometna zona, zajmując piąte miejsce. W 1967 roku klub wrócił do nazwy FK Igman. W sezonie 1969/70 zwyciężył w Hercegovačkiej nogometnej zonie i w następnym sezonie startował w 2. lidze – Grupie Jug (D2). Po sześciu latach w 1976 spadł do Republičkiej nogometnej ligi BiH, a rok później do Regionalnej nogometnej ligi BiH – Jug. W 1981 wrócił do Republičkiej ligi, ale w 1984 został znów zdegradowany. W 1986 wrócił do trzeciego poziomu. Po reformie 1988 kontynuował grę w Međurepubličkoj lidze. Na trzecim poziomie jugosłowiańskiej piłki nożnej występował do 1990 roku, a w sezonie 1990/91 grał w Republičkiej nogometnej lidze BiH - grupie Jug (D4).
Kiedy w 1992 roku wybuchła wojna w Jugosławii klub nie rozgrywał oficjalnych gier aż do 1994 roku. Po zakończeniu wojny klub startował w sezonie 1995/96 w drugiej lidze Związku Piłkarskiego Bośni i Hercegowiny (D2). Po zajęciu drugiego miejsca awansował do barażów. Najpierw wygrał 2:1 ćwierćfinał z Sloboda Tuzla, a potem w turnieju finałowym uzyskał końcową trzecią lokatę. Po reorganizacji systemu lig sezon 1998/99 rozpoczął w Prva B liga NS Bosne i Hercegovine. W 2000 reorganizowano po raz kolejny system lig. Wprowadzono Premijer Ligę, a pierwsza liga FBiH spadła w hierarchii na drugi poziom. Sezon 2000/01 zespół zakończył na 16.miejscu w Prva nogometna liga FBiH (D2), dlatego następny sezon 2001/02 rozpoczął w nowej Druga nogometna liga FBiH – Jug (D3). W 2006 awansował do pierwszej ligi (D2), ale po dwóch latach spadł na rok do drugiej ligi. W latach 2011-2013 oraz 2015-2017 zespół również grał na trzecim poziomie. W sezonie 2021/22 zajął pierwsze miejsce w pierwszej lidze FBiH i awansował do Premijer ligi Bośni i Hercegowiny.
Barwy klubowe, strój, herb, hymn.
Klub ma barwy czerwono-białe. Piłkarze swoje domowe spotkania zazwyczaj grają w czerwonych koszulkach, czerwonych spodenkach oraz czerwonych getrach.
Sukcesy.
Trofea międzynarodowe.
Do chwili obecnej klub jeszcze nigdy nie zakwalifikował się do rozgrywek europejskich.
Poszczególne sezony.
Rozgrywki międzynarodowe.
Europejskie puchary.
Nie uczestniczył w rozgrywkach europejskich.
Struktura klubu.
Stadion.
Klub piłkarski rozgrywa swoje mecze domowe na stadionie Gradskim w Konjicu, który może pomieścić 5.000 widzów.

</doc>
<doc id="5356817" url="https://pl.wikipedia.org/wiki?curid=5356817" title="Ministerstwo Pracy i Opieki Społecznej (Izrael)">
Ministerstwo Pracy i Opieki Społecznej (Izrael)

Ministerstwo Pracy, Spraw Społecznych i Opieki Społecznej (hebr.: משרד העבודה, הרווחה והשירותים החברתיים) – izraelskie ministerstwo odpowiedzialne za nadzorowanie zatrudnienia, zapewnienie dobrobytu dla społeczeństwa izraelskiego oraz nadzorowanie świadczonych usług.
Ministerstwo zostało utworzone w 1948.
Ministrowie.
Lista ministrów pracy:

</doc>
<doc id="5356819" url="https://pl.wikipedia.org/wiki?curid=5356819" title="Arktyczna Nizina Nadbrzeżna">
Arktyczna Nizina Nadbrzeżna

Arktyczna Nizina Nadbrzeżna () – nizina w północnej części Alaski (Stany Zjednoczone), położona pomiędzy wybrzeżem Oceanu Arktycznego (mórz Beauforta i Czukockiego) a pasmem Gór Brooksa, na północ od koła podbiegunowego. Znajduje się w granicach okręgu administracyjnego North Slope.
Nizina rozciąga się z zachodu na wschód na długości ponad 600 km, z północy na południe – od 15 do 250 km. Wybrzeże przeważająco niskie (0–3 m n.p.m.), miejscami klifowe (do 15 m n.p.m.), teren wznosi się łagodnie w kierunku południowym, nie przekracza 200 m n.p.m. Teren pokryty wieczną zmarzliną, w okresie letnim – podmokły. W północnej części niziny występują liczne jeziora, termokras. Główną rzeką przepływającą przez nizinę jest Colville.
Największym miastem jest Utqiaġvik (dawniej Barrow). Występują tu złoża ropy naftowej i gazu ziemnego.

</doc>
<doc id="5356820" url="https://pl.wikipedia.org/wiki?curid=5356820" title="Arctic Coastal Plain">
Arctic Coastal Plain



</doc>
<doc id="5356821" url="https://pl.wikipedia.org/wiki?curid=5356821" title="Władysław Czapliński (rzeźbiarz)">
Władysław Czapliński (rzeźbiarz)

Władysław Ksawery Czapliński (ur. 14 września 1878 w Będkowie, zm. 7 czerwca 1929 w Łodzi) – polski rzeźbiarz, autor pomników i nagrobków.
Życiorys.
Czapliński pochodził z Będkowa. Był absolwentem Akademii Sztuk Pięknych w Monachium. W Łodzi mieszkał przy ul. Cmentarnej 10. W tym mieście w 1914 założył zakład kamieniarski, gdzie tworzył rzeźby portretowe, nagrobki oraz pomniki. W późniejszym okresie współpracował z zakładem kamieniarskim Antoniego i Jerzego Urbanowskich. Uczestniczył w wystawach, które odbywały się w Łodzi w latach: 1901, 1905, 1912, 1924, w Poznaniu w 1903 oraz w Warszawie w Towarzystwie Zachęty Sztuk Pięknych w latach: 1905, 1913, 1914, 1919, 1924, a także w 1902 w Salonie Aleksandra Krywulta, a także pośmiertnie w latach 2013–2014 na wystawie „Zakład Urbanowskich. Rodzina Dzieło Twórcy” w Muzeum Miasta Łodzi.
Jego prace znajdują się m.in. w zbiorach Łazienek Królewskich.
Posiada symboliczny grób w części rzymskokatolickiej Starego Cmentarza w Łodzi.

</doc>
<doc id="5356826" url="https://pl.wikipedia.org/wiki?curid=5356826" title="Craig Stevens (aktor)">
Craig Stevens (aktor)

Craig Stevens (org. Gail Shikles Jr), ur. 8 lipca 1918 w Liberty, zm. 10 maja 2000 w Los Angeles – amerykański aktor filmowy i telewizyjny.
Biografia.
Gail Shikles junior (bo tak brzmiało prawdziwe nazwisko aktora) urodził się w Liberty w stanie Missouri, jako syn Marie i Gaila Shiklesów. Gail junior w 1936 roku ukończył stomatologię na Uniwersytecie Missouri-Kansas City. Z aktorstwem zetknął się w studenckich klubach amatorskich, lecz wciągnęło go ono do tego stopnia, że porzucił studia i wyjechał do Hollywood. W latach 40. ukończył aktorstwo na Uniwersytecie Kansas w Lawrence. Debiutował w 1939 roku pod pseudonimem Michael Galew filmie pt. "Coast Guard". Już w następnym obrazie, głośnym "Pan Smith jedzie do Waszyngtonu" Franka Capry z tego samego roku, pojawił jako Craig Stevens i jako taki występował do końca kariery.
W czasie wojny służył w United States Army Air Corps, gdzie jako aktor występował w filmach propagandowo-szkoleniowych wytwórni First Motion Picture Unit. Jednocześnie grał w filmach wytwórni Warner Bros. W 1942 roku zagrał swoją pierwszą rolę główną – w filmie klasy „B” pt. "Spy Ship".
Na początek lat 50., po wygaśnięciu kontraktu z Warner Bros., datowany jest również jego debiut w telewizji, na której z biegiem czasu koncentrował się coraz bardziej. Za największy jego sukces na „szklanym ekranie” uchodzi rola serialu telewizji NBC pt. "Peter Gunn". Tytułowa kreacja prywatnego detektywa, w którą wcielał się przez 114 odcinków w ciągu kolejnych trzech lat (1958–1961) przyniosła Stevensowi olbrzymią popularność. Spodobał się zarówno widzom, jak i krytykom, którzy uznali, że Stevens stworzył swoją kreacją nowy typ bohatera filmu kryminalnego – miłego i inteligentnego detektywa, przeciwstawiając go ówcześnie przyjętemu wzorcowi wyrachowanego, zimnego brutala. W 1967 roku pojawiła się kinowa wersja serialu ("Gunn"), w której główną rolę powierzono Stevensowi. Film nie odniósł już jednak takiego sukcesu jak serial.
W latach 1956–1965 wraz ze swoją żoną Alexis Smith (również aktorką) występowali w musicalach, w tym również na Broadway’u ("Plain and Fancy", "Mary, Mary", "Here’s Love").
Telewizja była w ogóle medium, w którym Stevens sprawdzał się najlepiej jako aktor i showman. W latach 50. i 60. wystąpił w wielu telewizyjnych serialach, sitcomach i popularnych programach typu talk-show (jako „guest-star”).
Jego ostatni występ aktorski miał miejsce w 1988 roku.
Ze względu na warunki fizyczne (188 cm wzrostu) i doskonałą aparycję, dużo grał i występował. Podczas swojej blisko 50-letniej kariery wystąpił w ponad pięćdziesięciu filmach i blisko dziewięćdziesięciu serialach TV.
Craig Stevens zmarł na raka w Cedars-Sinai Medical Center w Los Angeles 10 maja 2000 roku w wieku 81 lat. Ze sporego majątku, który pozostawił, ufundowano stypendium imienia jego i jego żony (Alexis i Craig Stevens Performing Arts) przyznawane przez Uniwersytet Kansas studentom wydziału teatralnego tej uczelni.
Filmografia (wybór).
i in.
Życie osobiste.
18 czerwca 1944 roku Stevens poślubił aktorkę Alexis Smith. Byli bezdzietnym małżeństwem przez 49 lat, aż do śmierci Alexis w 1993 roku.

</doc>
<doc id="5356827" url="https://pl.wikipedia.org/wiki?curid=5356827" title="Stadion Sportowy im. Bronisława Bagińskiego w Barlinku">
Stadion Sportowy im. Bronisława Bagińskiego w Barlinku

 Stadion Sportowy im. Bronisława Bagińskiego w Barlinku – stadion piłkarsko-lekkoatletyczny znajdujący się w Barlinku. Na tym obiekcie rozgrywają mecze piłkarze Pogoni Barlinek. Stadion nosi imię Bronisława Bagińskiego – m.in. wieloletniego prezesa Pogoni Barlinek (wtedy pod nazwą ZKS „Stoczniowiec”), dyrektora Zakładów Urządzeń Okrętowych „Bomet”, czy też inicjatora budowy stadionu.
Położenie.
Stadion położony jest przy ulicy Sportowej w Barlinku, nad Jeziorem Barlineckim, w południowo-wschodniej części miasta. Obiekt od północy i zachodu okala Jezioro Barlineckie, od wschodu osiedle domków jednorodzinnych wraz z lasem i Górą Wisielców, a od południa plaża miejska. Nieopodal stadionu, od strony północno-wschodniej, przebiega ulica Strzelecka, która stanowi część drogi wojewódzkiej nr 156.
Historia.
Przed II wojną światową w miejscu stadionu znajdował się plac sportowy. Obiekt powstał po wojnie i od początku służył piłkarzom Pogoni Barlinek. W latach 1961–1963 pracownicy Zakładów Urządzeń Okrętowych „Bomet” w Barlinku zbudowali w czynie społecznym zaplecze stadionu. W latach 1968–1970 obiekt został przebudowany, a w latach 1977–1979 rozbudowano jego zaplecze. W latach 2010–2011 stadion przeszedł kolejną przebudowę, w wyniku której zbudowano nową trybunę główną z 960 krzesełkami i częściowym zadaszeniem, oraz położono tartanową, czterotorową (sześć na prostej) bieżnię i nową murawę boiska. W latach 2018–2023 wybudowano nowy budynek klubowy wraz z zapleczem.
W 1979 roku rozegrano tutaj finał Pucharu Polski na szczeblu województwa gorzowskiego.
18 listopada 1979 roku odbył się tu mecz juniorskich reprezentacji Polski i NRD U-18, który wygrali gospodarze 3:0. Ponownie na barlineckim stadionie juniorskie reprezentacje Polski i NRD, tym razem do lat 21, spotkały się 27 marca 1985 roku. Padł remis, a mecz przyciągnął 4000 widzów.
W lipcu 1980 r. stał się on jedną z aren piłkarskiego turnieju czterech państw juniorów do 18 lat, organizowanego na terenie ówczesnego województwa gorzowskiego. W ramach turnieju 18 lipca 1980 roku na barlineckim stadionie rozegrano mecz pomiędzy Norwegią a Danią, który wygrała reprezentacja Norwegii 3:2. Spotkanie przyciągnęło 1500 widzów.
15 sierpnia 2007 roku na stadionie odbył się mecz 3 kolejki IV ligi zachodniopomorskiej Pogoń Barlinek – Pogoń Szczecin, który zgromadził 2000 kibiców.

</doc>
<doc id="5356829" url="https://pl.wikipedia.org/wiki?curid=5356829" title="Stadion Pogoni Barlinek">
Stadion Pogoni Barlinek



</doc>
<doc id="5356830" url="https://pl.wikipedia.org/wiki?curid=5356830" title="Henryk Kobyliński">
Henryk Kobyliński

Henryk Kobyliński (ur. 28 października 1926 w Katowicach) – polski malarz i mozaikarz.
Biografia.
Henryk Kobyliński urodził się 28 października 1926 w Katowicach. W latach 1951–1956 odbył studia w Państwowej Wyższej Szkole Sztuk Plastycznych w Gdańsku. Jego profesorami byli: Jan Wodyński, Stanisław Borysowski, Jan Cybis, Jacek Żuławski. Dyplom z malarstwa sztalugowego i ściennego uzyskał w 1957 roku.
W 1962 roku Kobyliński wziął udział w zamkniętym konkursie dla katowickiej katedry. Przygotowany wraz z Karolem Gierlotką i Janem Stasiniewiczem projekt zdobył II miejsce. W 1961 roku wziął udział w zorganizowanej w Warszawie wystawie z okazji 15-lecia PRL, w 1962 w Wystawie Okręgowej ZPAP w Katowicach. W 1970 roku wystawił prace na wystawie „Grupy Sopot” zorganizowanej w Gliwicach. W 1978 roku Kobyliński wziął udział w wystawie w Muzeum Śląskim w Katowicach, gdzie podarował społeczeństwu trzy swoje dzieła: "Zmierzch", "Hałdy" oraz "Martwą naturę". W 1979 roku wziął udział w wystawie z okazji 35-lecia, w 1980 w wystawie w MPiK-u w Siemianowicach Śląskich.
Realizacje.
Często współpracując z innymi artystami Henryk Kobyliński był autorem wielu realizacji ściennych i witraży na Górnym Śląsku i w Zagłębiu Dąbrowskim:

</doc>
<doc id="5356831" url="https://pl.wikipedia.org/wiki?curid=5356831" title="Jamkowatość pnia gruszy">
Jamkowatość pnia gruszy

Jamkowatość pnia gruszy – choroba gruszy wywoływana przez wirusa "Apple stem pitting virus", ASPV).
Wirus ASPV jest rozprzestrzeniony na całym świecie. Wśród roślin uprawnych w Polsce wywołuje choroby: jamkowatość pnia jabłoni, jamkowatość pnia gruszy i żółtaczka nerwów liści gruszy. Nieznany jest żaden wektor przenoszący wirusa ASPV. Przenoszony jest wyłącznie przez materiał używany do okulizacji i szczepienia, w sadzie może rozprzestrzeniać się także przez zrosty korzeniowe. Zapobiega się chorobie poprzez używanie do nasadzeń zdrowych sadzonek, a do szczepienia i okulizacji podkładek, zrazów i oczek pozbawionych wirusów

</doc>
<doc id="5356833" url="https://pl.wikipedia.org/wiki?curid=5356833" title="Żółtaczka nerwów liści gruszy">
Żółtaczka nerwów liści gruszy

Żółtaczka nerwów liści gruszy () – choroba gruszy wywoływana przez wirusa "Apple stem pitting virus", ASPV.
Wirus ASPV (dawniej "Pear vein yellows and red mottel virus") jest rozprzestrzeniony na całym świecie. W Polsce wywołana przez niego żółtaczka nerwów liści gruszy jest chorobą dość częstą. Wśród roślin uprawnych w Polsce wirus ten wywołuje także jamkowatość pnia jabłoni i jamkowatość pnia gruszy.
Pierwsze objawy choroby pojawiają się na gruszy pod koniec maja. Są to podłużne, jasnożółte smugi wzdłuż bocznych nerwów liści. U odmian wrażliwych ('Bera Hardy', 'Bonkreta Williamsa', 'Komisówka', 'Konferencja', 'Lukasówka') przebarwienia są czerwonobrunatne i występują nie tylko wzdłuż nerwów, ale także w postaci plam. W latach o chłodnej i wilgotnej pogodzie objawy choroby nasilają się. Najsilniej występują u młodych drzew, u starszych drzew choroba ma łagodniejszy przebieg, a czasem jest bezobjawowa.
Epidemiologia i ochrona.
Nieznany jest żaden wektor przenoszący wirusa ASPV. Przenoszony jest wyłącznie przez materiał używany do okulizacji i szczepienia, w sadzie może rozprzestrzeniać się także przez zrosty korzeniowe. Jego okres inkubacji trwa od 10 miesięcy do dwóch lat.
Można tylko zapobiegać chorobie poprzez używanie do nasadzeń zdrowych, pozbawionych wirusów sadzonek. Do produkcji podkładek używać należy zdrowych nasion. Zrazy do szczepienia pobiera się ze zdrowych drzew. Odkaża się je termiczne przez przetrzymywanie w temperaturze 37 oC przez 21 dni.

</doc>
<doc id="5356837" url="https://pl.wikipedia.org/wiki?curid=5356837" title="Adam Nowak (lekarz)">
Adam Nowak (lekarz)

Adam Aleksander Nowak (ur. 1930, zm. 9 października 2022) – polski lekarz dermatolog, prof. dr hab.
Życiorys.
Obronił pracę doktorską, następnie uzyskał stopień doktora habilitowanego. 14 lipca 1992 uzyskał tytuł profesora nauk medycznych. Pracował w Katedrze Chorób Skórnych i Wenerycznych na Wydziale Stomatologii Pomorskiej Akademii Medycznej w Szczecinie.

</doc>
<doc id="5356839" url="https://pl.wikipedia.org/wiki?curid=5356839" title="Andrzej Bodył">
Andrzej Bodył

Andrzej Bodył – polski biolog, dr hab. nauk ścisłych i przyrodniczych, adiunkt Zakładu Biologii, Ewolucji i Ochrony Bezkręgowców Wydziału Nauk Biologicznych Uniwersytetu Wrocławskiego.
Życiorys.
W 1991 ukończył studia biologii środowiskowej na Uniwersytecie Wrocławskim, 18 grudnia 1997 obronił pracę doktorską "Analiza procesów nabywania organelli komórkowych na przykładzie złożonych plastydów Chromista i Chlorarachniophyta", 21 listopada 2019 habilitował się na podstawie pracy zatytułowanej "Ewolucja plastydów a drogi importu białek u jednokomórkowych organizmów eukariotycznych".
Awansował na stanowisko adiunkta w Zakładzie Biologii, Ewolucji i Ochrony Bezkręgowców na Wydziale Nauk Biologicznych Uniwersytetu Wrocławskiego.
Jest członkiem Rady Dyscypliny Naukowej – Nauk Biologicznych Uniwersytetu Wrocławskiego.

</doc>
<doc id="5356843" url="https://pl.wikipedia.org/wiki?curid=5356843" title="Dagmara Hering">
Dagmara Hering

Dagmara Anna Hering – polska lekarka, hipertensjolog, dr hab. nauk medycznych, profesor Katedry Nadciśnienia Tętniczego i Diabetologii Wydziału Lekarskiego Gdańskiego Uniwersytetu Medycznego.
Życiorys.
W 2000 ukończyła studia medyczne w Akademii Medycznej w Gdańsku, 22 czerwca 2006 obroniła pracę doktorską "Wpływ palenia papierosów i spożywania alkoholu na aktywność układu współczulnego u chorych z nadciśnieniem tętniczym", 5 grudnia 2013 habilitowała się na podstawie pracy zatytułowanej "Rola układu współczulnego w etiopatogenezie nadciśnienia tętniczego i przewlekłej choroby nerek - wybrane aspekty patofizjologiczne i terapeutyczne". 28 listopada 2019 uzyskała tytuł profesora nauk medycznych i nauk o zdrowiu.
Została zatrudniona na stanowisku adiunkta na University of Western Australia, oraz w Katedrze Nadciśnienia Tętniczego i Diabetologii na Wydziale Lekarskim z Oddziałem Stomatologicznym Gdańskiego Uniwersytetu Medycznego.
Jest profesorem Katedry Nadciśnienia Tętniczego i Diabetologii Wydziału Lekarskiego Gdańskiego Uniwersytetu Medycznego, oraz członkiem Rady Dyscypliny Naukowej – Nauk Medycznych Gdańskiego Uniwersytetu Medycznego.

</doc>
<doc id="5356849" url="https://pl.wikipedia.org/wiki?curid=5356849" title="Język seselwa">
Język seselwa



</doc>
<doc id="5356862" url="https://pl.wikipedia.org/wiki?curid=5356862" title="Rajd Tulipanów 1967">
Rajd Tulipanów 1967

Rajd Tulipanów 1967 (19. Internationale Tulpenrallye) – 19 edycja rajdu samochodowego Rajd Tulipanów rozgrywanego w Holandii. Rozgrywany był od 24 do 27 kwietnia 1967 roku. Była to szósta runda Rajdowych Mistrzostw Europy w roku 1967.

</doc>
<doc id="5356863" url="https://pl.wikipedia.org/wiki?curid=5356863" title="Morris Mini Cooper S">
Morris Mini Cooper S



</doc>
<doc id="5356864" url="https://pl.wikipedia.org/wiki?curid=5356864" title="Sunbeam Imp Rally">
Sunbeam Imp Rally



</doc>
<doc id="5356865" url="https://pl.wikipedia.org/wiki?curid=5356865" title="Mistrzostwa Świata w Lekkoatletyce 1987 – dziesięciobój mężczyzn">
Mistrzostwa Świata w Lekkoatletyce 1987 – dziesięciobój mężczyzn

Dziesięciobój mężczyzn – jedna z konkurencji rozgrywanych podczas lekkoatletycznych mistrzostw świata w 1987 na Stadionie Olimpijskim w Rzymie.
Zwycięzcą został Torsten Voss z Niemieckiej Republiki Demokratycznej. Tytułu zdobytego na poprzednich mistrzostwach nie obronił Daley Thompson z Wielkiej Brytanii, który tym razem zajął 9. miejsce.

</doc>
<doc id="5356867" url="https://pl.wikipedia.org/wiki?curid=5356867" title="BMW 2000 Ti">
BMW 2000 Ti



</doc>
<doc id="5356890" url="https://pl.wikipedia.org/wiki?curid=5356890" title="Fundacja „W krajobrazie”">
Fundacja „W krajobrazie”

Fundacja "W krajobrazie" - organizacja pozarządowa o statusie organizacji pożytku publicznego z Sząbruka, założona 30 stycznia 2018 r. przez Mariusza Antolaka. Do rejestru stowarzyszeń wpisana 27 kwietnia 2018 r..
Działalność.
Fundacja specjalizuje się w edukacji ekologicznej, ogrodnictwie i architekturze krajobrazu. Prowadzi badania naukowe, warsztaty, wykłady, kampanie edukacyjne oraz zajęcia pozalekcyjne dla uczniów. W ramach międzynarodowych projektów Global Garden Project i Jadalny krajobraz (Edible landscape)realizuje edukacyjne ogrody przyszkolne i społeczne w Polsce i Afryce(Kenii i Republice Zielonego Przylądka). Prowadzi ogród pokazowy - Leśną Polanę Edukacyjną "Stacja Permakultura". Od 2020 r. organizuje zajęcia w ramach Olsztyńskich Dniach Nauki i Sztuki. Promuje turystykę zrównoważoną. 
Linki zewnętrzne.
Strona główna Fundacji "W krajobrazie"

</doc>
<doc id="5356891" url="https://pl.wikipedia.org/wiki?curid=5356891" title="Eleonora Wolff">
Eleonora Wolff

Eleonora Wolff z domu Oesterreicher (zm. 25 września 1859 w Warszawie) – polska pianistka pochodzenia żydowskiego, ceniona w środowisku muzycznym. Józef Elsner dedykował jej "Kwartet fortepianowy F-dur". Wraz z mężem prowadziła w Warszawie salon muzyczny. Babka Henryka Wieniawskiego.

</doc>
<doc id="5356892" url="https://pl.wikipedia.org/wiki?curid=5356892" title="Okręg miejski Yilo Krobo">
Okręg miejski Yilo Krobo

Okręg miejski Yilo Krobo – jeden z trzydziestu trzech dystryktów w Regionie Wschodnim, w Ghanie. Według spisu w 2021 roku liczy 117,2 tys. mieszkańców. Stolicą administracyjną dystryktu jest miasto Somanya. Inne większe miasteczko to Nkurakan.

</doc>
<doc id="5356895" url="https://pl.wikipedia.org/wiki?curid=5356895" title="The Breakup Song (They Don’t Write ’Em)">
The Breakup Song (They Don’t Write ’Em)

The Breakup Song (They Don’t Write ’Em) – piosenka rockowa zespołu The Greg Kihn Band, wydana w 1981 roku jako singel promujący album "Rockihnroll".
Charakterystyka.
W piosence wykorzystano sample z utworu „Elevation” grupy Television. W warstwie tekstowej piosenka celebruje jakość dawnych piosenek o rozpadzie związku. Podmiot liryczny narzeka zarówno z uwagi na rozpad własnego związku, jak i fakt, iż muzycy obecnie nie tworzą już dobrych utworów na ten temat.
Odbiór i covery.
Był to pierwszy hit zespołu The Greg Kihn Band. Piosenka zajęła 15. miejsce na liście Hot 100. Była notowana także na 33. miejscu w Nowej Zelandii.
Utwór był coverowany w 2011 roku przez Eddy'ego McManusa oraz w 2022 roku przez 8 Bit Arcade. Sample z niego w 2008 roku wykorzystał Yelawolf w utworze „Gone”.

</doc>
<doc id="5356897" url="https://pl.wikipedia.org/wiki?curid=5356897" title="Zarząd Przemysłu Maszynowego i Mechanizacji Leśnictwa">
Zarząd Przemysłu Maszynowego i Mechanizacji Leśnictwa

Zarząd Przemysłu Maszynowego i Mechanizacji Leśnictwa – jednostka organizacyjna Ministerstwa Leśnictwa istniejąca w latach 1951–1972, powołana w celu zorganizowania i dostosowania produkcji maszyn i sprzętu specyficznie leśnego do potrzeb gospodarstwa i przemysłu leśnego oraz mechanizacji pracy.
Powołanie Zarządu.
Na podstawie uchwały Prezydium Rządu z 1951 r. w sprawie utworzenia w Ministerstwie Leśnictwa, Zarządu Przemysłu Maszynowego i Mechanizacji Leśnictwa ustanowiono Zarząd.
Przedmiot działania Zarządu.
Przedmiotem działania Zarządu był operatywny nadzór, koordynacja, kontrola i ogólne kierownictwo przedsiębiorstw podległych, a w szczególności:
Zniesienie Zarządu.
Na podstawie uchwały Rady Ministrów z 1972 r. w sprawie utraty mocy obowiązującej niektórych uchwał Rady Ministrów, Prezydium Rządu, Komitetu Ekonomicznego Rady Ministrów i Komitetu Ministrów do Spraw Kultury, ogłoszonych w Monitorze Polskim zlikwidowano Zarządu.

</doc>
<doc id="5356904" url="https://pl.wikipedia.org/wiki?curid=5356904" title="Jeorjos Romeos">
Jeorjos Romeos

Jeorjos Romeos (; ur. 14 kwietnia 1934 w m. Pagi na Korfu, zm. 24 lutego 2023) – grecki polityk i dziennikarz, parlamentarzysta, eurodeputowany II i III kadencji, w latach 1996–1998 minister porządku publicznego.
Życiorys.
Studiował w Wyższej Szkole Ekonomii i Biznesu w Atenach, rozpoczął jednocześnie karierę dziennikarską w lokalnych periodykach z Korfu. Od 1958 do 1981 publikował w działach parlamentarnym i politycznym gazety „To Wima”, doszedł do stanowiska jej redaktora naczelnego. Był także redaktorem gazet „Wimatos” i „Neon” oraz korespondentem zagranicznym. Zyskał rozpoznawalność dzięki dziennikarskiemu śledztwu dotyczącemu zamordowania lewicowego polityka Grigorisa Lambrakisa w 1963. Podczas rządów junty czarnych pułkowników w 1971 więziony przez siedem miesięcy ze względu na przynależność do podziemnego Ogólnogreckiego Ruchu Wyzwolenia Andreasa Papandreu. Od 1981 do 1984 pozostawał dyrektorem generalnym Ellinikí Radiofonía Tileórasi. Opublikował kilka książek.
Zaangażował się w działalność polityczną w ramach Panhelleńskiego Ruchu Socjalistycznego, od 1994 wchodził w skład komitetu centralnego partii. W 1984 i 1989 wybierany na posła do Parlamentu Europejskiego. Został wiceprzewodniczącym frakcji socjalistycznej, a od 1987 do 1992 pozostawał wiceprzewodniczącym PE. Zrezygnował z mandatu w 1993, następnie zajmował stanowiska wiceministra gospodarki narodowej (1993–1995) i spraw zagranicznych (1995–1996). W 1996 wszedł w skład Parlamentu Hellenów, następnie od stycznia 1996 do października 1998 wykonywał obowiązki ministra porządku publicznego. Odszedł ze stanowiska wkrótce po nieudanej akcji policji, w trakcie której przetrzymujący zakładników Sorin Matei zdetonował granat. W 2000 powrócił do dziennikarstwa.
Odznaczany Krzyżem Wielkim Orderem Zasługi Cywilnej (1998) i Orderu Honoru IV klasy (2015), wyróżniony nagrodami dziennikarskimi. Żonaty z Marią Chadzopulu.

</doc>
<doc id="5356907" url="https://pl.wikipedia.org/wiki?curid=5356907" title="Kotka na rozpalonym blaszanym dachu">
Kotka na rozpalonym blaszanym dachu



</doc>
<doc id="5356916" url="https://pl.wikipedia.org/wiki?curid=5356916" title="Pokrzywniak (zupa)">
Pokrzywniak (zupa)



</doc>
<doc id="5356917" url="https://pl.wikipedia.org/wiki?curid=5356917" title="Centralny Inspektorat Standaryzacji">
Centralny Inspektorat Standaryzacji

Centralny Inspektorat Standaryzacji – jednostka organizacyjna Ministerstwa Handlu Zagranicznego (od 1996 r. Ministerstwa Rolnictwa i Gospodarki Żywnościowej), istniejąca w latach 1952–2001, powołana w celu kontroli i weryfikacji jakość handlową towarów rolno-spożywczych w obrocie z zagranicą oraz badania poszczególnych faz eksportu i importu towarów. 
Powołanie Inspektoratu.
Na podstawie uchwały Prezydium Rządu z 1951 r. w sprawie organizacji Centralnego Inspektoratu Standaryzacji powołano Inspektorat.
Zadania Inspektoratu.
Do zadań Inspektoratu należało:
Zadania Inspektoratu z 1996 r..
Na podstawie ustawy 1996 r. o państwowym nadzorze standaryzacyjnym towarów rolno-spożywczych w obrocie z zagranicą do zadań Inspektoratu należało w szczególności:
Inspektorat przy wykonywaniu zadań współdziałał z organami celnymi oraz innymi organami kontroli.
Kierowanie Inspektoratem.
Inspektoratem kierował Dyrektor, powoływany i odwoływany przez Ministra Rolnictwa i Gospodarki Żywnościowej.
Wicedyrektorzy Centralnego Inspektoratu Standaryzacji byli powoływani i odwoływani przez Ministra Rolnictwa i Gospodarki Żywnościowej na wniosek Dyrektora Centralnego Inspektoratu Standaryzacji.
Ocena jakości handlowej.
Ocena jakości handlowej obejmowała jedną lub kilka następujących czynności:
Połączenie Inspektoratów.
Na mocy ustawy z 2000 r. o jakości handlowej artykułów rolno-spożywczych utworzona została Inspekcja Jakości Handlowej Artykułów Rolno-Spożywczych, która powstała z połączenia Centralnego Inspektoratu Standaryzacji z Państwową Inspekcją Skupu i Przetwórstwa Artykułów Rolnych.

</doc>
<doc id="5356920" url="https://pl.wikipedia.org/wiki?curid=5356920" title="Antonia Iwanowa">
Antonia Iwanowa



</doc>
<doc id="5356937" url="https://pl.wikipedia.org/wiki?curid=5356937" title="Park Narodowy Llanos de Challe">
Park Narodowy Llanos de Challe

Park Narodowy Llanos de Challe (hiszp. "Parque nacional Llanos de Challe") – park narodowy w Chile położony w regionie Atakama, w prowincji Huasco. Został utworzony 29 lipca 1994 roku i zajmuje obszar 457,08 km².
Opis.
Park obejmuje fragment pustyni Atakama na wybrzeżu Oceanu Spokojnego. W części wschodniej parku dominuje równina. Część zachodnia to Kordyliera Nadbrzeżna o wysokościach do 924 m n.p.m.
Klimat pustynny. Średnia roczna temperatura wynosi +17 °C z 11-12 miesiącami bez deszczu. 
Flora.
Flora parku składa się z ponad 220 gatunków, z których 14 jest endemicznych. Dwa z nich są zagrożone wyginięciem. Są to "Bomarea ovallei" i "Eriosyce crispa""." 
W parku rośnie głównie "Atriplex coquimbana", "Atriplex deserticola", "Copiapoa dealbata, Oxalis gigantea", "Encelia tomentosa", "Ophryosporus triangularis", "Eulychnia breviflora", "Adesmia argentea", "Bulnesia chilensis" i "Skytanthus acutus".
Fauna.
Z ssaków w parku żyją gwanako andyjskie, kururo niebieskawy, szynszyloszczur stokowy, żaglouch wielkouchy, szynszyla mała, skunksowiec andyjski, liściouch Darwina, nibylis andyjski, nibylis argentyński, tłustoogonek wytworny.
Na wybrzeżu występuje wydrak patagoński i uchatka patagońska. 
Ptaki żyjące w parku to m.in.: kondor wielki, sępnik różowogłowy, kaniuk amerykański, sokół wędrowny, karakara czubata, turko wąsaty, ibis maskowy, dróżniczek białobrzuchy, ślepowron zwyczajny, ostrygojad czarniawy, andówka mała, piaskownik długodzioby, negrzyk patagoński, dzierzbotyran czarnodzioby, płaskonos jasnogłowy, kormoran peruwiański, cyraneczka żółtodzioba, pójdźka ziemna, puchacz magellański, czapla złotawa, biegus długoskrzydły.

</doc>
<doc id="5356941" url="https://pl.wikipedia.org/wiki?curid=5356941" title="Rajd Koszyc 2022">
Rajd Koszyc 2022

48. Rajd Koszyce (48. Garrett Rally Košice) – 48. edycja Rajdu Koszyce. To rajd samochodowy, który rozegrano w dniach 21–23 października 2022 roku. Bazą rajdu było miasto Koszyce. była to ósma runda rajdowych samochodowych mistrzostw Polski w roku 2022 oraz siódma runda rajdowych mistrzostw Słowacji w roku 2022.
Rajd Koszyc wygrał po raz trzeci w karierze Grzegorz Grzyb na Skodzie Fabia Rally2 evo, był to jego piętnasty start w tej imprezie. Wynikiem tym Polak przypieczętował siódmy tytuł rajdowego Mistrza Słowacji. Drugie miejsce zajął Szwed Tom Kristensson jadący samochodem Hyundai i20 R5, dzięki temu Kristensson wywalczył tytuł rajdowego Mistrza Polski w sezonie 2022. Trzeci rajd ukończył Łotysz Mārtiņš Sesks.
Lista zgłoszeń.
Poniższa lista spośród 45 zgłoszonych zawodników obejmuje tylko zawodników startujących samochodami grupy R5 i niektórych z grupy 11.
Klasyfikacja generalna.
Dodatkowe punkty w klasyfikacji RSMP są przyznawane za ostatni odcinek specjalny – Power Stage.
Klasyfikacja końcowa kierowców RSMP 2022.
Punkty otrzymuje 15 pierwszych zawodników, którzy ukończą rajd według klucza:
Dodatkowe punkty zawodnicy zdobywają za ostatni odcinek specjalny zwany Power Stage, punktowany: za zwycięstwo – 5, drugie miejsce – 4, trzecie – 3, czwarte – 2 i piąte – 1 punkt.
W tabeli uwzględniono miejsce, które zajął zawodnik w poszczególnym rajdzie, a w indeksie górnym umieszczono miejsce zajęte na ostatnim, dodatkowo punktowanym odcinku specjalnym tzw. Power Stage.

</doc>
<doc id="5356943" url="https://pl.wikipedia.org/wiki?curid=5356943" title="We Young">
We Young

We Young – pierwszy minialbum NCT Dream – podgrupy południowokoreańskiego boysbandu NCT. Ukazał się 17 sierpnia 2017 roku, nakładem wytwórni SM Entertainment. Płytę promował singel „We Young". To był drugi i ostatni albumu, które nie zawierał Jaemina ze względu na jego przerwę zdrowotną.

</doc>
<doc id="5356946" url="https://pl.wikipedia.org/wiki?curid=5356946" title="Kanał Welebicki">
Kanał Welebicki

Kanał Welebicki () – kanał morski w Chorwacji, który łączy Vinodolski kanal z zatoką Novigradsko more poprzez cieśninę Novsko ždrilo.
Opis.
Jego długość wynosi ok. 120 km, a szerokość od 3–4 km. Największą głębokość – 112 metrów – osiąga w okolicy wyspy Rab. Inne wyspy kanału to m.in. Goli otok, Krk, Pag i Prvić. Do kanału przylega kraina geograficzna o nazwie Ravni kotari. Wybrzeża kanału są przeważnie skaliste, słabo zaludnione, z karłowatą roślinnością albo pozbawione jej całkowicie.
Największe miejscowości nad kanałem to Senj, Sveti Juraj, Karlobag i Starigrad, które znajdują się na stałym lądzie. Przebiegają przez niego trasy promowe na wyspy Pag i Rab. Na dnie kanału położone są rury wodociągowe, zaopatrujące te wyspy w wodę.

</doc>
<doc id="5356952" url="https://pl.wikipedia.org/wiki?curid=5356952" title="Tadeusz Minc">
Tadeusz Minc

Tadeusz Minc (ur. 4 lutego 1924 w Łodzi, zm. 28 lutego 1992 w Warszawie) – polski aktor i reżyser teatralny, kierownik artystyczny teatrów.
Życiorys.
Minc, wg informacji od rodziny, urodził się 31 stycznia 1924, niemniej znaczna część materiałów biograficznych wskazuje, że urodził się 4 lutego 1924. Podczas II wojny światowej przebywał w getcie łódzkim. W 1944 został wywieziony do Oświęcimia, Brzezinki i do Groß-Rosen. Po wyzwoleniu powrócił do Łodzi, gdzie podjął studia na Wydziale Mechanicznym Politechniki Łódzkiej, lecz szybko je przerwał na rzecz nauki w Państwowej Wyższej Szkoły Teatralnej w Łodzi, gdzie studiował w latach 1946–1949. Minc jak aktor zadebiutował jako Władek w „Omyłce” w Teatrze Powszechnym w Łodzi.
Minc był członkiem Grupy Młodych Aktorów – uczniów Leona Schillera, którym przewodzili Kazimierz Dejmek i Janusz Warmiński, i wraz z którymi został współtwórcą Teatru Nowego w Łodzi w 1949. W teatrze tym występował do 1967. Od 1962 zaangażował się w pracę reżyserską – w tej roli zadebiutował w „Zaczarowanej gospodzie” Władysława Smólskiego. W latach 1967–1969 pracował jako kierownik artystyczny i reżyser Teatru Wybrzeże w Gdańsku, rezygnując z aktorstwa. W latach 1969–1989 był reżyserem w Teatrze Narodowym w Warszawie. Gościnnie reżyserował także w innych teatrach. Jego ostatnim wyreżyserowanym spektaklem był „Ślub” Witolda Gombrowicza w Teatrze Polskim w Warszawie w 1991.
Życie prywatne.
Minc jest ojcem scenarzysty filmowego Marcelego Minca.
Został pochowany na cmentarzu Powązkowskim w Warszawie.
Nagrody i odznaczenia.
Źródło: "Culture.pl".

</doc>
<doc id="5356955" url="https://pl.wikipedia.org/wiki?curid=5356955" title="Batalion ON „Grudziądz”">
Batalion ON „Grudziądz”



</doc>
<doc id="5356964" url="https://pl.wikipedia.org/wiki?curid=5356964" title="Ravni kotari">
Ravni kotari

Ravni kotari – kraina geograficzna-historyczna w Chorwacji, część północnej Dalmacji. Rozpościera się od krasu Bukovica na północnym wschodzie do rzeki Krka i Prukljanskiego jezera na południowym zachodzie.
Geografia.
Obejmuje obszar fliszowy i wzgórza Gologuz i Mijanca. Miejscowe gleby są najżyźniejsze w regionie. Główną miejscowością jest Benkovac. Przez Ravni kotari przebiega autostrada A1 z Zagrzebia do Splitu.
Historia.
Najstarsze znaleziska archeologiczne pochodzą z V tysiąclecia p.n.e. W Stankovci, Benkovacu i Miranju znajdują się ruiny pochodzące z czasów rzymskich. Chrześcijaństwo pojawiło się w tym regionie w IV wieku. We wczesnym średniowieczu funkcjonowały tu ważne ośrodki państwa chorwackiego, tj. Nin, Karin, Bribir i Ostrovica. W XI wieku w okolicach Vrany założono klasztor benedyktynów. 
W 1409 roku Ravni kotari przeszły pod panowanie Republiki Weneckiej, a pomiędzy XV a XVI wiekiem w większości pod panowanie osmańskie, stanowiąc obszar przygraniczny. W tym czasie było to miejsce migracji ludności z Bośni i innych części Dalmacji. Na przełomie XVII i XVIII wieku region stał się częścią monarchii habsburskiej. 
W trakcie wojny w Chorwacji Ravni kotari były areną walk chorwacko-serbskich i znacznie ucierpiał.

</doc>
<doc id="5356970" url="https://pl.wikipedia.org/wiki?curid=5356970" title="Zadziczanie">
Zadziczanie

Zadziczanie, przywracanie dzikiej przyrody – proces odbudowy i powiększania przestrzeni, w których istnieje bioróżnorodność siedlisk i ekosystemów. Dotyczy odbudowy środowiska przyrodniczego całej planety. Zadziczanie jest często prowadzone na dużą skalę. Odtwarza się przy tym procesy zachodzące w przyrodzie, a czasem także reintrodukuje brakujące gatunki. Czasem stosuje się zamienniki, czyli gatunki pełniące tę samą funkcję w danym ekosystemie. Ma na celu zatrzymanie spadku bioróżnorodności przez stosowanie zasad zrównoważonego rozwoju w różnych dziedzinach życia. Ważnym elementem procesu zadziczania jest spowolnienie zmian klimatycznych.

</doc>
<doc id="5356976" url="https://pl.wikipedia.org/wiki?curid=5356976" title="Guárico (rzeka)">
Guárico (rzeka)

Guárico – rzeka w północnej Wenezueli. Liczy 483 km długości. Źródła rzeki znajdują się w Andach Karaibskich, a uchodzi do rzeki Apure. W górnym biegu znajdują się dwa zbiorniki retencyjne. 

</doc>
<doc id="5356978" url="https://pl.wikipedia.org/wiki?curid=5356978" title="Prukljansko jezero">
Prukljansko jezero

Prukljansko jezero (także "Prokljansko jezero") – jezioro w Chorwacji, w Dalmacji, w regionie Ravni kotari.
Opis.
Jest położone na terenie Parku Narodowego Krka, 5,5 km od Szybenika, w dolnym biegu rzeki Krka. Zajmuje powierzchnię 11,1 km². Jego wymiary to 6,7 × 2,8 km. Do jeziora dociera woda morska, w związku z czym na jego dnie woda jest słona – stężenie soli wynosi ok. 35‰. Z portem morskim w Szybeniku jezioro jest połączone Prukljanskim kanalem. Na jeziorze położona jest wysepka Stipanac.

</doc>
<doc id="5356987" url="https://pl.wikipedia.org/wiki?curid=5356987" title="Rajd Austrii 1967">
Rajd Austrii 1967

Rajd Austrii 1967 (38. International Österreichische Alpenfahrt) – 38 International Österreichische Alpenfahrt, rajd samochodowy rozgrywany w Austrii od 10 do 14 maja 1967 roku. Była to siódma runda Rajdowych Mistrzostw Europy w roku 1967. Rajd został rozegrany na nawierzchni szutrowej.

</doc>
<doc id="5356988" url="https://pl.wikipedia.org/wiki?curid=5356988" title="Opel Rekord Sprint">
Opel Rekord Sprint



</doc>
<doc id="5356994" url="https://pl.wikipedia.org/wiki?curid=5356994" title="Józef Konstanty Sosnowski">
Józef Konstanty Sosnowski

Józef Konstanty Sosnowski, ps. "Marian", "Mariański" (ur. 10 maja 1863 w Radoni, zm. 27 października 1933 w Łodzi) – aktor, śpiewak, reżyser.
Wczesne lata.
Był synem dzierżawcy wsi Leopolda Sosnowskiego i Pelagii z Byczkowskich. Ukończył gimnazjum realne w Warszawie.
Kariera aktorska.
Debiutował w warszawskim teatrze ogródkowym „Eldorado” (1880). Występował w zespołach teatrów prowincjonalnych: Aleksandra Myszkowskiego i Artura Józefa Nowakowskiego (sez. 1882/1883), Stanisława Trapszy i Jana Szymborskiego (1884), Juliana Grabińskiego (1885, 1887–1888), Kazimierza Sarnowskiego i Henryka Swaryczewskiego (ok. 1888), Feliksa Ratajewicza (1897), Eugeniusza Majdrowicza (1897). Współpracę ze stałymi teatrami rozpoczął w Poznaniu (ok. 1880), gdzie pracował również w latach 1889–1895. Współpracował z teatrami: łódzkim (sezony 1891/1892 oraz 1895/1896, 1897/1898) i lwowskim (sezony 1899/1900, 1906/07, 1923–1926), z Teatrem Miejskim w Krakowie (1900–1912 oraz 1917–1923, 1926–1930), Teatrem Polskim w Warszawie (1913–1917). Po 1930 nie był na stałe zaangażowany przez żaden teatr, dając gościnne występy, z których ostatni odbył się w dniu jego śmierci w Teatrze Miejskim w Łodzi.
W pierwszych latach kariery chciał zostać śpiewakiem operetkowym (m.in. śpiewał w "Zemście nietoperza"), później jednak rozwijał się jako aktor w rolach amantów i rolach bohaterskich w repertuarze klasycznym. Był uważany za jednego z najwybitniejszych tragików swojego pokolenia. Jako aktor był ceniony przez Stanisława Wyspiańskiego, który z myślą o nim pisał rolę Bolesława ("Bolesław Śmiały"). Poza tym odegrał m.in. role: Masynissy ("Irydion"), Pankracego ("Nie-boska komedia"), Księdza Marka ("Ksiądz Marek"), Wielkiego Księcia Konstantego ("Kordian"), Derwida ("Lilla Weneda"), Chłopicki ("Warszawianka"), Dziennikarza ("Wesele"), Odysa ("Powrót Odysa" Stanisława Wyspiańskiego), Makbeta ("Makbet"), Shylocka ("Kupiec wenecki"), Kasjusza ("Juliusz Cezar"). Ostatnią rolą, jaką grał był Samuel ("Sędziowie").
Kariera reżyserska.
Zaczął reżyserować sztuki teatralne podczas pobytu w Łodzi przed 1899 r. Reżyserował równie w okresie współpracy z Teatrem Miejskim w Krakowie. Chętnie reżyserował sztuki Stanisława Wyspiańskiego: "Bolesława Śmiałego", "Sędziów", "Powrót Odysa", "Wyzwolenie", "Klątwę" i "Akropolis", a także "Burzę", "Dziady" i "Peer Gynta".
Życie prywatne.
Był dwukrotnie żonaty z aktorkami teatralnymi: Florentyną Golańską oraz Władysławą Ordon. W 1900 r. stracił lewe oko podczas pojedynku na szable.

</doc>
<doc id="5357003" url="https://pl.wikipedia.org/wiki?curid=5357003" title="New Tafo Akim">
New Tafo Akim

New Tafo Akim – największe miasto dystryktu Abuakwa North, w Regionie Wschodnim, w Ghanie. Według spisu w 2010 roku liczy 31,5 tys. mieszkańców.

</doc>
<doc id="5357005" url="https://pl.wikipedia.org/wiki?curid=5357005" title="Perysperm">
Perysperm



</doc>
<doc id="5357006" url="https://pl.wikipedia.org/wiki?curid=5357006" title="Perysperma">
Perysperma



</doc>
<doc id="5357012" url="https://pl.wikipedia.org/wiki?curid=5357012" title="Gruczoł obojnaczy">
Gruczoł obojnaczy

Gruczoł obojnaczy – obupłciowa gonada płazińców oraz mięczaków, wytwarzająca zarówno plemniki (gamety męskie), jak i komórki jajowe (gamety żeńskie). U niektórych gatunków oba rodzaje gamet wytwarzane są jednocześnie, u innych natomiast gruczoł ten najpierw pełni funkcję jądra (wytwarza gamety męskie), a następnie jajnika (wytwarza gamety żeńskie), przy czym zmiana tej funkcjonalności może być jednorazowa w ciągu całego życia osobnika lub zachodzić cyklicznie.

</doc>
<doc id="5357015" url="https://pl.wikipedia.org/wiki?curid=5357015" title="Gavin Christie">
Gavin Christie

Gavin Christie (ur. 6 sierpnia 1981 w Nassau) – bahamski piłkarz, występujący na pozycji obrońcy w klubie Cavalier FC. Reprezentant kraju w piłce nożnej oraz piłce nożnej plażowej.
Życiorys.
Uczęszczał do University of Charleston, gdzie należał do uniwersyteckiej drużyny piłkarskiej Charleston Golden Eagles. Uniwersytet ukończył ze stopniem Bachelor of Science w zakresie medycyny sportowej. Grał następnie w czeskim Motorlecie Praga i bahamskim Cavalier FC. W 2015 roku był zawodnikiem College of the Bahamas FC, po czym wrócił do Cavalier FC.
W reprezentacji zadebiutował 5 marca 2000 roku podczas wygranego 3:1 meczu z Anguillą w ramach eliminacji do Mistrzostw Świata 2002. W reprezentacji występował do 2008 roku. Ogółem rozegrał w niej czternaście meczów, zdobywając jedną bramkę (przeciwko Saint Vincent i Grenadynom 23 listopada 2006 roku).
Od 2010 roku reprezentował także Bahamy w piłce nożnej plażowej. W 2017 roku był kapitanem reprezentacji podczas mistrzostw świata. Zdobył podczas nich dwie bramki – w spotkaniu ze Szwajcarią (2:3) i Senegalem (1:10).
Zawodowo zajmuje się prowadzeniem agencji nieruchomości C.A Christie Real Estate, którą założył w 2006 roku.

</doc>
<doc id="5357024" url="https://pl.wikipedia.org/wiki?curid=5357024" title="Mikul-Haradok">
Mikul-Haradok

Mikul-Haradok (; , "Mikul-Gorodok"; pol. hist. Mikul-Horodok, "Swacha") – wieś na Białorusi, w obwodzie homelskim, w rejonie oktiabrskim, w sielsowiecie Lubań, nad Tremlą.
Historia.
W XIX i w początkach XX w. folwark położony w Rosji, w guberni mińskiej, w powiecie bobrujskim. Opisywany był wówczas jako miejscowość odludna.
Po I wojnie światowej pod administracją polską, w Zarządzie Cywilnym Ziem Wschodnich, w okręgu mińskim, w powiecie bobrujskim. W wyniku postanowień traktatu ryskiego znalazł się w granicach Związku Sowieckiego. Od 1991 w niepodległej Białorusi.

</doc>
<doc id="5357025" url="https://pl.wikipedia.org/wiki?curid=5357025" title="Mikul-Horodok">
Mikul-Horodok



</doc>
<doc id="5357029" url="https://pl.wikipedia.org/wiki?curid=5357029" title="Chloë Moretz">
Chloë Moretz



</doc>
<doc id="5357032" url="https://pl.wikipedia.org/wiki?curid=5357032" title="Chloe Grace Moretz">
Chloe Grace Moretz



</doc>
<doc id="5357033" url="https://pl.wikipedia.org/wiki?curid=5357033" title="Kvarnerić">
Kvarnerić

Kvarnerić – zatoka w Chorwacji, część Morza Adriatyckiego i zatoki Kvarner.
Opis.
Kvarnerić jest położony pomiędzy wyspami Cres i Lošinj na zachodzie, Krk, Pag i Rab na wschodzie oraz Olib i Silba na południu. Mniejsze wyspy położone w zatoce to Trstenik, Dolfin, Veli Laganj, Mali Laganj i Ćutin Veli. Jego wymiary to 60 × 25 km, a maksymalna głębokość to 114 m.
Poprzez cieśninę Srednja vrata połączony jest z Zatoką Rijecką, poprzez cieśninę Kvarnerićka vrata z otwartym morzem, poprzez cieśninę Senjska vrata oraz Grgurovi kanal, Rapski kanal i Paški kanal z Kanałem Welebickim i poprzez Pohlipski kanal, Olipski kanal i Silbanski kanal z zatoką Virsko more. Na południowym zachodzie łączy się także z Lošinjskim kanalem. Kvarnerić stanowi najkrótszą drogę wodną z Rijeki na południe.

</doc>
<doc id="5357037" url="https://pl.wikipedia.org/wiki?curid=5357037" title="Lycée Saint-Louis-de-Gonzague">
Lycée Saint-Louis-de-Gonzague

Lycée Saint-Louis-de-Gonzague to prywatna katolicka placówka edukacyjna na podstawie umowy stowarzyszeniowej z państwem, potocznie nazywana „Franklin” w odniesieniu do ulicy, przy której się znajduje, w 16. dzielnicy Paryża. Założona w 1894 r. znajduje się pod opieką jezuitów i prowadzi edukację od przedszkola do klas przygotowawczych. Znany jest z doskonałości akademickiej.
Większość studentów decyduje się kontynuować naukę w klasach przygotowawczych, takich jak Lycée privé Sainte-Geneviève, Collège Stanislas lub Lycée Janson-de-Sailly. Następnie zwykle trafiają do czołowych francuskich Grande École, takich jak HEC Paris, ESSEC, ESCP (na studiach dotyczących biznesu i zarządzania) lub École Polytechnique, CentraleSupélec (na studiach inżynieryjnych i ścisłych). Franklin ma również wysoki wskaźnik akceptacji w Sciences Po Paris, gdzie studenci studiują w zakresie polityki publicznej i nauk społecznych. Studenci, którzy chcą studiować prawo, są zwykle przyjmowani na Université Paris-Panthéon-Assas lub, w przypadku dyplomu medycznego, na Université Paris Cité, które są uważane za najlepsze we Francji w swojej dziedzinie.

</doc>
<doc id="5357041" url="https://pl.wikipedia.org/wiki?curid=5357041" title="Siergiej Surowikin">
Siergiej Surowikin

Siergiej Władimirowicz Surowikin (; ur. 11 października 1966 w Nowosybirsku) – rosyjski wojskowy w stopniu generała armii, dowódca wojsk rosyjskich w Syrii (2017) i Ukrainie (2022, 2023).
Życiorys.
Wczesne lata, wojna w Afganistanie.
Urodził się 11 października 1966 r. w Nowosybirsku. W wojsku służył od 1983 r. (Siły Zbrojne ZSRR). W 1987 r. ukończył Wyższą Oficerską Szkołę Ogólnowojskową w Omsku z wyróżnieniem (złoty medal), dzięki czemu trafił do 2 Tamańskiej Dywizji Zmechanizowanej Gwardii. Jako dowódca plutonu będąc oficerem specnazu walczył w Afganistanie. Otrzymał w tym czasie Order Czerwonej Gwiazdy. W sierpniu 1991 został awansowany do stopnia kapitana obejmując stanowisko dowódcy batalionu.
Pucz moskiewski, studia, wojna domowa w Tadżykistanie.
W czasie moskiewskiego puczu w 1991 r. wydał rozkaz rozpędzenia tłumu, który blokował wjazd do Tunelu Czajkowskiego. Dowodzony przez niego 1 batalion strzelców zmotoryzowanych z 2 Dywizji Strzelców Zmotoryzowanych Gwardii jako jeden z nielicznych otworzył ogień do demonstrantów. Jego żołnierze zastrzelili dwóch demonstrantów, trzeciego rozjechały gąsienice bojowego wozu piechoty, ponadto kilka osób zostało rannych, w tym 6 żołnierzy z jego batalionu, poza tym został spalony jeden bojowy wóz piechoty, drugi został uszkodzony. Po upadku puczu Surowikin został za te działania swojego oddziału aresztowany i spędził 7 miesięcy w wojskowym areszcie śledczym Matrosskaja Tiszyna w oczekiwaniu na proces. Ostatecznie w grudniu 1991 r. na rozkaz prezydenta Borysa Jelcyna uwolniono go i ostatecznie oczyszczono z zarzutów, a także awansowano na stopień majora.
W 1992 r. 25-letni major został skierowany na studia do Akademii Wojskowej im. Frunzego. W czasie studiów był aresztowany i oskarżony o handel bronią, za co wymierzono mu w I instancji karę roku pozbawienia wolności w zawieszeniu, ale złożył apelację i został uniewinniony. W 1995 r. po ukończeniu akademii został mianowany dowódcą batalionu w Tadżykistanie podczas wojny domowej w tym kraju. Następnie był kolejno szefem sztabu 92 Pułku Strzelców Zmotoryzowanych, szefem sztabu i dowódcą 149 Pułku Strzelców Zmotoryzowanych Gwardii oraz szefem sztabu 201 Dywizji Strzelców Zmotoryzowanych. W międzyczasie, w 1998 r. został awansowany do stopnia pułkownika. W 2002 r. ukończył z wyróżnieniem Wojskową Akademię Sztabu Generalnego Sił Zbrojnych Federacji Rosyjskiej obejmując stanowisko dowódcy 34 Symferopolskiej Dywizji Zmechanizowanej. W 2003 został awansowany do stopnia generała majora.
Sprawa Cibizowa, druga wojna czeczeńska.
W 2004 r. będąc dowódcą 34 Symferopolskiej Dywizji Zmechanizowanej zlecił pobicie (oficjalnie za oddalenie się na 30 dni z miejsca służby bez pozwolenia) podwładnego, ppłk. Wiktora Cibizowa, który pracował w sztabie wyborczym kandydata opozycji do Dumy. W tym samym roku zginął jego zastępca ds. uzbrojenia dywizji, płk. Andriej Sztakal. Oficjalnie śmierć uznano za samobójstwo, mimo że zmarły zginął nie ze swojej broni, a z broni adiutanta Surowikina. Śledztwo jednak umorzono, przyjmując że Sztakal dostał broń od adiutanta dowódcy celem zdania jej do zbrojowni.
W czerwcu 2004 r. został wyznaczony na stanowisko dowódcy 42 Dywizji Strzelców Zmotoryzowanych, z którą wziął udział w drugiej wojnie czeczeńskiej, gdzie był do 2008 r. Jego dywizja stacjonowała w Kankali (obwód groźnieński). Zapewniał, że zabije trzech czeczeńskich żołnierzy za każdego poległego rosyjskiego żołnierza. Na początku czerwca 2005 r. grupa żołnierzy Specnazu z batalionu „Wostok”, podlegająca pod rozkazy Surowikina, zabiła jedną osobę i porwała jedenastu cywilów ze wsi Worozdinowskaja (rejon szełkowski). Za morderstwo i porwanie ukarano komendanta batalionu „Wostok”, Surowikinowi nie postawiono zarzutów, ofiary uprowadzenia zostały uznane za zaginione, ich los jest nieznany. 
Awanse, wojna domowa w Syrii.
Surowikin był też szefem sztabu – zastępcą dowódcy, potem dowódcą 20 Armii Gwardii. Następnie został wyznaczony na stanowisko szefa Głównego Zarządu Operacyjnego Sztabu Generalnego Sił Zbrojnych Federacji Rosyjskiej (ros. Главное оперативное управление ГШ ВС РФ), potem był szefem sztabu Nadwołżańsko-Uralskiego Okręgu Wojskowego, po czym objął funkcję szefa sztabu Centralnego Okręgu Wojskowego.
W grudniu 2010 r. otrzymał stopień generała porucznika, obejmując stanowisko szefa komisji, która miała zreformować Żandarmerię Wojskową, ale ostatecznie nie został jej dowódcą. W międzyczasie ukończył Instytut Wojskowy Ministerstwa Obrony, otrzymując dyplom prawnika. W latach 2013–2017 był dowódcą Wschodniego Okręgu Wojskowego. W grudniu 2013 r. został awansowany na stopień generała pułkownika.
Od 9 czerwca 2017 r. oficjalnie dowodził rosyjskimi wojskami w Syrii, wspierającymi reżim Baszszara el-Asada. W tym czasie wojska rebeliantów antyrządowych były w rozsypce, dzięki intensywnemu wsparciu rosyjskiego lotnictwa rządowi syryjskiemu, m.in. dzięki niemu w grudniu 2016 r. siły rządowe zdobyły Aleppo. Głównym przeciwnikiem władz syryjskich i Rosjan było Państwo Islamskie. Od października 2016 r. trwała iracka ofensywa na Mosul, a od grudnia 2016 r. kurdyjska na Ar-Rakkę. Głównym zadaniem dla syryjskiej armii wspieranej przez Rosjan była tzw. ofensywa pustynna, która zakończyła się sukcesem w czerwcu 2017 r., gdy osiągnięto iracką granicę. W październiku 2017 r. odblokowano oblężony przez ISIS Dajr az-Zaur. Surowikin nie wprowadził wielu zmian w organizacji sił przed jej rozpoczęciem, a postępy ofensywy były możliwe dzięki koordynacji lotnictwa i sił lądowych. Dowodził jeszcze bitwą o miasto Dara na południu Syrii, gdzie podjęto decyzję o zrównaniu miasta z ziemią wraz z mieszkańcami za pomocą ataków lotniczych. Intensywne bombardowania miast za czasów jego dowództwa spowodowały, że zyskał przydomek „rzeźnik z Syrii”.
Raport Human Rights Watch z 2020 r. wymienia Surowikina wśród rosyjskich i syryjskich dowódców wojskowych, którzy mogą ponosić odpowiedzialność dowódczą (tj. odpowiedzialność za działania swoich podwładnych) za naruszenia praw człowieka podczas ofensywy na prowincję Idlib, gdzie rosyjskie lotnictwo celowo uderzyło w infrastrukturę cywilną, w tym szpitale, pomimo możliwych ofiar. Dziennikarze BBC oskarżyli Surowikina o łamanie praw człowieka, w tym bombardowanie przez podległe mu wojska miasta w prowincji Idlib, podczas którego zginęło 58 osób i najprawdopodobniej użyto broni chemicznej.
W grudniu 2017 r. zakończył misję w Syrii i w uznaniu zasług otrzymał tytuł Bohatera Federacji Rosyjskiej oraz stanowisko dowódcy Sił Powietrzno-Kosmicznych (wcześniej Surowikin nie służył w lotnictwie). W tym samym roku dekretem prezydenta Rosji 51-letni generał pułkownik Siergiej Surowikin został mianowany nowym dowódcą sił powietrznych (VKS). W 2019 r. wrócił do Syrii na 4 miesiące, gdzie już nie prowadzono znaczących operacji. W sierpniu 2021 r. na podstawie dekretu Władimira Putina został mianowany generałem armii.
Inwazja Rosji na Ukrainę.
Od lutego 2022 r. został objęty unijnymi sankcjami za udział w inwazji Rosji na Ukrainę. W kwietniu 2022 r. przejął stanowisko dowódcy Południowej Grupy Wojsk, która w ramach inwazji Rosji na Ukrainę walczyła w obwodach zaporoskim, chersońskim i mikołajowskim. Na tym stanowisku nie osiągnął jednak sukcesów, nie zdołał bowiem dotrzeć do przedmieść Zaporoża i Mikołajowa. Odpowiada za oblężenie zakładów Azowstal w Mariupolu, które ostatecznie zostały zdobyte. We wrześniu 2022 r. rozpoczęła się ukraińska kontrofensywa, podległe mu wojska w ciężkich walkach broniły przyczółku na prawym brzegu Dniepru. Inicjator bombardowania cywilnej infrastruktury technicznej Ukrainy. 8 października 2022 r. został mianowany nowym głównodowodzącym wojsk rosyjskich na Ukrainie zastępując gen. armii Aleksandra Dwornikowa, który nie miał nadanego oficjalnie tytułu dowódcy sił rosyjskich na Ukrainie. Ramzan Kadyrow na swoim kanale telegramowym napisał:
10 października 2022 r. objął dowództwo nad całością wojsk rosyjskich na Ukrainie, przekształcone w Połączone Dowództwo Grupy Wojsk z zadaniem uproszczenia i scentralizowania struktur dowodzenia. W dniu objęcia przez niego dowództwa, w dwa dni po mianowaniu, wykazał się inicjatywą naruszenia praw człowieka, gdzie armia rosyjska rozpoczęła zmasowany atak na obiekty infrastruktury krytycznej (głównie energetycznej) na całym terytorium Ukrainy, w ponad 20 ukraińskich miastach, głównie w Kijowie, Lwowie, Żytomierzu, Tarnopolu, Chmielnickim, Konotopie, Charkowie, Krzywym Rogu, Zaporożu, Mikołajowie, Odessie, Dnieprze, Nikopolu, Słowiańsku i Iwano-Frankiwsku. 19 października 2022 r. udzielił wyreżyserowanego wywiadu rosyjskim mediom państwowym, stwierdzając: 
Po wprowadzeniu przez Putina stanu wojennego na okupowanych terytoriach obwodów chersońskiego, zaporoskiego, donieckiego i ługańskiego jego uwaga skupiała się na działaniach w obwodzie chersońskim. Wojska rosyjskie na jego polecenie podłożyły ładunki wybuchowe pod śluzy i podpory tamy w elektrowni wodnej w Nowej Kachowce pod Chersoniem z zamiarem powstrzymania kontrofensywy Ukrainy (większość terenu kachowskiej elektrowni wodnej rosyjskie wojska pod jego dowództwem zaminowały w kwietniu 2022 r.). Surowikin jednocześnie propagandowo zakomunikował, że „ma dane o przygotowanym ataku rakietowym na tamę elektrowni w Nowej Kachowce”. 11 stycznia 2023 ogłoszono, że przestał pełnić funkcję dowódcy połączonego zgrupowania wojsk rosyjskich w Ukrainie i otrzymał nominację na jednego z trzech zastępców nowego dowódcy, gen. Walerija Gierasimowa.
Życie prywatne.
Jego żona to Anna Borisowna Surowikina (ros. Анна Борисовна Суровикина), związana z biznesem, dyrektor generalna spółki akcyjnej „Argus-Holding” (ros. АО „Аргус-Холдинг”). W 2011 r. Leonid Wołkow (współpracownik Aleksieja Nawalnego) oskarżył spółkę Anny o oszustwa podatkowe, ale dochodzenie w tej sprawie zostało umorzone. Według danych za 2016 r., kiedy Surowikin dowodził oddziałami Wschodniego Okręgu Wojskowego, jego żona z dochodem 44,021 mln rubli zajęła drugie miejsce na liście najbogatszych małżonków pracowników Ministerstwa Obrony FR. Założycielka tartaku Argusles, który ostatecznie zbankrutował. Ma czworo dzieci: trzy córki i syna.
Ordery, odznaczenia i wyróżnienia.
i inne

</doc>
<doc id="5357044" url="https://pl.wikipedia.org/wiki?curid=5357044" title="Pomnik Mikołaja Kopernika w Chorzowie">
Pomnik Mikołaja Kopernika w Chorzowie

Pomnik Mikołaja Kopernika w Chorzowie – granitowy posąg upamiętniający osobę Mikołaja Kopernika autorstwa Jerzego Bandury z 1964 roku.
W 1955 rzeźbiarz Jerzy Bandura otrzymał Nagrodę Artystyczną Miasta Krakowa za projekt pomnika. Wykonany w granicie posąg o wysokości 4 m odsłonięto w 1964 roku. Usytuowany został w pobliżu Planetarium Śląskiego na terenie Parku Śląskiego w Chorzowie. Astronom przedstawiony został w postawie stojącej na okrągłej platformie. Kompozycja przypomina olbrzymi zegar słoneczny. Kopernik, z twarzą zwróconą ku niebu, trzyma w ręku glob. Pomnik wraz z budynkami planetarium stanowił całość architektoniczną.

</doc>
<doc id="5357046" url="https://pl.wikipedia.org/wiki?curid=5357046" title="Wioślarstwo na Letnich Igrzyskach Olimpijskich 1948 – ósemka mężczyzn">
Wioślarstwo na Letnich Igrzyskach Olimpijskich 1948 – ósemka mężczyzn

Rywalizacja w ósemkach mężczyzn w wioślarstwie na Letnich Igrzyskach Olimpijskich 1948 rozgrywana była między 5 a 9 sierpnia 1948 na torze regatowym Henley Royal Regatta w Henley-on-Thames.
Zgłoszono 12 osad z 12 krajów.
Format.
W rundzie 1 rozegrano cztery wyścigi, z których zwycięskie osady awanowały do półfinału, pozostałe zaś do repasaży. Z trzech wyścigów repasażowych zwycięzcy każdego wyścigu awansowali do półfinału pozostałe osady odpadały z rywalizacji.
Z trzech wyścigów półfinałowych zwycięzcy awanasowali do finału.

</doc>
<doc id="5357048" url="https://pl.wikipedia.org/wiki?curid=5357048" title="Wioślarstwo na Letnich Igrzyskach Olimpijskich 1948 – czwórka bez sternika mężczyzn">
Wioślarstwo na Letnich Igrzyskach Olimpijskich 1948 – czwórka bez sternika mężczyzn

Rywalizacja w czwórkach bez sternika mężczyzn w wioślarstwie na Letnich Igrzyskach Olimpijskich 1948 rozgrywana była między 5 a 9 sierpnia 1948 na torze regatowym Henley Royal Regatta w Henley-on-Thames.
Zgłoszono 10 osad z 10 krajów.
Format.
W rundzie 1 rozegrano cztery wyścigi, z których zwycięskie osady awanowały do półfinału, pozostałe zaś do repasaży. Z dwóch wyścigów repasażowych zwycięzcy każdego wyścigu awansowali do półfinału pozostałe osady odpadały z rywalizacji.
Z trzech wyścigów półfinałowych zwycięzcy awanasowali do finału.

</doc>
<doc id="5357051" url="https://pl.wikipedia.org/wiki?curid=5357051" title="Wioślarstwo na Letnich Igrzyskach Olimpijskich 1948 – czwórka ze sternikiem mężczyzn">
Wioślarstwo na Letnich Igrzyskach Olimpijskich 1948 – czwórka ze sternikiem mężczyzn

Rywalizacja w czwórkach ze sternikiem mężczyzn w wioślarstwie na Letnich Igrzyskach Olimpijskich 1948 rozgrywana była między 5 a 9 sierpnia 1948 na torze regatowym Henley Royal Regatta w Henley-on-Thames.
Zgłoszono 16 osad z 16 krajów.
Format.
W rundzie 1 rozegrano osiem wyścigów, z których zwycięskie osady awanowały do drugiej rundy, pozostałe zaś do repasaży. Z czterech wyścigów repasażowych zwycięzcy każdego wyścigu awansowali do drugiej rundy pozostałe osady odpadały z rywalizacji.
W drugiej rundzie rozegrano sześć wyścigów z których zwycięzcy awansowali do półfinałów. Z trzech wyścigów półfinałowych zwycięzcy awanasowali do finału.

</doc>
<doc id="5357056" url="https://pl.wikipedia.org/wiki?curid=5357056" title="Wioślarstwo na Letnich Igrzyskach Olimpijskich 1948 – dwójka ze sternikiem mężczyzn">
Wioślarstwo na Letnich Igrzyskach Olimpijskich 1948 – dwójka ze sternikiem mężczyzn

Rywalizacja w dwójkach ze sternikiem mężczyzn w wioślarstwie na Letnich Igrzyskach Olimpijskich 1948 rozgrywana była między 5 a 9 sierpnia 1948 na torze regatowym Henley Royal Regatta w Henley-on-Thames.
Zgłoszono 10 osad z 10 krajów.
Format.
W rundzie 1 rozegrano cztery wyścigi, z których zwycięskie osady awanowały do półfinału, pozostałe zaś do repasaży. Z dwóch wyścigów repasażowych zwycięzcy każdego wyścigu awansowali do półfinału pozostałe osady odpadały z rywalizacji.
Z trzech wyścigów półfinałowych zwycięzcy awanasowali do finału.

</doc>
<doc id="5357060" url="https://pl.wikipedia.org/wiki?curid=5357060" title="Wioślarstwo na Letnich Igrzyskach Olimpijskich 1948 – dwójka bez sternika mężczyzn">
Wioślarstwo na Letnich Igrzyskach Olimpijskich 1948 – dwójka bez sternika mężczyzn

Rywalizacja w dwójkach bez sternika mężczyzn w wioślarstwie na Letnich Igrzyskach Olimpijskich 1948 rozgrywana była między 5 a 9 sierpnia 1948 na torze regatowym Henley Royal Regatta w Henley-on-Thames.
Wystartowało 12 osad z 12 krajów.
Format.
W rundzie 1 rozegrano cztery wyścigi, z których zwycięskie osady awanowały do półfinału, pozostałe zaś do repasaży. Z trzech wyścigów repasażowych zwycięskie osady z każdego wyścigu awansowały do półfinału, pozostałe osady odpadały z rywalizacji.
Z trzech wyścigów półfinałowych zwycięskie osady z każdego wyścigu awansowały do finału.

</doc>
<doc id="5357061" url="https://pl.wikipedia.org/wiki?curid=5357061" title="Wzmacniacz smaku">
Wzmacniacz smaku

Wzmacniacz smaku – substancja nieposiadająca własnego wyraźnego smaku, ale dysponująca zdolnością intensyfikowania smaku innych produktów żywnościowych, do których jest dodana. 
Większość ze wzmacniaczy smaku to nośniki smaku umami. Do najpopularniejszych z nich należą:
Wzmacniacze smaku są powszechnie stosowane jako dodatki do żywności wytwarzanej przemysłowo. Substancje te dodawane są do żywności celem wzmocnienia lub przedłużenia smaku surowca podstawowego, który zaniknął lub osłabł podczas obróbki termicznej i innych procesów technologicznych intensywnie przekształcających poszczególne składniki (np. mięso oddzielane mechanicznie).

</doc>
<doc id="5357064" url="https://pl.wikipedia.org/wiki?curid=5357064" title="Wioślarstwo na Letnich Igrzyskach Olimpijskich 1948 – jedynka mężczyzn">
Wioślarstwo na Letnich Igrzyskach Olimpijskich 1948 – jedynka mężczyzn

Rywalizacja w jedynce mężczyzn w wioślarstwie na Letnich Igrzyskach Olimpijskich 1948 rozgrywana była między 5 a 9 sierpnia 1948 na torze regatowym Henley Royal Regatta w Henley-on-Thames.
Wystartowało 14 zawodników z 14 krajów.
Format.
W pierwszej rundzie rozegrano pięć wyścigów, z których zwycięzcy awansowali do półfinału, a pozostali zawodnicy awansowali do repasaży. Z trzech wyścigów repasażowych tylko zwycięzcy awansowali do półfinałów. Z półfinałów tylko zwycięzcy awansowli do finału. Pozostali zawodnicy odpadli z rywalizacji.

</doc>
<doc id="5357066" url="https://pl.wikipedia.org/wiki?curid=5357066" title="Wioślarstwo na Letnich Igrzyskach Olimpijskich 1948 – dwójka podwójna mężczyzn">
Wioślarstwo na Letnich Igrzyskach Olimpijskich 1948 – dwójka podwójna mężczyzn

Rywalizacja w dwójkach podwójnych mężczyzn w wioślarstwie na Letnich Igrzyskach Olimpijskich 1948 rozgrywana była między 5 a 9 sierpnia 1948 na torze regatowym Henley Royal Regatta w Henley-on-Thames.
Wystartowało 12 osad z 12 krajów.
Format.
W rundzie 1 rozegrano cztery wyścigi, z których zwycięskie osady awanowały do półfinału, pozostałe zaś do repasaży. Z trzech wyścigów repasażowych zwycięskie osady z każdego wyścigu awansowały do półfinału, pozostałe osady odpadały z rywalizacji.
Z trzech wyścigów półfinałowych zwycięskie osady z każdego wyścigu awansowały do finału.

</doc>
<doc id="5357073" url="https://pl.wikipedia.org/wiki?curid=5357073" title="Miotacz ognia FOG-2">
Miotacz ognia FOG-2

Miotacz ognia FOG-2 – radziecka broń służącą do walki na bliską odległość i przeznaczona do rażenia strumieniem ognia czołgów i siły żywej nieprzyjaciela. Znajdowała się także na wyposażeniu ludowego Wojska Polskiego.
Charakterystyka.
Miotacz FOG-2 był udoskonaloną wersją Miotacza FOG-1. Był bronią jednorazowego działania, a w celu ponownego wykorzystania należało go napełnić. Mieszanka zapalająca była wyrzucana pod ciśnieniem gazów prochowych powstałych przy spalaniu się ładunku prochowego.
Miał kształt walca, a w jego górnej pokrywie znajdowały się dwa otwory: w jednym umieszczano ładunek miotający, przez drugi przechodziła rura syfonowa, której końcowa część stanowiła prądownicę. Po napełnieniu zbiornika w komorze nabojowej na ładunku miotającym umieszczano ładunek zapłonowy z zapalnikiem elektrycznym lub mechanicznym i ładunek prochowy. W momencie odpalenia zapalał się najpierw ładunek zapłonowy, a następnie prochowy. Gazy prochowe tłoczyły mieszankę zapalającą ku przeponie. Przy odpowiednim ciśnieniu przepona pękała i z prądownicy wytryskiwał strumień mieszanki zapalającej. W tym momencie zapalał ją płomień ładunku zapalającego. W momencie oddawania strzału miotacz musiał być wkopany w ziemię lub przymocowany do słupa, muru lub innego przedmiotu. Transport miotacza na stanowisko ogniowe odbywał się poprzez przetaczanie go po ziemi.
Budowa.
W skład zestawu wchodziły:

</doc>
<doc id="5357074" url="https://pl.wikipedia.org/wiki?curid=5357074" title="Mięśnie oddechowe">
Mięśnie oddechowe

Mięśnie oddechowe – grupa mięśni składająca się głównie z przepony oraz mięśni międzyżebrowych zewnętrznych. Ich praca warunkuje prawidłową rytmikę ruchów oddechowych klatki piersiowej.

</doc>
<doc id="5357078" url="https://pl.wikipedia.org/wiki?curid=5357078" title="Rośliny wieloletnie">
Rośliny wieloletnie



</doc>
<doc id="5357079" url="https://pl.wikipedia.org/wiki?curid=5357079" title="Kuchnia kurpiowska">
Kuchnia kurpiowska

Kuchnia kurpiowska – dział sztuki kulinarnej charakterystyczny dla społeczności Puszczy Kurpiowskiej.
Pierwotna kuchnia mieszkańców regionu kurpiowskiego opierała się na produktach typowo leśnych (ludność zajmowała się łowiectwem, bartnictwem, zbieractwem). W tradycyjnym wymiarze kuchnia ta bazuje w znacznym stopniu na produktach roślinnych: kaszach (głównie jaglana i gryczana), mąkach (głównie żytnia, owsiana, jęczmienna), warzywach (takich jak: ziemniaki, kapusta, marchew, buraki) oraz produktach runa leśnego (głównie grzyby, borówki, jagody). Z produktów zwierzęcych często używano dziczyzny, drobiu i słoniny.
Potrawy.
Do tradycyjnych i najbardziej znanych potraw kuchni kurpiowskiej zaliczają się m.in.:

</doc>
<doc id="5357085" url="https://pl.wikipedia.org/wiki?curid=5357085" title="Odontoblasty">
Odontoblasty



</doc>
<doc id="5357086" url="https://pl.wikipedia.org/wiki?curid=5357086" title="Komórka zębinotwórcza">
Komórka zębinotwórcza



</doc>
<doc id="5357087" url="https://pl.wikipedia.org/wiki?curid=5357087" title="Komórki zębinotwórcze">
Komórki zębinotwórcze



</doc>
<doc id="5357088" url="https://pl.wikipedia.org/wiki?curid=5357088" title="Mount Rainier (stratowulkan)">
Mount Rainier (stratowulkan)



</doc>
<doc id="5357089" url="https://pl.wikipedia.org/wiki?curid=5357089" title="Mount Rainier (ujednoznacznienie)">
Mount Rainier (ujednoznacznienie)



</doc>
<doc id="5357090" url="https://pl.wikipedia.org/wiki?curid=5357090" title="Jacek Haman">
Jacek Haman

Jacek Witold Haman (ur. 27 grudnia 1970) – polski socjolog, doktor habilitowany nauk społecznych, pracownik naukowy Uniwersytetu Warszawskiego, specjalista w zakresie teorii wyboru społecznego, teorii gier i metod statystycznych w naukach społecznych.
Życiorys.
Syn geofizyka Krzysztofa Edwarda Hamana. Ukończył VI Liceum Ogólnokształcące im. Tadeusza Reytana w Warszawie (1989) i studia wyższe w Instytucie Socjologii Uniwersytetu Warszawskiego (1994). Od 1994 roku pracownik naukowy Zakładu Statystyki, Demografii i Socjologii Matematycznej Instytutu Socjologii UW. W 2002 roku uzyskał stopień naukowy doktora na podstawie rozprawy "Systemy głosowania w demokracji przedstawicielskiej. Właściwości formalne i ich konsekwencje", obronionej na Wydziale Filozofii i Socjologii UW, a w 2014 roku habilitował się tamże na podstawie pracy "Gry wokół nas. Socjolog a teoria gier". Od 2015 roku zatrudniony również na część etatu jako profesor w Instytucie Badań Edukacyjnych. Członek Rady Naukowej Centrum Badań Ilościowych nad Polityką Uniwersytetu Jagiellońskiego w kadencji 2018–2022. Wchodzi w skład Zespołu Ekspertów Wyborczych Fundacji Batorego.

</doc>
<doc id="5357102" url="https://pl.wikipedia.org/wiki?curid=5357102" title="Omacicze">
Omacicze



</doc>
<doc id="5357104" url="https://pl.wikipedia.org/wiki?curid=5357104" title="Miotacz ognia TPO-50">
Miotacz ognia TPO-50

Miotacz ognia TPO-50 – radziecka broń służącą do walki na bliską odległość i przeznaczona do rażenia strumieniem ognia czołgów i siły żywej nieprzyjaciela. Znajdował się także na wyposażeniu ludowego Wojska Polskiego.
Charakterystyka.
Miotacz ognia TPO-50 był ciężkim miotaczem tłokowym o zapłonie mechanicznym lub elektrycznym. Składał się z trzech wymiennych luf i podstawy. Miotanie można było wykonać z podstawy miotacza lub z poszczególnych luf, wcześniej okopanych i umocowanych. Miotacze TPO-50 pozostawały na wyposażeniu Wojska Polskiego od końca lat 50. XX w., kiedy to zastąpiły miotacze FOG-2, do 1964, czyli do czasu przeformowania 2 batalionu miotaczy ognia i zadymiania w batalion zabiegów specjalnych i rozpoznania skażeń.

</doc>
<doc id="5357115" url="https://pl.wikipedia.org/wiki?curid=5357115" title="Abdelhadi Sektioui">
Abdelhadi Sektioui

Abdelhadi Sektioui (arab. عبد الهادي السكتيوي, ur. 25 lutego 1965 w Fezie) – marokański menedżer piłkarski. Od 2022 roku jest bez pracy.
Kariera.
Olympic Safi.
Zaczynał swoją przygodę z trenowaniem w Olympic Safi. Zespół ten poprowadził w 27 meczach (dane od sezonu 2011/2012)
Hassania Agadir.
1 lipca 2014 roku został zatrudniony jako menedżer Hassanii Agadir. Po raz pierwszy ten zespół poprowadził 24 sierpnia 2014 roku w meczu przeciwko Kawkab Marrakesz (porażka 4:0). Łącznie miał okazję prowadzić ten klub w 77 spotkaniach.
Wydad Casablanca.
25 stycznia 2018 został dyrektorem technicznym Wydadu Casablanca. Ponadto pełnił też funkcję trenera tymczasowego. Wielokrotnego mistrza Maroka poprowadził w pięciu spotkaniach – jedno wygrywając, dwa remisując i również dwa przegrywając.
Powrót do Safi.
8 marca 2020 roku ponownie został menedżerem Olympic Safi. Klub ten został przez Sektiouiego poprowadzony w 27 spotkaniach.
Powrót do Hassanii.
10 grudnia 2021 roku wrócił do Hassanii Agadir. Poprowadził ten klub w 20 spotkaniach.
Rodzina.
Jego brat, Tarik Sektioui również jest menedżerem piłkarskim.

</doc>
<doc id="5357116" url="https://pl.wikipedia.org/wiki?curid=5357116" title="Łoś">
Łoś



</doc>
<doc id="5357126" url="https://pl.wikipedia.org/wiki?curid=5357126" title="Rainier Fog (singel Alice in Chains)">
Rainier Fog (singel Alice in Chains)



</doc>
<doc id="5357138" url="https://pl.wikipedia.org/wiki?curid=5357138" title="Necker (ujednoznacznienie)">
Necker (ujednoznacznienie)



</doc>
<doc id="5357140" url="https://pl.wikipedia.org/wiki?curid=5357140" title="Rusdi Suparman">
Rusdi Suparman

Rusdi Suparman (ur. 27 stycznia 1973 w Selayangu) – malezyjski piłkarz grający na pozycji napastnika, reprezentant kraju.
Życiorys.
Przez większość kariery klubowej był związany z Selangor FA, z którym w 2000 roku został mistrzem Malezji i czterokrotnie (1995, 1996, 1997, 2002) zdobył puchar kraju. W 1995 roku był najlepszym strzelcem Pucharu Malezji. Natomiast w 1999 roku został królem strzelców Liga Perdana 2, zdobywając 15 goli. W 2004 roku grał w Selangor PKNS, a rok 2005 spędził na grze w Melaka Telekom.
W reprezentacji zadebiutował 6 marca 1996 roku w wygranym 5:2 meczu z Indiami w ramach eliminacji do Pucharu Azji 1996. Pierwszy raz zapisał się na liście strzelców reprezentacji, kiedy zdobył dwa gole w wygranym 7:2 spotkaniu z Kambodżą w ramach Igrzysk Azji Południowo-Wschodniej. Ogółem wystąpił w 35 spotkaniach reprezentacji, zdobywając 18 goli. Ostatnim jego spotkaniem w kadrze był występ przeciwko Bośni i Hercegowinie 25 czerwca 2001 roku w ramach Pestabola Merdeka, w którym zdobył bramkę, a mecz zakończył się wynikiem 2:2.
Po zakończeniu kariery piłkarskiej był asystentem trenera m.in. w Harimau Muda A i Selangor FA.

</doc>
<doc id="5357145" url="https://pl.wikipedia.org/wiki?curid=5357145" title="Eric Williams (polityk)">
Eric Williams (polityk)



</doc>
<doc id="5357156" url="https://pl.wikipedia.org/wiki?curid=5357156" title="Cmentarz komunalny we Fromborku">
Cmentarz komunalny we Fromborku

Cmentarz komunalny we Fromborku – cmentarz we Fromborku przy ul. Braniewskiej, założony w 1824 roku, współcześnie jedyny czynny w mieście.
Historia cmentarza.
Cmentarz został założony w 1824 roku jako cmentarz parafii rzymskokatolickiej św. Mikołaja we Fromborku, ponieważ na dotychczasowym – położonym przy kościele cmentarzu – brakowało już miejsca na dalsze pochówki. Po II wojnie światowej, pod koniec lat 60., rozplantowano na nowo teren cmentarza, likwidując niemal wszystkie przedwojenne nagrobki. Do czasów obecnych zachowało się zaledwie kilkanaście nagrobków z inskrypcjami w języku niemieckim, najstarszy czytelny z detalem kotwicy jest z 1876 roku, prawdopodobnie nagrobek miejscowego rybaka (na zdjęciu poniżej). Przedwojenne nagrobki od powojennych oprócz inskrypcji odróżnia też ich odwrotne zwrócenie – krzyżem w kierunku zachodnim, zaś powojenne są zorientowane na wschód.
W 1997 odsłonięto na cmentarzu tablicę pamiątkową poświęconą pamięci wiedeńskiego muzyka Heinricha Worsiscka-Schmidta, który zginął we Fromborku 8 lutego 1945 roku. Obelisk powstał staraniem córki zmarłego muzyka.
W 2018 przeprowadzono remont drogi dojazdowej do górnej części cmentarza, gdyż z powodu dużego spadku terenu droga ta często bywała niszczona przez opady deszczu, zaś remont parkingu przed bramą cmentarną będzie możliwy dopiero po uregulowaniu stanu prawnego tych nieruchomości, które w znacznej części są własnością prywatną. 
Współcześnie jest to jedyny czynny cmentarz w mieście i grzebani są na nim, inaczej niż przed wojną, wszyscy zmarli niezależnie od wyznania. 
Pochowani na cmentarzu.
Na cmentarzu pochowani są m.in.:

</doc>
<doc id="5357167" url="https://pl.wikipedia.org/wiki?curid=5357167" title="Cooking Simulator">
Cooking Simulator

Cooking Simulator – symulacyjna gra kulinarna opracowana przez polski zespół Big Cheese Studio i opublikowana przez PlayWay 6 czerwca 2019 roku dla systemu Microsoft Windows. Wersja na Nintendo Switch została wydana 14 maja 2020. Wersja na konsolę Xbox One została wydana 14 sierpnia 2020. Wersja mobilna zatytułowana "Cooking Simulator Mobile", została uruchomiona na urządzeniach z systemem Android 20 października 2020.
Rozgrywka.
W obecnym stanie gra pozwala graczowi na przygotowanie ponad 80 przepisów z wykorzystaniem ponad 140 składników.
Recenzje.
Ze względu na początkowe wady, "Cooking Simulator" otrzymał mieszane recenzje od recenzentów. W serwisie Metacritic uzyskał wynik 64/100 na podstawie 4 recenzji. "PC Games" doceniło grafikę gry, różne przepisy, zwracając uwagę na trudne sterowanie, nieangażujący tryb kariery i problemy z wydajnością.

</doc>
<doc id="5357171" url="https://pl.wikipedia.org/wiki?curid=5357171" title="Theresa Muigg">
Theresa Muigg

Theresa Muigg (ur. 15 czerwca 1984 w Schwaz) – austriacka polityk, działaczka Socjaldemokratycznej Partii Austrii (SPÖ), posłanka do Parlamentu Europejskiego IX kadencji.
Życiorys.
Kształciła się w zakresie gender studies, kultury i zmian społecznych na Uniwersytecie Leopolda i Franciszka w Innsbrucku, uzyskując w 2017 magisterium. Od 2005 zatrudniona w urzędzie pracy AMS w Tyrolu, od 2020 na stanowisku kierowniczki działu. W 2018 została zastępczynią sekretarza krajowego centrum dla migrantów ZeMiT.
Zaangażowała się w działalność polityczną w ramach Socjaldemokratycznej Partii Austrii. W 2019 bez powodzenia kandydowała na eurodeputowaną IX kadencji. Mandat w PE objęła jednak w październiku 2022 w miejsce Bettiny Vollath; dołączyła do frakcji Postępowego Sojuszu Socjalistów i Demokratów.

</doc>
<doc id="5357177" url="https://pl.wikipedia.org/wiki?curid=5357177" title="Amédée van Loo">
Amédée van Loo



</doc>
<doc id="5357178" url="https://pl.wikipedia.org/wiki?curid=5357178" title="Zmarli w roku 1897">
Zmarli w roku 1897

Lista osób zmarłych w 1897:

</doc>
<doc id="5357179" url="https://pl.wikipedia.org/wiki?curid=5357179" title="Kuchnia piemoncka">
Kuchnia piemoncka

Kuchnia piemoncka – regionalna kuchnia włoska właściwa dla Piemontu, charakteryzująca się silnymi wpływami francuskimi i bogatą ofertą wysokiej jakości win.
Charakterystyka i główne dania.
W odróżnieniu od kuchni innych regionów Włoch, w Piemoncie nie podaje się pizzy, a pomidory i oliwę stosuje się bardzo oszczędnie. Dania oparte o te komponenty i potrawy serwowane są w restauracjach i rodzinach licznych tutaj (zwłaszcza w Turynie) imigrantów z południa Włoch, którzy przybywali licznie na północ zwłaszcza w latach 50-70. XX wieku, kiedy to dynamicznie rozwijał się turyński przemysł ciężki w tym samochodowy (m.in. zakłady Fiata). Bogata w smaki kuchnia piemoncka opiera się na mięsie, maśle i śmietanie.
Do lokalnych specjalności należy np. "fonduta", czyli piemoncka wersja francuskiego fondue, a także białe trufle, dodatek bardzo drogi, lecz stosowany dość chętnie do przyprawiania dań takich jak makaron, czy risotto. Najlepsze i zdecydowanie najdroższe trufle pochodzą z okolic miejscowości Alba. Charakterystyczną odmianą "fonduty" jest "bagna càuda" – w tym przypadku warzywa zamacza się w sosie przyrządzonym z oliwek, sardeli, czosnku, masła oraz śmietany. Ważne piemonckie dodatki do dań to borowiki i kasztany, serwowane przede wszystkim jesienią, podobnie jak dania z dziczyzny. Valle d'Aosta słynie z dwóch zup: kalorycznego kapuśniaku "alla Valpellinense" i ryżowej "seupetta a la Cogneintze" ("zuppa cogneintze"). 
Restauracje Turynu reprezentują różny poziom, jednak nie brakuje tu lokali o najwyższym poziomie kulinarnym. Podobnie jest z kawiarniami i lodziarniami. Popularne są rosticcerie (lokale z garmażerką, gdzie istnie możliwość samodzielnego komponowania posiłków).
Inne dania kuchni piemonckiej, to m.in.:
Wina.
Piemont to region popularny wśród koneserów win. Na wzgórzach La Langhe oraz Monferrato produkuje się najbardziej znane odmiany lokalnych win czerwonych: Barolo, Bardolino, Barbera i Nebbiolo. Są one trunkami kosztownymi, w szczególności Barolo. Na co dzień spożywane są lżejsze i tańsze wina wytwarzane z winogron dolcetto, głównie młode, lekko schładzane "Dolcetto d'Alba" lub musujące, słodkie Asti. Turyn jest miejscem produkcji takich marek jak Cinzano i Martini. W XXI wieku wprowadzono też mieszany (słodko-gorzki) wermut "Punt e Mes".
Kultura.
Kuchnię piemoncką chwalił m.in. Friedrich Nietzsche, któremu miała ona służyć.
W 1986 (lub 1989) w piemonckiej miejscowości Barolo (lub Bra) narodził się ruch slow food, popularny obecnie na całym świecie. Zainicjowany został przez Carla Petriniego, włoskiego krytyka kulinarnego.

</doc>
<doc id="5357186" url="https://pl.wikipedia.org/wiki?curid=5357186" title="Janusz Lewandowski (malarz)">
Janusz Lewandowski (malarz)

Janusz Lewandowski (ur. 2 lipca 1937 w Rokiciu, zm. 8 stycznia 2022 w Warszawie) – polski artysta malarz.
Życiorys.
Urodził się 2 lipca 1937 w Rokiciu koło Płocka. Studiował w Akademii Sztuk Pięknych w Warszawie na wydziale malarstwa pod kierunkiem Artura Nacht-Samborskiego. W 1964 uzyskał dyplom. Brał czynny udział w życiu artystycznym. Uczestniczył w wielu plenerach i sympozjach.
Twórczość.
W swojej twórczości umieszczał figury na mazowieckim pejzażu, który przewija się w całym jego dorobku i którego nigdy nie porzucił. Postacie naturalnie wyrastają z ziemi będąc jej przedłużeniem lub też tworząc nieodłączną część pejzażu. Na obrazach znajdują się motywy zaczerpnięte z literatury romantycznej jak i postacie oraz zwierzęta symboliczne.
Tak artysta mówił o sobie: 
 „Urodziłem się na ziemi mazowieckiej tuż przed zmierzchem. W ziemi, która w swej podmiotowości jest intensywna. To wystarcza do zachowania swojego istnienia w pewnej gamie duchowości. Wynika z tego i to, że nie grozi mi wielość wyborów w magmie trendów i postmodernistycznej ironii. Wkomponowany jestem bowiem w pewien układ jedności, w pewną harmonię. One chronią mnie przed mamiącymi podszeptami destrukcji. Skazany za to jestem na ciągłe doświadczanie i ocalanie tych nabytych wartości, które kształtowały się w czasach dzieciństwa, trwożnym okresie doznań, olśnień i widzenia bezpośredniego. Jednak teraz, doświadczenia te przeniknięte są bojaźnią i melancholią. Oto moja biografia.”.
Zmarł 11 grudnia 2021 i został pochowany w Alei Zasłużonych na Cmentarzu Wojskowym na Powązkach w Warszawie (kwatera GII-tuje-6)
Wystawy i nagrody.
Wystawy indywidualne.
Wybrane wystawy indywidualne:

</doc>
<doc id="5357189" url="https://pl.wikipedia.org/wiki?curid=5357189" title="Ustronie (Lubin)">
Ustronie (Lubin)

Ustronie IV – osiedle w Lubinie, położone w zachodniej części miasta. Wybudowane w latach 80. XX wieku. Ustronie IV graniczy od południa (ul. Jana Pawła II) z os. Wyżykowskiego (zwanym również Ustroniem III) oraz od wschodu (ul. Hutniczą) ze Starym Lubinem.
Ulice.
Nazwy ulic na Ustroniu w większości pochodzą od nazwisk polskich poetów. Są to:
Zieleń.
W zachodniej części osiedla, między ul. Jana Pawła II i M. Pawlikowskiej-Jasnorzewskiej położony jest park im. Jana Pawła II. Na jego terenie znajduje się kilka placów zabaw dla dzieci, siłownia plenerowa, pomnik Jana Pawła II oraz urozmaicona, młoda roślinność. Jego usytuowanie sprawia, że jest on często odwiedzany przez mieszkańców osiedla.
Edukacja.
Na terenie znajdują się następujące placówki edukacyjne:
Dawniej, przed zlikwidowaniem gimnazjów, przy ul. Konopnickiej 10 mieściło się Gimnazjum nr. 4 im. Jana Pawła II.
Handel.
Na Ustroniu znajduje się wiele osiedlowych sklepów oraz mini-marketów ułatwiających mieszkańcom dostęp do najpotrzebniejszych rzeczy. Niektóre z nich to:
Komunikacja.
Komunikacje z resztą Lubina oraz okolicznymi wsiami zapewniają darmowe autobusy komunikacji miejskiej w Lubinie. Przystanki na terenie osiedla to: USTRONIE, Jana Pawła II – Gwarków, Hutnicza – Kościół (na żądanie). Oto połączenia z osiedla:
Religia.
Na terenie osiedla, przy pl. Św. Barbary 1 mieści się kościół rzymskokatolicki pw. św. Barbary.

</doc>
<doc id="5357191" url="https://pl.wikipedia.org/wiki?curid=5357191" title="Strażnica WOP Witów">
Strażnica WOP Witów

Strażnica Wojsk Ochrony Pogranicza Witów – zlikwidowany pododdział graniczny Wojsk Ochrony Pogranicza pełniący służbę graniczną na granicy polsko-czechosłowackiej.
Strażnica Straży Granicznej w Witowie – zlikwidowana graniczna jednostka organizacyjna Straży Granicznej realizująca zadania bezpośrednio w ochronie granicy państwowej z Czechosłowacją/Republiką Słowacką.
Formowanie i zmiany organizacyjne.
Strażnica WOP Witów została utworzona przed lipcem 1946 roku.
W związku z reorganizacją oddziałów WOP 24 kwietnia 1948 roku, 190 strażnica OP Witów została włączona w struktury 55 batalionu Ochrony Pogranicza, a 1 stycznia 1951 roku 33 batalionu WOP w Czarnym Dunajcu.
Od 15 marca 1954 roku wprowadzono nową numerację strażnic, Strażnica WOP Witów otrzymała nr 194 w skali kraju.
W 1956 roku rozpoczęto numerowanie strażnic na poziomie brygady. Strażnica Witów miała nr 8 w 3 Brygadzie Wojsk Ochrony Pogranicza.
33 batalion WOP w Czarnym Dunajcu został rozformowany w 1957 roku. Strażnice rozformowanego batalionu włączono w struktury 32 batalionu WOP Nowym Targu w tym Strażnicę WOP Witów.
1 stycznia 1960 roku była jako 14 strażnica WOP Witów kategorii IV w strukturach 32 batalionu WOP w Nowym Targu.
1 stycznia 1964 roku 9 placówka WOP Witów miała status II kategorii w strukturach 32 batalionu WOP Nowym Targu.
1 czerwca 1976 roku, w związku z przejściem na dwuszczeblowy system dowodzenia, rozwiązano 32 Batalion WOP w Nowym Targu. W jego miejsce zorganizowano placówkę zwiadu i kompanię odwodową, a podległe strażnice i placówki zostały włączone bezpośrednio pod sztab 3 Karpackiej Brygady WOP w Nowym Sączu, w tym Placówka WOP Witów.
W lipcu 1983 roku w strukturach Karpackiej Brygady WOP odtworzono bataliony graniczne WOP w: Nowym Targu i Sanoku, w strukturach tego pierwszego funkcjonowała Strażnica WOP Witów.
W 1990 roku Strażnica WOP Witów była w strukturach Karpackiej Brygady WOP w Nowym Sączu.
16 maja 1991 roku strażnica w Witowie przejęta została przez Karpacki Oddział Straży Granicznej w Nowym Sączu i przyjęła nazwę Strażnica Straży Granicznej w Witowie (Strażnica SG w Witowie).
W wyniku reorganizacji Karpackiego Oddziału SG, w 1999 roku rozformowana została Strażnica SG w Witowie.
Działania zbrojne.
W lipcu 1946 roku pododdział zbrojnego podziemia zabił dowódcę Strażnicy WOP Witów.
Ochrona granicy.
W 1960 roku 14 strażnica WOP Witw kategorii IV ochraniała odcinek granicy państwowej włącznie od znaku granicznego nr "II/263".
W ochronie granicy dowódcy strażnicy ściśle współpracowali ze swoimi odpowiednikami tj. naczelnikami placówek OSH (Ochrana Statnich Hranic) CSRS.

</doc>
<doc id="5357193" url="https://pl.wikipedia.org/wiki?curid=5357193" title="Pierścieniowy miotacz ognia">
Pierścieniowy miotacz ognia

Pierścieniowy miotacz ognia – plecakowy miotacz ognia, broń wykorzystywana w I wojnie światowej do walki na bliską odległość i przeznaczona do rażenia strumieniem ognia ludzi, zwłaszcza ukrytych w schronach i budynkach, podpalania obiektów i wywoływania pożarów. Po zakończeniu wojny miotacze tego typu weszły do uzbrojenia oddziałów odradzającego się Wojska Polskiego II Rzeczypospolitej.
Charakterystyka.
Działanie.
Obsługę pierścieniowego miotacza ognia stanowiło dwóch żołnierzy – miotaczowy i pomocnik. Pierwszy nosił miotacz na plecach i kierował ogniem, drugi obsługiwał zawory i nosił koc do gaszenia płomieni. Obsługa wyposażona była w kamizelki skórzane, okulary ochronne i brezentowe rękawice. W czasie strzelania otwierane były zawory, a mieszanka zapalająca była wypychana ze zbiornika przez sprężony gaz. Wystrzeliwany rozpylony strumień zapalał się od palnika zamontowanego u wylotu prądownicy. Paląca się mieszanka była wyrzucana na odległość około 30 kroków.
Budowa miotacza pierścieniowego.
Zbiornik na mieszankę
Zbiornik na gaz
Wąż
Prądownica
Palnik
Plecak

</doc>
<doc id="5357194" url="https://pl.wikipedia.org/wiki?curid=5357194" title="Simon Kofe">
Simon Kofe

Simon Kofe (ur. 1983) – tuwalski polityk, minister sprawiedliwości, komunikacji i spraw zagranicznych w rządzie Kausei Natano.
Życiorys.
Studiował na Uniwersytecie Południowego Pacyfiku w Suvie i Uniwersytecie Maltańskim. Następnie pracował w Tuvalu jako prawnik oraz sędzia. W 2018 roku w wyborach uzupełniających został wybrany do parlamentu Tuwalu. Po objęciu funkcji premiera przez Kasueiego Natano został ministrem sprawiedliwości, komunikacji i spraw zagranicznych. Jako minister spraw zagranicznych aktywnie wspiera Tajwan, który jest uznawany przez Tuvalu (w przeciwieństwie do Chińskiej Republiki Ludowej). Minister słynie z zaangażowania w walkę z globalnym ociepleniem. W 2021 roku w czasie szczytu klimatycznego w Glasgow wygłosił przemówienie stojąc w garniturze po kolana w wodzie morskiej, aby podkreślić skutki zmian klimatycznych dla państw regionu Pacyfiku. Przez media rozważany jako jeden z potencjalnych kandydatów do Pokojowej Nagrody Nobla.

</doc>
<doc id="5357224" url="https://pl.wikipedia.org/wiki?curid=5357224" title="Angielski muffin">
Angielski muffin

Angielski muffin () – mały, okrągły i płaski drożdżowy (czasami na zaczynie) chleb, który ma zwykle 10 cm średnicy i około 4 cm grubości. Zazwyczaj jest krojony poziomo i podawany tostowany. Chleb ten jest często częścią śniadania w Wielkiej Brytanii, Ameryce Północnej, Australii i Nowej Zelandii, często spożywany ze słodkimi lub pikantnymi dodatkami, takimi jak dżem owocowy lub miód, lub jajka, kiełbasa, bekon czy ser. "English muffin" są niezbędnym składnikiem jajka po benedyktyńsku i różnych kanapek śniadaniowych wywodzących się z niego, takich jak McMuffin i mogą być używane zamiast innych chlebków do tostów francuskich.
W różnych częściach świata produkty te są powszechnie nazywane "English muffin", aby odróżnić je od muffinek, a także oznaczają miejsce pochodzenia. "Angielskie muffinki" są dostępne w wielu odmianach, w tym pszenne, wieloziarniste, rodzynkowo-cynamonowe, żurawinowe i cynamonowo-jabłkowe.
Pochodzenie.
Uważa się, że słowo „muffin” pochodzi z dolnoniemieckiego „muffen”, co oznacza „małe ciasteczka”.. "Oxford English Dictionary" sugeruje również możliwy link do starofrancuskiego „moflet”, rodzaj chleba. Pierwotnie oznaczało to „każdy z różnych rodzajów chleba lub ciasta”.
Pierwsze odnotowane użycie słowa „muffin” miało miejsce w 1703 roku, przepisy na muffinki pojawiły się w brytyjskich książkach kucharskich już w 1747 roku w "The Art of Cookery Made Plain and Easy" Hannah Glasse. Muffinki są opisane w środku jako „plaster miodu”.
W "Oxford Companion to Food" Alan Davidson stwierdza, że ​​„zawsze było pewne zamieszanie między muffinami, crumpetami i pikeletami, tak w przepisach, jak i w nazwach”. Rosnąca popularność płaskich chlebków muffinów w XIX wieku jest potwierdzona przez istnienie obnośnych sprzedawców, którzy, zanim większość domów miała własne piekarniki wędrowali od drzwi do drzwi, sprzedając "English muffins" jako przekąskę.
Dzwonienie dzwonkami przez obnośnych sprzedawców "English muffins" stało się tak powszechne, że w 1839 roku brytyjski parlament uchwalił ustawę w celu zakazania dzwonienia dzwonkiem przez „muffin men”, ale sprzedawcy tego nie przestrzegali. W 1861 roku muffin „dobrej wielkości” od ulicznych sprzedawców był powszechnie sprzedawany za półpensa; "crumpet" kosztował pensa.
W kulturze popularnej.
Tradycyjna angielska rymowanka „The Muffin Man”, pochodząca najpóźniej z 1820 roku, nawiązuje do tego zwyczaju..
Dobrze znane odniesienie do "English muffins" znajduje się w sztuce Oscara Wilde’a z 1895 roku „Bądźmy poważni na serio”.
W różnych krajach.
Wielka Brytania.
"English muffins" są czasami w Wielkiej Brytanii określane po prostu jako "muffins". Amerykańskie muffinki są czasami określane jako „American muffins” lub „American-style muffins” w celu rozróżnienia. Ogólnie jednak słowo „muffin” może być użyte w obu przypadkach, bez zamieszania i nieporozumień. W Wielkiej Brytanii "English muffins" są zwykle spożywane z herbatą lub kawą, i często podawane są do popołudniowej herbaty w hotelach w Wielkiej Brytanii.
Stany Zjednoczone.
„Mush muffins (zwane w Nowej Anglii „slipperdowns”) były amerykańskimi muffinami zrobionymi z przetworzonej kukurydzy na wiszącej płycie”. Te i inne rodzaje płaskich placków były znane amerykańskim osadnikom, ale ich popularność spadła wraz z pojawieniem się muffinek.
Odniesienia do "English muffins" pojawiają się w amerykańskich gazetach od 1859 roku, a ich szczegółowe opisy i przepisy zostały opublikowane już w roku 1870.
Niemcy.
"English muffins", znane jako „Toastbrötchen” (bułka tostowa), są dostępne w większości dużych supermarketów w całych Niemczech.
Portugalia.
"English muffins" są bardzo podobne do „bolo do caco” w kuchni portugalskiej.

</doc>
<doc id="5357226" url="https://pl.wikipedia.org/wiki?curid=5357226" title="Indrawati">
Indrawati

Indrawati – rzeka w Indiach, w stanach Orisa i Madhya Pradesh. Liczy 510 km długości. Źródła rzeki znajdują się w Ghatach Zachodnich, a uchodzi do rzeki Godawari. 

</doc>
<doc id="5357228" url="https://pl.wikipedia.org/wiki?curid=5357228" title="Česnica">
Česnica

Česnica (cyrylica serbska: чесница, ; pochodzi od rzeczownika "čest", co oznacza "udział"), zwany także Božićna pogača (cyrylica serbska: Божићна погача, „bożonarodzeniowa pogača”) – ceremonialny, okrągły bochenek chleba, który w serbskiej tradycji bożonarodzeniowej jest nieodzowną częścią świątecznego obiadu. Przygotowaniu tego chleba mogą towarzyszyć różne zasady i rytuały. Podczas wyrabiania ciasta często wkłada się w nie monetę; można również wstawić inne małe przedmioty. Na początku świątecznej kolacji "česnica" jest obracana trzy razy w kierunku przeciwnym do ruchu wskazówek zegara, zanim zostanie rozdzielona wśród członków rodziny. Osoba, która znajdzie monetę w swoim kawałku chleba, będzie miała podobno wyjątkowe szczęście w nadchodzącym roku. "Česnica" była używana w magii ludowej do wróżenia lub wpływania na wielkość plonów.
Przygotowanie.
Česnica jest zwykle robiona z mąki pszennej i pieczona w Wigilię lub wczesnym rankiem Bożego Narodzenia przez głowę domu lub panią domu. Woda do ciasta jest w niektórych miejscach pobierana przed wschodem słońca w Boże Narodzenie ze źródła lub studni, do której wrzuca się garść zboża. Woda ta nazywana jest silną wodą i uważa się, że jest nasycona dobroczynną mocą. Przygotowaniu chleba mogą towarzyszyć różne zasady: mąkę pobiera się tylko z pełnego worka; woda do ciasta jest pobierana z trzech źródeł; osoba, która przygotuje česnicę, musi się wcześniej wykąpać; itd. We wschodniej i południowej Serbii, po wyrobieniu ciasta na česnicę, głowa domu lub pani domu chwytają poplamionymi ciastem rękami drzewa owocowe, ule i bydło, aby je uczynić bardziej produktywnymi. 
Podczas wyrabiania ciasta często jest wkładana do niego moneta, niektóre rodziny używają tej samej monety z roku na rok; może to być również cenny drobiazg. W niektórych regionach małe figurki wyrzeźbione z drewna derenia, przedstawiające kurczaki, woły, krowy, świnie, pszczoły i tym podobne, są również umieszczane w cieście. Wkładane są też zboża, bób, orzechy włoskie, kępki wełny, gałązki i drzazgi z różnych drewnianych budynków. W Semberiji rodziny wstawiają fragment pierwszej drzazgi powstałej podczas ścinania badnjaka; robi się to „z powodu pszczół”, jak tradycyjnie określa się przyczynę. Przed pieczeniem górna powierzchnia bochenka może być oznaczona różnymi symbolami, takimi jak chrystogram lub gwiazdkami, kółkami i odciskami kluczy lub grzebienia.
W Wojwodinie česnica nie jest rodzajem chleba, ale ciastem złożonym z warstw "filo", wypełnionych grubo posiekanymi orzechami i rodzynkami, podobnym do "baklawy", ale bardziej suchym i zwykle robionym wyjątkowo z dodatkiem miodu. W jakimś miejscu między warstwami umieszczana jest moneta.
Obiad świąteczny.
Świąteczny obiad to najbardziej uroczysty posiłek w roku. Zaczyna się około południa, a nawet wcześniej. Członkowie rodziny siedzący przy stole wstają, gdy głowa domu daje znak; czyni znak krzyża i zapala świecę przed okadzeniem zgromadzonych krewnych i odmówieniem modlitwy, po czym wszyscy całują się, mówiąc: „Pokój Boży, Chrystus się narodził". Głowa rodziny i inny mężczyzna z rodziny trzymają między sobą česnicę, obracając ją trzy razy w kierunku przeciwnym do ruchu wskazówek zegara. Następnie česnica jest starannie łamana między krewnymi, tak aby każdy z nich dostał swój własny kawałek chleba, bez odpadania okruchów.
Można odłożyć do trzech kawałków bochenka: jeden dla nieobecnych krewnych (jeśli tacy są), jeden dla nieznajomego, który może dołączyć do rodziny podczas obiadu i jeden dla „polaźnika”, ich pierwszego gościa w Boże Narodzenie (jeśli go jeszcze nie ma). Resztę česnicy spożywa się podczas obiadu. Członek rodziny, który znajdzie monetę w swoim kawałku chleba, podobno będzie miał wyjątkowe szczęście w nadchodzącym roku. Głowa rodziny może spróbować odkupić monetę od tego szczęśliwego krewnego. Każdy z pozostałych przedmiotów ukrytych w chlebie symbolizuje na tą część gospodarstwa domowego, w którym osoba, która go znajdzie w swojej części česnicy, odniesie szczególny sukces.
W niektórych regionach, takich jak zatoka Kotorska i Bukowica w Dalmacji, česnica nie jest łamana i spożywana podczas świątecznego obiadu. Zamiast tego umieszcza się ją na stole lub w pobliżu, z wbitą weń świeczką. Głowa gospodarstwa domowego zapala tę świecę na początku świątecznego obiadu. W Bukowicy wokół świecy kładzie się kilka owoców oliwki lub gałązkę wawrzynu. W zatoce Kotorskiej data spożywania česnicy różni się w zależności od miejsca; może to być nawet dwadzieścia dni po Bożym Narodzeniu, w święto św. Sawy. W niektórych rejonach tylko połowa česnicy jest spożywana podczas świątecznego obiadu, a druga połowa jest spożywana tydzień później, w święto św. Bazylego Wielkiego.
Magiczne praktyki.
W niektórych regionach česnica może być używana do wróżenia. W Bośni, gdy ciasto jest już uformowane i gotowe do pieczenia, na jego górnej powierzchni robi się szereg nacięć, w których umieszcza się nasiona różnych roślin. Im bardziej podniesie się nacięcie po upieczeniu česnicy, tym bardziej wydajna będzie w następnym roku uprawa, której ziarno jest w nim zawarte. W Jadarze w zachodniej Serbii, z ognia wyjmuje się liczbę niedopałków badnjaka równą ilości rodzajów zboża i zwierząt hodowlanych hodowanych przez rodzinę, i umieszcza się na česnicy. Każdy z rodzajów jest związany z własnym niedopałkiem na chlebie. Gatunek, którego węgiel zachowuje swój blask dłużej niż inne, powinien być najbardziej produktywny w nadchodzącym roku. Aby zapewnić obfitość zboża, niektórzy stawiają na česnicy miskę wypełnioną zbożem.

</doc>
<doc id="5357229" url="https://pl.wikipedia.org/wiki?curid=5357229" title="Cesnica">
Cesnica



</doc>
<doc id="5357232" url="https://pl.wikipedia.org/wiki?curid=5357232" title="Jamino (rejon wilejski)">
Jamino (rejon wilejski)

Jamino (; ) – wieś na Białorusi, w obwodzie mińskim, w rejonie wilejskim, w sielsowiecie Chocieńczyce.
Historia.
W czasach zaborów wieś w powiecie wilejskim, w guberni wileńskiej Imperium Rosyjskiego. Pod koniec XIX wieku miała 8 dusz rewizyjnych, należała do dóbr Zaborze.
W latach 1921–1945 wieś a następnie zaścianek leżał w Polsce, w województwie wileńskim, w powiecie wilejskim, w gminie Chocieńczyce.
Według Powszechnego Spisu Ludności z 1921 roku zamieszkiwało tu 35 osób, wszystkie były wyznania prawosławnego i zadeklarowały białoruską przynależność narodową. Były tu 4 budynki mieszkalne. W 1931 w 6 domach zamieszkiwało 29 osób.
Wierni należeli do parafii prawosławnej w Chocieńczycach. Miejscowość podlegała pod Sąd Grodzki w Ilji i Okręgowy w Wilnie; właściwy urząd pocztowy mieścił się w Chocieńczycach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5357235" url="https://pl.wikipedia.org/wiki?curid=5357235" title="Joel Hokka">
Joel Hokka

Joel Erik Salomon Hokka (ur. 5 października 1993 w Lahti) – fiński wokalista, gitarzysta, założyciel zespołu Blind Channel.
Życiorys.
Joel Hokka w dzieciństwie chciał zostać hokeistą. Muzyką zaczął interesować się w wieku 14 lat. Był gitarzystą grupy Scarm, ale ciągle pragnął założyć swój własny zespół. W 2013 roku dołączył do niego Joonas Porko, a następnie pozostali członkowie grupy. Wszyscy członkowie zespołu uczyli się w jednej szkole w Oulu – Madetojan musiikkilukio (liceum muzyczne im. Leeviego Madetoi). Hokka ukończył ją w 2013 roku. Jednym z zespołów, który jest największą inspiracją muzyka, jest Linkin Park.

</doc>
<doc id="5357236" url="https://pl.wikipedia.org/wiki?curid=5357236" title="Józefpole (rejon wilejski)">
Józefpole (rejon wilejski)

Józefpole – dawny zaścianek. Tereny, na których leżał, znajdują się obecnie na Białorusi, w obwodzie mińskim, w rejonie wilejskim, w sielsowiecie Chocieńczyce.
Historia.
W czasach zaborów w gminie Chocieńczyce, w powiecie wilejskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie wilejskim, w gminie Chocieńczyce.
Według Powszechnego Spisu Ludności z 1921 roku zamieszkiwało tu 5 osób, 4 było wyznania rzymskokatolickiego, 1 prawosławnego. Jednocześnie 4 mieszkańców zadeklarowało polską a 1 białoruską przynależność narodową. Był tu 1 budynek mieszkalnych. W 1931 w 1 domu zamieszkiwały 3 osoby.
Wierni należeli do parafii rzymskokatolickiej w Ilji i parafii prawosławnej w Chocieńczycach. Miejscowość podlegała pod Sąd Grodzki w Ilji i Okręgowy w Wilnie; właściwy urząd pocztowy mieścił się w Chocieńczycach.

</doc>
<doc id="5357238" url="https://pl.wikipedia.org/wiki?curid=5357238" title="Buckingham Palace">
Buckingham Palace



</doc>
<doc id="5357240" url="https://pl.wikipedia.org/wiki?curid=5357240" title="Bentley Mark VI Cresta">
Bentley Mark VI Cresta

Bentley Mark VI Cresta – samochód osobowy klasy luksusowej wyprodukowany pod brytyjską marką Bentley w 1948 oraz w 1951 roku.
Historia i opis modelu.
W drugiej połowie lat 40. XX wieku francuski przedsiębiorca Jean Daninos, do którego należała manufaktura Facel-Métallon produkująca m.in. nadwozia samochodowe, porozumiał się z włoskim studiem projektowym Pininfarina w celu opracowania unikatowego projektu luksusowego coupé. Za bazę dla samochodu posłużył topowy wówczas model brytyjskiego Bentleya, luksusowe Mark VI, od którego pochodziła m.in. płyta podłogowa. Stylizowany przez samego Battistę Pininfarinę samochód zadebiutował oficjalnie podczas targów Paris Motor Show jesienią 1948 roku.
Samochód wyróżniał się rewolucyjnym jak na swoją epokę wzornictwem, z masywnymi smukłymi liniami nadwozia i charakterysytcznymi, pontonowymi proporcjami. Studio Pininfarina odeszło w ten sposób od dominującego wówczas wzornictwa w motoryzacji, które nawiązywało jeszcze do przedwojennych trendów.
Do napędu Bentleya Mark VI Cresta wykorzystany został silnik z rzędowo położonymi sześcioma cylindrami, charakteryzując się pojemnością 4,2 litra i mocą maksymalną 135 KM. Jednostka ta pozwalała rozpędzić 1,8-tonowy samochód do 100 km/h w 14 sekund i maksymalnie osiągnąć prędkość 170 km/h. Napęd przenoszony był na oś tylną.
Mark VI Cresta II.
W 1951 roku podzespoły Cresty wykorzystane zostały ponownie, tym razem dla zupełnie nowego projektu stylistycznego w postaic modelu Cresta II. Samochód zyskał bardziej sportowe proporcje, z podłużną maską i nisko poprowadzoną linią dachu oraz charakterystycznymi, dwuczęściowymi reflektorami z chromowaną zabudową. Pierwotnie planowano budowę małej serii, jednak ostatecznie samochód został one-offem - zbudowano go tylko w jednym egzemplarzu.
Sprzedaż.
Pierwsza seria Mark VI Cresta wyprodukowana została we francuskich zakładach Facel-Métallon z wykorzystaniem komponentów importowanych z macierzystej fabryki Bentleya w angielskim Crewe. Łącznie powstało 13 egzemplarzy ręcznie zbudowanych samochodów, z czego co najmniej jeden przetrwał do XXI wieku, charakteryzując się znaczną wartością wśród kolekcjonerów rzadkich samochodów.

</doc>
<doc id="5357241" url="https://pl.wikipedia.org/wiki?curid=5357241" title="Bentley Mark VI Cresta II">
Bentley Mark VI Cresta II



</doc>
<doc id="5357244" url="https://pl.wikipedia.org/wiki?curid=5357244" title="Drifters">
Drifters

 – manga autorstwa Kōty Hirano, publikowana na łamach magazynu „Young King OURs” wydawnictwa Shōnen Gahōsha od kwietnia 2009.
Na podstawie mangi Hoods Drifters Studio wyprodukowało serial anime, którego emisja trwała od października do grudnia 2016. Między grudniem 2017 a listopadem 2018 zostały również wydane 3 odcinki OVA.
Fabuła.
Shimazu Toyohisa, podczas bitwy pod Sekigaharą, zostaje poważnie ranny. Będąc u kresu sił, nagle znajduje się w korytarzu pełnym drzwi, gdzie czeka na niego mężczyzna za biurkiem, który wysyła go przez najbliższe drzwi. Po pewnym czasie Toyohisa budzi się w innym świecie zamieszkałym zarówno przez ludzi, jak i wiele fantastycznych ras, w tym elfów, krasnoludów i hobbitów. Tam spotyka Odę Nobunagę i Nasu no Yoichiego, którzy również zostali przeniesieni, aby stać się częścią „Dryfujących”, frakcji będącej w konflikcie z „Odpadami”, inną grupą postaci znanych z kart historii, która chce przejąć władzę nad światem i zlikwidować wszystkich Dryfujących.
Manga.
Seria zadebiutowała 30 kwietnia 2009 w magazynie „Young King OURs”. Następnie wydawnictwo Shōnen Gahōsha rozpoczęło zbieranie rozdziałów do wydań w formacie tankōbon, których pierwszy tom ukazał się 7 lipca 2010. Według stanu na 30 listopada 2018, do tej pory wydano 6 tomów.
W Polsce manga ukazuje się nakładem wydawnictwa Japonica Polonica Fantastica.
Anime.
W numerze „Young King OURs” z maja 2015 roku ogłoszono, że trwają prace nad adaptacją w formie anime. Serial został wyreżyserowany przez Kenichiego Suzukiego, wyprodukowany przez NBCUniversal Entertainment Japan i zanimowany przez Hoods Drifters Studio. Scenariusz napisali Hideyuki Kurata i Yōsuke Kuroda, postacie zaprojektował Ryoji Nakamori, zaś muzykę skomponowali Yasushi Ishii i Hayato Matsuo. 12-odcinkowa seria była emitowana od 7 października do 23 grudnia 2016 w Tokyo MX i innych stacjach. Motywem otwierającym jest „Gospel Of The Throttle 狂奔REMIX ver.” w wykonaniu Minutes til Midnight, natomiast kończącym „Vermillion” autorstwa Maon Kurosaki.
Na końcu dwunastego odcinka zapowiedziano powstanie drugiego sezonu z wiadomością „See You Again, Tokyo 20XX”. 10 października 2017 ogłoszono, że odcinki trzynasty i czternasty, pierwsze dwa odcinki drugiego sezonu zostaną wydane 23 grudnia 2017 na płytach Blu-ray w wersji zwykłej i limitowanej. Piętnasty odcinek został wydany 30 listopada 2018 na DVD wraz ze specjalnym wydaniem szóstego tomu mangi.
Odbiór.
Manga była dwukrotnie nominowana do nagrody Manga Taishō, raz w roku 2011 i ponownie w 2012.

</doc>
<doc id="5357247" url="https://pl.wikipedia.org/wiki?curid=5357247" title="Bentley Mark V">
Bentley Mark V

Bentley Mark V – samochód osobowy klasy luksusowej produkowany pod brytyjską marka Bentley w latach 1939–1941. 
Historia i opis modelu.
Do napędu używano sześciocylindrowego silnika rzędowego o pojemności 4,3 litra. Moc przenoszona była na koła tylne poprzez 4-biegową manualną skrzynię biegów. Seryjną, masową produkcję samochodu przerwał wybuch II wojny światowej, po której zakończeniu firma w 1946 przedstawiła nowy model - Mark VI.

</doc>
<doc id="5357248" url="https://pl.wikipedia.org/wiki?curid=5357248" title="Jurkowlany">
Jurkowlany

Jurkowlany (; ) – chutor na Białorusi, w obwodzie mińskim, w rejonie wilejskim, w sielsowiecie Chocieńczyce.
Dawniej używane nazwy – Wierkowlany, Wyrkowlany
Historia.
W czasach zaborów zaścianek w powiecie wilejskim, w guberni wileńskiej Imperium Rosyjskiego. Pod koniec XIX wieku miała 6 dusz rewizyjnych.
W latach 1921–1945 wieś a następnie zaścianek leżał w Polsce, w województwie wileńskim, w powiecie wilejskim, w gminie Chocieńczyce.
Według Powszechnego Spisu Ludności z 1921 roku zamieszkiwało tu 16 osób, wszystkie były wyznania prawosławnego i zadeklarowały białoruską przynależność narodową. Były tu 2 budynki mieszkalne. W 1931 w 2 domach zamieszkiwało 15 osób.
Wierni należeli do parafii prawosławnej w Chocieńczycach. Miejscowość podlegała pod Sąd Grodzki w Ilji i Okręgowy w Wilnie; właściwy urząd pocztowy mieścił się w Chocieńczycach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5357251" url="https://pl.wikipedia.org/wiki?curid=5357251" title="Różowa sól">
Różowa sól



</doc>
<doc id="5357253" url="https://pl.wikipedia.org/wiki?curid=5357253" title="Roman Chłodziński">
Roman Chłodziński

Roman Marian Chłodziński (ur. 3 października 1909 w Łodzi, zm. 8 marca 1979 w Bydgoszczy) – dziennikarz sportowy, redaktor Rozgłośni Polskiego Radia w Łodzi i we Wrocławiu, dyrektor Rozgłośni Polskiego Radia w Bydgoszczy.
Życiorys.
W 1936 został dziennikarzem sportowym, po wygraniu konkursu na sprawozdawcę sportowego w Polskim Radiu. Podczas II wojny światowej walczył we wrześniu 1939. W 1944 został aresztowany i więziony w więzieniu przy ul. Sterlinga 16 w Łodzi, a następnie wywieziony do obozu koncentracyjnego Mauthausen-Gusen, gdzie jako więzień był zatrudniony w "Schrebstubie" i "Aufnahme Kommando".
W 1948 wstąpił do Polskiej Zjednoczonej Partii Robotniczej. W 1949 rozpoczął pracę ponownie w łódzkiej rozgłośni, gdzie był kierownikiem działu polityczno-informacyjnego, z czasem zostając zastępcą redaktora naczelnego Polskiego Radia w Łodzi, a następnie we Wrocławiu. W latach 1968–1975 był redaktorem naczelnym i dyrektorem pomorskiej rozgłośni Polskiego Radia w Bydgoszczy. Był autorem i prowadzącym audycję „Sportowa zgaduj-zgadula” nadanej pierwszy raz 19 stycznia 1959, zakończonej wraz z jego śmiercią, reaktywowanej w 1982 i definitywnie zakończonej w 2006.
Jednocześnie piastował stanowisko zastępcy członka Komitetu Wojewódzkiego PZPR, w 1959 zostając członkiem Komitetu Wojewódzkiego. W latach 60 XX w., został członkiem Egzekutywy KW PZPR, w latach 70. XX w. zaś należał do Wojewódzkiej Komisji Rewizyjnej KW PZPR oraz Wojewódzkiej Komisji Kontroli Partyjnej KW PZPR. Był także członkiem ZBoWiD – w Łodzi był członkiem zarządu Związku, natomiast w latach 1961–1979 był przewodniczącym Zarządu Okręgu ZBoWiD w Bydgoszczy oraz był członkiem Rady Naczelnej Związku. Działał m.in. w Okręgowej Komisji Badania Zbrodni Hitlerowskich w Polsce oraz był przewodniczącym Międzynarodowego Komitetu byłych więźniów Mathausen. W wojsku uzyskał rangę kapitana.
Życie prywatne.
Był synem Bolesława Chłodzińskiego i Leokadii Cecylii zd. Rogowicz. Jego synem był Włodzimierz Chłodziński – bydgoski dziennikarz radiowy.
Został pochowany na cmentarzu Nowofarnym w Bydgoszczy (kw. 2, rz. 1, grób 157).
Upamiętnienie.
Do 2017 w Bydgoszczy istniała ul. Romana Chłodzińskiego, którą w wyniku dekomunizacji zmieniono na ul. Kazimierza Hoffmanna.

</doc>
<doc id="5357254" url="https://pl.wikipedia.org/wiki?curid=5357254" title="Bentley T-series">
Bentley T-series



</doc>
<doc id="5357265" url="https://pl.wikipedia.org/wiki?curid=5357265" title="Kompania Rosyjsko-Amerykańska">
Kompania Rosyjsko-Amerykańska



</doc>
<doc id="5357266" url="https://pl.wikipedia.org/wiki?curid=5357266" title="Powiazyń (rejon wilejski)">
Powiazyń (rejon wilejski)

Powiazyń (, "Pawiazyń"; , "Powiazyń") – wieś na Białorusi, w obwodzie mińskim, w rejonie wilejskim, w sielsowiecie Chocieńczyce.
Dawniej używane nazwy – Kamienne, Kamienny Brzeżek, Kamienny Biereżek.
Historia.
W latach 1921–1945 zaścianek leżał w Polsce, w województwie wileńskim, w powiecie wilejskim, w gminie Chocieńczyce.
Według Powszechnego Spisu Ludności z 1921 roku zamieszkiwało tu 27 osób, 26 Białorusinów wyznania prawosławnego i jedną osobę narodowości polskiej wyznania rzymskokatolickiego. Było tu 6 budynków mieszkalnych. W 1931 w 7 domach zamieszkiwało 35 osób.
Wierni należeli do parafii rzymskokatolickiej i prawosławnej w Ilii. Miejscowość podlegała pod Sąd Grodzki w Ilii i Okręgowy w Wilnie; właściwy urząd pocztowy mieścił się w Chocieńczycach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5357270" url="https://pl.wikipedia.org/wiki?curid=5357270" title="Bentley Val d'Isere">
Bentley Val d'Isere



</doc>
<doc id="5357272" url="https://pl.wikipedia.org/wiki?curid=5357272" title="Bentley Turbo RT">
Bentley Turbo RT



</doc>
<doc id="5357273" url="https://pl.wikipedia.org/wiki?curid=5357273" title="Nagroda Ostrowskiego">
Nagroda Ostrowskiego



</doc>
<doc id="5357277" url="https://pl.wikipedia.org/wiki?curid=5357277" title="Ołustek">
Ołustek



</doc>
<doc id="5357280" url="https://pl.wikipedia.org/wiki?curid=5357280" title="Spalony (rugby union)">
Spalony (rugby union)

Spalony () – przewinienie podczas gry w rugby union, polegające na udziale w grze zawodnika będącego zbyt blisko pola punktowego przeciwnika. 
Prawo spalonego jest jednym z podstawowych elementów charakteryzujących rugby; wynika z niego m.in. wymóg podawania piłki ręką wyłącznie do tyłu. W przeciwieństwie do piłki nożnej, pozycja spalona może nastąpić w każdym miejscu pola gry.
Okoliczności spalonego.
Gra otwarta.
Uznanie pozycji zawodnika za spaloną różni się w rugby union zależnie od fazy gry. W grze otwartej pozycja spalona następuje, gdy zawodnik jest przed partnerem, który trzyma piłkę lub który jako ostatni ją zagrał. Zawodnik znajdujący się na pozycji spalonej nie może zagrywać piłki, poruszać się do przodu w kierunku piłki, szarżować przeciwników posiadających piłki, ani w żaden sposób przeszkadzać przeciwnikom w grze.
Zawodnik będący na pozycji spalonej jest z powrotem uprawniony do gry jeżeli wycofa się za partnera, który ostatni zagrał piłką, lub za partnera, który nie był na pozycji spalonej, albo jeżeli partner z piłką lub partner niebędący na pozycji spalonej wybiegnie przed niego. Zawodnik będący przed partnerem, który kopnął piłkę, jest uprawniony do gry także, jeśli natychmiast wycofa się poza wirtualną linię prostopadłą do linii bocznej, przebiegającą 10 m przed zawodnikiem, który złapał piłkę lub miejscem, gdzie dotknęła ona ziemi. Zawodnik będący na pozycji spalonej jest także uprawniony do gry, jeżeli przeciwnik dotknie celowo piłki lub przejmie piłkę oraz przebiegnie z nią 5 m, poda ją lub kopnie.
Stałe fragmenty gry.
W przypadku rozgrywania stałych fragmentów gry obowiązują dodatkowe reguły dotyczące spalonego. 
W przypadku szarży i rucka linia spalonego przebiega prostopadle do linii bocznych przez najbardziej wysuniętą część ciała zawodnika uczestniczącego w szarży lub stojącego na nogach nad piłką od strony swojej drużyny. W przypadku maulaa reguła ta odnosi się do najbardziej wysuniętej w kierunku swojej drużyny stopy zawodnika uczestniczącego w maulu. Natomiast jeżeli bliżej szarży, rucka lub maula położona jest linia bramkowa, to ta linia jest linią spalonego
W przypadku autu dla zawodników uczestniczących w tym fragmencie gry linia spalonego przebiega na linii wrzutu piłki, a po jej wrzucie – na wysokości piłki. Zawodnicy niebiorący udziału w aucie muszą pozostać za linią spalonego przebiegającą 10 m o linii wrzutu (lub za linią bramkową, jeśli jest bliżej miejsca wrzutu). Zawodnicy drużyny wrzucającej piłkę do autu mogą poruszać się do przodu po wrzucie, natomiast zawodnicy drużyny przeciwnej – po tym, jak poruszą się do przodu ich rywale.
W przypadku młyna odrębne linie spalonego obowiązują łączników młyna obu drużyn oraz zawodników niebiorących udziału w tym fragmencie gry. Łącznik młyna drużyny niewrzucającej piłki musi obiema stopami znajdować się za piłką. Łącznik młyna drużyny wrzucającej piłkę musi mieć co najmniej jedną stopę na wysokości piłki lub za piłką (druga stopa może być przed piłką). Zawodnicy niebiorący udziału w młynie pozostają za linią spalonego przebiegającą 5 m za stopą ostatniego biorącego udział w młynie zawodnika swojej drużyny (chyba że bliżej młyna znajduje się linia bramkowa – wówczas to ona jest linią spalonego)
W przypadku rucków, mauli, młynów i autów zawodnik będący na pozycji spalonej jest z powrotem uprawniony do gry, jeżeli natychmiast wycofa się za linię spalonego lub przeciwnik przebiegnie z piłką 5 m lub kopnie piłkę. Zawodnicy, którzy odłączą się od rucka lub maula, mogą do niego ponownie dołączyć jednak dopiero po wycofaniu za linię spalonego. 
W przypadku podyktowania rzutu karnego lub rzutu wolnego, zawodnicy drużyny, która popełniła przewinienie muszą natychmiast wycofać się za linię przebiegającą 10 m od punktu, w którym rzut jest podyktowany w kierunku własnego pola punktowego (a jeśli linia bramkowa jest bliżej – za tę linię).
Konsekwencje spalonego.
Sankcją za grę na pozycji spalonej jest w większości przypadków rzut karny dla drużyny przeciwnej. Jeśli zawodnik przypadkowo znajduje się na pozycji spalonej i nie może uniknąć dotknięcia piłki lub partnera dyktowany jest młyn z wrzutem drużyny przeciwnej.
Historia.
Od początku gry w rugby, zawodnik znajdujący się przed piłką był uważany za wyłączonego z gry. Spalony pojawił się już w pierwszych spisanych regułach gry z 1845 (zawodnik jest na spalonym, jeśli piłkę dotknie jego partner znajdujący się za nim – przestaje być na spalonym, gdy piłkę dotknie przeciwnik). Regułę taką początkowo przyjęto także w piłce nożnej – znalazła się w pierwszych spisanych prawach z 1863, zmieniono to zaś w 1867. Zasady spalonego kilkakrotnie w historii zmieniano, m.in. w 1932 zmieniono zasady spalonego podczas gry w młynie, a w 1964 w aucie.

</doc>
<doc id="5357282" url="https://pl.wikipedia.org/wiki?curid=5357282" title="Pawiazyń">
Pawiazyń



</doc>
<doc id="5357296" url="https://pl.wikipedia.org/wiki?curid=5357296" title="Tadeusz Zażuliński">
Tadeusz Zażuliński

Tadeusz Zażuliński (ur. 23 października 1897, zm. 18 grudnia 1995) – polski dyplomata, przedstawiciel RP w Królestwie Egiptu (1939–1945).
Życiorys.
Reklamowany z wojska. Pełnił funkcję attaché konsulatu generalnego w Jerozolimie (1925–1928), sekretarza ambasady w Waszyngtonie (1931–1932). Od 1936 był wicedyrektorem oraz zastępcą naczelnika Wydziału Wschodniego Ministerstwa Spraw Zagranicznych. Od 1939 reprezentował Polskę w Egipcie, najpierw jako chargé d’affaires, a od 1944 jako poseł.
Pochowany na Cmentarzu Powązkowskim w Warszawie.

</doc>
<doc id="5357302" url="https://pl.wikipedia.org/wiki?curid=5357302" title="Gamze Alikaya">
Gamze Alikaya



</doc>
<doc id="5357313" url="https://pl.wikipedia.org/wiki?curid=5357313" title="Opytne (rejon bachmucki)">
Opytne (rejon bachmucki)

Opytne () – osiedle na Ukrainie, w obwodzie donieckim, w rejonie bachmuckim. W 2001 liczyło 1983 mieszkańców, spośród których 884 posługiwało się językiem ukraińskim, 1082 rosyjskim, 2 białoruskim, 11 ormiańskim, a 4 innym.

</doc>
<doc id="5357318" url="https://pl.wikipedia.org/wiki?curid=5357318" title="Tamta Wieś">
Tamta Wieś

Tamta Wieś – część wsi Bełżec w Polsce położona w województwie lubelskim, w powiecie tomaszowskim, w gminie Bełżec.
W latach 1975–1998 miejscowość administracyjnie należała do województwa zamojskiego.

</doc>
<doc id="5357320" url="https://pl.wikipedia.org/wiki?curid=5357320" title="Sorbonne Université">
Sorbonne Université

Sorbonne Université – uniwersytet w Paryżu założony dekretem w styczniu 2018 poprzez połączenie Université Paris-Sorbonne (Paris-IV) i Université Pierre-et-Marie-Curie (Paris-VI).
Data 1257 w godle uniwersytetu nawiązuje do historycznego Uniwersytetu Paryskiego, którego Collège de Sorbonne został założony w 1257 przez Roberta de Sarbon.
Sorbonne Université ma trzy wydziały:

</doc>
<doc id="5357329" url="https://pl.wikipedia.org/wiki?curid=5357329" title="Eugeniusz Smoliński (malarz)">
Eugeniusz Smoliński (malarz)

Eugeniusz Smoliński (ur. 1942, zm. w październiku 2022) – polski malarz, prof.
Życiorys.
Studiował w Państwowej Wyższej Szkole Sztuk Plastycznych we Wrocławiu. 10 maja 1995 uzyskał tytuł profesora sztuk plastycznych. Został zatrudniony na stanowisku profesora zwyczajnego w Katedrze Projektowania Graficznego na Wydziale Grafiki i Sztuki Mediów Akademii Sztuk Pięknych im. Eugeniusza Gepperta we Wrocławiu.
Awansował na stanowisko dziekana na Wydziale Grafiki Akademii Sztuk Pięknych we Wrocławiu.

</doc>
<doc id="5357331" url="https://pl.wikipedia.org/wiki?curid=5357331" title="Manuel Armoa">
Manuel Armoa

Manuel Armoa Morel (ur. 1 grudnia 2002) – argentyński siatkarz pochodzenia kubańskiego, reprezentant kraju, grający na pozycji przyjmującego. 
Pochodzi z rodziny siatkarskiej, gdyż jego babcia, ciocia i wujek zawodowo uprawiali siatkówkę. Biologiczny ojciec Manuela jest kubańczykiem, który również był siatkarzem. Tj. jego matka Carla, która w 2008 roku poślubiła Fabiána Armoa, w przeszłości był siatkarzem a od kilku lat jest trenerem. 
Sukcesy klubowe.
Klubowe Mistrzostwa Ameryki Południowej:
Mistrzostwo Argentyny:
Puchar ACLAV:
Puchar Mistrza:
Sukcesy reprezentacyjne.
Mistrzostwa Ameryki Południowej Kadetów:
Mistrzostwa Świata Kadetów:

</doc>
<doc id="5357334" url="https://pl.wikipedia.org/wiki?curid=5357334" title="Donata Wawrzycka">
Donata Wawrzycka

Donata Wawrzycka – polska biolog, dr hab. nauk biologicznych, adiunkt Zakładu Genetyki i Fizjologii Komórki, oraz prodziekan Wydziału Nauk Biologicznych Uniwersytetu Wrocławskiego.
Życiorys.
19 października 2000 obroniła pracę doktorską "Analiza funkcjonalna genów kodujących transportery ABC i genu YPR117 w komórkach drożdży Saccharomyces cerevisiae", 26 września 2019 habilitowała się na podstawie pracy zatytułowanej "Charakterystyka wybranych białek błonowych warunkujących tolerancję drożdży Saccharomyces cerevisiae na ksenobiotyki". Jest członkiem Rady Dyscypliny Naukowej - Nauk Biologicznych Uniwersytetu Wrocławskiego.
Awansowała na stanowisko adiunkta w Zakładzie Genetyki i Fizjologii Komórki, a także prodziekana na Wydziale Nauk Biologicznych Uniwersytetu Wrocławskiego.

</doc>
<doc id="5357335" url="https://pl.wikipedia.org/wiki?curid=5357335" title="Adam Wyleżyński">
Adam Wyleżyński

Adam Jan Wyleżyński herbu Trzaska (ur. 7 lipca 1880 w Warszawie. zm. 30 grudnia 1954 w Lublinie) – polski skrzypek, dyrygent i pedagog muzyczny.
Życiorys.
Ukończył Instytut Muzyki w Warszawie oraz konserwatorium w Lipsku. W latach 1909-1910 pełnił funkcję dyrygenta orkiestry i chóru Towarzystwa Muzycznego w Lublinie. Następnie przeniósł się do Wilna, gdzie w 1910 roku, gdzie do 1918 roku kierował sekcją muzyczną Towarzystwa Muzycznego "Lutnia Wileńska". Był także współorganizatorem oraz dyrygentem Wileńskiej Orkiestry Symfonicznej. W latach 1923-1935 pełnił funkcję dyrektora Konserwatorium Muzycznego w Wilnie, a w latach 1937-1939 był referentem muzycznym wileńskiej rozgłośni Polskiego Radia. Ponadto piastował stanowisko dyrektora Wileńskiego Towarzystwa Muzycznego oraz w 1932 roku zasiadł w prezydium (jako drugi wiceprezes) Rady Wileńskich Zrzeszeń Artystycznych (ERWUZA). Jako pedagog uczył gry na skrzypcach, śpiewu a także teorii muzyki w szkołach średnich Wilna.
W 1927 roku był członkiem jury I Międzynarodowego Konkursu Pianistycznego im. Fryderyka Chopina w Warszawie.
W latach II wojny światowej pozostał w Wilnie jako członek orkierstry tamtejszej Filharmonii (1941-1946). Następnie przeniósł się do Lublina, gdzie objął kierownictwo artystyczne Filharmonii Lubelskiej. Ponadto w latach 1948-1950 pracował jako pedagog w Średniej Szkole Muzycznej im. Karola Lipińskiego w Lublinie.
Był trzykrotnie żonaty: z Heleną Łopuską (zm. 1921), Zofią Bortkiewicz oraz śpiewaczką Marią Felicją Tomaszewską (zm. 1977). Z drugiego małżeństwa miał córkę Annę Danutę (zm. 1943).
Został pochowany na cmentarzu rzymskokatolickim przy ul. Lipowej w Lublinie.

</doc>
<doc id="5357336" url="https://pl.wikipedia.org/wiki?curid=5357336" title="Kościół św. Wojciecha w Wolinie">
Kościół św. Wojciecha w Wolinie

Kościół św. Wojciecha – kościół, który znajdował się w Wolinie, w województwie zachodniopomorskim. Był jednym z trzech (obok kolegiaty św. Mikołaja i kościoła św. Jerzego) kościołów założonych w średniowieczu w tym mieście. Zniszczony podczas II wojny światowej, rozebrany na początku lat 60. XX w.
Historia.
Kościół powstał podczas jednej z dwóch misji ewangelizacyjnych przeprowadzanych w latach 1124–1125 oraz w roku 1128 na prośbę księcia polskiego Bolesława Krzywoustego przez bamberskiego biskupa Ottona na ziemiach księcia pomorskiego Warcisława I. W 1140 roku w ramach erygowania diecezji pomorskiej papież Innocenty II podniósł kościół do rangi katedry, co zostało potwierdzone 14 października 1140 bullą "Ex commisa nobis". 
Wskutek ciężkich walk o miasto w czasie II wojny światowej (marzec–maj 1945) kościół św. Wojciecha–Jerzego () wraz z większością zabudowań Wolina został poważnie zniszczony i do lat 60. XX w. pozostawał w ruinie, następnie (ok.1961-1965) – rozebrany. W miejscu, w którym było przebiterium ustawiono głaz z pamiątkową tablicą.

</doc>
<doc id="5357339" url="https://pl.wikipedia.org/wiki?curid=5357339" title="Kamienica Wildera w Warszawie">
Kamienica Wildera w Warszawie

Kamienica Wildera – zabytkowa kamienica znajdująca się przy ul. Bagatela 10 w warszawskiej dzielnicy Śródmieście.
Opis.
Sześciopiętrowa kamienica została wzniesiona w latach 1911−1912 według projektu Józefa Napoleona Czerwińskiego i Wacława Heppena (upamiętnia ich napis na frontowej ścianie budynku). Wyróżnia ją jednorodność secesyjnego opracowania bryły budynku, fasady oraz detalu architektonicznego.
Kamienica ma układ półtorapodwórzowy zamknięty. Na zwieńczonej zaokrąglonym szczytem z oculusem fasadzie znajdują się dwa identyczne czterokondygnacyjne, trójosiowe zaokrąglone wykusze z najwyższą kondygnacją w formie loggi. Podstawy wykuszy i szczyt wieńczący budynek wypełnia sztukateria z liści i owoców winorośli. Główne wejście prowadzi do przejazdu bramnego z trójskrzydłowymi drewnianymi wrotami o wysokości dwóch kondygnacji. W przejeździe bramnym znajdują się sztukaterie z liści i owoców leszczyny na pilastrach i żebrach sklepienia oraz jabłoni z owocami w nadprożu drzwi.
W 1921 roku w kamienicy urodził się (i do 1936 roku mieszkał) Krzysztof Kamil Baczyński, co upamiętnia tablica odsłonięta w 1981 roku.
W czasie remontu w 1989 roku zniszczono część bogatej secesyjnej florystycznej ornamentyki. W tym samym roku kamienica została wpisana do rejestru zabytków.

</doc>
<doc id="5357343" url="https://pl.wikipedia.org/wiki?curid=5357343" title="Kategorie, rodzaje i status prawny miejscowości w Polsce">
Kategorie, rodzaje i status prawny miejscowości w Polsce



</doc>
<doc id="5357348" url="https://pl.wikipedia.org/wiki?curid=5357348" title="Charles-Amédée-Philippe van Loo">
Charles-Amédée-Philippe van Loo



</doc>
<doc id="5357353" url="https://pl.wikipedia.org/wiki?curid=5357353" title="Listera jajowata">
Listera jajowata



</doc>
<doc id="5357356" url="https://pl.wikipedia.org/wiki?curid=5357356" title="Władysław Ogrodowicz">
Władysław Ogrodowicz

Władysław Stanisław Wojciech Ogrodowicz h. Brochwicz (ur. w 1841 roku w Parlinie, zm. w 1883 roku) – polski szlachcic, ziemianin, uczestnik powstania styczniowego.
Życiorys.
Był synem Antoniego Napoleona Ogrodowicza (1806-1850), dzierżawcy folwarku Parlin i Apolonii Łebińskiej (ok. 1810)
. Pochodził z rodziny o tradycjach patriotycznych. Jego ojciec oraz stryj Maksymilian wzięli udział w powstaniu listopadowym i powstaniu wielkopolskim 1846 roku. Ten drugi poległ w bitwie pod Sokołowem w czasie drugiego powstania wielkopolskiego. Dziadek Franciszek Ogrodowicz był weteranem powstania kościuszkowskiego, zaś pradziadek Karol Ogrodowicz burmistrzem Pyzdr i sygnatariuszem konstytucji 3 maja.
Po 1846 roku rodzina Ogrodowiczów przeniosła się do Słowikowa. Władysław Ogrodowicz ukończył gimnazjum w pobliskim Trzemesznie.
W 1863 roku wziął udział w powstaniu styczniowym. W walkach brał udział także jego brat, Antoni Mikołaj (1846-1927). W Muzeum Historycznym Miasta Krakowa znajduje się jego portret w powstańczym mundurze, wykonany w Krakowie przez Walerego Rzewuskiego. Na jego odwrocie widnieje dedykacja: "W dowód szacónku i poważania jako pamiątkę ofiaruję mojej Macosze F.S. Władysław Ogrodowicz. Kraków d. 1.8.1863". Zdjęcie znalazło się w albumie podarowanym Jackowi Lipskiemu.
Po powstaniu trudnił się jako urzędnik w gospodarstwie Bronisława Dąbrowskiego w Winnej Górze. W 1874 roku poślubił Karolinę Umińską (1847-?), wdowę po Józefie Trzebińskim (1802-1873), dziedzica wsi Jabłowo Pałuckie. Tym samym został właścicielem majątku, liczącego wówczas 2999 mórg gruntu. W 1878 r. przystąpił do Towarzystwa Tatrzańskiego. Był także członkiem Zjednoczonego Towarzystwa Przyjaciół Sztuk Pięknych w Krakowie. Zmarł w 1883 roku. Po jego śmierci, Karolina z Umińskich wyszła za Antoniego Swiniarskiego, który to w 1886 r. wystawił majątek na licytację.

</doc>
<doc id="5357359" url="https://pl.wikipedia.org/wiki?curid=5357359" title="Żanna Gierasimowa">
Żanna Gierasimowa

Żanna Gierasimowa (ur. 1 stycznia 1966) – ukraińska aktorka i reżyserka mieszkająca w Polsce, znana z filmów "Syberiada Polska" (2013), "Żywie Biełaruś!" (2012), "Drzazgi" (2008) i seriali "Samo życie" (2010), "Komisarz Alex" (2011).
Życiorys.
Ukończyła Studio Teatralne im. Iwana Franki i Liceum Muzyczno-Pedagogiczne w Kijowie. Po studiach teatralnych i niedługim epizodzie na scenie kijowskiej (w Teatrze Wodewil), Żanna Gierasimowa zostaje członkiem zespołu Teatru Stanisławskiego w Moskwie, gdzie zagrała wiele ról scenicznych. U boku aktora Teatru na Tagance Aleksandra Zajcewa zagrała swoją przełomową rolę w dramacie Eugène Ionesco "Krzesła". Spektakl ten przeszedł do historii rosyjskiego teatru, został uznany przez zachodnich krytyków najlepszym wystawieniem tej sztuki na całym świecie.
Jako pieśniarka koncertuje solo i z zespołem. W Polsce debiutowała na scenie krakowskiej Piwnicy pod Baranami. Występowała w teatrach: Teatr Ateneum, Teatr Mały, Teatr Rampa, Stara Prochownia, Centrum Sztuki Teatr Studio, Warszawski Ośrodek Kultury, Natoliński Ośrodek Kultury, Ośrodek Kultury Ochoty. Najważniejsze role zagrała w sztukach Teatru Polonia w Warszawie ("Rajskie jabłka"; "Wątpliwość"), Teatru Witkacego w Zakopanem ("Czarodziejska góra"); Teatru Dialog w Kopenhadze ("Bieluń trawa") oraz Teatru na Pradze w Warszawie ("Szynel"). W Polsce najbardziej znana jest za sprawą kilku ról filmowych i serialowych (m.in. "Syberiada Polska, Smoleńsk, Drzazgi, Samo życie, Komisarz Alex, Na dobre i na złe").
Reżyserowała "Rajskie jabłka" R. Tuguszewa (pierwsza nagroda na Festiwalu Teatralnym w Jałcie) w Teatrze Polonia w Warszawie; "Jaskółka" I. Turgieniewa (pierwsza nagroda na Festiwalu Teatralnym w Berlinie) w Teatrze Rampa; "Dzieło sztuki" A. Czechowa (aktorska nagroda na Festiwalu Teatralnym w Warszawie), "Trzecia strzała" A. Wołodina - w Teatrze OK; "Belweder" A. Diaczenko w Teatrze „Dialog” w Kopenhadze; "Szalej" - własny scenariusz na podstawie P. Shafera (nagroda za najlepszy spektakl na festiwalu Teatralny Bałtyk w Rydze).
Od 2000 roku mieszka w Polsce i posiada polskie obywatelstwo.
W 2022 pełni funkcję Dyrektor artystycznej Teatru na Pradze, oraz Prezes Fundacji Otwarta Kurtyna.
Żanna Gierasimowa jest członkiem ZLP (Związku Literatów Polskich), IFA (International Federation of Artists), ZAiKS i ZASP.
Filmografia.
Opracowano na podstawie materiału źródłowego:

</doc>
<doc id="5357364" url="https://pl.wikipedia.org/wiki?curid=5357364" title="We Go Up">
We Go Up

We Go Up – drugi minialbum NCT Dream – podgrupy południowokoreańskiego boysbandu NCT. Ukazał się 3 września 2018 roku, nakładem wytwórni SM Entertainment. Płytę promował singel „We Go Up".

</doc>
<doc id="5357374" url="https://pl.wikipedia.org/wiki?curid=5357374" title="Rajd Akropolu 1967">
Rajd Akropolu 1967

Rajd Akropolis 1967 (15. Acropolis Rally) – 15 edycja rajdu samochodowego Rajd Akropolis rozgrywanego w Grecji. Rozgrywany był od 25 do 28 maja 1967 roku. Była to ósma runda Rajdowych Mistrzostw Europy w roku 1967.

</doc>
<doc id="5357375" url="https://pl.wikipedia.org/wiki?curid=5357375" title="Ford Cortina Lotus MK2">
Ford Cortina Lotus MK2



</doc>
