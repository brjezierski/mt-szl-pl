<doc id="5367064" url="https://pl.wikipedia.org/wiki?curid=5367064" title="Kalendarium inwazji Rosji na Ukrainę – listopad 2022">
Kalendarium inwazji Rosji na Ukrainę – listopad 2022

Listopad 2022.
1 listopada.
Według ukraińskiego Sztabu Generalnego odparto rosyjskie ataki w pobliżu Makiejewki, Newskiego i Biłohoriwki w obwodzie ługańskim oraz Spirnego, Bachmutu, Majorśka, Perwomajśkego, Nowomychajliwki, Wodiane i Pawliwki. W ciągu 24h Rosjanie przeprowadzili siedem ataków rakietowych, 47 nalotów i ponad 90 ostrzałów z wyrzutni rakiet, atakując infrastrukturę krytyczną i cywilną oraz pozycje ukraińskie wzdłuż linii frontu. Z kolei lotnictwo ukraińskie przeprowadziło 33 ataki, w tym 26 na miejsca koncentracji uzbrojenia i sprzętu oraz 7 stanowisk przeciwlotniczych. Artyleria ostrzelała cztery miejsca koncentracji żołnierzy i sprzętu wojskowego, trzy magazyny amunicji i sześć innych obiektów rosyjskich. W atakach zginęło łącznie 400 rosyjskich żołnierzy oraz m.in. zniszczono 16 czołgów i siedem systemów artyleryjskich. Ponadto Kyryło Tymoszenko stwierdził, że w wyniku ataków Rosjan na centralną i wschodnią Ukrainę zginęło 9 osób, a 19 zostało rannych.
Brytyjskie Ministerstwo Obrony podało, że Grupa Wagnera robiła niewielkie postępy na Ukrainie, posuwając się naprzód o 100–200 m dziennie, czyli znacznie poniżej, niż zakłada doktryna rosyjska (30 km/dziennie) i postępy sił ukraińskich (ok. 20 km/dziennie). W ocenie Institute for the Study of War (ISW) siły rosyjskie nie dały rady zneutralizować ukraińskiego ruchu partyzanckiego na zajętych terenach Ukrainy; do tej pory partyzanci przeprowadzili dziesiątki ataków i zabili co najmniej 11 okupantów lub kolaborantów. Z kolei Iran planuje wysłać do Rosji kolejne drony bojowe oraz pociski balistyczne, co prawdopodobnie wzmocni uzależnienie Moskwy od irańskiego uzbrojenia. Zdaniem Instytutu „byłby to pierwszy przypadek dostarczenia Rosji zaawansowanych precyzyjnych pocisków kierowanych. Rosja negocjowała dodatkowe dostawy broni w związku z wyczerpywaniem się jej zapasu rakiet i dronów w trakcie wojny przeciwko Ukrainie, a zwłaszcza kampanii ataków na ukraińską infrastrukturę krytyczną”. Tymczasem źródła rosyjskie podały, że siły ukraińskie kontynuowały kontrofensywę na kierunkach Swatowego i Kreminnej oraz w obwodzie chersońskim. Z kolei Rosjanie w dalszym ciągu atakowali wokół Bachmutu i Doniecka oraz kontynuowali przygotowania obronne w obwodzie chersońskim. Ponadto siły rosyjskie nadal zwiększały kontrolę nad Zaporoską Elektrownią Jądrową.
2 listopada.
Wiceminister obrony Hanna Malar stwierdziła, że Rosjanie atakowali w obwodzie donieckim i ługańskim, a ciężkie walki miały miejsce w pobliżu Bachmutu. W ostatnich dniach wzrosła intensywność ataków. Na innych odcinkach frontu trwały przygotowania do ofensywy i umacnianie pozycji na odbitych terenach. Według SG Ukrainy siły rosyjskie koncentrowały się na utrzymaniu pozycji i na powstrzymywaniu armii ukraińskiej oraz atakowali na kierunkach Bachmutu i Awdijiwki. Ukraińcy odparli ataki w pobliżu 12 miejscowości w Donbasie, w tym Makiejewki, Biłohoriwki, Werchniokamjanśkego, Spirnego, Bachmutu, Majorska, Nowomychajliwki, Wodiane, Pawliwki i Preczystiwki. W ciągu doby Rosjanie przeprowadzili trzy ataki rakietowe, 24 naloty i ok. 80 ostrzałów, atakując ponad 20 miejscowości (m.in. Charków, Kupiańsk, Krzemieńczuk, Krzywy Róg, Krasnohoriwka i Wuhłedar) oraz pozycje ukraińskie. Lotnictwo ukraińskie dokonało 21 nalotów na miejsca koncentracji sprzętu i stanowiska przeciwlotnicze, natomiast artyleria zniszczyła pięć miejsc koncentracji żołnierzy i sprzętu, dwa magazyny amunicji i trzy inne obiekty. Sztab potwierdził także, że w ostatnich dniach we wsi Perszotrawnewe w obwodzie mikołajowskim zabito ok. 60 rosyjskich żołnierzy, a we wsi Wasylówka 50 zostało rannych. Ponadto rosyjskie wojsko wykorzystywało cywilów jako żywe tarcze na zajętym terytorium obwodu ługańskiego, m.in. rozlokowując żołnierzy w szkołach i zakładach przemysłowych w Swatowem. Na południu kraju kontynuowano przymusową „ewakuację” ludności z części obwodu zaporoskiego i chersońskiego.
Rzecznik Rady Bezpieczeństwa Narodowego USA John Kirby podał, że Korea Północna będzie „potajemnie” dostarczać Rosji pociski artyleryjskie. Ponadto Korea otwarcie zaproponowała Rosji „ochotników” do walki na Ukrainie.
Ministerstwo Obrony Wielkiej Brytanii poinformowało, że w połowie października w wyniku ukraińskich ataków, straty rosyjskich pojazdów opancerzonych wzrosły do ponad 40 dziennie. W ostatnich tygodniach Rosja pozyskała co najmniej 100 czołgów i BWP z zapasów białoruskich. Zdaniem Ministerstwa artyleria i pojazdy pancerne są ważne dla rosyjskiego sposobu walki, jednakże Rosja borykała się z brakiem odpowiedniej liczby pojazdów oraz amunicji artyleryjskiej. Według ISW Rosja w znacznym stopniu wyczerpała zapasy uzbrojenia i nie była w stanie szybko ich uzupełnić, w wyniku czego prawdopodobnie negocjowała z Koreą Północną i Iranem dostawy broni. Urzędnicy rosyjskich poinformowali, że rozpoczęto integrację Zaporoskiej Elektrowni Jądrowej z rosyjskim system energetycznym. Tymczasem źródła rosyjskie podały, że siły ukraińskie w dalszym ciągu prowadziły kontrofensywę na kierunkach Swatowego i Kreminnej, a Rosjanie próbowali powstrzymać ukraińskie postępy. Siły rosyjskie kontynuowały także ataki w pobliżu Bachmutu i Doniecka oraz działania obronne wzdłuż Dniepru. Ponadto rosyjskie władze kontynuowały przymusową relokację mieszkańców obwodu chersońskiego, nacjonalizowały ukraińskie przedsiębiorstwa i przymusowo deportowały ukraińskie dzieci do Rosji.
Ośrodek Studiów Wschodnich (OSW) podał, że Rosjanie zintensyfikowali ataki w obwodzie donieckim na południe i wschód od linii Wełyka Nowosiłka–Pawliwka–Marjinka, jednak bez powodzenia. Atakowali także pozycje ukraińskie na zachód od Doniecka, w rejonie Awdijiwki i Gorłówki oraz wzdłuż drogi do Kramatorska. Niepowodzeniem zakończył się atak na Bachmut i na wschód od Siewierska. W obwodzie ługańskim Ukraińcy odparli atak na linii rzeki Żerebeć i na północny wschód od Swatowego. Siły rosyjskie atakowały również z terytorium Rosji na północ od Charkowa, jednak bezskutecznie. Według lokalnych doniesień siły ukraińskie próbowały przerwać obronę rosyjską na północny wschód od Kupiańska, na północ od Swatowego, na północny zachód od Kreminnej oraz na północ i zachód od Chersonia.
3 listopada.
Ukraina potwierdziła wyzwolenie dwóch miejscowości (Nowohredniewe i Mała Sejdemynucha) w obwodzie chersońskim. Ponadto ukraińskie ataki partyzanckie spowodowały odwrócenie środków od operacji frontowych w celu zabezpieczenia tyłów, utrudniając tym samym Rosji obronę przed trwającą kontrofensywą. O 5:00 w Melitopolu zniszczono jedną z głównych kwater sił rosyjskich, która według doniesień znajdowała się na terenie zakładu Refma. Sztab Generalny poinformował, że Rosjanie atakowali m.in. w pobliżu Bachmutu, Awdijiwki i Pawliwki. Armia ukraińska odparła ataki w okolicach Werchniokamjanśkego, Spirnego, Marjinki, Nowomychajliwki, Wodiane i Pawliwki w obwodzie donieckim. W ciągu 24h Rosjanie przeprowadzili cztery ataki rakietowe, 28 nalotów i ponad 45 ostrzałów z wyrzutni rakietowych, atakując ok. 30 miejscowości, w tym Zaporoże, Dniepr i Chersoń oraz linię frontu od Sum do obwodu mikołajowskiego. Z kolei lotnictwo ukraińskie przeprowadziło 21 ataków na miejsca koncentracji broni i sprzętu, natomiast artyleria zniszczyła punkt kontrolny, cztery miejsca koncentracji żołnierzy i sprzętu, magazyn amunicji i stację wywiadu radioelektronicznego. Ponadto wojska rosyjskie próbowały otoczyć siły ukraińskie w rejonie wsi Pawliwka na kierunku wuhłedarskim.
Śledztwo MAEA nie wykazało dowodów na poparcie twierdzenia władz rosyjskich, że Ukraina budowała brudną bombę. Ponadto prezydent Wołodymyr Zełenski stwierdził, że ataki rosyjskie na ukraińską infrastrukturę energetyczną doprowadziły do przerw w dostawie prądu w dużej części kraju. Według władz ok. 4,5 mln osób (w tym mieszkańców Kijowa i dziesięciu innych regionów) zostało odciętych od prądu. Ukraina przeprowadziła także kolejną wymianę jeńców, w wyniku której udało się uwolnić 107 żołnierzy, w tym sześciu oficerów, 101 szeregowców i sierżantów (74 żołnierzy broniło Azowstalu).
W opinii ISW nie można było dokładnie stwierdzić, czy Rosja będzie walczyć o Chersoń. Przedstawiciel władz okupacyjnych Kyryło Stremousow stwierdził, że siły rosyjskie „prawdopodobnie wycofają się na lewy brzeg” Dniepru, jednak wbrew jego deklaracjom Rosjanie tworzyli pozycje obronne na północny zachód od miasta i kierowali tam dodatkowych zmobilizowanych żołnierzy. Zdaniem Instytutu w tym rejonie nadal operowały rosyjskie siły powietrznodesantowe i piechota morska. Ich ewentualnie wycofanie będzie wskazywało, że Rosjanie nie będą walczyli o Chersoń. Rosja rozmieściła także zmobilizowany personel, aby brał udział w ofensywach „w zachodnim obwodzie donieckim, dążąc do minimalnych i operacyjnie nieistotnych zdobyczy terytorialnych”. Tymczasem źródła rosyjskie donosiły o kontynuowaniu kontrofensywy ukraińskiej w kierunku Kreminnej i Swatowego. Z kolei
Rosjanie atakowali wokół Bachmutu, Awdijiwki i Doniecka.
4 listopada.
Według SG Rosjanie nadal atakowali w okolicach Bachmutu, Awdijiwki i Pawliwki. Ukraińska armia odparła ataki na 14 miejscowości w tym m.in.na Biłohoriwkę oraz Spirne, Bachmut, Kliszcziówkę, Majorśk, Kamjankę, Newelske, Marjinkę, Nowomychajłówkę i Pawliwkę w obwodzie donieckim. W ciągu ostatniego dnia siły rosyjskie przeprowadzili sześć ataków rakietowych, 21 nalotów i ponad 60 ostrzałów na ok. 20 miejscowości w obwodach: lwowskim, charkowskim, donieckim, dniepropietrowskim, zaporoskim, chersońskim, mikołajowskim i winnickim. Ukraińskie lotnictwo dokonało 11 nalotów, na cztery miejsca koncentracji żołnierzy i sprzętu oraz siedem stanowisk przeciwlotniczych, z kolei artyleria zniszczyła dwa punkty kontrolne, siedem miejsc koncentracji żołnierzy i magazyn amunicji. Gubernator Serhij Hajdaj stwierdził, że „Rosjanie próbują przełamać naszą obronę w okolicach miast Swatowe–Kreminna. Ziemia jest tam usłana ciałami martwych orków”. Później prezydent Zełeński oświadczył, że najcięższe walki toczyły się wokół Bachmutu i Sołedaru, lecz pozycje zostały utrzymane.
Stany Zjednoczone zapowiedziały 25. pakiet pomocy wojskowej dla Ukrainy o wartości 400 milionów dolarów, który obejmie modernizację 45 czołgów T-72B oraz pocisków obrony przeciwlotniczej MIM-23 Hawk (od Hiszpanii), 250 wozów bojowych M1117 ASV, 40 łodzi bojowych Riverine i 1100 dronów kamikadze Phoenix Ghost.
W opinii ISW Putin prawdopodobnie przygotowywał warunki do kontynuowania tajnej mobilizacji, co mogło sugerować, że częściowa mobilizacja nie przyniosła wystarczających sił do realizacji celów na Ukrainie. Armia rosyjska będzie chciała wykorzystać zmobilizowanych żołnierzy do wznowienia ataków w okolicy Doniecka. Według ekspertów Rosjanie za szybko przerzucili niewystarczającą liczbę rezerwistów na pozycje ofensywne w okolicach Bachmutu i Wuhłedaru, a „intensyfikacja ataków w obwodzie donieckim wskazywała, że siły rosyjskie powtarzały ten błąd na całym odcinku frontu. Zwiększona liczba personelu na froncie może pozwolić Rosjanom na jakiś sukces w tamtych okolicach, lecz słabe wyszkolenie, logistyka i dowodzenie nadal będą uniemożliwiać im osiągnięcie znaczących celów operacyjnych”. Ponadto Rosjanie szykowali do uporządkowanego wycofania się z zachodniego brzegu Dniepru, aby uniknąć pogromu w obwodzie chersońskim. Tymczasem źródła rosyjskie twierdziły, że Ukraińcy kontynuowali kontrofensywę w kierunku Kreminny i Swatowego. Z kolei siły rosyjskie prowadziły ataki wokół Bachmutu, Awdijiwki i Doniecka oraz kontynuowały przygotowywanie linii obronnych w obwodzie chersońskim.
Według OSW główne walki przesunęły się z Donbasu na teren pomiędzy Donieckiem a granicą obwodu zaporoskiego. Najcięższa sytuacja miała miejsce w okolicy Wuhłedaru, gdzie Rosjanie próbowali okrążyć siły ukraińskie. Podjęto decyzję o ewakuacji ludności Marjinki. Kolejne rosyjskie ataki na Bachmut, Sołedar, na północ od Gorłówki i na wschód od Siewierska zakończyły się porażką. Siły ukraińskie próbowały atakować na granicy obwodów charkowskiego i ługańskiego na wschód od Kupiańska i na północny wschód od Swatowego. W obwodzie chersońskim Ukraińcy próbowali przełamać pozycje rosyjskie, atakując na południe od linii Dawydiw Brid–Dudczany. Ponadto siły rosyjskie nadal atakowały infrastrukturę energetyczną i przemysłową (m.in. w Charkowie, Krzywym Rogu, Mikołajowie, Pawłohradzie i okolicach Zaporoża) przy pomocy rakiet i dronów, lecz z zmniejszą intensywnością. Obie strony ostrzeliwały i bombardowały swoje pozycje wzdłuż linii frontu. Siły ukraińskie dokonały kolejnych aktów dywersji w Melitopolu i jego okolicach.
5 listopada.
Ukraiński Sztab podał, że siły rosyjskie atakowały głównie w okolicach Bachmutu, Awdijiwki i Pawliwki. Ukraińcy odparli ataki na 14 miejscowości, m.in. Zybyne (obwód charkowski), Biłohoriwkę oraz Andrijiwkę, Berestowe, Majorśk, Makiejewkę, Opytne, Pawliwkę, Jakowlewkę i Jampoliwkę. Rosjanie przeprowadzili łącznie cztery ataki rakietowe, 19 nalotów i 75 ostrzałów na 35 miejscowości w obwodach: czernihowskim, sumskim, charkowskim, donieckim, zaporoskim, chersońskim i mikołajowskim. Lotnictwo ukraińskie przeprowadziło siedem ataków na miejsca koncentracji żołnierzy, a artyleria ostrzelała rosyjskie stanowisko dowodzenia, siedem miejsc koncentracji żołnierzy i sprzętu oraz magazyn amunicji. Sztab potwierdził również udane ataki w obwodzie chersońskim i zaporoskim; w miejscowości Basań zniszczono rosyjski kwaterę główną, w wyniku czego zginęło 50 żołnierzy i 10 jednostek sprzętu, z kolei w okolicach Połohy i Marfopila 80 żołnierzy zostało rannych i zniszczono 20 pojazdów. Niezależny rosyjski portal Wiorstka poinformował, że armia ukraińska zniszczyła batalion zmobilizowanych żołnierzy w okolicach Makiejewki w obwodzie ługańskim. W wyniku ostrzału z artylerii, „gradów”, moździerzy i dronów zginęło ponad 500 żołnierzy (z 570 osób ocalało 29, a 12 zostało rannych).
Według władz ukraińskich co najmniej ⅓ elektrowni została zniszczona w wyniku rosyjskich ataków. Od początku listopada w Kijowie i innych regionach Ukrainy rozpoczęło się racjonowanie energii elektrycznej. Elektryczność jest regularnie wyłączana na kilka godzin, aby zapobiec przeciążeniu całej sieci energetycznej. W ocenie ISW wysoki odsetek sił Grupy Wagnera, walczących na Ukrainie, stanowili przestępcy; rosyjski portal Insider podał, że w ciągu ostatnich dwóch miesięcy w walkach zginęło 800–1000 najemników, z czego ponad 500 to więźniowie. Według doniesień siły ukraińskie kontynuowały kontrofensywę wzdłuż linii Swatowe–Kreminna oraz atakowały rosyjską logistykę i transport w obwodzie chersońskim. Z kolei Rosjanie kontynuowali tworzenie pozycji obronnych wzdłuż Dniepru oraz w dalszym ciągu atakowali wokół Bachmutu, twierdząc, że zrobili pewne postępy. Siły rosyjskie kontynuowały również nieudane ataki w rejonie Awdijwka–Donieck i w zachodnim Doniecku. Ponadto Rosjanie kontynuowali przymusową ewakuację w obwodzie chersońskim, w wyniku której ponad 80% mieszkańców Chersonia zostało relokowanych.
6 listopada.
Wojskom rosyjskim udało się zdobyć część Pawliwki, jednak ponosząc duże straty (250–300 żołnierzy). W opinii SG Ukrainy Rosjanie koncentrowali na powstrzymywaniu działań ukraińskich, utrzymaniu zajętych obszarów oraz atakowali w okolicach Bachmutu, Awdijiwki i Pawliwki. Ukraińcy odparli ataki w pobliżu m.in. Jampilu, Andrijiwki, Krasnohoriwki, Marjinki, Wodiane oraz Biłohoriwki. W ciągu 24h siły rosyjskie przeprowadziły cztery ataki rakietowe, 24 naloty i 55 ostrzałów z wyrzutni rakietowych, atakując ok. 30 miejscowości w obwodach: zaporoskim, donieckim, ługańskim, mikołajowskim, sumskim i chersońskim. Lotnictwo ukraińskie przeprowadziło 22 naloty, w tym 20 na miejsca koncentracji żołnierzy i sprzętu; artyleria zaatakowała dwa punkty kontrolne, osiem miejsc koncentracji żołnierzy i sprzętu, skład amunicji. Sztab podał także, że siły rosyjskie masowo niszczyły wszystkie łodzie, należące do cywilów mieszkających na Dnieprem, a w Berysławiu nadal trwała przymusowa ewakuacja mieszkańców. Ponadto dziesięć miejscowości w obwodzie chersońskim, w tym Chersoń, zostało pozbawionych prądu po tym, jak Rosjanie wysadzili trzy słupy linii energetycznych w rejonie berysławskim.
Według ISW rosyjscy urzędnicy i dowódcy złagodzili retorykę dot. użycia broni jądrowej na Ukrainie; taka zmiana pokazała, że przywódcy Rosji zdają sobie sprawę z ogromnych kosztów i małych zysków operacyjnych takiego ataku. Z kolei Jewgienij Prigożyn, potwierdził, że Grupa Wagnera stworzyła ośrodki szkolenia i zarządzania dla lokalnych „milicji ludowych” w obwodach kurskim i biełgorodzkim. Tymczasem źródła rosyjskie podały, że siły ukraińskie kontynuowały kontrofensywę w kierunku Swatowego i Kreminnej oraz niszczenie rosyjskiej logistyki w obwodzie chersońskim. Natomiast Rosjanie przeprowadzili ataki w pobliżu Bachmutu, Awdijiwki i Wuhłedaru oraz kontynuowali tworzenie pozycji obronnych na zachodnim brzegu Dniepru. Źródła rosyjskie twierdziły także, że siły rosyjskie przedarły się przez ukraińską obronę w pobliżu Bachmutu, dokonały niewielkich postępów na południe od Awdijiwki i w pobliżu Pawliwki w zachodnim obwodzie donieckim.
7 listopada.
Według SG Ukrainy siły rosyjskie prowadzili ofensywy na kierunkach Bachmutu, Awdijiwki i Pawliwki. Ukraińcy odparli ataki m.in. w okolicy Krasnohorówki, Opytnego, Kliszcziówki, Marjinki, Pawliwki, Wodiane, Majorśka i Biłohoriwki. Rosjanie przeprowadzili 9 ataków rakietowych, 37 nalotów i 100 ostrzałów, uderzając w infrastrukturę krytyczną i cywilną 25 miejscowości w obwodach: charkowskim, ługańskim, donieckim, zaporoskim, dniepropietrowskim, chersońskim i mikołajowskim. Lotnictwo ukraińskie zniszczyło 17 miejsc koncentracji sprzętu i siedem stanowisk przeciwlotniczych, z kolei artyleria zaatakowała pięć punktów kontrolnych, dwa miejsca koncentracji żołnierzy i sprzętu, dwa składy amunicji, dwa przeciwlotnicze kompleksy rakietowe oraz stanowisko ogniowe artylerii. Sztab podał również, że w Enerhodarze Rosjanie wzmocnili działania wywiadowcze, sprawdzając i zatrzymując mieszkańców, z kolei wojsko w Nowosofijiwce zostało wzmocnione przez siły z Czeczenii. 
Minister obrony Ołeksij Reznikow poinformował, że na Ukrainę przybyły systemy przeciwlotnicze NASAMS i Aspide. Ponadto Ukraina wywłaszczyła pięć dużych firm o znaczeniu strategicznym i oddała je pod bezpośrednią kontrolę Ministerstwa Obrony. Wśród nich znalazły się państwowy producent ropy Ukrnafta, przetwórca ropy Ukrtatnafta, producent transformatorów ZTR, producent ciężarówek KrAZ i firma produkująca silniki lotnicze Motor Sicz. Z kolei przedstawiciel ukraińskiego wywiadu Wadym Skibicki w wywiadzie dla "The Economist" stwierdził, że armii rosyjskiej zostało ok. 80% nowoczesnych pocisków, w tym 120 rakiet Iskander. Wywiad poznał również plany Rosjan ws. zakupu irańskich pocisków balistycznych Fateh-110 i Zolfaghar, mających wysoką celność i dużą prędkość. Podano także, że Ukraina nie dysponuje skuteczną obroną przed tymi pociskami.
Brytyjskie Ministerstwo Obrony podało, że Rosjanie rozpoczęli budowę linii obronnych wokół Mariupola. W związku z tym dwie firmy produkowały betonowe konstrukcje przeciwczołgowe zwane „zębami smoka”. Zostały postawione między Mariupolem a Nikolśke oraz od północnej części Mariupola do Staryj Krym. Zostały również wysłane do przygotowania fortyfikacji obronnych w obwodzie chersońskim i zaporoskim. Według ISW rosyjska frakcja „siłowików” (w tym Jewgienij Prigożyn i Ramzan Kadyrow) zwiększyła swoje wpływy w celu realizacji własnych interesów w Rosji i okupowanej Ukrainie, a nie w celu wygrania wojny. Siły rosyjskie znacznie uszczupliły swój arsenał precyzyjnego uzbrojenia i poniosły duże straty w lotnictwie, w wyniku czego będą miały trudności z utrzymaniem tempa ataków wojska na ukraińską infrastrukturę krytyczną. Tymczasem Rosjanie starali się ściągnąć armię ukraińską na granicę państwową w północno-wschodnim obwodzie charkowskim. Źródła rosyjskie donosiły, że wojska ukraińskie kontynuowały kontrofensywę w kierunku Swatowego oraz gromadziły siły w obwodzie chersońskim. Ponadto Ukraińcy prowadzili ograniczone interwencje przeciwko Rosjanom w obwodzie zaporoskim. Według rosyjskich źródeł, siły rosyjskie przeprowadziły ograniczone kontrataki w celu odzyskania utraconych pozycji na zachód od Kreminny oraz kontynuowali ataki wokół Bachmutu, w rejonie Awdijiwka–Donieck i w zachodnim obwodzie donieckim.
OSW poinformował, że Rosjanie zwiększyli częstotliwość ataków w obwodzie donieckim. Ataki na Bachmut i okolice zostały odparte przez siły ukraińskie, podobnie jak kolejne próby przełamania pozycji na kierunku Siewierska i na północ od Gorłówki. Rosjanie atakowali także na północ i zachód od Doniecka, na południe i wschód od Wuhłedaru oraz pozycje ukraińskie na wschód od Łymanu. Do pojedynczych ataków doszło również w części obwodu charkowskiego i na południe od Zaporoża. Z kolei Ukraińcy podejmowali kolejne próby przełamania pozycji wroga na granicy obwodu charkowskiego i na północ od Chersonia. Rosjanie wciąż budowali linie obronne w obwodzie chersońskim po obu stronach Dniepru; na prawym brzegu pozostawili 20–25 tys. żołnierzy.
8 listopada.
Ukraiński Sztab podał, że odparto ataki Rosjan w pobliżu Biłohoriwki i Nowoseliwskiego w obwodzie ługańskim oraz Bachmutskiego, Wesełego, Kliszcziwki, Majorska, Opytnego, Pawomaliwki, Sołedaru i Jakowliwki w obwodzie donieckim. W ciągu 24n Rosjanie przeprowadzili siedem ataków rakietowych, 32 naloty i ponad 70 ostrzałów na ok. 35 miejscowości obwodach: sumskim, charkowskim, ługańskim, donieckim, zaporoskim, chersońskim i mikołajowskim. Lotnictwo ukraińskie dokonało 18 nalotów na cztery umocnione pozycje, 10 miejsc koncentracji wojsk i cztery stanowiska przeciwlotnicze; artyleria zniszczyła stanowisko dowodzenia i cztery miejsca koncentracji żołnierzy i sprzętu.
Według ukraińskiego prezydenta ok. 4 mln Ukraińców po raz kolejny było bez prądu z powodu częściowo zniszczonej infrastruktury. Z kolei ukraińscy wojskowi donosili, że w rejonie Chersonia zaobserwowano zorganizowane grabieże, dokonywane przez wojsko rosyjskie. Widziano zarówno konwoje ze skradzionym sprzętem AGD i materiałami budowlanymi, jak i demontaż masztów i systemów telefonii komórkowej. Ponadto „wszystkie dzieła sztuki, a nawet meble” zostały skradzione z muzeum regionalnego.
W ocenie ISW Grupa Wagnera w dalszym ciągu wyolbrzymiała swoje postępy w Donbasie i tylko sobie przypisywała rosyjskie sukcesy w regionie Bachmutu. Tymczasem Ukraińcy osiągnęli niewielkie postępy na północny zachód od Swatowego, natomiast źródła rosyjskie podały, że siły ukraińskie zintensyfikowały ataki w kierunku Kreminnej. Z kolei siły rosyjskie kontynuowały ataki wokół Bachmutu, Awdijiwki i zachodniej części obwodu donieckiego. Ponadto władze ukraińskie próbowały przeciwdziałać staraniom władz rosyjskich o przejęcie kontroli nad Zaporoską Elektrownią Jądrową.
9 listopada.
Siły ukraińskie wkroczyły do Snihuriwki w obwodzie mikołajowskim. Sztab Ukrainy podał, że Rosjanie koncentrowali się na utrzymaniu zajętych terenów i powstrzymywaniu działań sił ukraińskich oraz atakowali na kierunkach Bachmutu i Awdijiwki. Ukraińcy odparli ataki w pobliżu m.in. Makijiwki, Sołedaru, Kliszcziwki, Majorśka, Jakowlewki, Andrijiwki, Wesełego, Newelskiego i Nowomychajliwki. Armia rosyjska przeprowadziła 11 ataków rakietowych, 22 naloty i ponad 35 ataków z systemów rakietowych, atakując ok. 30 miejscowości w obwodach: donieckim, ługańskim, dniepropietrowskim, zaporoskim, mikołajowskim, sumskim i chersońskim oraz linię frontu na całej długości. Lotnictwo ukraińskie dokonało sześć ataków na dwa miejsca koncentracji żołnierzy i sprzętu oraz cztery stanowiska przeciwlotnicze, z kolei artyleria zniszczyła stanowisko dowodzenia, miejsce koncentracji żołnierzy i skład amunicji. Prorosyjski zastępca szefa obwodu chersońskiego Kyryło Stremusow zginął w wypadku samochodowym pod Geniczeskiem.
Na sesji zorganizowanej dla rosyjskiej telewizji państwowej gen. Siergiej Surowikin zalecił rosyjskiemu ministrowi obrony Siergiejowi Szojgu wycofanie wszystkich rosyjskich jednostek na zachód od Dniepru, po czym Szojgu nakazał wycofywanie żołnierzy. Zapowiedziane wycofanie zostało przygotowane kilka dni wcześniej przez propagandę, uwzględniono w tym także Kadyrowa, który nazwał tę decyzję słuszną. Chersoń jest jedyną stolicą obwodu, jaką Rosja była w stanie zająć podczas inwazji w 2022 roku i od marca znajdowała się pod rosyjską kontrolą. Ukraińcscy urzędnicy nie byli pod wrażeniem rosyjskich wypowiedzi, m.in. gubernator obwodu mikołajowskiego Witalij Kim, przypomniał, że Rosjanie w wielu przypadkach postępowali odwrotnie niż zapowiadali. Z kolei doradca prezydenta nie chciał komentować odwrotu wojsk rosyjskich, ponieważ nie było to jeszcze faktem, tym bardziej że wcześniej Rosjanie przygotowywali się do obrony. Ukraińskie władze również nie potwierdziły tych doniesień.
Generał armii USA Mark Milley oszacował, że rosyjska armia straciła ponad 100 tys. zabitych i rannych żołnierzy podczas walk na Ukrainie i dodał, że prawdopodobnie SZ Ukrainy poniosły straty na podobnym poziomie; od początku inwazji zginęło również ok. 40 tys. ukraińskich cywilów.
Brytyjskie MON poinformowało, że podczas wycofywania się, Rosjanie zniszczyli wiele mostów i podłożyli miny, aby spowolnić nacierające wojska ukraińskie. Zdaniem Ministerstwa „utrata zachodniego brzegu Dniepru prawdopodobnie uniemożliwi Rosji realizację strategicznego dążenia do stworzenia korytarza lądowego do Odessy”. Ponadto przy ograniczonej liczbie przepraw armia rosyjska będzie bezbronna przy przekraczaniu rzeki, w wyniku czego wycofanie będzie trwało kilka dni z pozycjami obronnymi i ostrzałem artyleryjskim dla osłony. Według ISW priorytetem dla wojsk rosyjskich w obwodzie chersońskim było zorganizowane wycofania sił przez Dniepr i opóźnienie SZ Ukrainy, a nie próba całkowitego powstrzymania ukraińskiej kontrofensywy. Zdaniem Instytutu „skoordynowana kampania przechwytująca, mająca na celu zmuszenie sił rosyjskich do wycofania się przez Dniepr bez konieczności przeprowadzania dużych operacji ofensywnych ze strony Ukrainy, prawdopodobnie zakończyła się sukcesem” i nie jest pułapką mającą na celu wciągnięcie wojsk ukraińskich do kosztownych bitew pod Chersoniem. Tymczasem źródła rosyjskie i ukraińskie donosiły o walkach wzdłuż autostrady Swatowe–Kreminna i w Biłohoriwce. Ukraińcy odnotowali zdobycze terytorialne na północny wschód od Chersonia. Siły rosyjskie kontynuowały ataki wokół Bachmutu, Awdijiwki i w zachodnim obwodzie donieckim.
10 listopada.
Ukraiński Sztab potwierdził, że od 9 listopada br. wyzwolono z rąk rosyjskich szereg miejscowości w obwodzie chersońskim, w tym: Dudczany, Prawdyne, Piatichatki, Kałyniwśke, Borozenśke, Sadok (Ukraina)}Sadok, Bezwodne, Kostromkę, Krasnolubec, Bobrowyj Kut, Bezimenne, Błahodatne, Bruskynśke i Kyseliwkę. Żołnierze ze 129 Brygady Obrony Terytorialnej poinformowali także o przejęciu kontroli nad wsiami Iszczenka i Staryca. Według Ołeksandra Sztupuna, w obwodzie trwała ofensywa sił ukraińskich, które odbijały kolejne miejscowości i kierowały się w stronę Chersonia. Według danych ukraińskiego wywiadu, na prawym brzegu rzeki w obwodzie chersońskim wciąż znajdowało się ok. 20 tys. rosyjskich żołnierzy. W związku z zapowiedzianym wycofaniem się, siły rosyjskie zniszczyły ważną infrastrukturę w Chersoniu; wysadzono elektrownię, elektrociepłownię, lokalną radiostację i maszty radiowe. Miasto pozostało bez prądu i wody. Część dróg i elementów infrastruktury została zaminowana przez wycofujące się siły rosyjskie. Wieczorem prezydent Wołodymyr Zełenski poinformował, że w ciągu ostatnich kilku dni armia ukraińska wyzwoliła 41 miejscowości w obwodzie chersońskim na zachód od Dniepru.
Według SG Rosjanie budowali umocnienia obronne na wschodnim brzegu Dniepru w obwodzie chersońskim oraz w obwodzie zaporoskim oraz przeprowadzili ataki wokół Bachmutu i Awdijiwki. Siły ukraińskie odparły ataki m.in. w pobliżu Mjasożariwki, Makiejewki i Biłohoriwki w obwodzie ługańskim oraz Wesełego, Sołedaru, Andrijiwki, Krasnohorówki, Pierwomajskiego, Marjinki i Pawliwki. W ciągu 24h Rosjanie przeprowadzili jeden atak rakietowy, 17 nalotów i prawie 100 ostrzałów na ok. 20 miejscowości w obwodach: charkowskim, ługańskim, donieckim, dniepropietrowskim, zaporoskim i mikołajowskim. Z kolei ukraińskie lotnictwo przeprowadziło 10 nalotów na siedem miejsc koncentracji żołnierzy i sprzętu oraz trzy stanowiska przeciwlotnicze; artyleria ostrzelała dwa punkty kontrolne, 10 miejsc koncentracji żołnierzy i sprzętu, trzy składy amunicji i pięć obiektów przeciwlotniczych.
Kilku urzędników Stanów Zjednoczonych ogłosiło pakiet pomocy wojskowej dla Ukrainy o wartości 400 milionów dolarów, w tym amunicję do systemu M142 HIMARS, moździerze i pociski do systemu przeciwlotniczego MIM-23 Hawk oraz systemu obrony przeciwlotniczej M1097 Avenger.
Podsekretarz obrony ds. polityki Colin Kahl stwierdził, że Rosja straciła połowę swoich podstawowych czołgów na Ukrainie; według bloga Oryx ok. 1450 czołgów zostało zniszczonych, zdobytych, porzuconych lub uszkodzonych. W opinii ISW armia ukraińska efektywnie wyzwalała kolejne miejscowości wokół Chersonia; potwierdzono przejęcie szeregu miejscowości na północny zachód, zachód i północny wschód od miasta. Na niektórych odcinkach Ukraińcy przesunęli się o 7 km. Według ekspertów Rosji zależy na pauzie operacyjnej, ponieważ pozwoliłaby na odbudowanie sił. W ramach trwającego jesiennego poboru zostanie przeszkolonych 120 tys. żołnierzy, którzy trafią na front wiosną. Wobec tego „siły ukraińskie zamierzają wyzwolić jak najwięcej okupowanych terytoriów, zanim te rosyjskie posiłki trafią na front”. Rzecznik ukraińskich sił powietrznych Jurij Ignat stwierdził, że Rosjanie prawdopodobnie zmniejszą tempo atakowania ukraińskiej infrastruktury. Tymczasem Ukraińcy kontynuowali kontrofensywę na linii Swatowe–Kreminna, z kolei siły rosyjskie kontynuowały ataki w pobliżu Bachmutu, Awdijiwki i w zachodnim Doniecku oraz rozpoczęli budowę umocnień na Krymie i południowej Ukrainie. Ponadto rosyjscy urzędnicy kontynuowali wysiłki na rzecz osłabienia ukraińskiej tożsamości narodowej, jednocześnie mobilizując mieszkańców zajętych terytoriów.
Według OSW Rosjanie kontynuowali ataki w obwodzie donieckim. Bez powodzenia atakowali pozycje ukraińskie na obrzeżach Bachmutu oraz w miejscowościach na północny wschód i południe od niego oraz na północ od Gorłówki. Walki trwały na zachód od Doniecka oraz na północ i południe od Wuhłedaru. W rejonie Pawliwki siły ukraińskie kontratakowały, a Rosjanie ponieśli ciężkie straty. Do ataków dochodziło także w obwodzie ługańskim, na kierunku Swatowego. Wycofywanie sił spod Chersonia nie wpłynęło na aktywność artylerii rosyjskiej, która nadal ostrzeliwała pozycje ukraińskie wzdłuż linii frontu. Rosjanie kontynuowali ataki rakietowe i za pomocą dronów na infrastrukturę krytyczną w Dnieprze, Krzywym Rogu, Kramatorsku, Mikołajowie oraz w okolicy Krzemieńczuka i Zaporoża. Ukraińskie artyleria i lotnictwo atakowały w obwodzie chersońskim i w Donbasie.
11 listopada.
Wojska ukraińskie wkroczyły do Chersonia napotykając niewielki opór, z kolei front dotarł do zachodniego brzegu Dniepru. Gdy pierwsze oddziały wojskowe wkroczyły do centrum miasta, zostały przywitane przez miejscową ludność. Według rosyjskiej agencji Interfax, 30 tys. rosyjskich żołnierzy zostało wycofanych z części obwodu chersońskiego na zachód od Dniepru. Następnie Rosja podała, że zaczęła ostrzeliwać ukraińskie cele wojskowe w okolicy. Wraz z zakończeniem wycofywania się z miasta, część mostu Antonowskiego została wysadzona w powietrze w godzinach nocnych.
Sztab ukraiński podał, że Rosjanie tworzyli linie obronne na lewym brzegu Dniepru i próbowali utrzymać zajęte terytoria, jednocześnie atakując na kierunkach Bachmutu i Awdijiwki. SZ Ukrainy odpierały ataki m.in. w okolicy Masjutiwki i Orlanki w obwodzie charkowskim, Miasożarówki, Makiejewki i Biłohoriwki w obwodzie ługańskim oraz oraz Wesełego, Sołedaru, Krasnohorówki, Wierchnokamiańskie, Pierwomajskiego, Marjinki i Pawliwki w obwodzie donieckim. W ciągu doby Rosjanie przeprowadzili cztery ataki rakietowe, 23 naloty i ponad 70 ostrzałów na ok. 25 osiedli w obwodach: charkowskim, ługańskim, donieckim, winnickim, zaporoskim, chersońskim i mikołajowskim. Lotnictwo dokonało 16 nalotów na 13 miejsc koncentracji żołnierzy i trzy stanowiska przeciwlotnicze. Artyleria zniszczyła dwa punkty kontrolne, 9 miejsc koncentracji żołnierzy i sprzętu. SG potwierdził także, że w ataku na siły rosyjskie w obwodzie zaporoskim 100 osób zostało rannych.
Brytyjskie Ministerstwo Obrony poinformowało, że proces wycofywania się sił rosyjskich rozpoczął się już 22 października br., kiedy rosyjskie władze w Chersoniu wezwały ludność cywilną do opuszczenia miasta. Rosyjski sprzęt wojskowy i żołnierze w ubraniach cywilnych ewakuowali się w ostatnich tygodniach razem z 80 tys. cywilów. Zdaniem Ministerstwa Chersoń był jedyną stolicą obwodu zdobytą przez Rosjan, więc wycofanie wojsk było dużym nadszarpnięciem reputacji Rosji oraz publicznym uznaniem trudności, z jakimi borykały się wojska na zachodnim brzegu Dniepru. Według ISW siły ukraińskie kończyły wyzwalanie miejscowości na prawym brzegu Dniepru, z kolei Rosjanie będą umacniali się na lewym brzegu. Na podstawie zdjęć satelitarnych Ukraińcy doszli do Chersonia od zachodu i północy oraz przejęli kontrolę nad Kyseliwką i Czornobajiwką. Potwierdzono również zniszczenie mostu Antonowskiego, mostu na zaporze w Nowej Kachowce i mostu w Darjiwce przez rzekę Ingulec. Tymczasem Ukraińcy kontynuowali kontrofensywę na Kreminnę i Swatowe oraz atakowali rosyjską logistykę na tyłach obwodu ługańskiego. Z kolei siły rosyjskie kontynuowały ataki wokół Bachmutu, Awdijiwki i Wuhłedaru. Ponadto ukraińscy partyzanci w dalszym ciągu atakowali rosyjskie władze okupacyjne.
12 listopada.
Według SG Ukrainy odparto rosyjskie ataki m.in. w pobliżu Stelmachiwki oraz Torśkego, Bachmutu, Biłohoriwki, Spirnego, Torećku, Krasnohorówki, Pierwomajskiego, Marjinki i Pawliwki w obwodzie donieckim. W ciągu 24h Rosjanie przeprowadzili cztery ataki rakietowe, 16 nalotów i ok. 40 ostrzałów z wyrzutni rakietowych na ponad 20 miejscowości w obwodach: zaporoskim, czerkaskim, charkowskim i donieckim. Lotnictwo ukraińskie dokonało 13 ataków na osiem miejsc koncentracji personelu i sprzętu oraz pięć stanowisk przeciwlotniczych. Sztab potwierdził także, że zaatakowano wojska rosyjskie w mieście Dnipriany, gdzie trafiono budynek, w którym znajdowało się do 500 osób; w wyniku tego „do Tawrijśka wywieziono dwie ciężarówki zabitych najeźdźców. Do najbliższego szpitala przewieziono 56 ciężko rannych, z których 16 zmarło wkrótce potem”. Prezydent Wołodymyr Zełenski poinformował w godzinach wieczornych, że wyzwolono ponad 60 miejscowości w obwodzie chersońskim.
70% obwodu chersońskiego, na wschód od Dniepru, nadal znajdowało się pod kontrolą rosyjską. Według rosyjskich agencji administracja okupacyjna przeniosła swoje centrum administracyjne do Geniczeska. Według władz miasta sytuacja w Chersoniu to „katastrofa humanitarna”; mieszkańcom brakowało wody, żywności i lekarstw. Z kolei regionalny dostawca energii obiecał, że elektryczność zostanie przywrócona w wyzwolonych miejscowościach. Szef chersońskich władz obwodowych Jarosław Januszewycz podał, że do Chersonia wróciły i przystąpiły do działania władze miejskie i obwodowe, policja oraz Służba Bezpieczeństwa Ukrainy, natomiast pracownicy DSNS przystąpili do rozminowywania. Dodatkowo dzięki polskiemu sprzętowi przywrócono w mieście ukraińską telewizję i radio.
W opinii ISW wycofanie wojsk rosyjskich z Chersonia tworzyło tarcia ideologiczne pomiędzy Władimirem Putinem i zwolennikami wojny z Ukrainą oraz osłabiło pewność "co do zaangażowania i zdolności Putina do spełnienia jego wojennych obietnic". Rosyjskie przywództwo wojskowe starało się utworzyć doraźne formacje wojskowe w bardziej spójną siłę bojową na Ukrainie, jednak bez powodzenia. Tymczasem źródła rosyjskie donosiły, że Ukraińcy kontynuowali działania kontrofensywne w kierunku Kreminny i Swatowego oraz kończyli wyzwalanie miejscowości na prawym brzegu Dniepru w obwodzie chersońskim. Natomiast siły rosyjskie kontynuowały ataki w kierunku Bachmutu, Awdijiwki i Wuhłedaru.
13 listopada.
Według doniesień mediów armia ukraińska przeprowadziła dzień wcześniej udany desant na półwysep Kinburnski, będący ostatnią częścią obwodu mikołajowskiego pod kontrolą Rosjan, z kolei 13 listopada dotarła do wsi Herojskie. Według rosyjskiej agencji wojska rosyjskie „zniszczyły 20 sabotażystów SZ Ukrainy podczas próby lądowania na Mierzei Kinburskiej”. Gubernator Serhij Hajdaj podał, że Ukraińcy odzyskali kontrolę nad wsią Makijiwka w obwodzie ługańskim. SG Ukrainy podał, że Rosjanie umacniali się na lewym brzegu Dniepru oraz atakowali w pobliżu Bachmutu i Awdijiwki. Siły ukraińskie odparły ataki m.in. w okolicy Stelmachiwki i Biłohoriwki w obwodzie ługańskim oraz Biłohoriwki, Wodiane i Marjinki w obwodzie donieckim. W ciągu doby Rosjanie przeprowadzili cztery ataki rakietowe, 13 nalotów i ok. 60 ostrzałów z systemów rakietowych, atakując infrastrukturę krytyczną i cywilną. Ukraińskie lotnictwo dokonało 16 nalotów na 10 miejsc koncentracji wojsk i sześć stanowisk przeciwlotniczych, natomiast artyleria zniszczyła dwa punkty kontrolne oraz 11 miejsc koncentracji sprzętu i żołnierzy. Sztab poinformował także, że Rosjanie „zwiększyli liczebność zgrupowania wojsk w rejonie Melitopola. Wokół miasta budowano umocnienia i fortyfikacje. (...) Do miasta przybywały kolumny od strony Tokmaku”. Z kolei w Kachowce, Tawrijśku i Nowej Kachowce w obwodzie chersońskim zmniejszono liczbę żołnierzy.
Według ISW po wycofaniu się z Chersonia, Rosja zintensyfikuje działania w obwodzie donieckim, ponieważ pojawią się tam nowe zmobilizowane oddziały i siły wycofane z obwodu chersońskiego. W wyniku tego Ukraińcy prawdopodobnie będą zmuszeni przesunąć więcej sił w tamten region. W obwodzie donieckim znajdowały się jednostki z regularnych rosyjskich Sił Zbrojnych, zmobilizowani rezerwiści, najemnicy z Grupy Wagnera, formacie rezerwy ochotniczej (BARS), bojownicy republik ludowych, żołnierze Kadyrowa i ochotnicy; zdaniem Instytutu taka różnorodność „sił bojowych miała mniejszą skuteczność bojową niż zgrupowanie regularnych jednostek o podobnej liczebności”. Tymczasem źródła rosyjskie podały, że siły ukraińskie kontynuowały kontrofensywę w kierunku Kreminny i Swatowego oraz uderzyły w rosyjską bazę wojskową w Czapłynce, 50 km na południe od Berysławia. Rosjanie kontynuowali ataki na kierunkach Bachmutu, Awdijiwki i Wuhłedaru. Rosyjskie Ministerstwo Obrony ogłosiło, że zdobyto miasto Majorsk, na południowy wschód od Bachmutu. Siły rosyjskie kontynuowały także ostrzał miejscowości w obwodach zaporoskim i dniepropietrowskim.
14 listopada.
Według Sztabu Rosjanie atakowali na kierunkach Bachmutu i Awdijiwki. Siły ukraińskie odparły ataki w okolicy Biłohoriwki, Bachmutskego, Wremiwki, Krasnohoriwki, Marjinki, Nowokalinówki, Nowomychajliwki w obwodzie donieckim. W ciągu 24h wojsko rosyjskie przeprowadziło 4 ataki rakietowe, 23 naloty i ponad 70 ostrzałów z wyrzutni rakiet na infrastrukturę krytyczną i cywilną. Ukraińskie lotnictwo przeprowadziło 21 nalotów na 18 miejsc koncentracji żołnierzy i sprzętu oraz trzy stanowiska przeciwlotnicze, z kolei artyleria zaatakowała trzy punkty kontrolne, 19 miejsce koncentracji wojsk, stanowisko przeciwlotnicze i dwa składy amunicji. Potwierdzono również zniszczenie rosyjskiej kwatery głównej w Miluwatce w obwodzie ługańskim, w wyniku czego zginęło 30 żołnierzy, a 20 zostało rannych. Rzeczniczka dowództwa operacyjnego Południe Natalia Humeniuk podała, że rosyjskie pozycje obronne na linii Dniepru znajdowały się pod ukraińską kontrolą ogniową, w wyniku czego Rosjanie przesunęli swoje siły na odległość 15-20 km na wschód od rzeki. Komitet Obrony Rady Najwyższej poparł projekty dekretów prezydenta Zełenskiego o przedłużeniu stanu wojennego i powszechnej mobilizacji o kolejne 90 dni, do 19 lutego 2023 roku.
Prezydent Zełenski odwiedził wyzwolony Chersoń (liczący ok. 80 tys. mieszkańców z poprzednich 280 tys.) i powiedział, że rosyjskie zbrodnie wojenne zostały ujawnione w odzyskanych częściach obwodu chersońskiego; mieszkańcy miasta również byli więzieni i torturowani. Według Zełenskiego podczas wyzwolenia części obwodu chersońskiego na zachód od Dniepru zlikwidowano ok. 2000 min. Oprócz zniszczeń na ulicach, ludność miasta cierpiała z powodu braku wody i elektryczności. Jednocześnie nie było zasięgu w telefonach komórkowych.
Ministrowie spraw zagranicznych państw UE postanowili rozpocząć misję szkoleniową ukraińskich sił zbrojnych, która początkowo miała objąć 15 tys. żołnierzy. Brytyjskie MON podało, że Rosja przesunęła jednostki dowodzenia w okolice Geniczeska, dobrego miejsca do koordynowania działań przeciwko siłom ukraińskim z Chersonia na zachodzie i Melitopola na północnym wschodzie oraz w razie posiłków z Krymu. Przede wszystkim znajdowała się poza zasięgiem ukraińskiej artylerii. W ocenie ISW sytuacja na froncie nie była momentem, aby zwolnić tempo wsparcia dla Ukrainy lub naciskać na negocjacje. Dotychczasowe sukcesy nie będą wystarczającą gwarancją dla przyszłości kraju, a ewentualna pauza operacyjna będzie działać na korzyść Rosjan. Według ekspertów Putin zezwolił generałowi Surowikinowi na wycofanie się spod Chersonia pod warunkiem zajęcia całego obwodu donieckiego. Jednak było mało prawdopodobne, aby utworzył skuteczną siłę uderzeniową z tamtejszych jednostek. Tymczasem Ukraińcy kontynuowali kontrofensywę na linii Swatowe–Kreminna i starli się z Rosjanami pod Biłohoriwką. Z kolei siły rosyjskie próbowały odzyskać pozycje w północno-wschodnim obwodzie charkowskim oraz zintensyfikowały ataki w obwodzie donieckim, twierdząc, że zrobili postępy wokół Bachmutu i na południowy zachód od Doniecka.
Według OSW główne walki toczyły się w Donbasie. Rosjanie atakowali na wschodnim brzegu rzeki Żerebeć, od granicy obwodów ługańskiego i charkowskiego do obwodu donieckiego na zachód od Łymanu. Na kierunku Swatowego i Kreminnej próby ataku ponowiła strona ukraińska, która poinformowała o odzyskaniu kontroli nad Makijiwką. Siły rosyjskie zintensyfikowały ataki wokół Bachmutu, na wschód od Siewierska, na zachód od Gorłówki, wokół Awdijiwki i na zachód od Doniecka. Trwały walki o Pawliwkę, zamykającą od południa dostęp do Wuhłedaru. Do starć dochodziło ponadto w obwodzie charkowskim, na północ i wschód od Kupiańska. Rosjanie atakowali za pomocą rakiet i dronów infrastrukturę krytyczną w obwodach winnickim, czerkaskim, donieckim i zaporoskim. Rakiety spadły również na Mikołajów, Zaporoże i Charków oraz rejon nikopolski i okolice Oczakowa. Artyleria i lotnictwo obu stron atakowały wrogie pozycje wzdłuż linii frontu.
15 listopada.
W opinii SG Ukrainy siły rosyjskie atakowały na kierunkach Bachmutu i Awdijiwki oraz próbowały powstrzymać postępy ukraińskie. Ukraińcy odparli ataki m.in. w okolicy Biłohoriwki, Nowokalinówki, Wesełego, Perwomajskego, Wodiane, Nowomychajliwki i Wremiwki w obwodzie donieckim. W ciągu doby Rosjanie przeprowadzili 43 naloty i ponad 40 ostrzałów z systemów rakietowych, atakując pozycje ukraińskie i miejscowości wzdłuż linii frontu. Lotnictwo ukraińskie dokonało 14 nalotów na 11 miejsc koncentracji żołnierzy i sprzętu oraz trzy stanowiska przeciwlotnicze. Artyleria zniszczyła trzy miejsca koncentracji wojsk, stację radioelektroniczną i magazyn amunicji. Ukraińskie Dowództwo Operacyjne Południe podało, że jednostki rakietowe i artyleryjskie przeprowadziły 50 ataków na rosyjskie pozycje na lewym brzegu Dniepru oraz w rejonie Mierzei Kinburn.
Według źródeł ukraińskich, jeden z największych rosyjskich ataków rakietowych od początku wojny uderzył w Kijów, Lwów i Charków oraz 15 obiektów infrastruktury energetycznej na Ukrainie. Odnotowano pożary w obwodach czerkaskim, kirowohradzkim, chmielnickim i dniepropietrowskim. Rzecznik ukraińskich sił powietrznych Jurij Ignat stwierdził, że Rosja wystrzeliła od 85 do 100 rakiet (Ch-101 i Kalibr), z czego 73 pociski (i 17 dronów) zostały zestrzelone. Według władz ukraińskich ostrzał spowodował poważne niedobory energii elektrycznej i wody w obwodach: kijowskim, lwowskim, żytomierskim, charkowskim, wołyńskim, rówieńskim i tarnopolskim. Operator Ukrenergo podał, że największe szkody miały miejsce w północnych i centralnych regionach kraju. Po atakach rakietowych w kilku regionach nie było prądu. W Kijowie również odcięto zasilanie, ponieważ operatorzy sieci zostali zmuszeni do awaryjnego wyłączania części sieci. Według ukraińskiego rządu ponad siedem milionów gospodarstw domowych na Ukrainie było od czasu do czasu pozbawionych elektryczności. Republika Mołdawii również zgłaszała „poważne przerwy w dostawie prądu” po rosyjskich nalotach. Jeden pocisk przekroczył granice Polski i uderzył w wieś Przewodów, zabijając dwóch cywilów.
W opinii ISW zmasowany ostrzał Ukrainy był zaplanowany z wyprzedzeniem i prawdopodobnie była to odpowiedź Rosji na wystąpienie prezydenta Wołodymyra Zełenskiego na forum G20. Rosyjscy dowódcy podobno zignorowali plany operacji ofensywnych w kierunku Wuhłedaru i przekierowali źle wyszkolone jednostki do kosztownych ataków na Pawlivkę, wywołując krytykę rosyjskich przywódców wojskowych. Źródła rosyjskie podały, że Ukraińcy kontynuowali kontrofensywę w kierunku Swatowego i Kreminnej oraz w dalszym ciągu atakowali rosyjską logistykę w obwodzie ługańskim. Z kolei siły rosyjskie kontynuowały ataki w pobliżu Bachmutu, Awdijiwki i Wuhłedaru. Ponadto rosyjskie szlaki logistyczne z Krymu na południową Ukrainę były prawdopodobnie mocno zdegradowane.
16 listopada.
Według Sztabu Ukrainy siły rosyjskie atakowały w kierunku Bachmutu i Awdijiwki. Ukraińcy odparli rosyjskie ataki na siedem miejscowości, m.in. Stelmachiwkę i Biłohoriwkę w obwodzie ługańskim oraz Wierchniokamjańskie, Marjinkę i Perwomajske w obwodzie donieckim. W obwodzie ługańskim, trwały walki oraz ukraińska kontrofensywa w kierunku Swatowego. Ukraińcy w dalszym ciągu próbowali przeciąć trasę Swatowe–Kreminna. W ciągu 24h Rosjanie przeprowadzili sześć ataków rakietowych, cztery naloty i ponad 40 ostrzałów z wyrzutni rakietowych, atakując pozycje ukraińskie i miejscowości w pobliżu linii frontu. Lotnictwo Ukrainy uderzyło w dwa stanowiska przeciwlotnicze, a artyleria zniszczyła dwa punkty kontrolne, sześć miejsc koncentracji żołnierzy i sprzętu oraz trzy magazyny amunicji.
Po zamachach na ukraińską infrastrukturę energetyczną dzień wcześniej przywrócono elektryczność w siedmiu obwodach, w tym w Kijowie. Kyryło Tymoszenko stwierdził, że prace remontowe trwały w kolejnych siedmiu regionach. Ministerstwo Obrony Wielkiej Brytanii podało, że „degradacja ukraińskiej infrastruktury stała się kluczowym elementem rosyjskiej strategii, ale kontynuacja uderzeń na taką skalę mocno obciąża rosyjskie zapasy konwencjonalnych pocisków manewrujących”. Dzień wcześniej Rosja wystrzeliła ok. 80 pocisków dalekiego zasięgu, głównie na obiekty energetyczne. Mimo dużej liczby przechwyconych pocisków, Ukraina stanęła na progu znacznego spadku zasilania dostępnego z sieci krajowej. Według ISW finansista Grupy Wagnera, Jewgienij Prigożyn, umacniał swoją pozycję centralnej postaci w prowojennej społeczności ultranacjonalistycznej, prawdopodobnie w dążeniu do własnych celów politycznych. Tymczasem źródła rosyjskie donosiły, że siły ukraińskie kontynuowały kontrofensywę na kierunkach Swatowego i Kreminnej oraz atakowały wojska rosyjskie i węzły logistyczne na południu Ukrainy. Rosjanie kontynuowali ataki w pobliżu Bachmutu i Awdijiwki oraz w zachodnim obwodzie donieckim.
OSW poinformował, że po wielu tygodniach walk Rosjanie wyparli siły ukraińskie z części pozycji w obwodzie donieckim oraz zajęli trzy mniejsze miejscowości w pobliżu Awdijiwki, Gorłówki i Wuhłedaru. Ukraińcy odpierali ataki na północny wschód i południe od Bachmutu, na północ od Awdijiwki, na zachód od Doniecka oraz w zachodniej części obwodu, w rejonie Wełykiej Nowosiłki. Niepowodzeniem zakończyło się rosyjski atak w obwodzie ługańskim. Na kierunkach Swatowego i Kreminnej ofensywę prowadziły siły ukraińskie. Rosjanie kontynuowali ostrzał pozycji ukraińskich wzdłuż linii frontu i terenów graniczących z Rosją. Celem było m.in. zajęte przez Ukraińców lotnisko Czornobajiwka. Z kolei ukraińskie artyleria i lotnictwo atakowały rosyjskie pozycje i zaplecze w głównych rejonach walk.
17 listopada.
SG Ukrainy oświadczył, że odparto ataki m.in. w okolicy Nowoseliwskego i Stelmachiwki w obwodzie ługańskim oraz Biłohoriwki, Wierchniokamjańskiego, Spirnego, Opytnegp, Perwomajskego, Wodiane i Nowomychajliwki w obwodzie donieckim. W ciągu doby Rosjanie przeprowadzili 27 uderzeń rakietowych, pięć nalotów i ok. 50 ostrzałów z systemów rakietowych, atakując pozycje ukraińskie i miejscowości wzdłuż linii frontu, w tym Bałakliję, Izium, Wilnianśk, Dniepr i Nikopol, Oczaków i Odessę; w całym kraju obowiązywał alarm lotniczy. Artyleria ukraińska zniszczyła cztery punkty kontrolne, 22 miejsca koncentracji wojsk i sześć magazynów broni. Ukraińskie dowództwo operacyjne Południe podało, że siły rosyjskie ostrzeliwały z systemów rakietowych, moździerzy i artylerii miejscowości na prawym brzegu Dniepru, tj. Czornobajiwkę, Antoniwkę i Chersoń. Wieczorem Ukraina poinformowała o rosyjskich atakach na kilka miast. W rezultacie, według ukraińskiego rządu, 10 milionów Ukraińców zostało dotkniętych brakiem prądu. Rzecznik Dmitrij Pieskow bronił rosyjskich ataków rakietowych na infrastrukturę krytyczną na Ukrainie, twierdząc, że rosyjskie wojsko atakowało jedynie obiekty „bezpośrednio lub pośrednio powiązane” z ukraińskim wojskiem. Ponadto Rosja wystrzeliła na Ukrainę pociski manewrujące Ch-55 z symulowaną głowicą jądrową. 
Generał Ołeksij Hromow potwierdził, że w wyniku dotarcia armii ukraińskiej do brzegu Dniepru, ma ona możliwość sprawowania kontroli nad obszarem w okolicy Krymu. Dodał, że Ukraińcy „robią wszystko, co możliwe, aby razić przeciwnika w maksymalnym zasięgu naszego uzbrojenia”. Stwierdził także, że Rosjanie po wycofaniu się z prawego brzegu Dniepru mogą rozpocząć atak z Białorusi na obwody czernihowski i sumski, ponieważ przerzucali swoje oddziały na niektóre kierunki.
Po atakach rakietowych do 17 listopada ponad 10 milionów ludzi było pozbawionych prądu, ale dzień później ukraińscy urzędnicy poinformowali, że elektryczność została już przywrócona na „prawie 100%” Ukrainy.
Umowa zbożowa na eksport zboża przez Morze Czarne, która wygasłaby bez przedłużenia ze względu na 120-dniowe przedawnienie, została przedłużona o kolejne cztery miesiące. Weszła w życie 18 listopada tegoż roku bez zmian w traktacie.
Brytyjskie Ministerstwo Obrony podało, że Rosja po wycofaniu wojsk na zachód od Dniepru traktowała priorytetowo uzupełnienia, reorganizację i przygotowanie obrony w większości zajętych obszarów na Ukrainie. Zbudowano m.in. nowe systemy okopów w pobliżu granicy z Krymem oraz w pobliżu rzeki Doniec między obwodami donieckim i ługańskim. Niektóre linie obrony znajdowały się nawet 60 km za linią frontu. W ocenie ISW Ukraińcy mogą przeszkodzić siłom rosyjskim w tworzeniu i utrzymaniu nowych linii obrony na brzegu Dniepru. Przez wschodnią część obwodu chersońskiego biegną ważne trasy komunikacyjne (Nowa Kachowka–Armiańsk, Kachowka–Geniczesk oraz trasa prowadząca do Melitopola, Berdiańska i Mariupola), a zdjęcia satelitarne ujawniły, że Rosjanie tworzyli pozycje obronne wzdłuż niektórych z nich. Natomiast według doniesień miejsca koncentracji i zasoby wojskowe przy tych drogach stały się już celem ataków ukraińskich. Tymczasem źródła rosyjskie donosiły, że Ukraińcy kontynuowali kontrofensywę wzdłuż linii Swatowe–Kreminna oraz atakowali wojska rosyjskie w obwodzie chersońskim oraz na tyłach obwodu zaporoskiego. Siły rosyjskie kontynuowały ataki wokół Bachmutu, Awdijiwki i na południowy zachód od Doniecka.
18 listopada.
Ukraińskie wojsko i rosyjscy blogerzy wojenni podali, że ciężkie walki miały miejsce w pobliżu Awdijiwki i wsi Wodiane, Krasnohoriwki i Marjinki, będących pod kontrolą sił ukraińskich. Według ISW rosyjskie dowództwo sił zbrojnych przeniosło na na północ od Doniecka wojska rosyjskie, które zostały wycofane z obwodu chersońskiego na zachód od Dniepru. Kolejne ciężkie walki toczyły się wokół miasta Bachmut. Według Sztabu Rosjanie koncentrowali się na powstrzymywaniu SZ Ukrainy. Siły ukraińskie odparły ataki na miejscowości Biłohoriwkę, Kliszcziwkę, Perwomajske, Wodiane i Nowomychajliwkę w obwodzie donieckim. W ciągu 24h siły rosyjskie przeprowadziły 10 ataków rakietowych, 10 nalotów i 42 ostrzały, atakując infrastrukturę krytyczną i cywilną. Ukraińskie lotnictwo dokonało siedem nalotów na miejsca koncentracji wojsk, z kolei artyleria ostrzelała 12 miejsc koncentracji i stanowiska przeciwlotnicze. Potwierdzono również, że w ataku na wojska rosyjskie w Michajłówce w rejonie skadowskim zginęło ok. 40 żołnierzy, a 70 zostało rannych, których przewieziono do szpitali na Krymie. Dowództwo operacyjne Południe przekazało, że na Mierzei Kinburnskiej „punkt bazowy został zniszczony”, w tym siedem rosyjskich czołgów i dwa pojazdy opancerzone. W Czapłynce zniszczono magazyn amunicji. Sztab podał także, w dniach 10–16 listopada do szpitali w okupowanej Gorłówce, trafiło ok. 500 rannych żołnierzy, z czego większość to zmobilizowani. Prezydent Zełenski podał, że w ciągu ostatniej doby odparto ok. 100 rosyjskich ataków w obwodzie donieckim.
Według ukraińskiego premiera Denysa Szmyhala połowa ukraińskiej infrastruktury energetycznej została uszkodzona lub zniszczona w wyniku trwającego bombardowania. Według ukraińskich danych ok. 30% terytorium Ukrainy zostało zaminowane w wyniku rosyjskiej agresji. Obszar i liczba min przeciwpiechotnych na terytorium kraju wzrosła dziesięciokrotnie w porównaniu do stanu sprzed wojny.
Brytyjskie MON podało, że w związku z wojną na Ukrainie wzrosły wydatki na zbrojenia w FR, które w 2023 roku mają być o ponad 40% wyższe, niż zakładano. W coraz większym stopniu były one finansowane poprzez emisję długu. W wyniku tego Rosja 16 listopada br. przeprowadziła „największą w historii emisję długu w ciągu jednego dnia, pozyskując 820 mld rubli (13,6 mld dolarów)”. Według ISW Rosja, mimo zapewnień, w dalszym ciągu rekrutuje nowych żołnierzy oraz planuje drugą falę mobilizacji, co prawdopodobnie przyczyni się do jeszcze słabszego wyszkolenia kolejnych zmobilizowanych. MAEA ogłosiła, że nie uznaje nielegalnego zajęcia Zaporoskiej Elektrowni Jądrowej przez Rosjan ani nielegalnej aneksji innych zajętych terytoriów ukraińskich. Tymczasem siły rosyjskie wzmocniły tylne obszary w obwodzie ługańskim i próbowały odzyskać utracone pozycje oraz kontynuowały ataki w pobliżu Bachmutu i Awdijiwki oraz w zachodnim obwodzie donieckim. Wojska ukraińskie kontynuowały kontrofensywę wzdłuż linii Swatowe–Kreminna. Ponadto urzędnicy rosyjscy i siły okupacyjne kontynuowały intensyfikację działań filtracyjnych na zajętych terenach oraz podważanie ukraińskiej tożsamości narodowej.
OSW poinformowało, że Ukraińcy skupiali się na obronie pozycji w Donbasie. Odparto rosyjskie ataki w rejonie Bachmutu, na wschód od Siewierska i na zachód od Doniecka. Rosjanie zintensyfikowali ataki na granicy obwodów ługańskiego i charkowskiego, na północny wschód od Swatowego. Siły ukraińskie podejmowały próby ataku w kierunku Kreminnej. Wycofane z obwodu chersońskiego wojsko rosyjskie było kierowane jako wzmocnienie jednostek w obwodzie donieckim, natomiast ukraińskie do obwodu charkowskiego, ługańskiego i zaporoskiego. Rosyjska artyleria kontynuowała ostrzał pozycji ukraińskich wzdłuż linii frontu i obwodów graniczących z FR. Rosyjski ostrzał niszczył infrastrukturę Nikopola i okolicznych miejscowości. Ukraińskie artyleria i lotnictwo atakowały w głównych rejonach walk i zaplecze rosyjskie w obwodzie zaporoskim. SG Ukrainy poinformował o uszkodzeniu mostu kolejowego w Czernihiwce i o zniszczeniu kwatery głównej jednego z oddziałów w Melitopolu.
19 listopada.
SG poinformował, że siły rosyjskie koncentrowały się powstrzymywaniu ataków ukraińskich i budowie linii obronnych, prowadząc jednocześnie ofensywy w rejonie Bachmutu i Awdijiwki. Siły ukraińskie odparły ataki m.in. w pobliżu Biłohoriwki oraz Spirnego, Jakowlewki, Bachmutskego, Bachmutu, Opytnego i Kliszcziwki w obwodzie donieckim. Rosjanie przeprowadzili cztery ataki rakietowe, jeden nalot i 59 ostrzałów, atakując m.in. infrastrukturę cywilną w Świętogórsku i Kramatorsku za pomocą rakiet. Pod ciężkim ostrzałem (z artylerii i moździerzy) znalazły się miejscowości na prawym brzegu Dniepru, w tym: Myłowe, Krasny Majak, Berysław, Antonowka, Biłozerka, Mykolajiwka, Odradokamenka, Czornobajiwka i Chersoń. Potwierdzono również, że w atakach na rosyjskie wojska w Wasylówce, Nowobogdanówce, Michajłówce i Komysz-Zorii 160 żołnierzy zostało rannych oraz zniszczono 10 jednostek sprzętu i magazyn amunicji. Ostrzelano także infrastrukturę krytyczną w Zaporożu, w wyniku czego 123 budynki (ok. 20 tys. osób) zostało pozbawionych ogrzewania; jedna osoba zginęła.
Według oficera Andrija Illienki (z batalionu Swoboda) sytuacja pod Bachmutem była bardzo trudna, a „rosyjskie szturmy (...) trwały przez całą dobę, wróg nieustannie atakuje w dzień i w nocy. Może się zdarzyć, że walki są przerywane na godzinę czy dwie, po czym znowu dochodzi do ataków rosyjskiej piechoty. Dowództwo wysyła przeciwko ukraińskim pozycjom niedawno zmobilizowanych żołnierzy i więźniów. Cały teren walk został dosłownie usłany ciałami martwych żołnierzy agresora”. Z kolei szef kancelarii prezydenta Ukrainy Andrij Jermak, stwierdził, że linia frontu na Ukrainie wynosi 3,7 tys. km, więc „jest to największy konflikt zbrojny w Europie od czasów II wojny światowej”.
Premier Wielkiej Brytanii Rishi Sunak odwiedził Kijów i stwierdził, że potrzeba zmniejszyć wpływ Rosji i jej prezydenta Putina na gospodarkę światową. "The Washington Post" poinformował, że rządy Rosji i Iranu osiągnęły na początku listopada porozumienie w sprawie produkcji dronów Shahed na terenie Rosji. Armia rosyjska wykorzystywała drony m.in. do ataków na ukraińską infrastrukturę energetyczną. Dzięki własnej produkcji Rosja mogłaby zwiększyć ilość ataków. W ocenie ISW siły rosyjskie zaczęły wzmacniać swoje pozycje w zajętych obwodach ługańskim, donieckim i zaporoskim personelem z obwodu chersońskiego i zmobilizowanymi żołnierzami. Siły ukraińskie kontynuowały kontrofensywę na linii Swatowe–Kreminna. Z kolei Rosjanie kontynuowali ataki wokół Bachmutu, Awdijiwki i na zachód od Doniecka, pomimo doniesień o wysokich stratach wokół Bachmutu. Kontynuowali także wysiłki mające na celu umocnienie obszarów wokół linii komunikacyjnych na południu Ukrainy, walcząc jednocześnie z częściową utratą możliwości wykorzystania mostu przez Cieśninę Kerczeńską. Władze rosyjskie pracowały nad ustanowieniem kontroli nad przestrzenią informacyjną na zajętych terenach i identyfikacją ukraińskich partyzantów. Ponadto podano, że liczba rosyjskich więźniów spadła o ok. 6,5% od stycznia 2022 roku, prawdopodobnie z powodu intensywnej rekrutacji przez Grupę Wagnera.
20 listopada.
Sztab Ukrainy podał, że wojsko rosyjskie kontynuowało ataki na kierunku Bachmutu i Awdijiwki. Siły ukraińskie odparły ataki w okolicy Bachmutu, Biłohoriwki, Kurdyumówki, Marjinki, Nowomychajliwki, Pierwomajskiego, Pidhorodnego, Spirnego, Stelmachówki i Jakowlewki w obwodzie donieckim. W ciągu 24h Rosjanie przeprowadzili dwa ataki rakietowe i ponad 60 ostrzałów z wyrzutni rakietowych, atakując infrastrukturę cywilną m.in. w Kupiańsku. Pod ostrzałem z artylerii, moździerzy i systemów S-300 znalazły się również Bachmut, Awdijiwka, Wuhłedar, Kramatorsk, Świętogórsk, Kurachowe oraz kilka mniejszych miejscowości. Lotnictwo ukraińskie przeprowadziło sześć nalotów na trzy miejsca koncentracji wojsk i trzy stanowiska przeciwlotnicze, z kolei artyleria uderzyła w dwa punkty kontrolne, magazyn amunicji oraz pięć miejsc koncentracji żołnierzy i sprzętu. Prezydent Wołodymyr Zełenski podał, że najcięższe walki toczyły się w rejonie Doniecka, natomiast w obwodzie ługańskim siły ukraińskie zrobiły niewielkie postępy. Zmalała również intensywność rosyjskiego ostrzału z powodu pogorszenia pogody. Według rządu ukraińskiego od lutego Rosja wystrzeliła ok. 4700 rakiet na cele na Ukrainie. Z kolei ukraińska Prokuratura Generalna podała, że od lutego potwierdzono śmierć ponad 8300 cywilów; ponad 11 tys. zostało rannych.
MAEA ogłosiła, że w zajętej przez Rosję Zaporoskiej Elektrowni Jądrowej doszło do eksplozji. Eksperci MAEA poinformowali o dziesiątkach trafień na terenie i w pobliżu obiektu. Kierownictwo elektrowni zgłosiło uszkodzenia niektórych budynków, systemów i urządzeń, lecz bezpieczeństwo jądrowe nie zostało naruszone. Ukraiński dostawca energii Energoatom donosił o co najmniej 12 trafieniach w infrastrukturę elektrowni. Uszkodzone urządzenia wskazywały, że napastnicy wyłączyli infrastrukturę niezbędną do ponownego uruchomienia reaktora 5 i 6, a tym samym przywrócenia produkcji energii na Ukrainie. Dyrektor generalny Rafael Grossi stwierdził, że to „igranie z ogniem”. Według Energoatomu doszło do uszkodzenia infrastruktury na terenie elektrowni, w tym systemów łączności i systemów generatorów diesla. Trafienia zostały również zarejestrowane w podstacji.
W ocenie brytyjskiego Ministerstwa Obrony w ciągu ostatnich siedmiu dni w obszarze wokół Swatowego trwała intensywna wymiana artyleryjska między siłami ukraińskimi i rosyjskimi. Podobnie jak na innych odcinkach frontu, Rosjanie priorytetowo traktowali budowę linii obronnych, które częściowo były obsadzone przez słabo wyszkolonych rezerwistów. Południowo-zachodnia linia frontu była łatwiejsza do obrony wzdłuż brzegu Dniepru, więc obszar Swatowego był prawdopodobnie najbardziej narażoną flanką Rosjan. Według ISW ukraiński Główny Zarząd Wywiadu Wojskowego poinformował, że służby specjalne Rosji planowały ataki pod fałszywą flagą na białoruskie obiekty infrastruktury krytycznej, aby wywrzeć nacisk na białoruskie wojsko, aby przystąpiło do wojny. Ukraiński SG dodał, że ukraińscy urzędnicy nie zaobserwowali powstawania grup szturmowych na Białorusi. Źródła rosyjskie i ukraińskie donosiły o walkach wzdłuż linii Swatowe–Kreminna. Ukraiński wojskowy Serhij Czerewatyj podał, że od rozpoczęcia wschodniej kontrofensywy wyzwolono 12 osad w obwodzie ługańskim. Z kolei siły rosyjskie kontynuowały ataki na kierunkach Bachmutu, Awdijiwki i zachodniego Doniecka. Rosyjskie Ministerstwo Obrony stwierdziło, że zaatakowano wojska ukraińskie w rejonie miejscowości Nowoseliwśke. Wcześniej podano, że odpierano ataki ukraińskie na osadę, co mogło wskazywać, że siły ukraińskie zbliżały się do niej. Ponadto ukraińscy urzędnicy poinformowali, że siły rosyjskie nadal przerzucały część sił ze wschodniego brzegu Dniepru na inne kierunki, jednak utrzymywały znaczne wojska w południowym obwodzie chersońskim.
21 listopada.
Według SG Ukrainy Rosjanie koncentrowali się na powstrzymywaniu działań ukraińskich SZ, tworzeniu linii obronnych i atakowaniu na kierunku Bachmutu i Awdijiwki. Siły ukraińskie odparły ataki m.in. w okolicy Stelmachówki, Spirnego, Biłohoriwki, Sołedaru, Kamjanki, Opytnego, Wesełego, Krasnohoriwki, Marjinki i Nowomychajliwki w obwodzie donieckim. W ciągu doby wojska rosyjskie przeprowadziły siedem ataków rakietowych, 9 nalotów i ponad 50 ostrzałów, atakując pozycje ukraińskie i miejscowości na linii frontu oraz infrastrukturę krytyczną i cywilną (Komyszuwacha i Nowotrojićke). Ukraińskie lotnictwo zniszczyło miejsce koncentracji wojska, a artyleria zaatakowała punkt kontrolny, magazyn paliwa, obszar koncentracji żołnierzy i sprzętu oraz stację walki radioelektronicznej. W ciągu ostatniej doby w wyniku rosyjskich ostrzałów zginęło na Ukrainie osiem osób, a 16 zostało rannych.
Zgromadzenie NATO wezwało do utworzenia specjalnego Międzynarodowego Trybunału ds. agresji Rosji i uznało ją za państwo terrorystyczne. W opinii ISW dwa dni ostrzału na elektrownię w Zaporożu spowodowały rozległe zniszczenia. Ukraiński urzędnik przyznał, że siły ukraińskie prowadziły operację na półwyspie Kinburnskim, co pozwoliłoby wojsku na prowadzenie operacji we wschodnim obwodzie chersońskim. Tymczasem Ukraińcy kontynuowali kontrofensywę na wschodzie Ukrainy w warunkach pogarszających się warunków pogodowych oraz uderzyli na zgrupowanie Rosjan na południu kraju. Z kolei siły rosyjskie kontynuowały ataki w pobliżu Bachmutu i Awdijiwki oraz kontynuowały działania obronne w obwodzie chersońskim na południe od Dniepru.
OSW podał, że siły rosyjskie kontynuowału ataki na pozycje ukraińskie w Donbasie. Najcięższe walki trwały na południowych i wschodnich obrzeżach Bachmutu, na północny wschód od miasta i na zachód od drogi Bachmut–Gorłówka. Rosjanie bezskutecznie atakowali na wschód od Siewierska oraz na zachód od Doniecka. Do ataków dochodziło na granict obwodów charkowskiego i ługańskiego. Siły ukraińskie kontratakowały w zachodniej części obwodu donieckiego i podejmowały próby przełamania pozycji rosyjskich na wschód od Kupiańska i na północny zachód od Kreminnej. Rosyjskie artyleria i lotnictwo atakowały pozycje ukraińskie wzdłuż linii frontu oraz w obszarach przygranicznych. Pod silnym ostrzałem znalazł się Chersoń, Antoniwka i Czornobajiwka. Obie strony ostrzeliwały swoje pozycje na południe od Mikołajowa. Ukraińcy ostrzeliwali i bombardowali pozycje rosyjskie w głównych rejonach walk.
22 listopada.
Sztab Ukrainy poinformował, że wojsko rosyjskie atakowało w rejonie Bachmutu i Awdijiwki. Ukraińcy odparli szturmy m.in. okolicy Biłohoriwki, Spirnego, Berestowego, Kurdiumiwki, Nowobakhmutiwki, Krasnohoriwki, Perwomajskiego, Marjinki i Nowomychajliwki w obwodzie donieckim. W ciągu 24h Rosjanie przeprowadzili pięć ataków rakietowych na zaludnione obszary obwodów charkowskiego i donieckiego oraz 45 ostrzałów na pozycje ukraińskie i miejscowości wzdłuż linii frontu. Lotnictwo ukraińskie dokonało trzy naloty na miejsca koncentracji wojsk rosyjskich, z kolei artyleria zniszczyła punkt kontrolny. Potwierdzono także, że dzień wcześniej zniszczono system S-300 i pięć szt. sprzętu w okolicy Połohy. Sztab podał także, że Rosjanie umacniali pozycje obronne wzdłuż drogi Kachowka–Melitopol. 
Według ISW Rosja może dokonać prowokacji na swoim terytorium, organizując atak w obwodzie biełgorodzkim w celu oskarżenia sił ukraińskich. Według ukraińskiego ministra obrony Ołeksija Reznikowa wojsko rosyjskie uszczupliło swój arsenał precyzyjnych pocisków, jednak nadal było w stanie zagrozić ukraińskiej infrastrukturze. Z kolei ruch sił rosyjskich sugerował, że Rosja wzmacniała swoje pozycje we wschodnim Zaporożu i zachodnim obwodzie donieckim. Tymczasem źródła rosyjskie twierdziły, że siły ukraińskie kontynuowały kontrofensywę wzdłuż linii Swatowe–Kreminna, natomiast Rosjanie kontynuowali ofensywy wokół Bachmutu i Awdijiwki.
23 listopada.
Ukraiński Sztab poinformował, że Rosjanie atakowali w rejonie Bachmutu i Awdijiwki. Siły ukraińskie odparły ataki w pobliżu Andrijiwki, Bachmutu, Kliszcziwki, Krasnohoriwki, Marjinki, Ozarjanówki, Opytnego i Jakowlewki w obwodzie donieckim. Armia rosyjskie w ciągu doby przeprowadziła łącznie 78 ataków rakietowych, 23 naloty i ponad 70 ostrzałów z systemów rakietowych, atakując pozycje ukraińskie i obszary zaludnione. Ukraińskie lotnictwo zaatakowało sześć miejsc koncentracji żołnierzy i sprzętu oraz dwa stanowiska przeciwlotnicze, z kolei artyleria zniszczyła cztery miejsca koncentracji wojsk i obronę przeciwlotniczą.
Rosyjskie wojsko wystrzeliło z samolotów i okrętów Floty Czarnomorskiej od 65 do 70 pocisków (Ch-101 i Ch-555) oraz 10 dronów bojowych na miejscowości i infrastrukturę energetyczną w obwodach kijowskim, winnickim, lwowskim, kirowohradzki, zaporoski, charkowskim i donieckim; 30 rakiet zostało wystrzelonych na Kijów. Według armii ukraińskiej 51 rakiet i pięć dronów kamikadze zostało zestrzelonych przez obronę przeciwlotniczą. W wyniku ataku 10 osób zginęło, a ok. 50 zostało rannych. Ostrzał spowodował przerwy w dostawie prądu w dużej części kraju. Energoatom poinformował, że w związku z masowymi przerwami prądu uruchomiono awaryjne systemy w trzech elektrowniach jądrowych: Rówieńskiej, Południowoukraińskiej i Chmielnickiej, w rezultacie czego wszystkie reaktory zostały automatycznie odłączone od sieci energetycznej. Według Energoatomu poziomy promieniowania w obiektach i ich otoczeniu pozostały niezmienione. Gdy tylko sieć energetyczna powróci do normy, trzy elektrownie jądrowe zostaną ponownie uruchomione. W związku z atakiem znaczna część Mołdawi również odnotowała przerwy w dostawie prądu z powodu awarii sieci energetycznej na Ukrainie. Wicepremier Andrei Spînu poinformował o „potężnych awariach zasilania w całym kraju”.
Parlament Europejski przyjął rezolucję ogłaszającą Rosję „państwowym sponsorem terroryzmu” za sposób, w jaki systematycznie atakowała ludność cywilną i popełniała zbrodnie wojenne na Ukrainie. Nie jest ona prawnie wiążąca i tym samym nie ma bezpośrednich konsekwencji dla państw członkowskich UE. Za rezolucją głosowało 494 posłów, 58 było przeciw, a 44 wstrzymało się od głosu.
Brytyjskie Ministerstwo Obrony podało, że w ciągu ostatnich dwóch tygodni Rosja przerzuciła cześć swoich sił powietrznodesantowych z obwodu chersońskiego na front w obwodzie donieckim i ługańskim. Ich zadaniem było prawdopodobnie wsparcie obrony okolic Swatowego i Kreminnej oraz wzmocnienie działań ofensywnych w kierunku Bachmutu. W opinii ISW rosyjskie władze kontynuowały realizację swoich maksymalistycznych celów dotyczących przejęcia kontroli nad Ukrainą, lecz prawdopodobnie częściowo je maskując w celu wprowadzenia w błąd krajów zachodnich, aby zmusiły Ukrainę do negocjacji. Tymczasem źródła rosyjskie donosiły, że siły ukraińskie kontynuowały kontrofensywę na kierunkach Kreminnej i Swatowego, z kolei Rosjanie kontynuowali operacje wokół Bachmutu i Awdijiwki oraz działania obronne na wschodnim brzegu Dniepru w obwodzie chersońskim. Ponadto siły rosyjskie i władze okupacyjne nadal przymusowo przesiedlały mieszkańców i konfiskowały ich własność.
24 listopada.
SG Ukrainy poinformował, że armia rosyjskie w dalszym ciągu prowadziła ofensywy w rejonie Bachmutu i Awdijiwki. Siły ukraińskie odparły ataki w okolicach Stelmachiwki i Dibrowej w obwodzie ługańskim oraz Biłohoriwki, Jakowlewka, Bachmutskego, Opytnegp, Pierwomajskiego, Krasnohoriwki, Marjinki i Nowomachy w obwodzie donieckim. W ciągu doby Rosjanie przeprowadzili sześć ataków rakietowych, 14 nalotów i 59 ostrzałów, atakując pozycje ukraińskie i zaludnione obszary. Pod ostrzałem z artylerii i wyrzutni Grad znalazły się m.in. Zaporoże i Chersoń, gdzie w wyniku ataku zginęło 7 osób, a 21 zostało rannych. Lotnictwo ukraińskie wykonało 9 ataków na miejsca koncentracji wojsk oraz trzy stanowiska przeciwlotnicze, z kolei artyleria zniszczyła punkt kontrolny i pięć miejsc koncentracji żołnierzy i sprzętu. Ponadto na terenie obwodu chersońskiego znaleziono dziewięć sal tortur i 432 ciała zamordowanych obywateli ukraińskich. Według danych Międzynarodowej Komisji ds. Osób Zaginionych, do listopada 2022 roku na Ukrainie zaginęło ponad 15 tys. osób.
Stany Zjednoczone zapowiedziały 26. pakiet pomocy wojskowej dla Ukrainy o wartości 400 milionów dolarów, który obejmie m.in. amunicję do obrony powietrznej NASAMS i artylerii M142 HIMARS, 10 tys. pocisków moździerzowych, rakiety antyradiacyjne AGM-88 HARM i 250 pojazdów wojskowych. Magazyn ekonomiczny "Forbes" podał, że Rosja wydała na wojnę na Ukrainie ok. 82 mld dolarów, czyli ok. ¼ dochodów budżetu z 2021 roku. Przychody ze sprzedaży surowców energetycznych spadły z powodu sankcji, a wojna dla Rosji stawała się coraz droższa. Według wyliczeń kosztowała ona Moskwę co najmniej 9 mld dolarów miesięcznie. Wydatki wzrosły m.in. w wyniku wzrostu liczby żołnierzy po „częściowej” mobilizacji, jednak największe wydatki generowała technika wojskowa i technologia. Ministerstwo Obrony Wielkiej Brytanii poinformowało, że duża liczba rezerwistów wysłanych na Ukrainę zmarła, ponieważ wielu rezerwistów wcielono do armii pomimo ograniczeń zdrowotnych, w tym przewlekłych chorób oraz bez odpowiedniego wyszkolenia i wyposażenia.
25 listopada.
Według SG Ukrainy Rosjanie koncentrowali się na atakach wokół Bachmutu i Awdijiwki oraz przegrupowywali się w celu wzmocnienia grup na kierunkach Łymanu, Awdijiwki i Nowopawliwki. Ukraińcy odparli ataki m.in. w pobliżu Jakowlewki, Sołedaru, Bachmutskiego, Opytnego, Krasnohoriwki i Newelskego w obwodzie donieckim. Siły rosyjskie przeprowadziły łącznie 11 ataków rakietowych, siedem nalotów i 50 ostrzałów na m.in. Kupiańsk, Czuhujew, Bilenke, Komyszuwachę i Kuszugum. Ukraińskie lotnictwo dokonało 14 ataków na miejsca koncentracji wojsk i cztery stanowiska przeciwlotnicze, natomiast artyleria zaatakowała punkt kontrolny, pięć miejsc koncentracji i dwa stanowiska przeciwlotnicze. Sztab potwierdził również, że w Melitopolu zniszczono skład amunicji (50 osób zostało rannych), z kolei w rejonie wasylowskim 130 żołnierzy zostało rannych i zniszczono siedem jednostek sprzętu. Po masowych ostrzałach ukraińskich obiektów energetycznych, system energetyczny nadal miał 30% deficyt. Ukraińskie miasta były pozbawione elektryczności od 8 do 20 godzin na dobę.
Według amerykańskich i ukraińskich urzędników ok. ⅓ artylerii dostarczanej z Zachodu jest stale nieczynna na Ukrainie z powodu problemów mechanicznych związanych ze zużyciem. Podobno „Europejskie Dowództwo Pentagonu” posiadało w Polsce bazę remontową, jednak transportowanie tam wszystkiego było problematyczne.
Brytyjskie MON podało, że Rosja usuwała głowice nuklearne ze starzejących się pocisków manewrujących i jako atrapy wystrzeliwała nieuzbrojoną amunicję w kierunku Ukrainy. Według Ministerstwa „taki bierny system będzie powodował pewne zniszczenia wskutek energii kinetycznej i niezużytego paliwa. (...) Rosja miała nadzieję, że takie pociski będą działać jako atrapa, rozpraszająca ukraińską obronę przeciwlotniczą. Niezależnie od intencji Rosji, ta improwizacja podkreślała poziom wyczerpania zapasów pocisków dalekiego zasięgu”. W opinii ISW rosyjskie Ministerstwo Obrony zwiększyło częstotliwość wymiany jeńców w celu uspokojenia niezadowolenia w rosyjskiej przestrzeni informacyjnej. Następnie ukraiński urzędnik potwierdził, że armia ukraińska zabiła irańskich doradców wojskowych na Krymie. Tymczasem siły ukraińskie kontynuowały kontrofensywę w kierunku Kreminny, z kolei Rosjanie przeprowadzili ograniczone kontrataki, aby odzyskać utracone pozycje na północny zachód od Swatowego. Siły rosyjskie prowadziły także ataki w rejonie Bachmutu i Awdijiwki oraz kontynuowały budowę linii obronnych na południe od Dniepru w obwodzie chersońskim i wokół linii komunikacyjnych łączących Krym z południowym obwodem chersońskim. Ponadto rosyjscy urzędnicy kontynuowali deportację mieszkańców Ukrainy i zastępowali ich obywatelami rosyjskimi.
Według OSW najcięższe walki toczyły się w wokół Bachmutu o kontrolę nad miejscowościami na północny wschód i południe od miasta. Rosjanie podejmowali próby przełamania pozycji ukraińskich na wschód od Siewierska, na zachód od Gorłówki, na północ od Awdijiwki oraz na zachód od Doniecka. Obie strony atakowały swoje pozycje w obwodzie ługańskim, przy granicy z obwodem charkowskim na północny wschód od Swatowego oraz na północ i zachód od Kreminnej. Rosyjska artyleria i lotnictwo kontynuowały ataki na pozycje ukraińskie wzdłuż linii frontu oraz w rejonach graniczących z Rosją. Ciężko ostrzeliwany był Chersoń i jego okolice. Siły ukraińskie ostrzeliwały i bombardowały pozycje rosyjskie w głównych rejonach walk.
26 listopada.
SG Ukrainy poinformował, że wojska rosyjskie kontynuowały przegrupowywanie wojsk w celu wzmocnienia jednostek trzech na kierunkach oraz prowadziły ataki na kierunku Bachmutu i Awdijiwki. Siły ukraińskie odparły ataki w okolicy Stelmachiwki oraz Biłohoriwki, Marjinki, Wierchniokamiańskiego i Spirnego w obwodzie donieckim. Rosjanie przeprowadzili dwa ataki rakietowe na Dniepr (13 osób zostało rannych) i 38 ostrzałów z wyrzutni rakiet na ukraińskie pozycje i obiekty cywilne, m.in. w Chersoniu i Kupiańsku. Ostrzelano także szereg miast w obwodzie donieckim. Artyleria ukraińska zniszczyła dwa punkty kontrolne i 11 miejsc koncentracji wojsk. Potwierdzono także, że w wyniku ataku na skoncentrowane siły rosyjskie w Melitopolu, Połohach i Michajłówce 100 żołnierzy zostało rannych oraz zniszczono 10 jednostek sprzętu i dwa magazyny amunicji. Ponadto Sztab stwierdził, że Rosja przygotowywała się do kolejnej potajemnej mobilizacji (w tym na zajętych terenach Ukrainy), która rozpocznie się 10 grudnia 2022 roku.
Niektórzy eksperci wyrazili zaniepokojenie zdolnością NATO do dalszego dostarczania amunicji artyleryjskiej na przedłużającą się wojnę, ponieważ pochłania ją w szybszym tempie niż jest ona produkowana. Innym problemem jest fakt, że amunicja tego samego kalibru produkowana w różnych krajach NATO zwykle nie jest wymienna, co prowadzi do wszelkiego rodzaju problemów z dostarczaniem określonej broni.
Brytyjskie Ministerstwo Obrony podało, że Rosja prawdopodobnie planuje duże natarcie w resztę obwodu donieckiego, lecz nie wiadomo, czy będzie w stanie zebrać wystarczające siły, aby dokonać przełomu operacyjnego. W ciągu ostatnich dwóch w okolicach Pawliwki i Wuhłedaru toczyły się ciężkie walki, choć żadna ze stron nie zrobiła znacznych postępów. W ocenie ISW w ostatnich dniach ogólne tempo działań na froncie spadło w związku z pogarszającymi się warunkami pogodowymi. Działania prawdopodobnie przyspieszą w najbliższych tygodniach, kiedy temperatury spadną, a grunt zamarznie. Tymczasem siły rosyjskie kontynuowały obronę przeciwko kontrofensywie ukraińskiej wzdłuż linii Swatowe–Kreminna. Rosjanie kontynuowali także ataki na kierunkach Bachmutu i Awdijiwki oraz budowali umocnienia we wschodnim obwodzie chersońskim. Ponadto rosyjskie problemy taktyczne, logistyczne i sprzętowe w dalszym ciągu obniżały morale rosyjskich żołnierzy i prowadziły do poszukiwań kozłów ofiarnych.
27 listopada.
Wojska rosyjskie z powodzeniem posuwały się w pobliże Marjinki. Według SG Ukrainy Rosjanie koncentrowali się na powstrzymywaniu sił ukraińskich, na przerzucie żołnierzy i sprzętu na inne kierunki, jednocześnie prowadząc ataki wokół Bachmutu i Awdijiwki. SZ Ukrainy odparły ataki w pobliżu Jakowlewki, Sołedaru, Bachmutu, Andrijiwki, Nowobachmutiwki, Opytnego, Wodiane, Pierwomajskiego i Nowomychajliwki w obwodzie donieckim. Siły rosyjskie w ciągu doby przeprowadziły cztery ataki rakietowe na obiekty cywilne w Rozumówce w obwodzie zaporoskim i Musiiwce w obwodzie dniepropietrowskim oraz ponad 50 ostrzałów z wyrzutni rakiet na pozycje ukraińskie i miejscowości wzdłuż linii frontu. Ostrzelano również Kurachowe, gdzie zginęły dwie osoby. Artyleria ukraińska zniszczyła cztery miejsca koncentracji żołnierzy i sprzętu. Potwierdzono także, że w Enerhodarze 30 żołnierzy rosyjskich zostało rannych i zniszczono sześć jednostek sprzętu. Kolejne 80 osób zostało rannych w atakach ukraińskich na Połohy i Czernihów. Sztab poinformował również, że część jednostek rosyjskich znajdujących się na Białorusi zostanie wysłana na Ukrainę po „osiągnięciu zdolności bojowych”. Prezydent Wołodymyr Zełenski stwierdził, że Rosja przygotowuje nowe ataki rakietowe na Ukrainę i nie zaprzestaną, dopóki będą mieć rakiety oraz dodał, że „sytuacja na froncie jest bardzo ciężka i najtrudniej jest w obwodzie donieckim”.
Ministerstwo Obrony Wielkiej Brytanii podało, że Chersoń był codziennie ostrzeliwany, ponieważ „pozostawał w zasięgu większości systemów artyleryjskich Rosji, które prowadziły ostrzał ze wschodniego brzegu Dniepru, z tyłów nowo skonsolidowanych linii obronnych” (m.in. 24 listopada br. w wyniku ataków zginęło 10 osób, a trzy dni później odnotowano na tym obszarze ok. 54 ostrzały). Wiele zniszczeń w mieście było rezultatem użycia różnych wyrzutni rakietowych, w szczególności BM-21 Grad. Według ISW Rosjanie zamierzali skoncentrować się na obronie linii komunikacyjnych na południu kraju, w tym z Zaporoża na Krym, ponieważ brali pod uwagę ewentualne sforsowanie Dniepru przez Ukraińców oraz ich kontrofensywę na tym obszarze. W związku z tym siły rosyjskie umacniały swoje pozycje wzdłuż kluczowych dróg na wschodzie obwodu chersońskiego i w rejonie Melitopola. Tymczasem źródła rosyjskie podały, że wojska ukraińskie kontynuowały kontrofensywę w kierunku Swatowego i Kreminnej, z kolei SG Ukrainy poinformował, że Rosjanie prowadzili działania obronne wzdłuż linii Swatowe–Kreminna i ataki na zachód od Kreminny. Kontynuowali także ataki wokół Awdijiwki oraz ostrzały Dniepru, Zaporoża i Krzywego Rogu. Z kolei ukraiński Sztab nie poinformował, że siły ukraińskie odparły jakiekolwiek ataki wokół Bachmutu, co sugerowało, że siły rosyjskie mogły zrobić postępy się w tym rejonie.
28 listopada.
Armia rosyjska aktywnie atakowała po obu stronach Bachmutu, miasta w bezpośrednim sąsiedztwie frontu po stronie ukraińskiej. Rosjanie próbowali okrążyć miasto, jednak według obserwatorów robią bardzo powolne postępy, więc nie ma bezpośredniego zagrożenia dla miejscowości. Ponadto przy tym tempie Rosjanie mogą nie być w stanie okrążyć miasta. Sztab Ukrainy oświadczył, że wojsko rosyjskie kontynuowało ataki na kierunku Bachmutu i Awdijiwki. Siły ukraińskie odparły ataki w okolicy Nowoseliwskiego i Biłohoriwki w obwodzie ługańskim oraz Serebrianki, Wierchniokamiańskiego, Biłohoriwki, Jakowlewki, Pierwomajskiego, Opytnego, Krasnohoriwki w obwodzie donieckim. W ciągu 24h Rosjanie przeprowadzili 9 ataków rakietowych, 13 nalotów i ponad 50 ostrzałów na pozycje ukraińskie i obszary zaludnione, w tym Dniepr. Lotnictwo ukraińskie dokonało trzy naloty na miejsca koncentracji wojsk. Potwierdzono również, że zaatakowano jedną z dywizji rosyjskich w Swatowem, w wyniku czego zginęło ok. 20 żołnierzy i ponad 30 rannych. Ponadto rosyjskie siły okupacyjne „nacjonalizowały” majątek przedsiębiorstw rolniczych, m.in. w miejscowości Biłokurakyne były wywożone plony i sprzęt z lokalnych firm.
Ministrowie spraw zagranicznych Estonii, Finlandii, Islandii, Łotwy, Litwy, Norwegii i Szwecji przybyli do Kijowa, aby omówić dalsze wsparcie dla Ukrainy.
Brytyjskie Ministerstwo Obrony poinformowało, że Rosja w ciągu ostatnich trzech miesięcy zaczęła odchodzić od rozmieszczania wojsk w formie batalionowych grup taktycznych (BGT), ponieważ intensywne i zakrojone na szeroką skalę walki na Ukrainie ujawniły słabości tej formacji taktycznej. Według Ministerstwa „niewielki udział bojowej piechoty w BGT często okazywał się niewystarczający, natomiast zdecentralizowana dystrybucja artylerii nie pozwoliła w pełni wykorzystać przewagi w liczbie posiadanych dział”. Ponadto niewielu dowódców było w stanie elastycznie wykorzystać model BGT. W opinii ISW rozlokowanie sił rosyjskich na Białorusi nie służy przygotowaniu kolejnego ataku na Ukrainę z północy, lecz ma zwiększyć możliwości szkolenia wojska i stanowi element operacji dezinformacyjnej skierowanej w kraje zachodnie i Ukrainę. Dodatkowo ma związać siły ukraińskie wokół stolicy, aby nie mogły zostać użyte na linii frontu. Instytut stwierdził, że zajęcie przez Rosjan kilku małych wiosek wokół Bachmutu 27 i 28 listopada nie zapowiadało rychłego okrążenia miasta. Tymczasem źródła rosyjskie podały, że Ukraińcy kontynuowali kontrofensywę na zachód od Kreminnej oraz atakowali rosyjskie aktywa wojskowe wzdłuż ważnych linii logistycznych na południu kraju. Z kolei siły rosyjskie kontynuowały obronę wokół Swatowego, budowali umocnione pozycje we wschodnim obwodzie chersońskim oraz zrobiły pewne postępy na południe od Bachmutu. Ponadto rosyjskie władze próbowały zintegrować system edukacyjny na zajętych obszarach Ukrainy z systemem rosyjskim.
Według OSW niekorzystne warunki pogodowe spowodowały spowolnienie tempa walk. W obwodzie donieckim Rosjanie atakowali na południe i wschód od Bachmutu, na wschód od Siewierska i na zachód od Doniecka. W obwodzie ługańskim obie strony próbowały atakować na kierunkach Swatowego i Kreminnej. Siły ukraińskie próbowały także dywersji na lewym brzegu Dniepru w obwodzie chersońskim, na Mierzei Kinburnskiej oraz w obwodzie zaporoskim. Rosjanie kontynuowali także ataki rakietowe na infrastrukturę cywilną w Dnieprze, Krzywym Rogu, Zaporożu, Kupiańsku, Czuhujewie, Kramatorsku i Łymanie. Pod ciągłym ostrzałem artylerii znajdował się Chersoń i jego okolice, pozycje sił ukraińskich wzdłuż linii frontu. Artyleria ukraińska ograniczała się do ostrzału rosyjskich pozycji i zaplecza w głównych obszarach walk. Według Sztabu Generalnego po obu stronach zmalała aktywność lotnictwa.
29 listopada.
Według SG Ukrainy siły rosyjskie prowadziły działania szturmowe na kierunku Bachmutu i Awdijiwki. Ukraińcy odparli ataki Rosjan w pobliżu Stelmachiwki oraz Biłohoriwki, Bachmutśkego, Perwomajskego i Marjinki w obwodzie donieckim. W ciągu doby siły rosyjskie przeprowadziły dwa ataki rakietowe na obiekty cywilne w Kiwszariwce i Słowiańsku oraz 47 nalotów i 35 ostrzałów z systemów rakietowych na pozycje ukraińskie i inne miejscowości, w tym Łyman. Pod ostrzałem z artylerii, czołgów i moździerzy znalazł się również szereg osad w obwodzie charkowskim. Lotnictwo ukraińskie przeprowadziło 15 nalotów na miejsca koncentracji i stanowiska przeciwlotnicze, natomiast artyleria zniszczyła rosyjskie stanowisko artyleryjskie. Sztab podał również, że ciągu ostatniego tygodnia do placówek medycznych w Doniecku trafiło ponad 720 rannych żołnierzy rosyjskich. Wiceszef biura prezydenta Kyryło Tymoszenko poinformował, że w ciągu 24h w wyniku ostrzałów zginęło pięć osób w obwodzie donieckim, a 21 zostało rannych w całym kraju.
Według ukraińskiego rządu sieci infrastruktury energetycznej wciąż brakowało ok. 30% pierwotnej przepustowości. Kilka dni wcześniej dostawca energii Ukrenergo poinformował, że około 80% zapotrzebowania na energię elektryczną na Ukrainie może zostać ponownie zaspokojone.
Sekretarz generalny NATO Jens Stoltenberg, wygłosił przemówienie na spotkaniu ministrów spraw zagranicznych w Bukareszcie, w którym wyraził sojusznicze zobowiązanie do wspierania Ukrainy tak długo, jak będzie to konieczne, ponieważ pozwolenie Rosji na zwycięstwo tylko ośmieli Putina. Obiecał też Ukrainie, że NATO zaakceptuje ją jako członka w przypadku wygranej wojny i że Putin nie może odmawiać suwerennym narodom prawa do podejmowania własnych, suwerennych decyzji, które nie zagrażają Rosji. Spekulował także, że głównymi wyzwaniami dla Putina są demokracja i wolność.
Według ISW rosyjskie dowództwo zrezygnowało z wysyłania na front batalionowych grup taktycznych (BGT), w wyniku czego musiał polegać na tworzonych doraźnie formacjach złożonych ze zmobilizowanych rezerwistów. Instytut stwierdził także, że Rosjanie osiągnęli niewielkie zdobycze terytorialne pod Bachmutem, jednak rosyjskie doniesienia na ten temat były wyolbrzymione. Tymczasem siły ukraińskie kontynuowały kontrofensywę wokół Swatowego i Kreminnej oraz atakowali miejsca koncentracji sił rosyjskich na południu Ukrainy. Z kolei Rosjanie kontynuowali operacje obronne wokół Swatowego i przeprowadzili ograniczone ataki na zachód od Kreminnej, aby odzyskać utracone pozycje. Atakowali także w pobliżu Siewierska, Awdijiwki i w zachodnim obwodzie donieckim oraz kontynuowali tworzenie pozycji obronnych we wschodnim obwodzie chersońskim. Ponadto siły rosyjskie borykały się z przestarzałym sprzętem i brakami personelu w związku z oficjalnymi działaniami wskazującymi na drugą falę mobilizacji.
30 listopada.
Według Sztabu Ukrainy Rosjanie koncentrowali się na atakach na kierunkach Bachmutu i Awdijiwki. Ukraińskie SZ odparły ataki w okolicy Stelmachiwki i Biłohoriwki w obwodzie ługańskim oraz Biłohoriwki, Jakowlewki, Kurdyumówki, Krasnohoriwki, Kamjanki, Wodiane, Pierwomajskiego i Marjinki w obwodzie donieckim. W ciągu doby siły rosyjskie przeprowadziły dwa ataki rakietowe na obiekty cywilne w miejscowości Komyszuwacha oraz 41 nalotów i 28 ostrzałów z wyrzutni rakietowych na pozycje ukraińskie i tereny zaludnione, w tym miasto Chersoń. Lotnictwo ukraińskie dokonało 17 nalotów na miejsca koncentracji żołnierzy i cztery stanowiska przeciwlotnicze, z kolei artyleria zniszczyła siedem miejsc koncentracji oraz magazyn paliwa i materiałów smarnych. SG podał także, że Rosjanie planują na styczeń i luty 2023 roku przeprowadzenie kolejnej fali mobilizacji, natomiast w pierwszym kwartale zaplanowano przedterminowe zwolnienie kursantów wyższych szkół wojskowych w celu uzupełnienie bieżących strat sił rosyjskich.
Państwowy koncern Ukroboronprom poinformował o wznowieniu produkcji amunicji o kalibrze 152 mm, używanej przez większość ukraińskiej artylerii holowanej i samobieżnej. Przedstawiciel ukraińskiego wywiadu Wadym Skibicki poinformował, że rosyjskie wojsko wykorzystywało już rakiety z 30% rezerwy strategicznej, która zawsze powinna pozostawać na wyposażeniu armii. Dodał także, że rosyjski przemysł kontynuował produkcję pocisków pomimo zachodnich sankcji oraz próbowano pozyskiwać uzbrojenie w krajach trzecich, głównie do systemów BM-27 Uragan i BM-30 Smiercz. 
Przewodnicząca Komisji Europejskiej Ursula von der Leyen, występując w imieniu UE, zaproponowała utworzenie trybunału ONZ do badania zbrodni wojennych popełnionych przez Rosję. Rosja nie uznaje Międzynarodowego Trybunału Karnego, dlatego Komisja Europejska zaproponowała dwa możliwe alternatywne sposoby pociągnięcia Rosji do odpowiedzialności: albo utworzenie sądu, który byłby ustanowiony na mocy traktatów międzynarodowych, albo utworzenie międzynarodowego trybunału składającego się z sędziów z kilka krajów. Ponadto oszacowała straty wojenne Ukrainy na ok. 600 miliardów euro oraz zaproponowała plan finansowy, aby pomóc w opłaceniu tego. Zwróciła uwagę, że UE zamroziła 300 miliardów euro rezerw rosyjskiego banku centralnego i 20 miliardów euro pieniędzy należących do rosyjskich oligarchów, które jej zdaniem powinny zostać wykorzystane np. w postaci reparacji wojennych. Oryginalne oświadczenie Ursuli von der Leyen zawierało twierdzenie, że do tej pory w wojnie zginęło 100 tys. ukraińskich żołnierzy i 20 tys. ukraińskich cywilów. To rozgniewało niektórych ukraińskich urzędników wojskowych, którzy podobno powiedzieli, że liczba ofiar śmiertelnych jest informacją niejawną. W odpowiedzi Komisja Europejska zredagowała nagranie z przemówieniem von der Leyen, aby usunąć tę informację. Oficjalne publikacje tekstu przemówienia również zostały poprawione, aby nie zawierały liczb.
W opinii ISW rejonie Bachmutu na wschodzie kraju, siły rosyjskie robiły pewne postępy, lecz powtarzały błędy z poprzednich kampanii, koncentrując się na zdobyciu dużym kosztem celów „o ograniczonym znaczeniu operacyjnym bądź strategicznym”. Zdaniem ekspertów „koszty związane z 6 miesiącami walk na wyczerpanie wokół Bachmutu daleko przewyższają wszelkie korzyści operacyjne, jakie Rosjanie mogą odnieść z jego zajęcia. Zarazem, natarcie rosyjskie wokół miasta pochłania znaczą część rosyjskiej siły bojowej, co potencjalnie ułatwia dalsze kontrnatarcia ukraińskie w innych miejscach”. Z kolei rosyjskie badania opinii publicznej sugerowały, że społeczeństwo Rosji może być coraz bardziej zmęczone wojną. Tymczasem Rosjanie kontynuowali obronę przed ukraińską kontrofensywą wzdłuż linii Swatowe–Kreminna. Robili również stopniowe postępy wokół Bachmutu i przeprowadzili ataki w rejonie miasta Awdijiwka–Donieck. Z kolei ukraiński urzędnik przyznał, że prowadzona była operacja na Mierzei Kinburn.

</doc>
<doc id="5367068" url="https://pl.wikipedia.org/wiki?curid=5367068" title="NMS Admiral Murgescu">
NMS Admiral Murgescu



</doc>
<doc id="5367083" url="https://pl.wikipedia.org/wiki?curid=5367083" title="Emma Sulter">
Emma Sulter

 
Emma Sulter (ur. 14 stycznia 1952 w Fort-de-France) – francuska lekkoatletka, sprinterka, mistrzyni igrzysk śródziemnomorskich, olimpijka.
Życiorys.
Zajęła 8. miejsce w finale biegu na 100 metrów na mistrzostwach Europy juniorów w 1970 w Paryżu, a sztafeta 4 × 100 metrów z jej udziałem nie ukończyła biegu eliminacyjnego. Na mistrzostwach Europy w 1974 w Rzymie odpadła w eliminacjach biegu na 200 metrów. Była rezerwową zawodniczką w sztafecie 4 × 100 metrów na igrzyskach olimpijskich w 1976 w Montrealu. Odpadła w półfinale biegu na 100 metrów, a sztafeta 4 × 100 metrów z jej udziałem została zdyskwalifikowana w finale uniwersjady w 1977 w Sofii.
Zwyciężyła w sztafecie 4 × 100 metrów (w składzie: Annie Alizé, Sulter, Claudine Mas i Chantal Réga) na igrzyskach śródziemnomorskich w 1979 w Splicie. Zajęła 5. miejsce w sztafecie 4 × 100 metrów i odpadła w półfinale biegu na 100 metrów na igrzyskach olimpijskich w 1980 w Moskwie.
Była mistrzynią Francji w biegu na 200 metrów w 1974, wicemistrzynią w biegu na 100 metrów w 1973, 1974 i 1977 oraz w biegu na 200 metrów w 1977 i 1978, a także brązową medalistką w biegu na 100 metrów w 1976, 1979 i 1980. Była również brązową medalistką halowych mistrzostw Francji w biegu na 60 metrów w 1977.
Czterokrotnie poprawiała rekord Francji w sztafecie 4 × 100 metrów do czasu 42,84 s, uzyskanego 1 sierpnia 1980 w Moskwie.
Rekordy życiowe.
Rekordy życiowe Sulter:

</doc>
<doc id="5367088" url="https://pl.wikipedia.org/wiki?curid=5367088" title="Dorota Heck">
Dorota Heck

Dorota Heck (ur. 22 marca 1962) - polska historyk i krytyk literatury, profesor nauk humanistycznych.
Życiorys.
W 1985 ukończyła studia polonistyczne na Uniwersytecie Wrocławskim. Studiowała też filologię klasyczną. W 1988 rozpoczęła pracę w Wyższej Szkole Pedagogicznej w Opolu. W 1992 obroniła na Uniwersytecie Wrocławskim pracę doktorską "Spór czy lament? Z problemów wartości w eseistyce polskiej lat 1957-1986" napisaną pod kierunkiem Wojciecha Głowali i rozpoczęła pracę na tej uczelni, w Instytucie Filologii Polskiej. W 2005 uzyskała stopień doktora habilitowanego na podstawie pracy ""Bez znaku, bez śladu, bez słowa". W kręgu problemów duchowości we współczesnej literaturze polskiej". W 2015 otrzymała tytuł profesora nauk humanistycznych.
Od 2013 jest przewodniczącą jury Nagród Literackich Czterech Kolumn.
Twórczość.
Opublikowała m.in.:

</doc>
<doc id="5367089" url="https://pl.wikipedia.org/wiki?curid=5367089" title="Oerlikon 20 mm">
Oerlikon 20 mm



</doc>
<doc id="5367091" url="https://pl.wikipedia.org/wiki?curid=5367091" title="Sinoblaszek trujący">
Sinoblaszek trujący



</doc>
<doc id="5367092" url="https://pl.wikipedia.org/wiki?curid=5367092" title="Stefan Rostkowski">
Stefan Rostkowski

Stefan Rostkowski (ur. 30 sierpnia 1906 w Policznie, zm. 4 marca 1947 w Warszawie) - polski piłkarz, napastnik. Wieloletni zawodnik Legii Warszawa. 
W Legii Warszawa zadebiutował 31 maja 1931 w przegranym 1:0 meczu z Ruchem Chorzów. Ostatni mecz w barwach Legii rozegrał 28 maja 1933, kiedy to Legia przegrała z ŁKS Łódź. Następnie od 1937 do 1939 grał w Zniczu Pruszków.

</doc>
<doc id="5367100" url="https://pl.wikipedia.org/wiki?curid=5367100" title="Akihito Tsukushi">
Akihito Tsukushi

, bardziej znany pod pseudonimem – japoński ilustrator, mangaka i projektant. Znany jest również jako .
Życiorys.
Tsukushi pochodzi z prefektury Kanagawa, gdzie uczęszczał do Liceum Tachibana Gakuen, a następnie ukończył Tokyo Design Academy. W latach 2000–2010 pracował dla Konami, po czym został niezależnym ilustratorem. Podczas pracy w Konami zajmował się głównie animacją i projektowaniem interfejsu tytułów takich jak "Elebits", a także postaci do gry "Elebits: The Adventures of Kai and Zero" oraz anime "Otogi-jūshi Akazukin".
Po opuszczeniu Konami, Tsukushi zaczął rysować mangę. Zadebiutował w 2011 roku, wydając dōjinshi zatytułowane . W 2012 roku rozpoczął publikację swojej najpopularniejszej serii, , która ukazuje się w magazynie internetowym "Web Comic Gamma" wydawnictwa Takeshobō. W 2017 roku manga ta została zaadaptowana na anime wyprodukowane przez studio Kinema Citrus.
Jego prace charakteryzują szczegółowe opisy i rysunki narracyjne. Jako osobę, którą podziwia, podaje Normana Rockwella.

</doc>
<doc id="5367102" url="https://pl.wikipedia.org/wiki?curid=5367102" title="Imersja językowa">
Imersja językowa



</doc>
<doc id="5367104" url="https://pl.wikipedia.org/wiki?curid=5367104" title="Imersja">
Imersja



</doc>
<doc id="5367110" url="https://pl.wikipedia.org/wiki?curid=5367110" title="Starzynki (wieś w sielsowiecie Chocieńczyce)">
Starzynki (wieś w sielsowiecie Chocieńczyce)

Starzynki () – wieś na Białorusi, w obwodzie mińskim, w rejonie wilejskim, w sielsowiecie Chocieńczyce.
Dawniej używana nazwa – Starzynki Brygidowskie.
Historia.
W czasach zaborów wieś w okręgu wiejskim Krzemieniec, w gminie Chocieńczyce, w powiecie wilejskim, w guberni wileńskiej Imperium Rosyjskiego. Pod koniec XIX wieku miała 20 dusz rewizyjnych, należała do dóbr Łukawiec, własność Borowskich.
W latach 1921–1945 wieś leżała w Polsce, w województwie wileńskim, w powiecie wilejskim, w gminie Chocieńczyce.
Według Powszechnego Spisu Ludności z 1921 roku zamieszkiwało tu 114 osób, wszystkie były wyznania prawosławnego. Jednocześnie 113 mieszkańców zadeklarowało białoruską a 1 rosyjską przynależność narodową. Było tu 16 budynków mieszkalnych. W 1931 w 20 domach zamieszkiwało 116 osób.
Wierni należeli do parafii rzymskokatolickiej w Ilji i prawosławnej w Chocieńczycach. Miejscowość podlegała pod Sąd Grodzki w Ilji i Okręgowy w Wilnie; właściwy urząd pocztowy mieścił się w Chocieńczycach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5367115" url="https://pl.wikipedia.org/wiki?curid=5367115" title="Euroentuzjazm">
Euroentuzjazm



</doc>
<doc id="5367116" url="https://pl.wikipedia.org/wiki?curid=5367116" title="Radość z Szatana">
Radość z Szatana

Radość z Szatana lub Joy of Satan (JoS) jest stroną internetową i zachodnią organizacją ezoteryczną założoną w 2002 roku przez Maxine Dietrich (Andrea Maxine-Dietrich). Joy of Satan głosi „duchowy satanizm” lub „teistyczny satanizm”, ideologię prezentującą syntezę satanizmu teistycznego, nazizmu, pogaństwa, zachodniej ezoteryki, teorii spiskowych UFO i pozaziemskich wierzeń, podobnych do tych co zostały spopularyzowane przez Zecharię Sitchina i Davida Icke.
Wierzenia.
Członkowie wierzą, że Szatan jest „prawdziwym ojcem i Bogiem stwórcą ludzkości”, który pragnie, aby jego dzieło, ludzkość, doskonaliło się poprzez wiedzę i zrozumienie. Głoszą, że bóg judeochrześcijański, a także islamski, jest w rzeczywistości złym wrogiem ludzkości, który współpracuje z Żydami.
Radość Szatana głosi, że demony w rzeczywistości są pogańskimi bogami, którzy stworzyli ludzkość.
Byli oni tematem poważnych kontrowersji ze względu na swoje antysemickie przekonania i związek z byłym przewodniczącym Narodowego Ruchu Socjalistycznego, amerykańskiej organizacji neonazistowskiej.
Działalność.
Jednym z zagranicznych oddziałów Joy of Satan jest również polski oddział.

</doc>
<doc id="5367119" url="https://pl.wikipedia.org/wiki?curid=5367119" title="Towarzystwo Tanich Mieszkań dla robotników katolików w Krakowie">
Towarzystwo Tanich Mieszkań dla robotników katolików w Krakowie

Towarzystwo Tanich Mieszkań dla robotników katolików w Krakowie – pierwsze krakowskie stowarzyszenie budowlane funkcjonujące od 28 maja 1897 do 21 maja 1937, powstałe z inicjatywy lekarza i społecznika, prof. dr Henryka Jordana. Oprócz H. Jordana w komitecie organizacyjnym znaleźli się krakowscy działacze charytatywni: były rektor UJ ks. dr Władysław Longin Chotkowski, dr K. Pieniążek, dyr. K. hr. Sсipio, dyr. Franciszek Slęk i W. Szpakowski. Statut z 5 czerwca 1897 został zarejestrowany w sądzie krajowym w Krakowie 9 lipca 1897. Siedziba Towarzystwa mieściła się przy ul. Jagiellońskiej 5. Towarzystwo zostało założone na wzór angielski w formie „spółki udziałowej z ograniczoną poręką”. Zebranie kapitału było możliwe dzięki dotacjom hrabiego Andrzeja Potockiego, który przekazał 20 tys. złr oraz wsparciu dyrektora Komunalnej Kasy Oszczędności Miasta Krakowa Franciszka Slęka, który wniósł 45 tys. złotych reńskich. Towarzystwo było nastawione zarówno na cele filantropijne, jak i na zysk z inwestycji. Jeden udział miał wartość 25 złr, a swoim członkom-udziałowcom Towarzystwo miało wypłacać dywidendę od 3–4% rocznie. Towarzystwo zakończyło działalność 21 maja 1937.
Henryk Jordan uzasadniał potrzebę działalności Towarzystwa bardzo złą sytuacją mieszkaniową krakowskich robotników, którzy wraz z kilkuosobową rodziną, a nawet w dwie lub trzy rodziny, zamieszkiwali wspólnie jedno (często piwniczne) pomieszczenie. Uważał, że popierając ideę budowy mieszkań dla ubogich robotników w oddaleniu od ówczesnego centrum miasta krakowianie mają szansę na okazanie dobroczynności, przyczyniać się do poprawy bezpieczeństwa sanitarnego i zdrowotnego ogółu mieszkańców, a także spadku przestępczości i przejawów niszczenia istniejącego porządku społecznego.
Założenie budowy mieszkań wyłącznie „dla robotników katolików” spotkało się z krytyką. Niektórych członków zarządu Towarzystwa oskarżano „o podwójną moralność i interesowne traktowanie religii”, na co odpowiadał Jordan:
Mimo kontrowersji i problemów finansowych, Towarzystwu udało się zrealizować plan budowy mieszkań na obrzeżach ówczesnego Krakowa. W 1897 Towarzystwo kupiło od Heleny Modrzejewskiej na własność „Modrzejówkę, tj. realność położoną przed rogatką Krowoderską, obejmującą prawie 3 morgi przestrzeni i dom mieszkalny” i wzniesiono tam nowe osiedle robotnicze. Pod koniec XIX w. na terenie gminy Krowodrza istniało 187 domów, a w latach 1883–1897 wzniesiona została szkoła. Nowe osiedle tanich mieszkań zaprojektował krakowski architekt Karol Knaus. Budowa ruszyła na początku 1899, a 6 czerwca 1900 ówczesny biskup krakowski Jan Puzyna dokonał poświęcenia dwóch wybudowanych w pierwszej kolejności domów osiedla „Modrzejówka”. W każdym budynku zamieszkało osiem rodzin robotniczych. Każda z nich zajmowała dwuizbowe mieszkania o powierzchni 26 m². Mieszkańcy mieli udostępnione ogródki, wydzielone części strychu, a niektóre mieszkania także oddzielną piwnicę. 28 września 1903 oddano dwa kolejne budynki. W wybudowanej w 1884 przez Helenę Modrzejewską willi „Modrzejówka”, przyległym budynku gospodarczym i w dawnej oranżerii zamieszkało kolejne 10 rodzin.
Zamieszkanie w jednym z lokali osiedla „Modrzejówka” było możliwe pod warunkiem przystąpienia do Towarzystwa, złożenie pisemnej akceptacji statutu i regulaminu, a także wykupienie co najmniej jednego udziału (zwracanego w przypadku rezygnacji) i oczywiście regularne opłacanie czynszu.
W 1911 w mieszkaniach wybudowanych przez Towarzystwo na osiedlu „Modrzejówka” mieszkało 100 rodzin robotniczych (w sumie 525 osób). Oprócz budowy kolonii domków w ramach tego osiedla do statutowych zadań Towarzystwa należała działalność edukacyjna i społeczna. W ich ramach na terenie osiedla powstało kilka stowarzyszeń: Katolickie Stowarzyszenie Kobiet, Katolickie Stowarzyszenie Mężów, Katolickie Stowarzyszenie Młodzieży Żeńskiej (od 1934) i Katolickie Stowarzyszenie Młodzieży Męskiej. Na osiedlu działała ochronka dla 100 dzieci, czytelnia i wypożyczalnia książek zorganizowane przez Towarzystwo Oświaty Ludowej, a także szwalnia. Planowano uruchomienie sklepu spożywczego dla mieszkańców. 1909 powstał tam także jeden z pierwszych w Krakowie klubów sportowych – Towarzystwo Sportowe Krowodrza-Modrzejówka, w latach 1916–1921 działało także kółko dramatyczne, a w 1927 także teatr robotniczy.
Sprawozdanie Towarzystwa z 1912 wskazywało, że od 1906 do końca 1911 Towarzystwo wybudowało w Krakowie 24 wille, w Podgórzu (które było wówczas odrębnym miastem), 4 jednopiętrowe domy oraz dwa domy parterowe, na Dębnikach 4 domy jednopiętrowe i jedną willę, a na Prądniku Czerwonym jedną willę jednopiętrową. W 1905 Towarzystwo liczyło 211 członków, a w 1911 337 członków.
Z przyczyn formalno-prawnych Towarzystwo straciło możliwość funkcjonowania i zostało rozwiązane 21 maja 1937, a cały jego majątek został przekazany krakowskiemu Arcybractwu Miłosierdzia i Banku Pobożnego.

</doc>
<doc id="5367120" url="https://pl.wikipedia.org/wiki?curid=5367120" title="Przylesie (Lubin)">
Przylesie (Lubin)

Przylesie – osiedle w Lubinie, położone w jego południowej części. Wybudowane w latach 70. XX wieku. 
Edukacja.
Na terenie osiedla znajdują się następujące placówki edukacyjne:
Zieleń i rekreacja.
W południowo-zachodniej części Przylesia, między ul. Kwiatową, Wrzosową i Gajową znajduje się Park Leśny. Jest to park łączący walory przyrodnicze i rekreacyjne z edukacyjnymi. Po gruntownej restauracji w 2019 roku, w parku powstała wielka atrakcja dla dzieci - park linowy. Oprócz tego na terenie parku znajdują się liczne, stałe lub tymczasowe wystawy historyczne. W parku spacerowicze spotkają również wiele pomników przyrody w postaci dorodnych drzew. Wstęp do parku, jak i wszystkie atrakcje w nim zawarte są darmowe.
Między ul. Szpakową a Kruczą znajduje się skwer, na którym znajdują się figury postaci z komiksów z serii "Kajko i Kokosz" autorstwa Janusza Christy. Odwiedzający spotkają tu m.in. Kajka i Kokosza, Mirmiła i Lubawę czy Zbójcerzy. Na skwerze znajduje się również plac zabaw dla najmłodszych, fontanna z metalową figurą smoka Milusia oraz mini ścieżka zdrowia.
Między większymi skupiskami budynków mieszkalnych znajdują się mniejsze tereny zielone. Nie zabraknie również placów zabaw dla najmłodszych, miejsc odpoczynku, boisk sportowych, siłowni plenerowych itp.
Komunikacja.
Komunikacje z resztą Lubina oraz okolicznymi wsiami zapewniają darmowe autobusy komunikacji miejskiej w Lubinie. Przystanki na terenie osiedla to:
Połączenia z osiedla:

</doc>
<doc id="5367123" url="https://pl.wikipedia.org/wiki?curid=5367123" title="Starzynki (chutor w sielsowiecie Chocieńczyce)">
Starzynki (chutor w sielsowiecie Chocieńczyce)

Starzynki (; ) – chutor na Białorusi, w obwodzie mińskim, w rejonie wilejskim, w sielsowiecie Chocieńczyce.
Dawniej używana nazwa – Starzynki Ledwieńskie.
Historia.
W czasach zaborów wieś w okręgu wiejskim Karpowicze, w gminie Chocieńczyce, w powiecie wilejskim, w guberni wileńskiej Imperium Rosyjskiego. Pod koniec XIX wieku miała 28 dusz rewizyjnych, należała do dóbr Zaborze, własność Hrehorowiczów.
W latach 1921–1945 wieś leżała w Polsce, w województwie wileńskim, w powiecie wilejskim, w gminie Chocieńczyce.
Według Powszechnego Spisu Ludności z 1921 roku zamieszkiwało tu 107 osób, 36 było wyznania rzymskokatolickiego a 71 prawosławnego. Jednocześnie 97 mieszkańców zadeklarowało polską a 10 białoruską przynależność narodową. Było tu 19 budynków mieszkalnych. W 1931 w 26 domach zamieszkiwało 130 osób.
Wierni należeli do parafii rzymskokatolickiej w Ilii i prawosławnej w Chocieńczycach. Miejscowość podlegała pod Sąd Grodzki w Ilii i Okręgowy w Wilnie; właściwy urząd pocztowy mieścił się w Chocieńczycach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5367126" url="https://pl.wikipedia.org/wiki?curid=5367126" title="Ilona Ralf Sues">
Ilona Ralf Sues

Ilona Ralf-Sues (ur. 27 września 1896 w Łodzi jako Illona Süss, data i miejsce śmierci nieznane) – działaczka społeczna, podróżniczka, pisarka, tłumaczka literatury polskiej na język angielski. 
Życiorys.
Córka skrzypaczki Róży Szyndler-Suessowej i łódzkiego kupca Georga Süssa. Siostra aktorki Lilly Sueß-Eisenlohr (Lili Valenty).
W latach 1917-1919 stenotypistka w Głównej Kasie Miejskiej w Łodzi. Po śmierci ojca, w marcu 1919 roku, przeprowadza się do Warszawy i pracuje jako tłumaczka dla Amerykańskiej Administracji Pomocy. W latach następnych działa m.in. jako asystentka pułkownika Edwarda Lowrego, europejskiego reprezentanta Willa Haysa i amerykańskiego przemysłu filmowego. Od 1926 zatrudniona w genewskim Anti-Opium Information Bureau. W latach 1936-1938 przebywa w Chinach, pracując między innymi jako osobista doradczyni Madame Czang Kaj-szek, przeprowadza m.in. wywiad z Mao Zedongiem. Owocem pobytu w Chinach jest anglojęzyczna książka "Shark's Fins and Millet". W latach 1941-1951 mieszka i działa na rzecz Chin w Stanach Zjednoczonych. Na skutek antykomunistycznej nagonki opuszcza Nowy Jork i po ponad trzydziestu latach wraca do Polski, gdzie zajmuje się przekładem i popularyzacją literatury polskiej za granicą. Najprawdopodobniej w drugiej połowie lat sześćdziesiątych wyjeżdża z Polski do Szwajcarii w wyniku antysemickich prześladowań.

</doc>
<doc id="5367136" url="https://pl.wikipedia.org/wiki?curid=5367136" title="Strojnogłowik szarogrzbiety">
Strojnogłowik szarogrzbiety

Strojnogłowik szarogrzbiety ("Arremon flavirostris") – gatunek małego ptaka z rodziny pasówek (Passerellidae). Opisany po raz pierwszy w 1838. Występuje na dużych obszarach lasów liścisatych zarówno suchych jak i wilgotnych w środkowej części Ameryki Południowej. Razem ze strojnogłowikiem oliwkowogrzbietym należy do gatunków rodzaju "Arremon" najbardziej wysuniętych na południe. Jest gatunkiem najmniejszej troski.
Systematyka.
Gatunek ten po raz pierwszy zgodnie z zasadami nazewnictwa binominalnego opisał William Swainson. Opis ukazał się w 1838 roku w 98. tomie "The cabinet cyclopedia" „Animals in menageries”. Jako miejsce typowe autor wskazał Brazylię; w 1938 roku Hellmayr uściślił, że chodziło o stan Bahia. Obecnie wyróżnia się dwa podgatunki:
Do 2020 roku wyróżniano jeszcze jeden podgatunek strojnogłowika szarogrzbietego – "A. f. dorbignii", kiedy to South American Classification Committee przegłosowała wyodrębnienie go do osobnego gatunku strojnogłowika oliwkowogrzbietego "Arremon dorbignii".
Morfologia.
Nieduży ptak ze średniej wielkości, charakterystycznym pomarańczowo-żółtym dziobem z czarną górną częścią szczęki górnej. Tęczówki czarne lub ciemnobrązowe. Nogi od różowych do szarych. Głowa czarna z kończącymi się na szarym karku białymi pasemkami. Głowa kontrastuje z białym gardłem i podgardlem. Poniżej nich czarna półopaska. Występuje niewielki dymorfizm płciowy. Dolna część ciała jasna, u samców biała lub białawoszara, u samic kremowa. Górne części ciała zielone, przechodzące w żółty w okolicach zagięcia skrzydeł. Ogon stosunkowo krótki, zielony. Podgatunek "A. f. polionotus" ma górne części ciała i skrzydła, szare oprócz zielonych pokryw. Młode osobniki są ciemniej ubarwione. Brak żółtego odcienia na bokach skrzydeł.
Długość ciała z ogonem 15–16,5 cm. Szczegółowe wymiary ciała na podstawie pracy "Taxonomic revision of Saffron-billed Sparrow Arremon flavirostris Swainson, 1838 (Aves: Passerellidae) with comments on its holotype and type locality":
Zasięg występowania.
Strojnogłowik szarogrzbiety jest endemitem Ameryki Południowej, występującym zazwyczaj w przedziale wysokości od poziomu morza do 1400 m n.p.m. (w Boliwii był obserwowany do 2673 m n.p.m.) Jest gatunkiem osiadłym. Jego zasięg występowania według szacunków organizacji BirdLife International obejmuje 2,5 mln km². Poszczególne podgatunki występują:
Ekologia.
Głównym habitatem strojnogłowika szarogrzbietego jest podszyt lasu atlantyckiego, lasów galeriowych i obrzeży wilgotnych lasów równikowych, występuje także w lasach wtórnego wzrostu. 
Informacje o diecie tego gatunku są skąpe. Wszystkie dostępne źródła wskazują na to, że zjada on owoce, ziarna i stawonogi. Występuje zazwyczaj pojedynczo lub w parach, ale może też łączyć się w stada z innymi gatunkami. Długość pokolenia jest określana na 3,8 lat.
Rozmnażanie.
Niewiele jest danych o rozmnażaniu tego gatunku, pochodzą one z jednego zbadanego gniazda "A. f. polionotus" z 1909 roku. Gniazdo było dobrze ukryte w zbutwiałym pniu powalonego drzewa, zbudowane było z liści mimozy i cienkich traw. W lęgu dwa jaja o wymiarach 24 na 17 mm z licznymi czerwonawymi plamkami.
Status.
W Czerwonej księdze gatunków zagrożonych IUCN strojnogłowik szarogrzbiety jest klasyfikowany jako gatunek najmniejszej troski (LC – "Least Concern"). Liczebność populacji nie została oszacowana, ale ptak ten jest opisywany jako dosyć pospolity. Ze względu na brak dowodów na spadki liczebności bądź istotne zagrożenia dla gatunku, BirdLife International uznaje trend liczebności populacji za stabilny.

</doc>
<doc id="5367138" url="https://pl.wikipedia.org/wiki?curid=5367138" title="Stawiszcze (rejon wilejski)">
Stawiszcze (rejon wilejski)

Stawiszcze – dawny zaścianek. Tereny, na których leżał, znajdują się obecnie na Białorusi, w obwodzie mińskim, w rejonie wilejskim, w sielsowiecie Chocieńczyce.
Historia.
W czasach zaborów w gminie Chocieńczyce, w powiecie wilejskim, w guberni wileńskiej Imperium Rosyjskiego.
W latach 1921–1945 osada a następnie zaścianek leżał w Polsce, w województwie wileńskim, w powiecie wilejskim, w gminie Chocieńczyce.
Według Powszechnego Spisu Ludności z 1921 roku zamieszkiwało tu 17 osób, wszystkie były wyznania prawosławnego i zadeklarowały białoruską przynależność narodową. Były tu 3 budynki mieszkalne. W 1931 w 1 domu zamieszkiwało 8 osób.
Wierni należeli do parafii rzymskokatolickiej w Ilji i parafii prawosławnej w Chocieńczycach. Miejscowość podlegała pod Sąd Grodzki w Ilji i Okręgowy w Wilnie; właściwy urząd pocztowy mieścił się w Chocieńczycach.

</doc>
<doc id="5367140" url="https://pl.wikipedia.org/wiki?curid=5367140" title="Stołpy (rejon wilejski)">
Stołpy (rejon wilejski)

Stołpy – dawny zaścianek. Tereny, na których leżał, znajdują się obecnie na Białorusi, w obwodzie mińskim, w rejonie wilejskim, w sielsowiecie Chocieńczyce.
Historia.
W czasach zaborów w gminie Chocieńczyce, w powiecie wilejskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie wilejskim, w gminie Chocieńczyce.
Według Powszechnego Spisu Ludności z 1921 roku zamieszkiwało tu 5 osób, 4 było wyznania prawosławnego a 1 staroobrzędowego. Jednocześnie wszyscy mieszkańcy zadeklarowali białoruską przynależność narodową. Był tu 1 budynek mieszkalnych. W 1931 w 3 domach zamieszkiwało 14 osób.
Wierni należeli do parafii prawosławnej w Chocieńczycach. Miejscowość podlegała pod Sąd Grodzki w Ilji i Okręgowy w Wilnie; właściwy urząd pocztowy mieścił się w Chocieńczycach.

</doc>
<doc id="5367141" url="https://pl.wikipedia.org/wiki?curid=5367141" title="Język ris">
Język ris



</doc>
<doc id="5367142" url="https://pl.wikipedia.org/wiki?curid=5367142" title="Język ree">
Język ree



</doc>
<doc id="5367143" url="https://pl.wikipedia.org/wiki?curid=5367143" title="Język arikaree">
Język arikaree



</doc>
<doc id="5367144" url="https://pl.wikipedia.org/wiki?curid=5367144" title="Język arikari">
Język arikari



</doc>
<doc id="5367151" url="https://pl.wikipedia.org/wiki?curid=5367151" title="Język waigali">
Język waigali



</doc>
<doc id="5367153" url="https://pl.wikipedia.org/wiki?curid=5367153" title="1837 w sztukach plastycznych">
1837 w sztukach plastycznych



</doc>
<doc id="5367167" url="https://pl.wikipedia.org/wiki?curid=5367167" title="Zala Łancet-3">
Zala Łancet-3

Zala Łancet-3 () – bojowy, bezzałogowy statek powietrzny (UAV – Unmanned Aerial Vehicle) opracowany przez przedsiębiorstwo Zala Aero Group na potrzeby Sił Zbrojnych Federacji Rosyjskiej. W zależności od przenoszonego wyposażenia może być użyty do zadań rozpoznawczych lub jako amunicja krążąca do zwalczania celów lądowych, morskich, powietrznych lub siły żywej.
Historia.
Łancet-3 został opracowany przez firmę Zala Aero, która jest częścią grupy koncernu Kałasznikow. Stanowi rozwinięcie wcześniejszej konstrukcji Zala Kub-BLA. W nowej konstrukcji zmieniono całkowicie układ aerodynamiczny, znacznie powiększono wymiary oraz masę przenoszonego ładunku bojowego. Po poprzedniku odziedziczył system startowy w postaci katapulty.
Pierwsza publiczna prezentacja nowej konstrukcji miała miejsce w czerwcu 2019 roku podczas wystawy wojskowej Army-2019. Lancet-3, jako wielozadaniowa amunicja krążąca, jest zdolny do autonomicznego wyszukiwania i atakowania celów. Może niszczyć sprzęt naziemny i inne ważne obiekty na linii frontu i na zapleczu przeciwnika. W konstrukcji zastosowano budowę modułową co umożliwia dostosowanie go do bieżących typów zadań. Dzięki temu może być używany zarówno do misji bojowych jak i rozpoznawczych. Informacje udostępnione przez producenta mówią też o przewidywanym zastosowaniu Łancet-3 do zwalczania dronów przeciwnika, co ma być alternatywną i tanią formą ich niszczenia. W przypadku działań ukierunkowanych przeciwko wrogim dronom Łancet-3 ma mieć możliwość walki z użyciem taktyki roju, kontrolującego obszar ok. 30 km2. Pojawiające się w mediach informacje sugerują, że planowane jest zastosowanie Łanceta do zwalczania dronów uderzeniowych Bayraktar TB2.
Na podstawie doświadczeń z użycia dronów podczas wojny domowej w Syrii, w Libii i Górskim Karabachu opracowano zmodyfikowaną wersję drona. W odróżnieniu od poprzednika zmniejszeniu uległy wymiary tylnej powierzchni nośnej. Ma to poprawić manewrowość drona oraz zwiększyć skuteczność ataku. Opracowana modyfikacja utrudnia jego wykrycie wizualne lub przez radar. Zmodyfikowana wersja otrzymała oznaczenie Łancet-3M.
W grudniu 2021 roku producent zaprezentował nagranie przedstawiające start drona z pokładu łodzi. Obecnie prowadzone są prace rozwojowe konstrukcji mające na celu zastosowanie silnika spalinowego lub hybrydowego. Producent spodziewa się, że wydłuży to czas lotu do 12 godzin w przypadku pierwszego rozwiązania i do 20 godzin w przypadku drugiego. Wersja z silnikiem hybrydowym jest przedstawiana w mediach jako Łancet-421.
Użycie bojowe.
W kwietniu 2021 roku dron był wykorzystywany podczas syryjskiej wojny domowej przez armię rosyjską do atakowania bojowników w prowincji Idlib. Z jego użyciem przeprowadzono szereg ataków na pojazdy bojowe w ruchu, stanowiska ogniowe artylerii i umocnione punkty bojowe. Podczas agresji Rosji na Ukrainę w 2022 roku stwierdzono liczne przypadki użycia tej broni przeciwko Siłom Zbrojnym Ukrainy.
Doświadczenia bojowe z dotychczasowego użycia wykazały, że Łancet-3 ma trudności z atakowaniem celów znajdujących się w ruchu. Również w przypadku ataku na cele znajdujące się pod drzewami dochodziło do detonacji głowicy bojowej w ich koronach. Niewielka masa głowicy bojowej nie pozwala w niektórych przypadkach na zniszczenie celu.
Konstrukcja.
Łancet-3 jest zbudowany z wykorzystaniem układu aerodynamicznego pary powierzchni nośnych w kształcie litery X. Płaty (rozpiętość 100 cm) są montowane do kadłuba (długość 165 cm) bezpośrednio przed startem, który odbywa się z wykorzystaniem pneumatycznej katapulty. Kadłub drona ma budowę modułową, co umożliwia dostosowywanie go do wykonywania bieżącego typu zadania. W przedniej części kadłuba znajduje się głowica obserwacyjna, za nią znajduje się przedział na głowicę bojową lub ładunek użyteczny. Na końcu znajduje się przedział silnikowy. Dron jest wyposażony w silnik elektryczny napędzający dwułopatowe śmigło. W konstrukcji zastosowano tworzywa sztuczne oraz kompozyty, co przyczyniło się do zmniejszenia masy własnej drona. W konfiguracji bojowej dron może być uzbrojony w głowicę odłamkowo-burzącą, jak i kumulacyjną. W trybie rozpoznawczym możliwe jest zastosowanie głowic z kamerami pracującymi w podczerwieni i świetle widzialnym, wskaźnikiem laserowym czy też dalmierzem. Moduły: rozpoznawczy, nawigacyjny i komunikacyjny pozwalają na wykrycie i identyfikację celu oraz przekazanie danych innym dronom. Kanał komunikacyjny pozwala również na przekazywanie obrazu telewizyjnego operatorowi w trybie rzeczywistym co umożliwia przeprowadzanie precyzyjnego ataku.
Konstrukcja drona umożliwia mu przyspieszenie w momencie pościgu lub ataku do prędkości 300 km/h. W materiałach producenta pojawiła się informacja, że dron jest zabezpieczony przed działaniem broni laserowej. Szczegóły tego rozwiązania nie są znane. Dron nie ma możliwości rozbrojenia głowicy bojowej i lądowania. W przypadku nie odnalezienia celu musi ulec autodestrukcji. Konstrukcja głowicy umożliwia jej detonację nad celem, co zwiększa skuteczność ataku przeciwko nieopancerzonym celom, takim jak lekkie pojazdy czy też skupiskom siły żywej.
W konstrukcji drona wykorzystano elementy produkowane za granicą Federacji Rosyjskiej, co prawdopodobnie w przypadku nałożenia sankcji uniemożliwi jego produkcję seryjną.

</doc>
<doc id="5367173" url="https://pl.wikipedia.org/wiki?curid=5367173" title="Język arikaris">
Język arikaris



</doc>
<doc id="5367176" url="https://pl.wikipedia.org/wiki?curid=5367176" title="Józef Gawrych">
Józef Gawrych

Józef Gawrych (ur. 26 września 1938 w Wólce Czarnińskiej, zm. 6 czerwca 2022 w Warszawie) – polski perkusista, perkusjonalista, wibrafonista, kompozytor, muzyk sesyjny.
Życiorys.
Urodził się we wsi Wólka Czarnińska k. Mińska Mazowieckiego. Ojciec Jan Gawrych był z zawodu leśniczym, zaś matka Aleksandra Gawrych zajmowała się gospodarstwem. Miał dwójkę rodzeństwa. Starszy brat Jerzy uczył się grać na skrzypcach i na akordeonie, a siostra Jadwiga na perkusji (w latach 60. była perkusistką żeńskiego zespołu instrumentalnego Klipsy, który akompaniował Mieczysławowi Foggowi). Tragiczne wydarzenia z czasów okupacji pozostawiły trwały ślad na dalszych losach rodziny Gawrychów, która w 1943 udzieliła pomocy i schronienia Żydom w wyniku czego z rąk Niemców zginął jego ojciec. 
W wieku 10 lat rozpoczął naukę gry na akordeonie i fortepianie (1948). W 1953 przeniósł się do Warszawy, gdzie sześć lat później ukończył Liceum Muzyczne (1959). W 1957 debiutował jako wibrafonista i perkusista w zespole Krzysztofa Sadowskiego Modern Combo, z którym wystąpił w maju na I Ogólnopolskim Przeglądzie Studenckich Zespołów Jazzowych we Wrocławiu, trzy miesiące później na II Festiwalu Muzyki Jazzowej w Sopocie, a we wrześniu 1958 na I Jazz Jamboree. Kilka lat później współpracował z jego kolejnym zespołem Bossa Nova Combo.
Od końca lat 50. był też etatowym muzykiem Orkiestry Opery Narodowej i Teatru Wielkiego.
Grał w Swingtecie Janusza Zabieglińskiego (m.in. na spotkaniu z Willisem Conoverem w Filharmonii Narodowej) i w składach wielu innych zespołów na kolejnych festiwalach Jazz Jamboree. W 1960 wystąpił tam jako gość specjalny, grając na kongach z Triem Krzysztofa Komedy, które współtworzyli także: Jan Byrczek (kontrabas) i Tadeusz Federowski (perkusja).
W 1963 wziął udział w ostatnim nagraniu płytowym Swingtetu Jerzego „Dudusia” Matuszkiewicza. Była to EP-ka pt. "The 'Duduś' Matuszkiewicz Swingtet". W 1966 uczestniczył w nagraniu albumu formacji Janusz Zabiegliński and His Swingtet, wydanego w serii Polish Jazz (vol. 9). Występował z Kwintetem Włodzimierza Nahornego, współpracował ze Studiem Jazzowym Polskiego Radia, oraz nagrał niezliczoną ilość utworów na potrzeby Radia, Telewizji, Filmu i nagrań płytowych. 
Od pierwszej połowy lat 60. przez prawie ćwierć wieku grał w sekcji rytmicznej duetu fortepianowego Marek i Wacek, z którym nagrywał i dał setki koncertów, głównie w Europie, a także w Stanach Zjednoczonych. Nagrywał również z zespołem Arp Life pod kier. Andrzeja Korzyńskiego.
Pod koniec życia perkusista ograniczył swą aktywność muzyczną, po raz ostatni wychodząc na scenę w roku 2015 w Teatrze Rampa i biorąc udział w spektaklu pt. "Damy i huzary". Zmarł po długiej chorobie w wieku 83 lat. Został pochowany na Cmentarzu Bródnowskim w grobowcu rodzinnym (kwatera 12D-3-17).
Życie prywatne.
Ożenił się z nie żyjącą już Danutą Gapieniuk, która z zawodu była perkusistką.

</doc>
<doc id="5367182" url="https://pl.wikipedia.org/wiki?curid=5367182" title="Basoga">
Basoga



</doc>
<doc id="5367184" url="https://pl.wikipedia.org/wiki?curid=5367184" title="Baluba">
Baluba



</doc>
<doc id="5367187" url="https://pl.wikipedia.org/wiki?curid=5367187" title="Miguel Merentiel">
Miguel Merentiel

Miguel Ángel Merentiel Serrano (ur. 24 lutego 1996 w Paysandú) – urugwajski piłkarz występujący na pozycji napastnika lub skrzydłowego, od 2023 roku zawodnik argentyńskiego Boca Juniors.

</doc>
<doc id="5367188" url="https://pl.wikipedia.org/wiki?curid=5367188" title="Lena Harpazi">
Lena Harpazi

Lena Harpazi (hebr. ) (ur. 1911 w Łodzi) – izraelska malarka pochodzenia polskiego.
Życiorys.
Urodziła się w Łodzi jako Lena Kerszner, jako nastolatka zgłosiła się do szkoły plastycznej, naukę przerwał jej wyjazd do Francji w 1930. Przez trzy lata mieszkała w Paryżu, gdzie pobierała lekcje malarstwa i grafiki. W 1934 emigrowała do Mandatu Palestyny, gdzie stosując technikę olejną i pastele tworzyła pejzaże. W 1958 wyjechała na roczne stypendium do Francji, gdzie studiowała na Académie de la Grande Chaumière pod kierunkiem Henriego Goetza. 

</doc>
<doc id="5367189" url="https://pl.wikipedia.org/wiki?curid=5367189" title="Eduardo Pereira Rodrigues">
Eduardo Pereira Rodrigues



</doc>
<doc id="5367191" url="https://pl.wikipedia.org/wiki?curid=5367191" title="Ronielson da Silva Barbosa">
Ronielson da Silva Barbosa



</doc>
<doc id="5367193" url="https://pl.wikipedia.org/wiki?curid=5367193" title="Murilo Cerqueira">
Murilo Cerqueira



</doc>
<doc id="5367195" url="https://pl.wikipedia.org/wiki?curid=5367195" title="Ilijan Simeonow">
Ilijan Simeonow

Ilijan Simeonow (, ur. 12 stycznia 1974 w Sofii) – bułgarski piłkarz występujący na pozycji napastnika. W czasie swojej kariery grał głównie w Bułgarii, kolejno dla: Liteksu Łowecz, Lewskiego Sofia, Spartaka Warna, Łokomotiwu Sofia, Septemwri Sofia, Botewa Płowdiw, Wichrenu Sandanski i Łokomotiwu 101. Reprezentował również niemiecki SG Wattenscheid 09 oraz grecki AS Lamia. Były młodzieżowy reprezentant Bułgarii.

</doc>
<doc id="5367196" url="https://pl.wikipedia.org/wiki?curid=5367196" title="Młody Yerba">
Młody Yerba

Młody Yerba (ur. 1999 w Ustce) – pochodzący z Ustki, zamieszkały w Warszawie, polski raper, producent i wokalista, tworzący muzykę na spektrum emo-trapu, digicore'u oraz hyperpopu. Ściśle powiązany z polską sceną soundcloudową i jej korzeniami. Założyciel i członek kolektywów LTE Boys Global i Kurnik. Jego album studyjny wydany przez wytwórnie Universal Music Polska Odcinanie uplasował się na 23 miejscu na liście OLiS. Yerba uznawany jest za pioniera emo rapu w Polsce. Często współpracował z takimi artystami jak; Mlodyskinny, Maly Elvis czy hubithekid.
Kariera.
Yerba rozpoczął tworzyć muzykę w 2017 r. w tym samym roku powstał kolektyw LTE Boys Global, którego artysta był współzałożycielem. Początkowo, zajmował się głównie muzyką z gatunku emo-trap i udostępniał swoje amatorskie solowe utwory na SoundCloudzie. 3 lipca 2017 r. wydał debiutancką EP'ke, Eh. 16 czerwca 2018 r. pojawiła się kolejna EP'ka Wieżowce. Popularność przyniosły mu single: "Rockstar" wraz z Malym Elvisem (2018), "Global" z Mlodyskinnym i Elvisem (2018), "Odnosze wrazenie ze kiedy cie dotkne to ty bardziej umrzesz" (2019), "Trudne czasy" z Yung Adiszem i Mlodyskinnym (2019), "Nieprzyzwyczajony" (2019) oraz "Zmarnowane twarze" (2019), które łącznie zdobyły miliony odsłuchań w serwisach YouTube, SoundCloud czy Spotify. Szybko dzięki temu zdobył podziemne uznanie i rozpoznawalność. 22 lipca 2018 r. wraz z Mlodyskinnym wydał EP, Chains. 24 listopada 2018 r. Yerba wydał swój debiutancki album studyjny Outcast na którym gościnnie znaleźli się Mlodyskinny, Lil Tadek, Maly Elvis oraz Mlody West. 13 marca 2019 r. wystąpił gościnne w utworze "Jeden Hit" od rapera Young Kaia, singel został odsłuchany ponad 3 miliony razy w serwisie YouTube, 25 listopada 2019 r. wydał singel "Gdzie nie uciekniesz". 21 lutego ukazał się pierwszy singel z jego albumu Odcinanie, "Hades" wraz z gościnnym udziałem Mlodyegoskinny'ego. Za miks i mastering utworu odpowiadał Deszczu Strugi. Drugi singel z albumu o nazwie "Gorsze sny" ukazał się 2 czerwca. 24 lipca ukazał się album Odcinanie. Krążek uplasował się na 23 miejscu na liście OLiS. Album spotkał się z negatywną opinią krytyków muzycznych. 20 września Yerba wydał singel "Disney Channel" wraz z hubithekidem a 25 września EP Sinice. 26 lutego 2021 r. wraz z Yung Adiszem Yerba wydał singel "Nie mam czasu". 7 kwietnia muzyk wydał trzeci album studyjny Baterie. 28 czerwca razem z hubithekidem wydali współną EP'ke Lifestyle. 12 kwietnia 2022 r. ukazał się czwarty album Yerby zatytułowany: yerbowanie. 
Styl muzyczny.
Charakterystyczną cechą jego brzmienia są przestrzenne i jasne wokale, które artysta łączy z bardzo szeroką gamą podkładów inspirowanych starą muzyką elektroniczną i metalcorem.
Teksty Młodego Yerby skupiają się głównie na nostalgii i tęsknocie – czasem przejawiają się one w stonowanych, spokojnych utworach, a czasem w ich totalnym przeciwieństwie, w którym obraca je on w coś bardzo zdystansowanego lub wręcz prześmiewczego. W jego brzmieniu zaś od zawsze możemy usłyszeć jawne inspiracje starą elektroniką i gatunkami takimi jak trance czy progressive house, do których sam artysta nie ukrywa swojego sentymentu.
Młody Yerba jest także wyjątkowym producentem i odpowiada za większość podkładów muzycznych wykorzystywanych w swoich utworach. Poza tym stworzył też ogromną część bitów pod najbardziej ikoniczne piosenki wydane w jego środowisku.
Jako swoje inspiracje wymienił; ecco2k, Paul van Dyk, ATB, Armin van Buuren, Chicane, Drain Gang, Yung Lean. 

</doc>
<doc id="5367198" url="https://pl.wikipedia.org/wiki?curid=5367198" title="Państwowa Wyższa Szkoła Wschodnioeuropejska w Przemyślu">
Państwowa Wyższa Szkoła Wschodnioeuropejska w Przemyślu



</doc>
<doc id="5367201" url="https://pl.wikipedia.org/wiki?curid=5367201" title="Alexandre da Silva">
Alexandre da Silva



</doc>
<doc id="5367210" url="https://pl.wikipedia.org/wiki?curid=5367210" title="Genadi Simeonow">
Genadi Simeonow

Genadi Simeonow Georgiew (), znany jako Genczo Simeonow (, ur. 24 marca 1971 we Wracy) – bułgarski piłkarz występujący na pozycji napastnik. Wychowanek Botewa Wraca‎. W swojej karierze związany z wieloma bułgarskimi klubami, grał w Botewie Wraca‎, Beroe Stara Zagora, Lewskim Łom, LEKS-ie Łowecz, Spartaku Plewen, Łokomotiwie Sofia, Pyrwej Atomnej Kozłoduj, FK Montanie, Metałurgu Pernik, CSKA Sofii, Marku Dupnica, Spartaku Warna, Botewie Płowdiw, Bałkanie Botewgrad, Łokomotiwie Mezdra, Botewie Kriwodoł, FK Rasowie, Pirinie Goce Dełczew i Hebyrze Pazardżik.

</doc>
<doc id="5367211" url="https://pl.wikipedia.org/wiki?curid=5367211" title="Pociąg, pejzaż z pociągiem towarowym (obraz Stanisława Masłowskiego)">
Pociąg, pejzaż z pociągiem towarowym (obraz Stanisława Masłowskiego)

Pociąg – akwarela polskiego malarza Stanisława Masłowskiego (1853-1926) z około 1890 roku, znajdująca się (2022) w zbiorach Muzeum Narodowego w Warszawie, opatrzona u dołu po lewej sygnaturą: "1890, St. Masłowski, Łosijówka".
Opis.
Namalowana w plenerze akwarela przedstawia rozległy, letni, w Polsce - zapewne lipcowy, wielobarwny krajobraz pól uprawnych przedzielonych po prawej stronie falistymi, szaro-zielonymi i białymi pasami drogi gruntowej. Letnią porę roku sugeruje szaro-słomkowy pas zboża po lewej i częściowo po prawej. Na dalszym planie, w głębi, zaznaczono poziomą linię szlaku kolejowego z szeregiem słupów telegraficznych/telefonicznych, z pociągiem napędzanym lokomotywą parową, z widocznym jedynie jej zadaszeniem i kominami i charakterystycznym białym obłoczkiem pary z lewej. U zbiegu drogi ze szlakiem kolejowym naszkicowano po prawej figurę ludzką (w kobiecym ubiorze?). Na jasnoszarym niebie zaznaczono malownicze, obfitujące w cumulusy, zachmurzenie.
Całość obrazu utrzymana jest w ciepłej, kremowej i jasnozielonej tonacji. Z lewej, u dołu znajduje się sygnatura postawiona ołówkiem co najmniej trzydzieści lat po jego powstaniu. Z tego względu data jego powstania jest niepewna
Na omawianym pejzażu z pociągiem towarowym, malowanym ze znaczną swobodą pędzla, graniczącą z nonszalancją, ukazano fragment częstego w Polsce w XIX i XX stuleciu, ale rzadko spotykanego w wieku XXI (z wielu zbieżnych przyczyn: rozdrobnienie upraw, nieutwardzona droga gruntowa, pociąg-retro...- chyba, że jeszcze w okolicach Wolsztyna, albo Chabówki) - nizinnego, równinnego krajobrazu "szachownicy pól" . Mimo to, może być on sugestywny i pociągający dla ludzi typu "turystycznych włóczęgów", ludzi "starszej daty", przewodników turystycznych, krajoznawców często kontaktujących się z przyrodą, a szczególnie, stałych mieszkańców wsi.
Omawiana akwarela jest reprezentatywna dla okresu twórczości malarza z lat 1884-1890 - okresu realizmu, czasów 'Wędrowca' i wczesnego pleneru, kiedy to - według jego syna historyka sztuki - [...] Masłowski "wszedł w nową fazę twórczości i w nowe środowisko sztuki" [...] nawiązując bliskie kontakty koleżeńskie z grupą malarzy i pisarzy związaną z tym czasopismem - z A. Gierymskim i A. Sygietyńskim, z młodymi J. Pankiewiczem i W. Podkowińskim.
Wymienione wyżej lata, obfitowały u autora niniejszego obrazu w ważkie innowacje malarskie. Masłowski bowiem - jak to podkreślał Henryk Piątkowski (1909) - [...]"jeden z pierwszych w malarstwie polskim wprowadził zupełną bezpośredniość wrażeń z natury. Cała jego młodzieńcza twórczość to fragmenty wyrwane gorąco z przyrody. Wśród pokolenia artystów, do których należał, stoi on na pierwszym planie, nie znika jak tylu innych w cieniu Chełmońskiego, lecz coraz bardziej rozszerza swą własną ścieżkę twórczości" 
Wspomniane innowacje w twórczości artysty, zostały określone jako "nowe malarstwo natury", [...]"malarstwo oryginalnego, młodzieńczo bezpośredniego, subtelnego w skromnej kolorystycznej gamie 'wrażeniowego' realizmu"[...]
Prezentowany tu pejzaż z pociągiem, jest jednym z dokumentów tego najwcześniejszego pleneru ochrzczonych później mianem 'japońszczyzny'. Do tych "dokumentów" - prócz niego - syn artysty, historyk sztuki, Maciej Masłowski zaliczał również 'Lasek' i 'Moczary' (z dawnej kolekcji Feliksa Manggha-Jasieńskiego) - małe pejzaże akwarelowe ze zbiorów Muzeum Narodowego w Krakowie, a ponadto 'Łubin z wiatrakiem' - ze zbiorów rodziny.
Wspomniane obrazy (prócz innych, niewymienionych) - według Tadeusza Dobrowolskiego (1960) - świadczą o niezwykle silnym "odczuciu charakteru ziemi polskiej, szczególnie Mazowsza, umiejętności odszukania w przeciętnym, najzwyklejszym motywie cech ogólnych, istotnych dla płaskiego, pozornie jednostajnego krajobrazu, w związku z czym proste, do kilku głównych elementów sprowadzone pejzaże artysty urastały do rangi żywych, syntetycznych niezmiernie trafnych formuł przedstawienia."
Dane uzupełniające.
Omawiana akwarela była reprodukowana barwnie w:
Obraz - zanim został zakupiony przez Muzeum - przez wiele lat dekorował mieszkanie syna artysty.

</doc>
<doc id="5367214" url="https://pl.wikipedia.org/wiki?curid=5367214" title="Małgorzata Kotańska">
Małgorzata Kotańska

Małgorzata Helena Kotańska – polska biolog, dr hab. nauk przyrodniczych, profesor nadzwyczajny Katedry Biologii Środowiska Wydziału Biologicznego i Rolniczego Uniwersytetu Rzeszowskiego.
Życiorys.
27 lutego 1995 habilitowała się na podstawie pracy zatytułowanej "Dynamika zbiorowisk łąk wilgotnych (związek Calthion)". Pracowała w Instytucie Botaniki na Wydziale Biologii i Nauk o Ziemi Uniwersytetu Jagiellońskiego.
Została zatrudniona na stanowisku profesora nadzwyczajnego w Katedrze Biologii Środowiska na Wydziale Biologicznym i Rolniczym Uniwersytetu Rzeszowskiego.

</doc>
<doc id="5367215" url="https://pl.wikipedia.org/wiki?curid=5367215" title="Ewa Antonina Czyż">
Ewa Antonina Czyż

Ewa Antonina Czyż – polska agronom, dr hab. nauk rolniczych, profesor Instytutu Nauk Rolniczych, Ochrony i Kształtowania Środowiska, Kolegium Nauk Przyrodniczych Uniwersytetu Rzeszowskiego.
Życiorys.
15 maja 1990 obroniła pracę doktorską "Rola czynników wodnych i nawożenia w kształtowaniu właściwości gleb modelowych pod roślinami w płodozmianie", 25 czerwca 2001 habilitowała się na podstawie pracy zatytułowanej "Uwilgotnienie gleb i zużycie wody przez rośliny w zależności od wybranych czynników agrotechnicznych". 17 maja 2006 uzyskała tytuł profesora nauk rolniczych. Została zatrudniona na stanowisku profesora zwyczajnego w Katedrze Gleboznawstwa, Chemii Środowiska i Hydrologii na Wydziale Biologicznym i Rolniczym Uniwersytetu Rzeszowskiego, oraz w Instytucie Uprawy Nawożenia i Gleboznawstwa - Państwowego Instytutu Badawczego.
Jest profesorem w Instytucie Nauk Rolniczych, Ochrony i Kształtowania Środowiska, Kolegium Nauk Przyrodniczych Uniwersytetu Rzeszowskiego.

</doc>
<doc id="5367217" url="https://pl.wikipedia.org/wiki?curid=5367217" title="Ewa Szpunar-Krok">
Ewa Szpunar-Krok

Ewa Szpunar-Krok – polska agronom, dr hab. nauk rolniczych, profesor uczelni Instytutu Nauk Rolniczych, Ochrony i Kształtowania Środowiska, Kolegium Nauk Przyrodniczych Uniwersytetu Rzeszowskiego.
Życiorys.
29 września 1999 obroniła pracę doktorską "Badania nad doborem traw i motylkowatych do uprawy w mieszankach dwuskładnikowych oraz ocena ich wartości gospodarczej", 7 marca 2013 habilitowała się na podstawie pracy zatytułowanej "Produkcyjne i ekonomiczne efekty wybranych technologii produkcji nasion roślin strączkowych w siewie czystym i ich mieszanek ze zbożami". Została zatrudniona na stanowisku adiunkta w Katedrze Produkcji Roślinnej na Wydziale Biologicznym i Rolniczym Uniwersytetu Rzeszowskiego.
Jest profesorem uczelni w Instytucie Nauk Rolniczych, Ochrony i Kształtowania Środowiska, Kolegium Nauk Przyrodniczych Uniwersytetu Rzeszowskiego.

</doc>
<doc id="5367222" url="https://pl.wikipedia.org/wiki?curid=5367222" title="Ołeksandr Kostylew">
Ołeksandr Kostylew

Ołeksandr Ołehowycz Kostylew, ps. „s1mple” (, trl. Oleksandr Olegovič Kostilêv; ur. 1 października 1997 w Kijowie) – ukraiński zawodowy gracz "" drużyny Natus Vincere. Uważany jest za jednego z najlepszych graczy w historii "Counter-Strike: Global Offensive".
Życiorys.
Kostylew urodził się 1 października 1997 roku w Kijowie. Jego nazwisko rodowe ma rosyjskie pochodzenie. W "Counter-Strike" zaczął grać w wieku czterech lat na polecenie swojego starszego brata. Do "" przeniósł się po wydaniu gry w 2012 roku, a rok później dołączył do swojego pierwszego w karierze zespołu LAN DODGERS.
Kariera.
Pierwszą drużyną s1mple’a w CS:GO był LAN DODGERS do której dołączył 6 października 2013 roku. Po opuszczeniu drużyny LAN DODGERS s1mple dołączył 12 lutego 2014 do Courage Gaming. 9 września 2014 opuścił tę drużynę i dołączył do HellRaisers 18 września 2014 roku. W 2014 razem ze drużyną HellRaisers dostał się na turniej DreamHack Winter 2014. 14 stycznia 2015 ESL nałożyła bana na s1mpla za oszukiwanie. Dodatkowo za jego krytyczne wypowiedzi w stosunku do Niemiec został wyrzucony z drużyny HellRaisers. W okresie trwania bana Aleksandr grał m.in. w takich gral m drużynach jak: daT Team, FlipSid3 Tactics czy Worst Players. 2 stycznia 2016 dołączył do drużyny Team Liquid. Razem z drużyną dostał się na turniej MLG Columbus 2016, gdzie dostali do półfinału przegrywając z późniejszym triumfatorem. 8 maja 2016 opuścił drużynę Team Liquid tłumacząc to tęsknota za domem i dołączył do Worst Players. 6 czerwca 2016 s1mple dołączył ponownie do drużyny Team Liquid, lecz tylko na dwa turnieje – Finały Esports Championship Series Season 1 oraz ESL One Cologne 2016. Tym razem dotarł do finału majora, jednak tam ponownie przegrali z Brazylijczykami z SK Gaming wynikiem 0:2. Podczas ESL One Cologne 2016 został upamiętniony graffiti na jednej z map po niesamowitej akcji przeciwko Fnatic. 4 sierpnia 2016 s1mple dołączył do drużyny Natus Vincere zastępując Zeusa.
23 września 2018 s1mple razem z Natus Vincere zajął drugie miejsce w turnieju FACEIT Major: London 2018, przegrywając z Astralis wynikiem 0:2. 12 września 2021 drużyna Natus Vincere zwyciężyła Intel Grand Slam Season 3 i wygrała nagrodę pieniężną w wysokości 1 000 000 dolarów. 3 października 2021 dostał się na turniej PGL Major Stockholm 2021, gdzie wraz z Natus Vincere wygrał turniej PGL Major Stockholm 2021, pokonując drużynę G2 Esports wynikiem 2:0. Na tym turnieju zdobył również nagrodę MVP. 19 kwietnia 2022 wystąpił na PGL Major Antwerp 2022. Natus Vincere doszło do finału, ale musiało uznać wyższość drużyny FaZe Clan przegrywając wynikiem 0:2. Podczas kolejnego majora IEM Rio 2022 doszedł z drużyną do ćwierćfinału. 14 stycznia 2023 roku s1mple zajął po raz trzeci w karierze 1 miejsce w rankingu HLTV za rok 2022.

</doc>
<doc id="5367223" url="https://pl.wikipedia.org/wiki?curid=5367223" title="Języki kiowa-tanoańskie">
Języki kiowa-tanoańskie



</doc>
<doc id="5367224" url="https://pl.wikipedia.org/wiki?curid=5367224" title="Komórka parenchymatyczna">
Komórka parenchymatyczna



</doc>
<doc id="5367228" url="https://pl.wikipedia.org/wiki?curid=5367228" title="Rajd KAK 1965">
Rajd KAK 1965

Rajd KAK 1965 (16. KAK-Rallyt - Swedish Rally) – 16 edycja rajdu samochodowego Rajd KAK rozgrywanego w Szwecji. Rozgrywany był od 10 do 13 lutego 1965 roku. Była to trzecia runda Rajdowych Mistrzostw Europy w roku 1965.

</doc>
<doc id="5367229" url="https://pl.wikipedia.org/wiki?curid=5367229" title="Ford Cortina Lotus MK1 A">
Ford Cortina Lotus MK1 A



</doc>
<doc id="5367234" url="https://pl.wikipedia.org/wiki?curid=5367234" title="André Robin">
André Robin

Imię i nazwisko André Robin nosili lub noszą m.in.:

</doc>
<doc id="5367235" url="https://pl.wikipedia.org/wiki?curid=5367235" title="Fiłoniuk">
Fiłoniuk



</doc>
<doc id="5367236" url="https://pl.wikipedia.org/wiki?curid=5367236" title="Herb gminy Osieczna">
Herb gminy Osieczna



</doc>
<doc id="5367243" url="https://pl.wikipedia.org/wiki?curid=5367243" title="Wyższa Szkoła Rolnicza w Lublinie">
Wyższa Szkoła Rolnicza w Lublinie



</doc>
<doc id="5367250" url="https://pl.wikipedia.org/wiki?curid=5367250" title="Dixmude (1940)">
Dixmude (1940)



</doc>
<doc id="5367252" url="https://pl.wikipedia.org/wiki?curid=5367252" title="HMS Queen Elizabeth (R08)">
HMS Queen Elizabeth (R08)



</doc>
<doc id="5367253" url="https://pl.wikipedia.org/wiki?curid=5367253" title="HMS Prince of Wales (R09)">
HMS Prince of Wales (R09)



</doc>
<doc id="5367255" url="https://pl.wikipedia.org/wiki?curid=5367255" title="André Robin (bobsleista)">
André Robin (bobsleista)

André Robin (ur. 10 października 1922 w Beaumont-Monteux, zm. 4 czerwca 2007 w Coublevie) – francuski bobsleista, dwukrotny uczestnik igrzysk olimpijskich.
Życiorys.
Wystąpił na zimowych igrzyskach olimpijskich w 1952 w Oslo, gdzie zajął 5. miejsce w konkurencji dwójek (jego partnerem był Henri Rivière) i 11. miejsce w konkurencji czwórek (wraz z nim załogę stanowili Joseph Chatelus, Louis Saint Calbre i Rivière).
Na kolejnych zimowych igrzyskach olimpijskich w 1956 w Cortina d’Ampezzo nie ukończył konkurencji dwójek (wycofał się po dwóch wyścigach, jego partnerem był Lucien Grosso), a w czwórkach zajął 18. miejsce (wraz z nim jechali Pierre Bouvier, Jacques Panciroli i Grosso).

</doc>
<doc id="5367257" url="https://pl.wikipedia.org/wiki?curid=5367257" title="Henri Rivière">
Henri Rivière

Imię i nazwisko Henri Rivière nosili lub noszą m.in.:

</doc>
<doc id="5367262" url="https://pl.wikipedia.org/wiki?curid=5367262" title="Pakistan na Letnich Igrzyskach Olimpijskich 2020">
Pakistan na Letnich Igrzyskach Olimpijskich 2020

Pakistan na Letnich Igrzyskach Olimpijskich 2020 reprezentowało 10 zawodników – siedmiu mężczyzn i trzy kobiety. Był to 18. start reprezentacji Pakistanu na letnich igrzyskach olimpijskich.
Skład kadry.
Lekkoatletyka.
Konkurencje biegowe
Konkurencje techniczne

</doc>
<doc id="5367263" url="https://pl.wikipedia.org/wiki?curid=5367263" title="Henri Rivière (bobsleista)">
Henri Rivière (bobsleista)

Henri Joseph Rivière (ur. 16 stycznia 1922 w Coublevie, zm. 20 czerwca 1989 w Bron) – francuski bobsleista, uczestnik igrzysk olimpijskich.
Życiorys.
Wystąpił na zimowych igrzyskach olimpijskich w 1952 w Oslo, gdzie zajął 5. miejsce w konkurencji dwójek (jego partnerem był André Robin) i 11. miejsce w konkurencji czwórek (wraz z nim załogę stanowili Robin, Joseph Chatelus i Louis Saint Calbre).

</doc>
<doc id="5367266" url="https://pl.wikipedia.org/wiki?curid=5367266" title="Zambia na Letnich Igrzyskach Olimpijskich 2020">
Zambia na Letnich Igrzyskach Olimpijskich 2020

Zambię na Letnich Igrzyskach Olimpijskich 2020 reprezentowało 27 zawodników : sześciu mężczyzn i dwadzieścia jeden kobiet. Był to 14 start reprezentacji Zambii na letnich igrzyskach olimpijskich.
Skład kadry.
Lekkoatletyka.
Konkurencje biegowe
Piłka nożna.
Reprezentacja mężczyzn

</doc>
<doc id="5367272" url="https://pl.wikipedia.org/wiki?curid=5367272" title="Jeńcy w niewoli polskiej">
Jeńcy w niewoli polskiej



</doc>
<doc id="5367275" url="https://pl.wikipedia.org/wiki?curid=5367275" title="Święta ONZ">
Święta ONZ



</doc>
<doc id="5367282" url="https://pl.wikipedia.org/wiki?curid=5367282" title="Władisław Bugiera">
Władisław Bugiera

Władisław Bugiera (ur. 24 stycznia 1971 w Ufie) – rosyjski filozof, naukowiec, publicysta polityczny i lewicowy działacz społeczno-polityczny. Doktor nauk filozoficznych, profesor Wydziału Filozofii Ufijskiego Państwowego Naftowego Uniwersytetu Technicznego, członek sekcji „Materialistyczna dialektyka-naukowy ateizm” Rosyjskiego Towarzystwa Filozoficznego. Jest pochodzenia ukraińskiego.
W latach 1994-96 był doradcą stowarzyszenia związkowego «Opór Robotniczy» (we wspołpracy ze Stanisławem Markełowem).

</doc>
<doc id="5367283" url="https://pl.wikipedia.org/wiki?curid=5367283" title="Instytut Włókien Sztucznych i Syntetycznych">
Instytut Włókien Sztucznych i Syntetycznych

Instytut Włókien Sztucznych i Syntetycznych – jednostka organizacyjna Ministerstwa Przemysłu Chemicznego, istniejąca w latach 1951–1961, powołana z zadaniem prowadzenia prac naukowo-badawczych w dziedzinie włókien sztucznych i syntetycznych w celu zapewnienia rozwoju produkcji przemysłowej.
Powołanie Instytutu.
Na podstawie zarządzenia Ministra Przemysłu Chemicznego z 1951 r. w sprawie przystosowania organizacji instytutu specjalnego pod nazwą Instytut Włókien Syntetycznych i Sztucznych do wymagań ustawy z dnia 8 stycznia 1951 r. o tworzeniu instytutów naukowo-badawczych dla potrzeb gospodarki ustanowiono Instytut. Powołanie Instytutu pozostaje w związku ustawą z 1951 r. o tworzeniu instytutów naukowo-badawczych dla potrzeb gospodarki narodowej.
Zwierzchni nadzór nad instytutem sprawował Minister Przemysłu Chemicznego przez Centralny Zarząd Przemysłu Włókien Sztucznych.
Zadania Instytutu.
Zadaniem instytutu było prowadzenie prac naukowo-badawczych, mających na celu rozwój produkcji przemysłowej w dziedzinie włókien sztucznych i syntetycznych, a w szczególności:
Kierowanie instytutem.
Na czele Instytutu stał dyrektor, który kierował samodzielnie działalnością Instytutu i był z nią odpowiedzialny. Dyrektor zarządzał instytutem przy pomocy jednego zastępcy. Zastępca miał przydzielony zakres prac, za który odpowiadał przed dyrektorem.
Rada Naukowa.
Przy Instytucie działała Rada Naukowa, która składała się z przewodniczącego, jego zastępcy i 12 członków, powoływanych przez ministra na okres 3 lat spośród przedstawicieli nauki i znawców zagadnień wchodzących w zakres działania instytutu.
Do zadań Rady Naukowej należało:
Zniesienie Instytutu.
Na podstawie zarządzenie Przewodniczącego Komitetu Pracy i Płac z 1961 r. w sprawie ustalenia wykazu instytutów naukowo-badawczych uważanych za instytuty techniczne zlikwidowano Instytut.

</doc>
<doc id="5367285" url="https://pl.wikipedia.org/wiki?curid=5367285" title="Dominic Đặng Văn Cầu">
Dominic Đặng Văn Cầu

Dominic Đặng Văn Cầu (ur. 17 lipca 1962 w Đông Lương) – wietnamski duchowny katolicki, biskup Thái Bình od 2022.
Życiorys.
Prezbiterat.
Święcenia kapłańskie przyjął 9 marca 1996 i został inkardynowany do diecezji Thái Bình. Był m.in. sekretarzem biskupim, szefem kurialnej komisji katechetycznej, wykładowcą seminarium w Hanoi oraz rektorem diecezjalnego seminarium.
Episkopat.
29 października 2022 papież Franciszek mianował go biskupem diecezji Thái Bình. Sakry udzielił mu 31 grudnia 2022 biskup Pierre Nguyễn Văn Đệ.

</doc>
<doc id="5367291" url="https://pl.wikipedia.org/wiki?curid=5367291" title="Yanuarius Teofilus Matopai You">
Yanuarius Teofilus Matopai You

Yanuarius Teofilus Matopai You (ur. 1 stycznia 1961 w Uwebutu) – indonezyjski duchowny katolicki, biskup Jayapury od 2023.
Życiorys.
Święcenia kapłańskie otrzymał 16 czerwca 1991 i został inkardynowany do diecezji Jayapury. Przez kilkanaście lat pracował duszpastersko, a w latach 2002–2006 był także wikariuszem generalnym diecezji. Po studiach w Yogyakarcie został dyrektorem domu dla seminarzystów.
29 października 2022 papież Franciszek mianował go ordynariuszem diecezji Jayapury. Sakry udzielił mu 2 lutego 2023 nuncjusz apostolski w Indonezji – arcybiskup Piero Pioppo.

</doc>
<doc id="5367304" url="https://pl.wikipedia.org/wiki?curid=5367304" title="Joseph Bùi Công Trác">
Joseph Bùi Công Trác

Joseph Bùi Công Trác (ur. 25 maja 1965 w Ho Chi Minh) – wietnamski duchowny rzymskokatolicki, biskup pomocniczy Hô Chí Minh od 2023.
Życiorys.
Prezbiterat.
Święcenia kapłańskie otrzymał 30 czerwca 1999 i został inkardynowany do archidiecezji Hô Chí Minh. Przez cztery lata pracował jako wikariusz, a w latach 2003–2010 odbył studia doktoranckie z zakresu nauki społecznej Kościoła na rzymskim Papieskim Uniwersytecie Gregoriańskim. W 2010 został wicerektorem Papieskiego Kolegium św. Pawła. Sześć lat później powrócił do archidiecezji i został mianowany rektorem seminarium duchownego.
Episkopat.
1 listopada 2022 papież Franciszek mianował go biskupem pomocniczym archidiecezji Hô Chí Minh, ze stolicą tytularną Arsennaria. Sakry udzielił mu 3 stycznia 2023 arcybiskup Joseph Nguyễn Năng.

</doc>
<doc id="5367307" url="https://pl.wikipedia.org/wiki?curid=5367307" title="Piotr Buchwald">
Piotr Buchwald

Piotr Franciszek Buchwald (ur. 12 października 1956 r. w Tarnowskich Górach) – polski urzędnik.
Ukończył studia na Politechnice Śląskiej w Gliwicach na Wydziale Górnictwa i Geologii oraz studia podyplomowe z zakresu aerologii górniczej i ratownictwa górniczego na Politechnice Śląskiej i Akademii Górniczo-Hutniczej w Krakowie. W 2002 r. uzyskał stopień doktora nauk technicznych w dziedzinie aerologii górniczej i bezpieczeństwa. Ponadto ukończył Szkołę Menadżerów w Polskiej Fundacji Promocji Kadr o specjalności zarządzanie kopalniami i spółkami prawa handlowego w warunkach restrukturyzacji branży górniczej, a także kurs w USA w zakresie bezpieczeństwa powszechnego i zarządzania antykryzysowego.
Po ukończeniu studiów rozpoczął szesnastoletnią pracę zawodową w KWK „Andaluzja” – od stanowiska nadgórnika do głównego inżyniera wentylacji. W latach 1997–2006 pracował w Centralnej Stacji Ratownictwa Górniczego SA w Bytomiu na stanowiskach: kierownika pogotowia, naczelnego inżyniera, dyrektora Okręgowej Stacji Ratownictwa Górniczego w Zabrzu. Od początku swojej kariery zawodowej, przez okres 21 lat, związany był z ratownictwem górniczym. W 2006 r. został powołany na stanowisko prezesa Wyższego Urzędu Górniczego w Katowicach, które pełnił do 2008 r. 
Od 2004 r. jest wykładowcą w Instytucie Eksploatacji Zakładu Aerologii Górniczej Politechniki Śląskiej w Gliwicach. Posiada uprawnienia biegłego sądowego w zakresie górnictwa i geologii przy Sądzie Okręgowym w Katowicach. Jest członkiem Komitetu Górnictwa Polskiej Akademii Nauk oraz innych komisji naukowych i branżowych. Do 2010 r. przewodniczył Polskiemu Komitetowi Organizacyjnemu Światowych Kongresów Górniczych. W 2016 r. został powołany do Rady Górniczej, gdzie sprawował funkcję wiceprzewodniczącego rady, a zarazem Szefa Zespołu Górnictwa Podziemnego Rady Górniczej. W czerwcu 2016 r. został powołany na stanowisko prezesa zarządu Centralnej Stacji Ratownictwa Górniczego SA w Bytomiu.
Jest autorem ponad sześćdziesięciu artykułów i referatów publikowanych oraz wygłaszanych na licznych konferencjach naukowych. Od 2014 r. jest radnym Rady Miasta w Piekarach Śląskich, a w latach 2014–2018 pełnił funkcję przewodniczącego Rady Miasta.
Został odznaczony Srebrnym (2003) i Złotym (2022) Krzyżem Zasługi.

</doc>
<doc id="5367313" url="https://pl.wikipedia.org/wiki?curid=5367313" title="Andrij Chimiak">
Andrij Chimiak

Andrij Chimiak (ur. 13 kwietnia 1981 we Lwowie) – ukraiński biskup greckokatolicki obrządku bizantyjsko-ukraińskiego, eparcha pomocniczy kijowski.
Życiorys.
Święcenia kapłańskie otrzymał 4 listopada 2012. Od 2009 był asystentem sekretarza Synodu Biskupów Ukraińskiego Kościoła Greckokatolickiego, a w 2021 objął funkcję p.o. sekretarza tego Synodu. Od 21 marca 2023 roku, decyzją zwierzchnika UKGK Światosława Szewczuka został pełnoprawnym sekretarzem Synodu. Od 2011 był też wykładowcą kijowskiego seminarium duchownego.
Został wybrany biskupem pomocniczym archieparchii kijowskiej. 3 listopada 2022 papież Franciszek zatwierdził ten wybór i nadał mu stolicę tytularną "Cuicul". Chirotonii udzielił mu 19 lutego 2023 arcybiskup Swiatosław Szewczuk.
Linki zewnętrzne.
 

</doc>
<doc id="5367314" url="https://pl.wikipedia.org/wiki?curid=5367314" title="Andriy Khimyak">
Andriy Khimyak



</doc>
<doc id="5367317" url="https://pl.wikipedia.org/wiki?curid=5367317" title="Miguel Ángel Espinoza Garza">
Miguel Ángel Espinoza Garza

Miguel Ángel Espinoza Garza (ur. 26 kwietnia 1966 w San Nicolás de los Garza) – meksykański duchowny katolicki, biskup koadiutor La Paz en la Baja California Sur od 2023.
Życiorys.
Prezbiterat.
Święcenia kapłańskie przyjął 15 sierpnia 1991 i został inkardynowany do archidiecezji Monterrey. Był m.in. koordynatorem duszpasterstwa powołań, wychowawcą w niższym seminarium duchownym, wikariuszem biskupim ds. duszpasterskich oraz szefem kurialnej komisji ds. zarządzania dobrami kościelnymi.
Episkopat.
3 listopada 2022 papież Franciszek mianował go biskupem koadiutorem diecezji La Paz en la Baja California Sur. Sakry udzielił mu 24 stycznia 2023 biskup Miguel Angel Alba Díaz.

</doc>
<doc id="5367318" url="https://pl.wikipedia.org/wiki?curid=5367318" title="Tyla Yaweh">
Tyla Yaweh

Tyler Jamal Brown (ur. 31 maja 1995 w Orlando), zawodowo znany jako Tyla Yaweh – amerykański raper i piosenkarz, zakontraktowany w wytwórni Epic Records i London Entertainment. Jego single „Tommy Lee” oraz „High Right Now” pokryły się platyną w Stanach Zjednoczonych, a singel „Stuntin’ on You” złotem. Utwór „Tommy Lee” posiada też certyfikat platynowej płyty w Kanadzie.
Wczesne życie.
Tyler Jamal Brown urodził się 31 maja 1995 roku w Orlando na Florydzie. Dorastał w rodzinnym mieście, w trudnej okolicy i jak sam stwierdził: „Jestem sam od 14 roku życia. Widziałem ulice, widziałem wszystko, co wyszło z Orlando… to nauczyło mnie życia.” Początkowo utrzymywał się, pracując w lokalnym Dunkin’ Donuts, dopóki nie został wyrzucony z domu przez matkę za nieokreślone popełnione przez niego przestępstwo.
Kariera.
Po przybyciu do Los Angeles w Kalifornii Brown został odkryty przez Post Malone i jego menedżera Dre London, którzy podpisali z nim kontrakt z ich wytwórnią płytową London Entertainment, która współpracuje z Epic Records.
Debiutancki singel Yaweha „Drugs and Pain” został wydany 22 listopada 2017 r., a po nim zostały wydane przez cały rok 2018 single „Wildlife”, „Gemini” i „Goals” z udziałem Preme. Wszystkie trzy utwory osiągnęły komercyjny sukces i zostały odsłuchane w milionach razy na takich serwisach jak: Spotify, YouTube i SoundCloud. Następnie wydał kolejny singel zatytułowany „She Bad” w październiku 2018 roku.
Yaweh wydał swój debiutancki album studyjny Heart Full of Rage 22 lutego 2019 roku. Na albumie wystąpili gościnnie French Montana i PnB Rock. Po wydaniu krążka Yaweh wraz z Post Malone i Swae Lee rozpoczęli trasę koncertową, Runaway 14 września 2019 r. Yaweh wydał z YG singel zatytułowany „I Think I Luv Her” 27 września 2019 r. Wydał remiks utworu „High Right Now” 24 stycznia 2020 r., wraz z gościnnym udziałem rapera Wiz Khalifa. W towarzyszącym singlu teledysku, pojawił się; Post Malone, Billie Joe Armstrong i Big Sean. Brown występował również na festiwalach, takich jak SXSW, Rolling Loud i Made in America, a także miał swoje trasy koncertowe po Australii i Europie.
Yaweh potwierdził, że jego drugi album ma zostać wydany na początku 2021 roku.
12 czerwca 2020 roku Yaweh wydał pierwszy singel z nadchodzącego projektu „Tommy Lee”, w którym występuje gościnnie Post Malone. Piosenka weszła na Hot 100 jako pierwsza w karierze rapera pod numerem 65. Utwór doczekał się remiksu, wydanego 10 lipca 2020 r., zawierającego bębny wykonane przez samego Tommy’ego Lee, a także ponownie nagraną przez niego gitarę. Potem ukazał się też drugi remiks z udziałem Saint Jhn.
Yaweh wydał wraz z DaBaby utwór „Stuntin’ on You”, 17 lipca 2020 roku. Piosenka została później zremiksowana przez DDG i Dame D.O.L.L.A. Artysta wydał potem kolejny singel „All the Smoke” z gościnnym udziałem Gunny i Wiz Khalifa.
14 maja 2021 r. Yaweh wystąpił w singlu południowokoreańskiego rapera B.I „Got It Like That”, w którym występuje również amerykańska piosenkarka Destiny Rogers.

</doc>
<doc id="5367324" url="https://pl.wikipedia.org/wiki?curid=5367324" title="Miranda IM">
Miranda IM



</doc>
<doc id="5367326" url="https://pl.wikipedia.org/wiki?curid=5367326" title="Cora Huber">
Cora Huber

Cora Huber (ur. 8 kwietnia 1981 w Chamie) – szwajcarska bobsleistka (dwójki), olimpijka, lekkoatletka – sprinterka.
Jako lekkoatletka biegała na dystansach płaskich 60 metrów, 100 metrów, 200 metrów, 400 metrów oraz płotkarskich na 60 metrów, 100 metrów i 400 metrów.
Wystąpiła w kilkudziesięciu zawodach Pucharu Świata w bobslejach.

</doc>
<doc id="5367327" url="https://pl.wikipedia.org/wiki?curid=5367327" title="Sielsowiet Odryżyn">
Sielsowiet Odryżyn

Sielsowiet Odryżyn (, "Adryżynski sielsawiet"; ) – sielsowiet na Białorusi, w obwodzie brzeskim, w rejonie janowskim, z siedzibą w Odryżynie.
Demografia.
Według spisu z 2009 sielsowiet Odryżyn zamieszkiwało 1819 osób, w tym 1776 Białorusinów (97,64%), 32 Ukraińców (1,76%), 10 Rosjan (0,55%) i 1 osoba, która nie podała żadnej narodowości.
Geografia i transport.
Sielsowiet położony jest na Polesiu, w południowej części rejonu janowskiego. Jego południową granicę stanowi granica państwowa z Ukrainą. Największą rzeką jest Pina.
Przez sielsowiet przebiegają jedynie drogi lokalne.

</doc>
<doc id="5367329" url="https://pl.wikipedia.org/wiki?curid=5367329" title="Tajemnica handlowa">
Tajemnica handlowa



</doc>
<doc id="5367335" url="https://pl.wikipedia.org/wiki?curid=5367335" title="Gérard Perrier">
Gérard Perrier

Gérard Maurice Perrier (ur. 5 stycznia 1928 w Les Molunes, zm. 11 października 2012 w Prénovel) – francuski biegacz narciarski.
Życiorys.
Wystąpił na zimowych igrzyskach olimpijskich w 1948 w St. Moritz, zajmując 7. miejsce w sztafecie 4 × 10 km.
Na kolejnych zimowych igrzyska olimpijskich w 1952 w Oslo zajął 4. miejsce w sztafecie 4 × 10 km oraz 24.–25. miejsce w biegu na 18 km 18 km.
Jego młodszy brat Jacques Perrier (1929–1989) również był biegaczem narciarskim, olimpijczykiem z 1952.

</doc>
<doc id="5367343" url="https://pl.wikipedia.org/wiki?curid=5367343" title="Brodnica (rejon janowski)">
Brodnica (rejon janowski)

Brodnica (, "Brodnica"; , "Brodnica") – agromiasteczko na Białorusi, w obwodzie brzeskim, w rejonie janowskim, w sielsowiecie Brodnica, nad Filipówką.
Znajduje tu się przystanek kolejowy Brodnica, położony na linii Łuniniec – Żabinka.
Historia.
W Rzeczypospolitej Obojga Narodów przynależała do powiatu pińskiego województwa brzeskolitewskiego. Była wówczas własnością Kolegium Jezuitów w Pińsku, którzy ufundowali tu cerkiew unicką. W wyniku II rozbioru Polski weszła w skład Rosji, w ramach której w XIX i w początkach XX w. położona była w guberni mińskiej, w powiecie pińskim, w gminie Duboj, następnie Brodnica.
W dwudziestoleciu międzywojennym leżała w Polsce, w województwie poleskim, w powiecie pińskim, będąc siedzibą gminy Brodnica. W 1921 wieś liczyła 327 mieszkańców, zamieszkałych w 60 budynkach, w tym 267 Białorusinów, 26 Żydów, 19 Polaków, 5 Rusinów i 10 osób innych narodowości. 286 mieszkańców było wyznania prawosławnego, 26 mojżeszowego i 15 rzymskokatolickiego. Istniał wówczas także folwark Brodnica liczący 41 mieszkańców, zamieszkałych w 3 budynkach, w tym 23 Białorusinów i 18 Polaków. 23 mieszkańców było wyznania prawosławnego i 18 rzymskokatolickiego.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5367345" url="https://pl.wikipedia.org/wiki?curid=5367345" title="Władysław Bugera">
Władysław Bugera



</doc>
<doc id="5367346" url="https://pl.wikipedia.org/wiki?curid=5367346" title="Love or Take">
Love or Take

Love or Take – jedenasty minialbum południowokoreańskiej grupy Pentagon, wydany 15 maja 2021 roku przez Cube Entertainment. Płytę promował singiel „Do or Not”.
Hui brał udział w procesie pisania i nagrywania albumu, ale nie brał udziału w działaniach promocyjnych z powodu odbywania obowiązkowej służby wojskowej.

</doc>
<doc id="5367349" url="https://pl.wikipedia.org/wiki?curid=5367349" title="Louis Baillot">
Louis Baillot

Louis Henri Baillot (ur. 11 maja 1924 w Paryżu, zm. 8 maja 2007 tamże) – francuski polityk, samorządowiec i inżynier, deputowany krajowy, poseł do Parlamentu Europejskiego I i II kadencji.
Życiorys.
Jego ojciec Henri był weteranem I wojny światowej i socjalistycznym samorządowcem, później prowadził kawiarnię. Matka Marie-Louise Chemin była sprzedawczynią. Louis Ballot był zaangażowany w młodzieżowy ruch oporu podczas II wojny światowej, po wyzwoleniu działał w młodzieżówce Jeunes Communistes. Zaangażowany w ruch pacyfistyczny i antykolonialny, protestował przeciwko I wojnie indochińskiej. W październiku 1952 aresztowany podczas jednej z demonstracji, był więziony do lipca 1953, w wyniku czego nie mógł objąć mandatu radnego zdobytego w maju 1953. Ukończył studia w École nationale supérieure du pétrole et des moteurs, pod koniec lat 40. pracował jako badacz w zakresie inżynierii lotniczej.
W 1944 wstąpił do Francuska Partia Komunistycznej, od 1961 wchodził w skład jej komitetu centralnego, odpowiadając m.in. za kwestie obronności. Zasiadał też we władzach stowarzyszenia przyjaźni francusko-radzieckiej. W latach 1953–1989 pozostawał radnym miejskim Paryża. W kadencjach 1967–1968 i 1973–1978 był członkiem Zgromadzenia Narodowego. W 1979 został wybrany posłem do Parlamentu Europejskiego, ponownie uzyskał mandat w 1986 w miejsce Maxime’a Gremetza. Przystąpił do Grupy Komunistów i Sojuszników.
Od 1955 był żonaty z Yvette Cabrejas, miał dwie córki.
Odznaczenia.
Kawaler Legii Honorowej, otrzymał też Złoty Medal Miasta Paryża. Jego imieniem nazwano jeden z placów w Paryżu.

</doc>
<doc id="5367350" url="https://pl.wikipedia.org/wiki?curid=5367350" title="PnB Rock">
PnB Rock

PnB Rock, właśc. Rakim Hasheem Allen (ur. 9 grudnia 1991 w Filadelfii, zm. 12 września 2022 w Los Angeles) – amerykański raper, autor tekstów i piosenkarz. Zdobył dużą rzeszę fanów w 2016 roku dzięki piosence „Selfish”, która zajęła 51 miejsce na Billboard Hot 100, a także dzięki piosence „Cross Me” Eda Sheerana, w której wystąpił gościnnie u boku Chance the Rapper’a. Piosenka zajęła 41 miejsce na liście przebojów w Polsce a 25 w USA. Udzielił się również gościnnie w przebojowym singlu XXXTentaciona „Changes”, który znalazł się w pierwszej dwudziestce na iście Hot 100. Wydał dwa albumy studyjne, Catch These Vibes (2017) i TrapStar Turnt PopStar (2019), z których ten ostatni znalazł się w pierwszej piątce listy Billboard 200. Singel „Selfish” pokrył się platyną w USA.
Wczesne życie.
Rakim Hasheem Allen urodził się 9 grudnia 1991 r. w dzielnicy Germantown w Filadelfii w Pensylwanii w muzułmańskiej rodzinie. Ojciec Allena został zamordowany, gdy ten miał trzy lata. Został wychowany głównie przez matkę. Jako nastolatek mieszkał w północno-wschodniej Filadelfii. Dorastał słuchając artystów takich jak: 2Pac i grupa R&amp;B Jodeci. W wieku 13 lat Allen został wysłany do ośrodka trudnej młodzieży za popełnianie rabunków i bójki w szkole. Kiedy skończył 19 lat, został skazany na 33 miesiące więzienia za posiadanie narkotyków i inne przestępstwa. Allen był bezdomny przez krótki okres po zwolnieniu z więzienia. Nigdy nie ukończył szkoły średniej. Allen później przyjął pseudonim sceniczny PnB Rock i rozpoczął karierę muzyczną.
Kariera.
24 czerwca 2014 roku PnB Rock wydał swój debiutancki mixtape, Real N*gga Bangaz. Napisał ów mixtape, gdy był w więzieniu. W 2015 roku PnB Rock podpisał kontrakt płytowy z Atlantic Records, a jego pierwszym projektem pod tą wytwórnią było wydanie swojego trzeciego mixtape’u RnB3. W czerwcu 2016 roku wydał singel „Selfish”, który osiągnął 51 miejsce na Billboard Hot 100. W październiku 2016 roku Rolling Stone umieścił go na swojej liście „10 nowych artystów, których musisz znać”.
10 stycznia 2017 roku wydał kolejny mixtape, GTTM: Goin Thru the Motions, za pośrednictwem Atlantic Records i Empire Distribution. Album zadebiutował na 28 miejscu listy Billboard 200. Następnie, w kwietniu 2017 r., przyczynił się do ścieżki dźwiękowej z filmu Szybcy i wściekli 8 dwoma singlami: „Gang Up” z Young Thug, 2 Chainz i Wiz Khalifa oraz „Horses” z Kodakiem Black i A Boogie wit da Hoodie. W czerwcu 2017 roku PnB Rock został wybrany uczestnikiem XXL „2017 Freshman Class” wraz z A Boogie wit da Hoodie, Playboi Carti, Ugly God, Kyle, Aminé, MadeinTYO, Kamaiyah, Kap G i XXXTentacion.
Jego debiutancki album TrapStar Turnt PopStar został wydany w maju 2019 roku. PnB Rock i Chance the Rapper pojawili się w piosence Eda Sheerana „Cross Me” z albumu Sheeran No.6 Collaborations Project. W styczniu 2020 roku PnB Rock wydał utwór „Ordinary” z udziałem zmarłego rapera Pop Smoke’a, a w styczniu 2021 roku wystąpił u zmarłego rapera Kinga Vona w pośmiertnej piosence zatytułowanej „Rose Gold”. W lutym 2022 roku PnB Rock wydał mixtape na SoundCloud Daze, na którym znaleźli się gościnnie różni artyści, w tym Pasto Flocco, Iayze i Yung Fazo. Niezależnie, po rozwiązaniu kontraktu z Atlanitc Records wydał singel „Luv Me Again” 2 września 2022 roku, który był ostatnim singlem, jaki wydał za życia.
Śmierć.
12 września 2022 roku PnB Rock został okradziony i śmiertelnie postrzelony w Roscoe’s House of Chicken 'N Waffles w pobliżu Main Street i Manchester Avenue w południowym Los Angeles. Podczas napadu uratował swoją partnerkę, z którą miał dwuletnią córkę, rzucając ją pod stół.
28 września 2022 r. LAPD potwierdziło, że w związku z morderstwem aresztowano nieznaną z nazwiska 17-letnią osobę, a 32-letnia Shauntel Trone została aresztowana za współudział w morderstwie. Następnego dnia aresztowano trzeciego podejrzanego: ojca 17-latka, Freddiego Trone. Nieletni i Freddie Trone zostali oskarżeni o morderstwo pierwszego stopnia, dwa przypadki napadu drugiego stopnia i jeden przypadek spisku w celu popełnienia napadu. Jeśli podejrzani zostaną skazani za zarzut morderstwa, nieletniemu grozi dożywocie z możliwością zwolnienia warunkowego, a Freddie’mu Trone grozi dożywocie bez możliwości zwolnienia warunkowego lub kara śmierci.
Raper osierocił czwórkę dzieci.

</doc>
<doc id="5367351" url="https://pl.wikipedia.org/wiki?curid=5367351" title="Fundacja Aktywności Zawodowej">
Fundacja Aktywności Zawodowej

Fundacja Aktywności Zawodowej – organizacja pozarządowa utworzona w 2008 roku, która skupia swoją działalność wokół aktywizacji i rehabilitacji zawodowej osób zagrożonych wykluczeniem społecznym, w szczególności osób z niepełnosprawnością. 
Fundacja działa od 2008 roku, posiada status organizacji pożytku publicznego, nie prowadzi działalności gospodarczej, nie działa dla zysku. Działania Fundacji przede wszystkim polegają na pośrednictwie pracy, w tym doradztwie zawodowym, wsparciu psychologicznym, organizowaniu szkoleń zawodowych oraz staży. Fundacja organizuje również giełdy pracy.
Opis działalności.
Zasięg działalności.
Fundacja posiada swoją główną siedzibę w Gdańsku, a także oddział w Katowicach.

</doc>
<doc id="5367356" url="https://pl.wikipedia.org/wiki?curid=5367356" title="Bayern plus">
Bayern plus



</doc>
<doc id="5367360" url="https://pl.wikipedia.org/wiki?curid=5367360" title="AZS Olsztyn w sezonie 2018/2019">
AZS Olsztyn w sezonie 2018/2019



</doc>
<doc id="5367361" url="https://pl.wikipedia.org/wiki?curid=5367361" title="Jajeczkowicze">
Jajeczkowicze

Jajeczkowicze (, "Jajeczkawiczy"; , "Jajeczkowiczi") – agromiasteczko na Białorusi, w obwodzie brzeskim, w rejonie janowskim, w sielsowiecie Brodnica, nad Piną.
Znajduje się tu prawosławna cerkiew św. Atanazego Brzeskiego w Jajeczkowiczach.
Historia.
W XIX i w początkach XX w. położone były w Rosji w guberni mińskiej, w powiecie pińskim, w gminie Brodnica. Były wówczas własnością Kurzenieckich.
W dwudziestoleciu międzywojennym leżały w Polsce, w województwie poleskim, w powiecie pińskim, w gminie Brodnica. W 1921 miejscowość liczyła 448 mieszkańców, zamieszkałych w 89 budynkach, w tym 423 Białorusinów, 13 tutejszych, 8 Żydów i 4 osoby innych narodowości. 440 mieszkańców było wyznania prawosławnego i 8 mojżeszowego.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5367362" url="https://pl.wikipedia.org/wiki?curid=5367362" title="Związek Obrońców Wolności">
Związek Obrońców Wolności

Związek Obrońców Wolności – polska organizacja młodzieżowa działająca na terenie Białoruskiej Socjalistycznej Republiki Radzieckiej w latach 1945-1948.
Historia.
Organizacja powstała w 1945 r. na ziemiach wcielonych do ZSRR po II wojnie światowej. Jej założycielem był Zygmunt Stachowicz ps. „Żmudzin”, zastępcami Ryszard Snarski ps. „Soroka” i Leonard Kronkiewicz ps. „Topola”. Członkowie organizacji korzystali z opieki duchowej siedmiu księży katolickich, którym przewodził ks. Wacław Jaziewicz ps. „Żuraw”.
Organizacja nie stawiała sobie celów związanych z działalnością bojową. Zajmowała się umacnianiem świadomości narodowej Polaków na ziemiach włączonych do ZSRR poprzez organizację tajnego nauczania (w zakresie języka polskiego, historii Polski i religii), opiekę nad miejscami historycznymi oraz wspieranie polskiej ludności poprzez udzielanie pomocy materialnej i wsparcia dla rodzin osób aresztowanych. Komórki organizacji powstały w kilku miastach Białoruskiej Socjalistycznej Republiki Radzieckiej. Pierwszymi członkami ZOW byli uczniowie liceów i szkół zawodowych, trafiali tam zarówno mieszkańcy miast jak i wiosek, osoby pochodzące z rodzin robotników, kolejarzy i inteligencji. Członkami organizacji byli również Białorusini.
Komórki ZOW istniały w Brześciu i w Kobryniu, gdzie liczyły po ok. 40 członków. W Baranowiczach do ZOW przystąpiło ok. 12 osób. Ponadto komórki ZOW działały w Peliszczach, Załuziu, Horodcu, Nieświeżu i Niedźwiedzicy. W latach działalności ZOW przez jego szeregi przewinęło się ok. 200 osób.
Dekonspiracja ZOW nastąpiła w 1948 r., jej członkowie zostali aresztowani przez NKWD. Wielu z nich zostało skazanych przez Wojenny Trybunał Wojsk Ministerstwa Spraw Wewnętrznych Białoruskiego Okręgu Wojskowego na kary 25 lat pobytu w łagrach m.in. w Workucie i na 5 lat pozbawienia praw obywatelskich. Aresztowania i procesy sądowe członków ZOW trwały do 1952 r. Podczas pobytu na zesłaniu członkowie ZOW nie rezygnowali z oporu wobec władz sowieckich. Włączali się do akcji strajkowych na Workucie, Kołymie czy Norylsku. Część z nich zginęła podczas pobytu na zesłaniu. Udokumentowane są przypadki śmierci Jeremiego Odyńskiego i Jana Preuznera, którzy zostali zastrzeleni 27 sierpnia 1953 r. podczas próby ucieczki z kopalni nr 40 w Workucie. Po śmierci Józefa Stalina Członkowie ZOW zostali amnestionowani i pozwolono im na powrót do Brześcia i okolic. Część z uwolnionych działaczy wyjechała do Polski, niektórzy z nich zdecydowali się na pozostanie na terenach BSRR.
Śmierć Jeremiego Odyńskiego została upamiętniona na poświęconej mu tablicy pamiątkowej umieszczonej w krużganku kościoła św. Antoniego przy ul. Senatorskiej w Warszawie.

</doc>
<doc id="5367363" url="https://pl.wikipedia.org/wiki?curid=5367363" title="Wydumka (stacja kolejowa)">
Wydumka (stacja kolejowa)

Wydumka () – stacja kolejowa w pobliżu miejscowości Piesok, w rejonie nowosokolnickim, w obwodzie pskowskim, w Rosji. Położona jest na linii Moskwa - Siebież.

</doc>
<doc id="5367364" url="https://pl.wikipedia.org/wiki?curid=5367364" title="Tanja Mayer">
Tanja Mayer

Tanja Mayer (ur. 2 lipca 1993 w Sommeri) – szwajcarska bobsleistka (dwójki), olimpijka, lekkoatletka – wieloboistka.
Jako juniorka trenowała siedmiobój lekkoatletyczny. 
Występuje w zawodach Pucharu Świata i Europy w bobslejach.

</doc>
<doc id="5367366" url="https://pl.wikipedia.org/wiki?curid=5367366" title="Abowo (przystanek kolejowy)">
Abowo (przystanek kolejowy)

Abowo () – przystanek kolejowy w miejscowości Abowo, w rejonie nowosokolnickim, w obwodzie pskowskim, w Rosji. Położony jest na linii Moskwa - Siebież.

</doc>
<doc id="5367369" url="https://pl.wikipedia.org/wiki?curid=5367369" title="Majewo (stacja kolejowa)">
Majewo (stacja kolejowa)

Majewo () – stacja kolejowa w miejscowości Majewo, na granicy rejonów nowosokolnickiego i pustoszkowskiego, w obwodzie pskowskim, w Rosji. Położona jest na linii Moskwa - Siebież.
Stacja powstała w czasach carskich na kolei moskiewsko-windawskiej, pomiędzy stacjami Nowosokolniki i Pustoszka

</doc>
<doc id="5367372" url="https://pl.wikipedia.org/wiki?curid=5367372" title="Herb gminy Lubartów">
Herb gminy Lubartów

Herb gminy Lubartów – jeden z symboli gminy Lubartów.
Wygląd i symbolika.
Herb przedstawia na tarczy w polu czerwonym zielone drzewo (dąb) z żołędziami i liśćmi, a pod nim dwie skierowane do siebie złote głowy lamparcie. Jest to nawiązanie do herbu Piotra Firleja (Lewart) oraz do herbu Lubartowa.

</doc>
<doc id="5367374" url="https://pl.wikipedia.org/wiki?curid=5367374" title="Flaga gminy Ostrówek (województwo lubelskie)">
Flaga gminy Ostrówek (województwo lubelskie)



</doc>
<doc id="5367375" url="https://pl.wikipedia.org/wiki?curid=5367375" title="Zabielje (stacja kolejowa)">
Zabielje (stacja kolejowa)

Zabielje () – stacja kolejowa w miejscowości Zabielje, w rejonie pustoszkowskim, w obwodzie pskowskim, w Rosji. Położona jest na linii Moskwa - Siebież.

</doc>
<doc id="5367376" url="https://pl.wikipedia.org/wiki?curid=5367376" title="Herb gminy Ostrówek (województwo lubelskie)">
Herb gminy Ostrówek (województwo lubelskie)

Herb gminy Ostrówek – jeden z symboli gminy Ostrówek, ustanowiony 30 grudnia 2009.
Wygląd i symbolika.
Herb przedstawia na tarczy w polu czerwonym zielony pagórek ze srebrną rzeką, a na nim złotego cętkowanego lamparta (herb Lewart Firlejów), trzymającego w szponach gałązkę żurawiny.

</doc>
<doc id="5367378" url="https://pl.wikipedia.org/wiki?curid=5367378" title="Żora Korolow">
Żora Korolow



</doc>
<doc id="5367379" url="https://pl.wikipedia.org/wiki?curid=5367379" title="Herb gminy Garbów">
Herb gminy Garbów

Herb gminy Garbów – jeden z symboli gminy Garbów, autorstwa Henryka Seroki, ustanowiony 23 kwietnia 1993.
Wygląd i symbolika.
Herb przedstawia na tarczy w polu czerwonym złotego wspiętego lwa, skierowanego w prawo, z rozdwojonym ogonem. Jest to dawny herb miejski Garbowa, a jednocześnie herb rodowy . 

</doc>
<doc id="5367380" url="https://pl.wikipedia.org/wiki?curid=5367380" title="Było sobie...">
Było sobie...

Było sobie... (fr. "Il était une fois…") cykl edukacyjnych francuskich seriali animowanych, których autorem jest francuski producent telewizyjny, scenarzysta, karykaturzysta polskiego pochodzenia Albert Barillé

</doc>
<doc id="5367381" url="https://pl.wikipedia.org/wiki?curid=5367381" title="E40 (międzynarodowa droga wodna)">
E40 (międzynarodowa droga wodna)

E40 (międzynarodowa droga wodna) - planowana międzynarodowa droga wodna długości około 2000 km, mająca połączyć Morze Bałtyckie z Morzem Czarnym, przez Wisłę, Bug lub kanał Dęblin-Brześć, Muchawiec, Kanał Królewski, Pinę, Prypeć i Dniepr. Ma przebiegać przez 3 kraje: Polskę, Białoruś i Ukrainę, łącząc Gdańsk z Chersoniem. Planuje się uzyskanie co najmniej IV klasy żeglowności, zapewniającej transport barek o ładowności 1000-1500t i długości 85 m. 
W celu budowy drogi wodnej E40 planowana jest kaskadyzacja dolnej oraz środkowej Wisły. Planowane są stopnie wodne w okolicach miejscowości Tczew, Gniew, Grudziądz, Chełmno, Solec Kujawski, Siarzewo, Płock, Wyszogród, Warszawa (północ i południe), Góra Kalwaria, Ostrów, Piotrowice. Najbardziej zaawansowane są przygotowania do budowy stopnia wodnego Siarzewo. 
Połączenie Wisła-Kanał Królewski zostało zaplanowane w 3 wariantach: 
29 lipca 2022 roku, Ukraina wypowiedziała Białorusi umowę na podstawie której miała powstać E40. 
Ekonomiczne uzasadnienie budowy E40.
Szacowany koszt inwestycji na odcinku Gdańsk - Brześć wynosi w zależności od wariantu od 9,8 mld Euro do 12,3 mld Euro. Wstępna analiza ekonomiczna zawarta w Studium wykonalności E40 z 2015 roku wskazała opłacalność realizacji inwestycji w wariancie III, jednak alternatywne opracowania ekonomiczne wskazują na nierentowność inwestycji, niezależnie od zaproponowanego wariantu. Negatywne wyniki ekonomiczne zostały obliczone dla przebiegu polskiego odcinka E40, białoruskiego, jak i całego programu budowy dróg wodnych w Polsce. 
W związku z niewpisaniem drogi wodnej E40 do sieci TEN-T, nie ma możliwości finansowania tej inwestycji z pieniędzy EU.
Wpływ E40 na środowisko.
W 2021 roku naukowcy wskazali budowę drogi wodnej E40 za jedno z 15 największych zagadnień ochrony przyrody na świecie. Droga wodna E40 nie doczekała się całościowej oceny oddziaływania na środowisko. 
Wpływ E40 na obszary chronione.
Raport organizacji pozarządowych wskazuje, że oddziaływanie na obszary chronione może być ogromne. Negatywny wpływ dosięgnie obszarów chronionych prawem międzynarodowym: Natura 2000, Emerald, Ramsar, IBA, UNESCO-MAB i HELCOM; oraz obszary chronione prawem krajowym, m.in.: Parki Narodowe, Rezerwaty Przyrody, Parki Krajobrazowe, Zapowiedniki i . 
Łącznie pod negatywnym wpływem znajdą się 193 obszary chronione prawem międzynarodowym o łącznej powierzchni ponad 33 000 km2. 
Wpływ E40 na zasoby wodne.
Najlepiej udokumentowany wpływ na zasoby wodne dotyczy odcinka E40 między Wisłą a granicą Polski z Białorusią. Niezależnie od przyjętego wariantu, na większości odcinka kanał będzie miał właściwości drenujące, negatywnie wpływające na warunki wodne. Dodatkowo zapewnienie wystarczającej ilości wody w kanale wymagać będzie pompowania wody z Wisły lub z Bugu, przy czym w przypadku pobierania wody z Bugu może to mieć silnie negatywny wpływ na reżim hydroloigiczny rzeki i bilans wodny, bowiem może wymagać pobierania nawet do 30% przepływu rzeki oraz zmniejszy częstotliwość przepływów pozakorytowych od 16,8% do 18%.
Wpływ E40 na ptaki.
Wpływ budowy E40 na ptaki został oszacowany dla polskiej części inwestycji. Najsilniejszy negatywny wpływ będzie miał miejsca na czterech obszarach specjalnej ochrony ptaków Natura 2000 (Ujście Wisły PLB20004, Dolina Dolnej Wisły PLB040003, Dolina Środkowej Wisły PLB140004, Dolina Tyśmienicy PLB060004) oraz ostoi ptaków (IBA) Dolina Dolnego Wieprza PL144 (oraz ostojach IBA na Wiśle, pokrywających się obszarowo z obszarami Natura 2000). Dla wielu gatunków obszary będące pod wpływem E40 są najważniejszymi lub jednymi z najważniejszych miejsc gniazdowania (Tabela 1.). Spośród gatunków ptaków gniazdujących w dolinie Wisły największy negatywny wpływ będzie dotyczył ptaków gniazdujących w korycie rzeki na piaszczystych wyspach oraz w skarpach: sieweczki obrożnej (EN), sieweczki rzecznej, ostrygojada (VU), brodźca piskliwego, mewy siwej (VU), mewy czarnogłowej (EN), mewy białogłowej, rybitwy czubatej (CR), rybitwy rzecznej, rybitwy białoczelnej (VU), brzegówki, zimorodka, ohara (VU), nurogęsia. Spadek liczebności niektórych gatunków będzie dotyczył ponad połowy polskiej populacji, a wiele z wymienionych gatunków znajduje się na Czerwonej liście ptaków Polski. Silne negatywne oddziaływanie będzie dotyczyło także gatunków ptaków związanych z terenami otwartymi: cyranki (VU), płaskonosa (VU), błotniaka łąkowego (VU), derkacza (VU), rycyka (CR), krwawodzioba (NT), rybitwy czarnej (VU), wodniczki (VU) oraz lasami łęgowymi. 
"* dotyczy tylko obszaru w granicach woj. kujawsko-pomorskiego"
"** liczebność dotyczy tylko wschodniej części obszaru, bez zachodniej enklawy obejmującej rez. „Ptasi Raj”."
"*** zapis dotyczy sytuacji sprzed uznania gęsi zbożowej za 2 osobne gatunki: gęś tundrową Anser serrirostris i znacznie rzadszą gęś zbożową Anser fabalis"
E40 w sieci TEN-T

</doc>
<doc id="5367382" url="https://pl.wikipedia.org/wiki?curid=5367382" title="Było sobie">
Było sobie



</doc>
<doc id="5367383" url="https://pl.wikipedia.org/wiki?curid=5367383" title="Herb gminy Jabłonna">
Herb gminy Jabłonna



</doc>
<doc id="5367384" url="https://pl.wikipedia.org/wiki?curid=5367384" title="Andrej Atanasow">
Andrej Atanasow

Andrej Ognjanow Atanasow (, ur. 9 kwietnia 1987 w Gabrowie) – bułgarski piłkarz występujący na pozycji środkowego napastnika lub ofensywnego pomocnika w bułgarskim klubie Borisław Pyrwomaj. Wychowanek Jantry Gabrowo i Trajany Stara Zagora. W swojej karierze grał także w Jantrze Gabrowo, Panajocie Wołow Szumen, Czernomorcu Pomorie, Łokomotiwie Sofia, Banancu Erywań, Botewie Wraca, Łokomotiwie Płowdiw, Calisii Kalisz, Rudarze Pljevlja, Acharnaikosie AO, Spartaku Płowdiw, Lewskim Karłowo, Borisławie Pyrwomaj, FK Chaskowo 2009, FK Dimitrowgradzie i Bdinie Widin.

</doc>
<doc id="5367387" url="https://pl.wikipedia.org/wiki?curid=5367387" title="Donika Kada-Bujupi">
Donika Kada-Bujupi

Donika Kada-Bujupi (ur. 20 marca 1979) – kosowska dziennikarka, deptuowana do Zgromadzenia Kosowa z ramienia Sojuszu dla Przyszłości Kosowa w latach 2010-2014.
Życiorys.
W latach 2002-2007 studiowała dziennikarstwo w Prisztinie.
W 2006 roku założyła agencję informacyjną Kosova News.
W latach 2010-2014 była deputowaną do Zgromadzenia Kosowa z ramienia Sojuszu dla Przyszłości Kosowa.
Życie prywatne.
Ma dwoje dzieci, z którymi mieszka w Prisztinie.
Deklaruje znajomość języka angielskiego, serbskiego i chorwackiego.

</doc>
<doc id="5367388" url="https://pl.wikipedia.org/wiki?curid=5367388" title="Herb gminy Jabłonna (województwo lubelskie)">
Herb gminy Jabłonna (województwo lubelskie)

Herb gminy Jabłonna – jeden z symboli gminy Jabłonna, ustanowiony 29 grudnia 2009.
Wygląd i symbolika.
Herb przedstawia na tarczy w polu zielonym złotą jabłoń (nawiązanie do nazwy gminy), a pod nią złote jabłko królewskie i srebrny krzyż brygidkowski.

</doc>
<doc id="5367389" url="https://pl.wikipedia.org/wiki?curid=5367389" title="Herb gminy Rybno">
Herb gminy Rybno



</doc>
<doc id="5367391" url="https://pl.wikipedia.org/wiki?curid=5367391" title="Herb gminy Niedrzwica Duża">
Herb gminy Niedrzwica Duża

Herb gminy Niedrzwica Duża – jeden z symboli gminy Niedrzwica Duża ustanowiony 29 grudnia 1997.
Wygląd i symbolika.
Herb przedstawia na tarczy w polu czerwonym dzielonym w słup z lewej strony srebrną chustę przeplecioną kłosem złotym (nawiązanie do rolnictwa gminy), a z prawej strony na półpierścieniu srebrną strzałę w słup. Są to symbole z herbów Nałęcz i Ogończyk.

</doc>
<doc id="5367393" url="https://pl.wikipedia.org/wiki?curid=5367393" title="Rajmund Ambroziak">
Rajmund Ambroziak

Rajmund Ambroziak (ur. 23 stycznia 1932 w Łodzi, zm. 20 maja 1996, tamże) – polski pianista, kameralista, akompaniator, dyrygent, profesor Akademii Muzycznej w Łodzi, dyrektor i kierownik artystyczny Teatru Muzycznego w Łodzi.
Życiorys.
Ambroziak rozpoczął naukę gry na fortepianie podczas II wojny światowej, będąc uczniem Antoniego Dobkiewicza. Po II wojnie światowej uczył się w Państwowym Gimnazjum i Liceum im. Gabriela Narutowicza w Łodzi. W 1951 ukończył naukę w Państwowej Szkole Muzycznej u A. Dobkiewicza, następnie w Państwowej Wyższej Szkole Muzycznej w klasie fortepianu w klasie Marii Wiłkomirskiej oraz w klasie kameralistyki u Kiejstuta Bacewicza, uzyskując dyplom w obu klasach w 1958, dodatkowo w 1962 uzyskał dyplom ze śpiewu.
Rozpoczął pracę jako pedagog, pracując w latach 1953–1955 w Społecznym Ognisku Artystycznym w Łodzi, gdzie uczył gry na fortepianie, akompaniamentu oraz przedmiotów teoretycznych. Następnie uczył w Państwowej Szkole Muzycznej I stopnia (1959–1961) i II stopnia (1957–1980). Od 1955 uczył w Państwowej Wyższej Szkole Muzycznej w Łodzi, w latach 1972–1981 był prodziekanem, a następnie również dziekanem Wydziału Wokalno-Aktorskiego. Ponadto był kierownikiem Katedry Wokalistyki oraz Kameralistyki. W 1988 uzyskał tytuł profesora nadzwyczajnego, a w 1993 zwyczajnego.
Był Członkiem Rady Społecznej Wyższych Uczelni Artystycznych przy WRN miasta Łodzi. Był dyrektorem i kierownikiem artystycznym Teatru Muzycznego w Łodzi oraz dyrygentem do roku 1990.
Działalność artystyczna.
Ambroziak początkowo podczas studiów występował jako solista. Z czasem również został kameralistą i akompaniatorem – stale współpracował z: Teresą Żylis-Garą, Delfiną Ambroziak, Zdzisławą Donat, Teresą Wojtaszek-Kubiak, Zdzisławem Krzywickim, Andrzejem Saciukiem, Kazimierzem Kowalskim, Romualdem Tesarowiczem, z którymi występował zarówno w Polsce, jak i w Niemczech, Francji, Belgii, Holandii, Szwajcarii, Austrii, Hiszpanii i ZSRR. Dokonał kilkudziesięciu nagrań dla Polskiego Radia z wieloma śpiewakami.
Jako akompaniator był współautorem sukcesów artystów na międzynarodowych konkursach, w tym m.in.: Teresy Żylis-Gary w Monachium (1960), Zdzisławy Donat i Zdzisława Krzywickiego w Tuluzie (1967), Heleny Łazarskiej w s’Hertogenbosch (1965), Stefanii Toczyskiej w Paryżu (1972).
Życie prywatne.
Jego żoną była śpiewaczka operowa – Delfina Ambroziak. Para rozwiodła się w 1967.
Upamiętnienie.
Po jego śmierci Akademia Muzyczna w Łodzi wydała płytę „Rajmund Ambroziak In Memoriam”.

</doc>
<doc id="5367395" url="https://pl.wikipedia.org/wiki?curid=5367395" title="Eparchia wołogodzka">
Eparchia wołogodzka



</doc>
<doc id="5367396" url="https://pl.wikipedia.org/wiki?curid=5367396" title="27.Fuckdemons">
27.Fuckdemons

27.Fuckdemons, właściwie Max Janowski (ur. 27 kwietnia 2006 w Toruniu) – polski raper, piosenkarz i autor tekstów. Zakontraktowany w wytwórni GUGU rapera Szpaku.
Jego debiutancki album studyjny Nic się nie stało uplasował się na 3 miejscu na liście OLiS.
Kariera.
Max rozpoczął karierę muzyczną w 2020 r. Popularność w podziemiu przyniosły mu utwory „Nie ufaj nikomu”, „Czym dla ciebie jest dom?” i „Awatar”. 17 października 2020 r. wydał debiutancki mixtape OVERTHINKING, na którym gościnnie wystąpili artyści; fifi, Kvvmil i EmKaTus. 27 kwietnia 2021 r. Jankowski wydał EP’ke Respect Victim. W lutym 2022 r. 27.Fuckdemons został odkryty przez rapera Szpaku i zakontraktowany do jego wytwórni GUGU. Janowski rozpoczął prace nad swoim debiutanckim krążkiem. 9 lutego 2022 r. wraz z teledyskiem pojawił się pierwszy singel z nadchodzącego projektu, "Zespół Cotarda" na którym gościnnie wystąpił Szpaku. 3 marca ukazał się kolejny singel "Jaźnie". 17 marca wydany został ostatni singel z albumu, "NIEDOSTĘPNY" z gościnnym udziałem rapera esceh. Max wydał swój debiutancki album studyjny Nic się nie stało 30 marca 2022 r. Album zajął 3 miejsce na OLiS. Igor Wiśniewski z Rytmy.pl określił album; "''Zawodnik GUGU staje przed słuchaczami bez listka figowego. Raper mówi o problemach psychicznych, depresji, narkotykach, przemocy i traumatycznych przejściach. Ładunek emocjonalny zawarty w materiale zdaje się tak ciężki, że aż budzi podziw, ile autor musiał dźwignąć, by Nic się nie stało ujrzało światło dzienne. W Rozpaczy padają wersy o odwyku, natomiast w Już nie umiem 27.Fuckdemons uzewnętrznia swoje lęki. Jednocześnie sam zdaje sobie sprawę z młodego wieku, co podkreśla na wstępie Jaźni. Dojrzałość bijąca od 15-latka zdaje się znajdować na zupełnie innym poziomie niż kolegów po fachu koło dwudziestki"". dodając przy tym; ""GUGU przedstawiło słuchaczom 15-latka, któremu nie można odmówić talentu, a warsztatem zawstydza niejednego mainstreamowego twórcę. Nic się nie stało jest krążkiem dopracowanym, pełnym istotnych tematów. Tym bardziej autorowi należy się uznanie za podanie wyjątkowo drażliwych treści w jakościowy sposób. Za sprawą albumu Maxowi udało się nie tylko zwrócić uwagę na swoją muzykę. Raper również wyraźnie zarysował problem, jakim jest nieporadność polskiego systemu w odniesieniu do zaburzeń psychicznych wśród dzieci i młodzieży. Jeśli 27.Fuckdemons dalej będzie rozwijał nabyte już umiejętności, widzę w nim kolejną dużą postać polskiego rapu".". Samego artystę opisał słowami; ""Nie mam wątpliwości, że Nic się nie stało to, paradoksalnie, duże wydarzenie. O wiele większe, niż może nam się obecnie wydawać. Potencjał, który drzemie w Maxie jest porównywalny (a może większy) do tego, który przejawiał Bedoes chwilę przed debiutem w SBM. Nie trzeba być na bieżąco z karierą Borysa, by widzieć, jak daleko zaszed"ł". Po sukcesie komercyjnym debiutu raper wydał utwór "Pod kapturem" z okazji swoich 16 urodzin. 27.Fuckdemons wyznał w piosence że jest osobą transpłciową. 3 czerwca pojawił się gościnnie w utworze "w płuckach" od rapera zibexa. 25 sierpnia Max wydał singel "Jak dawniej" w którym opowiadał o problemach związanych z jego odmiennością i orientacją.
Styl muzyczny.
Piosenki i styl 27.Fuckdemons są mroczne i głównie smutne, opowiadają o przykrościach jakich raper w życiu doświadczył i problemach z jakimi się zmaga. Artysta często agresywnie śpiewa w swoich piosenkach pod energiczne i mroczne beaty co wyróżnia go na polskiej rap scenie, Muzyk używa czasami w swoich piosenkach motywów z gatunku screamo w których krzyczy, najpopularniejszym przykładem jest utwór "Zespół Cotarda" wraz ze Szpakiem.
Igor Wiśniewski z Rytmy.pl opisał styl muzyczny 27.Fuckdemons jako; ""Gospodarz (27.Fuckdemons) bardzo dobrze radzi sobie z budowaniem chwytliwych melodii, jak w Niedostępnym. 27.Fuckdemons z łatwością wypluwa sylaby w odpowiednich odstępach, jednocześnie dopełniając tło kompozycji wysokim wokalem okraszonym autotunem. Ciekawie wypadają histeryczne adliby, zahaczające delikatnie o growlowską manierę w Zespole Cotarda, a hook w Psychologice świetnie manewruje między paniką a bezradną wściekłością"".
Życie prywatne.
27.Fuckdemons często w wywiadach i piosenkach wspomina o swoim ciężkim dzieciństwie, w tym o; problemach z rówieśnikami, uzależnieniu od narkotyków, problemach psychicznych oraz próbach samobójczych.
Max wyznał, że jest osobą transpłciową. Słuchacze artysty, jak i scena hip-hopowa zareagowała pozytywnie na coming out rapera.
27.Fuckdemons wzbudza kontrowersje tym że pomimo młodego wieku ma wytatuowane ręce.
Jego największą inspiracją jest zmarły raper XXXTentacion, to właśnie na jego cześć powstał pseudonim artysty.

</doc>
<doc id="5367399" url="https://pl.wikipedia.org/wiki?curid=5367399" title="Herb gminy Niemce">
Herb gminy Niemce

Herb gminy Niemce – jeden z symboli gminy Niemce, ustanowiony 28 września 2006.
Wygląd i symbolika.
Herb przedstawia na tarczy w polu czerwonym srebrny portyk z czterema kolumnami nad błękitną linią falistą, a powyżej niego godła z herbów: Korczak i Dąbrowa.

</doc>
<doc id="5367408" url="https://pl.wikipedia.org/wiki?curid=5367408" title="Herb gminy Słupia">
Herb gminy Słupia



</doc>
<doc id="5367409" url="https://pl.wikipedia.org/wiki?curid=5367409" title="Flaga gminy Słupia">
Flaga gminy Słupia



</doc>
<doc id="5367411" url="https://pl.wikipedia.org/wiki?curid=5367411" title="Herb gminy Strzyżewice">
Herb gminy Strzyżewice

Herb gminy Strzyżewice – jeden z symboli gminy Strzyżewice, ustanowiony 9 października 1990, ze zmianą 9 września 2022.
Wygląd i symbolika.
Herb przedstawia na tarczy w polu czerwonym godło z herbu Abdank (którym posługiwał się ród Skarbków), a pod nim srebrną linię falistą (której nie zawierała poprzednia wersja herbu gminy).

</doc>
<doc id="5367412" url="https://pl.wikipedia.org/wiki?curid=5367412" title="Herb gminy Łubnice">
Herb gminy Łubnice



</doc>
<doc id="5367413" url="https://pl.wikipedia.org/wiki?curid=5367413" title="Herb gminy Ludwin">
Herb gminy Ludwin

Herb gminy Ludwin – jeden z symboli gminy Ludwin.
Wygląd i symbolika.
Herb przedstawia na tarczy w polu błękitnym srebrną łódź drewnianą, a nad nią złote słońce z szesnastoma promieniami.

</doc>
<doc id="5367415" url="https://pl.wikipedia.org/wiki?curid=5367415" title="Herb gminy Łagów">
Herb gminy Łagów



</doc>
<doc id="5367416" url="https://pl.wikipedia.org/wiki?curid=5367416" title="Herb gminy Wojcieszków">
Herb gminy Wojcieszków

Herb gminy Wojcieszków – jeden z symboli gminy Wojcieszków, ustanowiony 19 maja 2004.
Wygląd i symbolika.
Herb przedstawia na tarczy w polu srebrnym czerwonego ciołka ze złotymi rogami i kopytami (godło z herbu Ciołek), a nad nim trzy czerwone róże pięciopłatkowe ze złotymi środkami i zielonymi wypustkami (pochodzące z herbu Doliwa).

</doc>
<doc id="5367417" url="https://pl.wikipedia.org/wiki?curid=5367417" title="Oleksandra Skoropadska">
Oleksandra Skoropadska

Oleksandra Petriwna Skoropadska z d. Durnowa, ukr. "Олекса́ндра Петрі́вна Скоропадська", "Дурно́во", ros. "Александра Петровна Скоропадскa" (ur. 28 maja 1878 w Petersburgu, zm. 29 grudnia 1952 w Oberstdorfie) – ukraińska polityczka emigracyjna, 1945–1948 samozwańcza regentka Ukrainy, w 1918 pierwsza dama hetmanatu.
Życiorys.
Wywodziła się ze starej i wpływowej rosyjskiej rodziny książęcej. Urodziła się jako jedyna córka gen. Piotra Pawłowicza Durnowo (1835–1919), gubernatora moskiewskiego, i jego żony Marii Wasiljewny Koczubej (1848–1894). Miała starszego brata Pawła (1874–1909), który został później kapitanem żeglugi wojennej. Odebrała wykształcenie domowe, typowe dla dziewcząt pochodzenia arystokratycznego, biegle posługiwała się językami angielskim, francuskim i niemieckim. Wychowywała się na dworze cesarskim, zostając towarzyszką zabaw i później przyjaciółką wielkiej księżnej Ksenii Aleksandrowny Romanowej. Jako 16-latka weszła do otoczenia carowej Aleksandry Fiodorownej, za której pośrednictwem poznała Pawła Skoropadskiego (1873–1945). Para pobrała się 11 stycznia 1898 w Petersburgu, po czym zamieszkała w Trościańcu.
W 1904, po wybuchu wojny rosyjsko-japońskiej, Oleksandra powróciła z trójką dzieci do Petersburga, gdzie przebywała jeszcze w czasie rewolucji październikowej. W wyniku proklamacji Państwa Ukraińskiego i objęcia urzędu hetmana przez jej męża, na mocy porozumienia z rządem bolszewickiej, 28 czerwca 1918 Oleksandra z dziećmi została przewieziona specjalnym pociągiem do Kijowa. Jednak szybko zmieniająca się sytuacja wojny domowej w Rosji i postępy Armii Czerwonej, nie uznającej ostatecznie państwa ukraińskiego, zmusiły Skoropadskich do ewakuacji dzieci do Odessy. Sami zaś pozostali w stolicy. Już 14 grudnia t.r. Pawło Skoropadski złożył urząd hetmana i opuścił Ukrainę, a ciężarna Oleksandra dołączyła do niego później, podróżując przez Finlandię, aby ostatecznie osiąść w Wannsee. Dopiero latem 1919 dołączyły do nich starsze dzieci.
W 1923 współtworzyła kierowany z Berlina Ukraiński Czerwony Krzyż, którego została przewodniczącą. W marcu 1945 przeniosła się do Obestdorfu. Po śmierci męża 26 kwietnia t.r. ogłosiła się regentką Ukrainy. W 1948 przekazała urząd synowi Danile (1904–1957) i wycofała się z życia publicznego.
Rodzina.
11 stycznia 1898 w Petersburgu wyszła za mąż za Pawła Petrowicza Skoropadskiego (1873–1945), syna Petra Iwanowicza (1834–1885) i Marii Andrijewny Miklaszewskiej (1839–1901). Małżeństwo miało sześcioro dzieci:

</doc>
<doc id="5367418" url="https://pl.wikipedia.org/wiki?curid=5367418" title="Herb gminy Dębowa Kłoda">
Herb gminy Dębowa Kłoda

Herb gminy Dębowa Kłoda – jeden z symboli gminy Dębowa Kłoda.
Wygląd i symbolika.
Herb przedstawia na tarczy w polu czerwonym wizerunek srebrnego dębu (nawiązanie do nazwy gminy) ze złotymi żołędziami i zielonymi liśćmi, ze złotą beczką na pniu.

</doc>
<doc id="5367419" url="https://pl.wikipedia.org/wiki?curid=5367419" title="Herb gminy Ostrówek">
Herb gminy Ostrówek



</doc>
<doc id="5367420" url="https://pl.wikipedia.org/wiki?curid=5367420" title="Herb gminy Gorzyce">
Herb gminy Gorzyce



</doc>
<doc id="5367429" url="https://pl.wikipedia.org/wiki?curid=5367429" title="Herb gminy Podedwórze">
Herb gminy Podedwórze

Herb gminy Podedwórze – jeden z symboli gminy Podedwórze.
Wygląd i symbolika.
Herb przedstawia na tarczy w polu czerwonym srebrną bramę, a pod nią i po jej obu stronach trzy srebrne krzyże. 

</doc>
<doc id="5367431" url="https://pl.wikipedia.org/wiki?curid=5367431" title="Herb gminy Siemień">
Herb gminy Siemień

Herb gminy Siemień – jeden z symboli gminy Siemień, ustanowiony 24 sierpnia 1996.
Wygląd i symbolika.
Herb przedstawia na tarczy w polu czerwonym dwie złote ryby, tworzące razem literę „S” (jest to nawiązanie do nazwy gminy).

</doc>
<doc id="5367433" url="https://pl.wikipedia.org/wiki?curid=5367433" title="Dima-Ioan Andronic">
Dima-Ioan Andronic

Dima-Ioan Andronic (ur. 6 listopada 1971) – rumuński zapaśnik walczący w stylu wolnym. Zajął jedenaste miejsce na mistrzostwach świata w 1994 i 1998. Piąty na mistrzostwach Europy w 1998. Triumfator igrzysk frankofońskich w 1994 roku.

</doc>
<doc id="5367440" url="https://pl.wikipedia.org/wiki?curid=5367440" title="Herb gminy Bobrowniki">
Herb gminy Bobrowniki



</doc>
<doc id="5367442" url="https://pl.wikipedia.org/wiki?curid=5367442" title="Herb gminy Brodnica">
Herb gminy Brodnica



</doc>
<doc id="5367443" url="https://pl.wikipedia.org/wiki?curid=5367443" title="Andrei Franț">
Andrei Franț

Andrei Franț (ur. 3 stycznia 1990) – rumuński zapaśnik walczący w stylu wolnym. Zajął piąte miejsce na mistrzostwach Europy w 2013. Brązowy medalista igrzysk frankofońskich w 2013. Trzeci na MŚ w zapsasach plażowych w 2015 roku.

</doc>
<doc id="5367444" url="https://pl.wikipedia.org/wiki?curid=5367444" title="Andrei Frant">
Andrei Frant



</doc>
<doc id="5367446" url="https://pl.wikipedia.org/wiki?curid=5367446" title="Herb gminy Bolesław">
Herb gminy Bolesław



</doc>
<doc id="5367450" url="https://pl.wikipedia.org/wiki?curid=5367450" title="Herb gminy Dąbrowa">
Herb gminy Dąbrowa



</doc>
<doc id="5367460" url="https://pl.wikipedia.org/wiki?curid=5367460" title="Herb gminy Kolno">
Herb gminy Kolno



</doc>
<doc id="5367463" url="https://pl.wikipedia.org/wiki?curid=5367463" title="Francine Landre">
Francine Landre

Francine Landre (ur. 26 lipca 1970 w Les Abymes) – francuska lekkoatletka, sprinterka, mistrzyni Europy i igrzysk śródziemnomorskich, olimpijka.
Życiorys.
Specjalizowała się w biegu na 400 metrów. Odpadła w półfinale tej konkurencji na mistrzostwach Europy juniorów w 1989 w Varaždinie.
Zwyciężyła w sztafecie 4 × 400 metrów (która biegła w składzie: Elsa Devassoigne, Véronique Poulain, Landre i Fabienne Ficher) i zdobyła brązowy medal w biegu na 400 metrów na igrzyskach śródziemnomorskich w 1991 w Atenach. Na kolejnych igrzyskach śródziemnomorskich w 1993 w Narbonie zdobyła srebrny medal w biegu na 400 metrów (na tych igrzyskach nie rozgrywano biegu sztafetowego 4 × 400 metrów kobiet). Zajęła 6. miejsce w sztafecie 4 × 400 metrów i odpadła w półfinale biegu na 400 metrów na mistrzostwach świata w 1993 w Stuttgarcie. Zajęła 3. miejsce w biegu na 400 metrów w zawodach superligi pucharu Europy w 1994 w Birmingham.
Zwyciężyła w sztafecie 4 × 400 metrów (w składzie: Landre, Viviane Dorsile, Évelyne Élien i Marie-José Pérec) i zajęła 8. miejsce w biegu na 400 metrów na mistrzostwach Europy w 1994 w Helsinkach. Czas uzyskany w begu sztafetowym (3:22,34) jest aktualnym (listopad 2022) rekordem Francji. Landre zajęła 4. miejsce w sztafecie 4 × 400 metrów w zawodach pucharu świata w 1994 w Londynie (sztafeta francuska reprezentowała Europę). Nie ukończyła biegu eliminacyjnego na 400 metrów na mistrzostwach świata w 1995 w Göteborgu.
Zajęła 8. miejsce w sztafecie 4 × 400 metrów na igrzyskach olimpijskich w 1996 w Atlancie i 6. miejsce w tej konkurencji na mistrzostwach Europy w 1998 w Budapeszcie. Odpadła w ćwierćfinale biegu na 400 metrów na mistrzostwach świata w 1999 w Sewilli, a na kolejnych mistrzostwach świata w 2001 w Edmonton zajęła 6. miejsce w sztafecie 4 × 400 metrów i odpadła w eliminacjach biegu na 400 metrów.
Zwyciężyła w sztafecie 4 × 400 metrów (która biegła w składzie: Anita Mormand, Dorsile, Marie-Louise Bévis i Landre) i zdobyła srebrny medal w biegu na 400 metrów na igrzyskach śródziemnomorskich w 2001 w Radisie.
Była mistrzynią Francji w biegu na 400 metrów w 1993 i 1994 oraz wicemistrzynią na tym dystansie w 1992, 1995, 1996, 1999, 2001 i 2002, a w hali mistrzynią w biegu na 400 metrów w 1992 i brązową medalistką na tym dystansie w 1991.
Rekordy życiowe.
Rekordy życiowe Landre:

</doc>
<doc id="5367465" url="https://pl.wikipedia.org/wiki?curid=5367465" title="Murat Toptani">
Murat Toptani

Murat Toptani też jako: Murad Toptani (ur. 14 marca 1867 w Akyace, zm. 11 lutego 1918 w Tiranie) - albański działacz narodowy, poeta i rzeźbiarz, jeden z sygnatariuszy deklaracji niepodległości Albanii z 1912 roku.
Życiorys.
Był synem działacza niepodległościowego Saida Toptaniego (internowanego przez władze osmańskie po likwidacji Ligi Prizreńskiej) i Czerkieski Hanifene. W dzieciństwie wraz z rodziną zamieszkał w Stambule, tam też uczył się w szkole założonej przez Brytyjczyków. W roku 1881 przyjechał po raz pierwszy do Tirany, gdzie znajdował się majątek jego rodziny. W Tiranie mieszkał przez dwa lata, po czym powrócił do Stambułu, gdzie uczył się w liceum Galatasaray. W 1895 poślubił Asije Frashēri i razem z nią przyjechał do Tirany, gdzie zajął się organizowaniem szkół albańskich. Za swoją działalność został w październiku 1897 internowany przez władze tureckie i osadzony w Trypolisie. Po ucieczce z miejsca internowania Murat Toptani osiadł w Brindisi, gdzie pisał do prasy włoskiej o kwestii albańskiej. W tym czasie podróżował i nawiązywał kontakty z ośrodkami diaspory albańskiej we Włoszech, Belgii i w Rumunii. Po przyjeździe do Albanii w 1899 został aresztowany przez władze tureckie i internowany w miejscowości Konya, gdzie przebywał do roku 1908. 
Był jednym z autorów listu wysłanego 12 listopada 1912 z Durrësu do cesarza Austro-Węgier Franciszka Józefa I z prośbą o wsparcie dla niepodległościowych działań Albańczyków. Był jednym z sygnatariuszy albańskiej deklarację niepodległości. Do 1914 zajmował się działalnością polityczną we władzach lokalnych Tirany. W 1914 jego dom i bibliotekę spalili zwolennicy Esada paszy Toptaniego, a sam Murat udał się na emigrację do Wiednia. Powrócił do Tirany w roku 1917, Rok później zmarł na atak serca, w czasie jazdy konnej.
Ze związku z Asije Frashëri miał trzech synów: Envera, Sherifa i Ibrahima. Pozostawił po sobie utwory poetyckie o tematyce patriotycznej, publikowane w czasopismach wydawanych przez diasporę albańską, a także rzeźby, w tym przechowywane w Narodowej Galerii Sztuki popiersie Skanderbega, powstałe w 1899.
Pamięć.
Imię Murata Toptaniego nosi jedna z ulic w centrum Tirany, a także szkoła w Tiranie.

</doc>
<doc id="5367469" url="https://pl.wikipedia.org/wiki?curid=5367469" title="Blue Lock">
Blue Lock

 – manga napisana przez Muneyukiego Kaneshiro i zilustrowana przez Yusuke Nomurę, publikowana na łamach magazynu „Shūkan Shōnen Magazine” wydawnictwa Kōdansha od sierpnia 2018. W Polsce prawa do dystrybucji nabyło wydawnictwo Waneko.
Na podstawie mangi studio Eight Bit wyprodukowało serial anime, który był emitowany od października 2022 do marca 2023..
Fabuła.
W 2018 roku reprezentacja Japonii zajęła 16. miejsce w Mistrzostwach Świata w Piłce Nożnej. W rezultacie Japoński Związek Piłki Nożnej postanawia zatrudnić piłkarską enigmę, Ego Jinpachiego. Jego plan, który ma zapewnić Japonii zwycięstwo w kolejnych mistrzostwach świata, to Blue Lock, program treningowy zaprojektowany w celu stworzenia najlepszego na świecie napastnika-egoisty. Ci, którzy nie zdołają ukończyć Blue Lock, nigdy więcej nie będą mogli reprezentować Japonii. Yoichi Isagi, nieznany piłkarz z liceum, który jest niezdecydowany odnośnie do swojego stylu gry, postanawia dołączyć do programu, aby stać się najlepszym graczem na świecie.
Manga.
Pierwszy rozdział mangi został opublikowany 1 sierpnia 2018 w magazynie „Shūkan Shōnen Magazine”. Następnie wydawnictwo Kōdansha rozpoczęło zbieranie rozdziałów do wydań w formacie tankōbon, których pierwszy tom ukazał się 16 listopada tego samego roku. Według stanu na 16 marca 2023, do tej pory wydano 23 tomy.
W Polsce prawa do dystrybucji mangi nabyło wydawnictwo Waneko, o czym poinformowano 15 lipca 2022, natomiast premiera odbyła się 8 sierpnia tego samego roku.
Spin-off mangi skupiający się na postaci Seishirou Nagiego, zatytułowany "Blue Lock: Episode Nagi", ukazuje się w magazynie „Bessatsu Shōnen Magazine” wydawnictwa Kōdansha od 9 czerwca 2022, zaś jego autorem jest Kōta Sannomiya.
Anime.
Adaptacja w formie telewizyjnego serialu anime została zapowiedziana 12 sierpnia 2021. Seria została wyprodukowana przez studio Eight Bit i wyreżyserowana przez Tetsuakiego Watanabe, wraz z Shunsuke Ishikawą pełniącym rolę asystenta reżysera. Scenariusz napisał Taku Kishimoto, postacie zaprojektował Masaru Shindō, zaś muzykę skomponował Jun Murayama. Anime było emitowane od 9 października 2022 do 26 marca 2023 w bloku NUMAnimation stacji TV Asahi. Motywem otwierającym jest w wykonaniu Unison Square Garden, natomiast kończącym „Winner” autorstwa Shūgo Nakamury. Prawa do emisji poza Azją nabyło Crunchyroll.
Odbiór.
Nagrody i wyróżnienia.
Seria została polecona przez Hajime Isayamę, autora mangi "Atak Tytanów", dla którego Yusuke Nomura pracował wcześniej jako asystent. "Blue Lock" znalazło się w pierwszej trójce najlepszych mang sportowych w rankingu rekomendowanych komiksów ogólnonarodowych pracowników księgarń z 2020 roku prowadzonym przez Honya Club. W 2021 roku manga zdobyła 45. nagrodę Kōdansha Manga w kategorii "shōnen". Rok później seria została również nominowana do nagrody Harveya w kategorii najlepsza manga.
Opinie i krytyka.
Rebecca Silverman z serwisu Anime News Network, w swojej recenzji pierwszych dwóch tomów mangi, nazwała koncepcję „dystopijnego sportu” czymś, co wyróżnia ją spośród innych serii sportowych, ale stwierdziła, że jest ona tak „rażąco absurdalna, że nie do końca działa”. Silverman pochwaliła kreskę, zauważając nawiązania do twórczości Tite Kubo, i stwierdziła, że mimo iż pierwsze dwa tomy nie są idealne, dzieje się w nich wystarczająco dużo, aby sprawić, że chce się czytać więcej.

</doc>
<doc id="5367470" url="https://pl.wikipedia.org/wiki?curid=5367470" title="Herb gminy Baranów (powiat puławski)">
Herb gminy Baranów (powiat puławski)

Herb gminy Baranów – jeden z symboli gminy Baranów, ustanowiony 16 kwietnia 2009.
Wygląd i symbolika.
Herb przedstawia na tarczy w polu czerwonym złotego ukoronowanego wspiętego lamparta (z herbu Lewart Firlejów).

</doc>
<doc id="5367472" url="https://pl.wikipedia.org/wiki?curid=5367472" title="To co masz Ty!">
To co masz Ty!

To co masz Ty! – drugi singel polskiego piosenkarza Dawida Podsiadły z jego czwartego albumu studyjnego, zatytułowanego "Lata dwudzieste". Singel został wydany 7 października 2022.
Kompozycja znalazła się na 1. miejscu listy AirPlay – Top, najczęściej odtwarzanych utworów w polskich rozgłośniach radiowych. Nagranie otrzymało w Polsce status platynowego singla, przekraczając liczbę 50 tysięcy sprzedanych kopii.
Geneza utworu i historia wydania.
Piosenka została napisana i skomponowana przez Dawida Podsiadło i Jakuba Galińskiego, który również odpowiada za produkcję piosenki.
Singel ukazał się w formacie digital download 7 października 2022 w Polsce za pośrednictwem wytwórni płytowej Pur Pur w dystrybucji Sony Music Entertainment Poland. Piosenka została umieszczona na czwartym albumie studyjnym Podsiadły – "Lata dwudzieste".
„To co masz Ty!” w stacjach radiowych.
Nagranie było notowane na 1. miejscu w zestawieniu AirPlay – Top, najczęściej odtwarzanych utworów w polskich rozgłośniach radiowych.
Teledysk.
Do utworu powstał teledysk w reżyserii Filipa Załuskiego, który udostępniono w dniu premiery singla za pośrednictwem serwisu YouTube.
Wideo znalazło się na 1. miejscu na liście najczęściej odtwarzanych teledysków przez telewizyjne stacje muzyczne.

</doc>
<doc id="5367473" url="https://pl.wikipedia.org/wiki?curid=5367473" title="Prezydenci Republiki Federalnej Niemiec">
Prezydenci Republiki Federalnej Niemiec



</doc>
<doc id="5367475" url="https://pl.wikipedia.org/wiki?curid=5367475" title="Herb gminy Puławy">
Herb gminy Puławy

Herb gminy Puławy – jeden z symboli gminy Puławy, autorstwa Pawła Dudzińskiego, ustanowiony 17 stycznia 2013.
Wygląd i symbolika.
Herb przedstawia na tarczy w polu czerwonym dzielonym w słup błękitną linią falistą (nawiązanie do Wisły) z lewej strony złoty hełm rzymskiego legionisty ze sztandarem, zakończonym srebrną flagą z czerwonym krzyżem (symbolizuje św. Floriana, patrona kościoła w Gołębiu), natomiast z prawej strony srebrno-złota mitra biskupia i srebrne wiosło (symbole św. Wojciecha, patrona kościoła w Górze Puławskiej). 

</doc>
<doc id="5367476" url="https://pl.wikipedia.org/wiki?curid=5367476" title="Herb gminy Ułęż">
Herb gminy Ułęż

Herb gminy Ułęż – jeden z symboli gminy Ułęż.
Wygląd i symbolika.
Herb przedstawia na tarczy w polu czerwonym pół srebrnej lilii heraldycznej i pół złotego kwiatu kosaćca. 

</doc>
<doc id="5367477" url="https://pl.wikipedia.org/wiki?curid=5367477" title="Kasr al-Farid">
Kasr al-Farid

Kasr al-Farid (, "Qaṣr al-Farīd") – grobowiec-mauzoleum wykuty w litej skale z I wieku n.e. w Al-Uli w Arabii Saudyjskiej, znajduje się na stanowisku archeologicznym Hegra w Mada’in Salih, wpisanym na listę światowego dziedzictwa UNESCO.
Historia.
Grobowiec powstał około I wieku n.e. w dolinie Al-Ula. Nie został ukończony, zapewne nie dokonano w nim żadnego pochówku (mimo tego jest niekiedy nazywany grobowcem Lihjana, syna Kuzy). Jest jednym z 93 tego typu obiektów na stanowisku Mada’in Salih z czasów nabatejskich. Muhammad Ibn Battuta odwiedził stanowisko w XIV wieku, wśród lokalnej ludności było ono uważane za przeklęte, gdyż sądzono, że liczne grobowce to domy ludu . Od 2008 roku stanowisko archeologiczne Hegra (Al-Hidżr) w Mada’in Salih wraz z grobowcem wpisano na listę światowego dziedzictwa UNESCO.
Architektura.
Obiekt wolno stojący, wykuty w monolicie zbudowanym z piaskowica, odizolowany od reszty grobowców (oraz największy z nich), które są na tym stanowisku skupione w grupy; arabska nazwa Kasr al-Farid oznacza „samotny zamek”. Fasada, najwyższa ze wszystkich grobowców stanowiska, mierzy 13,85 m wysokości. Na stosunkowo prostej fasadzie znajdują się cztery pilastry (w innych grobowcach występują zazwyczaj dwa), zwieńczone koronami nabatejskimi. Fasada grobowca jest narażona na silne wiatry, które z biegiem wieków doprowadziły do jej erozji. Otwór wejściowy zwieńczony frontonem. Wewnątrz znajdują się inskrypcje.

</doc>
<doc id="5367479" url="https://pl.wikipedia.org/wiki?curid=5367479" title="Herb gminy Mełgiew">
Herb gminy Mełgiew

Herb gminy Mełgiew – jeden z symboli gminy Mełgiew, ustanowiony w 1993.
Wygląd i symbolika.
Herb przedstawia na tarczy w polu czerwonym dzielonym z lewa w skos błękitną linią falistą dwa srebrne lamparty ze złotymi koronami, skierowanymi do siebie (jest to to godło z herbu Lewart).

</doc>
<doc id="5367481" url="https://pl.wikipedia.org/wiki?curid=5367481" title="Herb gminy Ulhówek">
Herb gminy Ulhówek

Herb gminy Ulhówek – jeden z symboli gminy Ulhówek, ustanowiony 31 sierpnia 2012.
Wygląd i symbolika.
Herb przedstawia na tarczy w polu złotym postać świętego Jana Chrzciciela (patrona parafii w Rzeplinie), ubranego w brązową szatę i z krzyżem na ramieniu, wspierającego się o tarczę z herbem Prawdzic.

</doc>
<doc id="5367482" url="https://pl.wikipedia.org/wiki?curid=5367482" title="Herb gminy Hańsk">
Herb gminy Hańsk

Herb gminy Hańsk – jeden z symboli gminy Hańsk, ustanowiony 30 czerwca 2009.
Wygląd i symbolika.
Herb przedstawia na tarczy w polu czerwonym trzy srebrne wręby w pas (godło z herbu Korczak, którym posługiwali się Hańscy), a pod nim złoty dąb, nawiązujący do miejscowej przyrody.

</doc>
<doc id="5367484" url="https://pl.wikipedia.org/wiki?curid=5367484" title="Herb gminy Łabunie">
Herb gminy Łabunie

Herb gminy Łabunie – jeden z symboli gminy Łabunie, autorstwa Lecha-Tadeusza Karczewskiego, ustanowiony 23 maja 2012.
Wygląd i symbolika.
Herb przedstawia na tarczy w polu błękitnym srebrną podkowę, przez którą przechodzi pastorał tego samego koloru, a nad nią dwa złote kwiaty lnu. Kwiaty nawiązują do rezerwatu przyrody Łabunie, a podkowa i pastorał do postaci biskupa Mikołaja Łabuńskiego.

</doc>
<doc id="5367486" url="https://pl.wikipedia.org/wiki?curid=5367486" title="Herb gminy Zamość">
Herb gminy Zamość

Herb gminy Zamość – jeden z symboli gminy Zamość.
Wygląd i symbolika.
Herb przedstawia na tarczy w polu czerwonym srebrnego gryfa ze złotym dziobem i szponami, wyłaniającego się zza złotego mostu. Gryf to godło z herbu Gryf, którym posługiwali się Niemierzowie-Ostrowscy (byli oni właścicielami terenów gminy), natomiast most nawiązuje do pochodzenia nazwy Zamość. 

</doc>
<doc id="5367489" url="https://pl.wikipedia.org/wiki?curid=5367489" title="Autostrada A0 (Rumunia)">
Autostrada A0 (Rumunia)

Autostrada A0 w Rumunii (ang. Bucharest Ring Motorway, rum. "Autostrada Centura București") – w skrócie A0 – planowana autostrada w Rumunii w kształcie okręgu dookoła Bukaresztu. Zakończenie prac na ostatnim odcinku jest planowane na 2024 rok.
Jest ona podzielona na dwie części: południową i północną. Będzie mieć łączny dystans 100 km i będzie połączeniem istniejących autostrad A1, A2 i A3.

</doc>
<doc id="5367496" url="https://pl.wikipedia.org/wiki?curid=5367496" title="Autostrada A6 (Rumunia)">
Autostrada A6 (Rumunia)

Autostrada A6 w Rumunii – autostrada w Rumunii o planowanej długości 260 kilometów, z czego dziś od grudnia 2013 roku wykonane jest 10,5 kilometra trasy (ok. 4% całości) w pobliżu miasta Lugoj. Łączy się z autostradą A1.

</doc>
<doc id="5367499" url="https://pl.wikipedia.org/wiki?curid=5367499" title="Edvin Kallstenius">
Edvin Kallstenius

Edvin Kallstenius (ur. 29 sierpnia 1881 w Filipstad, zm. 22 listopada 1967 w Danderyd) – szwedzki kompozytor.
Życiorys.
W latach 1898–1903 studiował nauki przyrodnicze na uniwersytecie w Lund. W czasie studiów podejmował już pierwsze próby kompozytorskie. Od 1903 do 1907 roku był uczniem konserwatorium w Lipsku. Po powrocie do Szwecji współpracował z prasą jako krytyk muzyczny. W latach 1928–1946 pracował jako bibliotekarz w szwedzkim radio. Od 1933 do 1957 roku był działaczem Międzynarodowego Biura Muzycznego przy Związku Kompozytorów Szwedzkich (Svenska Tonsättares Internationella Musikbyrå).
W swojej twórczości nawiązywał do wzorców romantycznych. Jego utwory rozwijają harmonikę tonalną, element melodyczny staje się w nich w ogólności wypadkową przebiegu harmonicznego, reguły homofonii regulowanej przeważają nad kontrapunktem. W swoich późnych dziełach zwrócił się ku bardziej nowoczesnemu językowi dźwiękowemu, wykorzystując elementy dodekafonii.

</doc>
<doc id="5367506" url="https://pl.wikipedia.org/wiki?curid=5367506" title="Katastrofa w elektrowni wodnej na Syberii">
Katastrofa w elektrowni wodnej na Syberii



</doc>
<doc id="5367512" url="https://pl.wikipedia.org/wiki?curid=5367512" title="Jan Wolski (historyk literatury)">
Jan Wolski (historyk literatury)

Jan Wolski (ur. 10 lutego 1959 w Gorlicach) – polski historyk literatury, badacz polskiej literatury emigracyjnej, tłumacz.
Życiorys.
Ukończył technikum górnictwa naftowego w Krośnie (1979) i studia polonistyczne w Wyższej Szkole Pedagogicznej w Rzeszowie (1983). Jeszcze w czasie studiów rozpoczął pracę w Bibliotece Głównej swojej uczelni. W 1985 wyjechał do Szwajcarii, tam studiował slawistykę i germanistykę na Uniwersytecie we Fryburgu. W 1991 powrócił do Polski, rozpoczął pracę w Zakładzie Literatury Polskiej XX wieku WSP w Rzeszowie, od 2001 pracuje na Uniwersytecie Rzeszowskim. Jest zatrudniony w Instytucie Polonistyki i Dziennikarstwa UR. 
W 2001 obronił na WSP w Rzeszowie prace doktorską "Portret emigranta. Liryka Wacława Iwaniuka" napisaną pod kierunkiem Zbigniewa Andresa, w 2021 uzyskał na UR stopień doktora habilitowanego na podstawie pracy "Szwajcaria w piśmiennictwie polskim od XIX wieku do czasów najnowszych. Rekonesans badawczy".
Od 1992 jest członkiem redakcji pisma "Fraza", a także jednym z założycieli rzeszowskiego Stowarzyszenia Literacko-Artystycznego „Fraza".
W 2020 otrzymał Nagrodę Związku Pisarzy Polskich na Obczyźnie przyznaną "za popularyzowanie i promowanie literatury emigracyjnej w polskojęzycznym świecie".

</doc>
<doc id="5367519" url="https://pl.wikipedia.org/wiki?curid=5367519" title="Bruce Fielder">
Bruce Fielder



</doc>
<doc id="5367521" url="https://pl.wikipedia.org/wiki?curid=5367521" title="Richard Hol">
Richard Hol

Richard Hol, właśc. Rijk Hol (ur. 23 lipca 1825 w Amsterdamie, zm. 14 maja 1904 w Utrechcie) – holenderski kompozytor, dyrygent i organista.
Życiorys.
Uczył się w szkole muzycznej w Utrechcie, następnie studiował kompozycję u Jana G. Bertelmana w Amsterdamie. W 1845 roku koncertował jako pianista w Holandii i Niemczech. Po powrocie do Holandii udzielał lekcji gry na fortepianie, od 1856 roku kierował chórem męskim w Amsterdamie. W 1862 roku osiadł w Utrechcie, gdzie był dyrygentem towarzystwa Maatschappij tot Bevordering der Toonkunst. W latach 1869–1887 pełnił funkcję organisty w katedrze św. Marcina. Od 1875 do 1904 roku był dyrektorem szkoły muzycznej Stedelijke Musiekschool. Ponadto działał w Hadze jako dyrygent chóru męskiego (1875–1901) i orkiestry Diligentia (1886–1901). Od 1891 roku dyrygował orkiestrą Amsterdam Paleis voor Volksvlijt.
W latach 1894–1900 wydawał czasopismo „Het Orgel”. Napisał pracę poświęconą Janowi Pieterszoonowi Sweelinckowi (1859). W 1878 roku został wybrany na członka Akademii Francuskiej.
Skomponował m.in. 4 symfonie, oratorium "David" (1879), opery "Floris V" (wyst. Amsterdam 1892) i "Uit de branding" (wyst. Amsterdam 1894). Jako dyrygent przyczynił się do rozwoju życia muzycznego w Holandii, wprowadził do krajowego repertuaru dzieła Berlioza i kompozytorów niemieckich.
Był odznaczony krzyżami kawalerskimi holenderskiego Orderu Lwa Niderlandzkiego, luksemburskiego Orderu Korony Dębowej i nassauskiego Orderu Lwa Złotego, a także krzyżem oficerskim francuskiego Orderu Palm Akademickich. 

</doc>
<doc id="5367525" url="https://pl.wikipedia.org/wiki?curid=5367525" title="ZALA Lancet-3">
ZALA Lancet-3



</doc>
<doc id="5367541" url="https://pl.wikipedia.org/wiki?curid=5367541" title="Miguel Marqués">
Miguel Marqués

Pedro Miguel Marqués y García (ur. 20 maja 1843 w Palma de Mallorca, zm. 25 lutego 1918 tamże) – hiszpański kompozytor.
Życiorys.
Studiował w Paryżu, początkowo prywatnie u Jules’a Armingaud i Jeana-Delphina Alarda, następnie w Konserwatorium Paryskim u Lamberta Massarta. Zaprzyjaźnił się z Hectorem Berliozem, który udzielał mu wskazówek odnośnie instrumentacji. W 1867 roku wrócił do Hiszpanii, gdzie kontynuował studia w Madrycie u Jesúsa de Monasterio. Wykładał w Colegio de la Inclusa, był również inspektorem szkół muzycznych. Występował też jako skrzypek w Sociedad de conciertos.
Zasłynął przede wszystkim jako twórca licznych zarzuel. Ponadto skomponował 6 symfonii, stając się w ten sposób pionierem muzyki symfonicznej w Hiszpanii, w której dominowała ówcześnie włoska opera i zarzuela.

</doc>
<doc id="5367548" url="https://pl.wikipedia.org/wiki?curid=5367548" title="George Frederick Boyle">
George Frederick Boyle

George Frederick Boyle (ur. 29 czerwca 1886 w Sydney, zm. 20 czerwca 1948 w Filadelfii) – amerykański pianista i kompozytor pochodzenia australijskiego.
Życiorys.
Kształcił się w Berlinie u Ferruccio Busoniego. W 1910 roku osiadł w Stanach Zjednoczonych. Wykładał w Peabody Conservatory of Music w Baltimore (1910–1922), Curtis Institute of Music w Filadelfii (1924–1926) i Institute of Musical Art w Nowym Jorku (1927–1939). Skomponował m.in. "Symphonic Fantasy" na orkiestrę (1915), "Aubade" na orkiestrę (1916), "Koncert fortepianowy" (1911), "Koncert wiolonczelowy" (1918), "Concertino" na fortepian i orkiestrę (1936), "Ballade élègiaque" na skrzypce , wiolonczelę i fortepian (1933), 3 tria fortepianowe, sonaty na skrzypce, altówkę i wiolonczelę, utwory fortepianowe, około 50 pieśni.

</doc>
<doc id="5367550" url="https://pl.wikipedia.org/wiki?curid=5367550" title="Brigitte Giraud">
Brigitte Giraud

Brigitte Giraud (ur. w Sidi Bu-l-Abbas) – francuska pisarka i redaktorka, laureatka Nagrody Goncourtów.
Życiorys.
Urodziła w 1960 lub 1966 roku w Sidi Bu-l-Abbas w Algierii. W przeciągu lat pracowała w księgarni, zajmowała się dziennikarstwem i krytyką literacką. Zadebiutowała w 1997 roku powieścią "La Chambre des parents""." Jej piąta powieść, "Une année étrangère", została wyróżniona nagrodą jury Jean-Giono (2009). W 2007 roku Giraud została laureatką Nagrody Goncourtów w kategorii opowiadań za utwór "L’amour est très surestimé", zaś w 2022 roku w kategorii głównej, za utwór "Vivre vite" opisujący ostatnie dni życia swego męża, który zginął w wypadku motocyklowym, oraz wpływ tego wydarzenia na swoje życie.
W 2014 roku została odznaczona Orderem Sztuki i Literatury klasy oficera.
Mieszka w Lyonie.

</doc>
<doc id="5367552" url="https://pl.wikipedia.org/wiki?curid=5367552" title="Museo nazionale del Risorgimento italiano">
Museo nazionale del Risorgimento italiano

Museo nazionale del Risorgimento italiano – narodowe muzeum zjednoczenia Włoch (wł. "Risorgimento") zlokalizowane w Palazzo Carignano w centrum Turynu (Włochy).
Historia i ekspozycja.
Placówka w Turynie jest najstarszym i najbardziej znanym muzeum zjednoczenia Włoch, a jednocześnie jedynym, które ze względu na jakość i wielkość zbiorów, ma status narodowego. Od 1908 do lat 30. XX wieku, mieściła się w Mole Antonelliana. 
Muzeum powstało w 1878 roku. Ekspozycja rozlokowana jest w trzydziestu salach i ukazuje proces zjednoczenia Włoch na tle wydarzeń europejskich (m.in. Republika Włoska z lat 1802–1805, okres okupacji francuskiej i wojny napoleońskie, działalność karbonariuszy, rozwój burżuazji i liberalizmu, statut albertyński, Wiosna Ludów, pierwsza wojna o niepodległość z lat 1848-1849, wygnanie i śmierć Karola Alberta, wojna krymska, Kongres Paryski, druga wojna o niepodległość, aneksje, plebiscyty z lat 1859-1860, narodziny królestwa, zdobycie Rzymu, rekonstrukcja gabinetu Camillo Cavoura, postać i znaczenie Garibaldiego, Włochy do wybuchu I wojny światowej). Integralną częścią ekspozycji jest sala Parlamentu Subalpejskiego z 1898 i Nowa Izba Deputowanych Królestwa Włoch, która nie została nigdy użyta do celów parlamentarnych z uwagi na przeniesienie stolicy królestwa z Turynu najpierw do Florencji, a potem do Rzymu. 
Układ placówki daje możliwość wyboru różnych ścieżek zwiedzania, w zależności od posiadanego czasu i zainteresowania poszczególnymi tematami. Każda ze ścieżek może być zwiedzana z użyciem audioprzewodników.
Polonica.
W muzeum obecne są polonica (np. portrety polskich artystów i bohaterów narodowych, m.in. Tadeusza Kościuszki, księcia Józefa Poniatowskiego, czy Adama Mickiewicza). Emitowane filmy traktują też o rozbiorach Polski, powstaniach narodowych, insurekcji kościuszkowskiej, czy prześladowaniach przez zaborców bohaterów walczących o niepodległość Polski. 
Biblioteka.
Przy muzeum funkcjonuje biblioteka specjalizująca się w historii okresu Risorgimento, której idea narodziła się wraz z aktem powołania placówki. Rozwinęła się ona poprzez ukierunkowane zakupy i dużą liczbę darowizn. Wyjątkowo interesujący jest zbiór historycznych gazet, który stanowi jeden z najlepszych we Włoszech.

</doc>
<doc id="5367558" url="https://pl.wikipedia.org/wiki?curid=5367558" title="Évelyne Élien">
Évelyne Élien

Évelyne Élien (ur. 24 marca 1964 w Basse-Terre) – francuska lekkoatletka, sprinterka, mistrzyni Europy, dwukrotna olimpijka.
Życiorys.
Specjalizowała się w biegu na 400 metrów. Odpadła w ćwierćfinale tej konkurencji i zajęła 7. miejsce w finale sztafety 4 × 400 metrów na igrzyskach olimpijskich w 1988 w Seulu. Zwyciężyła w sztafecie 4 × 400 metrów (która biegła w składzie: Ketty Régent-Talbot, Élien, Corinne Pierre-Joseph i Hélène Huart) i zajęła 5. miejsce w biegu na 400 metrów na igrzyskach frankofońskich w 1989 w Casablance. Zajęła 5. miejsce w sztafecie 4 × 400 metrów i odpadła w półfinale biegu na 400 metrów na mistrzostwach Europy w 1990 w Splicie. Zajęła 5. miejsce w sztafecie 4 × 400 metrów na halowych mistrzostwach świata w 1991 w Sewilli i 6. miejsce w tej konkurencji na mistrzostwach świata w 1993 w Stuttgarcie. Zwyciężyła w biegu na 400 metrów na igrzyskach frankofońskich w 1994 w Bondoufle.
Zwyciężyła w sztafecie 4 × 400 metrów (w składzie: Francine Landre, Viviane Dorsile, Élien i Marie-José Pérec) i odpadła w półfinale biegu na 400 metrów na mistrzostwach Europy w 1994 w Helsinkach. Czas uzyskany w begu sztafetowym (3:22,34) jest aktualnym (listopad 2022) rekordem Francji. Élien zajęła 4. miejsce w sztafecie 4 × 400 metrów w zawodach pucharu świata w 1994 w Londynie (sztafeta francuska reprezentowała Europę). Odpadła w eliminacjach biegu na 400 metrów i sztafety 4 × 400 metrów na mistrzostwach świata w 1995 w Göteborgu. Zajęła 8. miejsce w sztafecie 4 × 400 metrów na igrzyskach olimpijskich w 1996 w Atlancie.
Była mistrzynią Francji w biegu na 400 metrów w 1990 i 1995, wicemistrzynią na tym dystansie w 1986, 1988, 1991 i 1994 oraz brązową medalistką w tej konkurencji w 1987, 1989, 1992 i 1996, a w hali wicemistrzynią w biegu na 400 metrów w 1996 i brązową medalistką na tym dystansie w 1988 oraz wicemistrzynią w biegu na 800 metrów w 1989.
Dwukrotnie poprawiała rekord Francji w sztafecie 4 × 400 metrów do wskazanego powyżej wyniku 3:22,34 z Helsinek w 1994.
Rekordy życiowe.
Rekordy życiowe Élien:

</doc>
<doc id="5367559" url="https://pl.wikipedia.org/wiki?curid=5367559" title="Bramy Gdańska">
Bramy Gdańska



</doc>
<doc id="5367561" url="https://pl.wikipedia.org/wiki?curid=5367561" title="Adolphe Samuel">
Adolphe Samuel

Adolphe Abraham Samuel (ur. 11 lipca 1824 w Liège, zm. 11 września 1898 w Gandawie) – belgijski kompozytor i krytyk muzyczny.
Życiorys.
Ukończył konserwatoria w Liège i Brukseli. W 1845 roku zdobył belgijską Prix de Rome za kantatę "Vendetta". Podróżował do Pragi i Wiednia, kształcił się u Felixa Mendelssohna w Lipsku oraz Giacomo Meyerbeera w Dreźnie i Berlinie. Od 1850 do 1870 roku wykładał harmonię w konserwatorium w Brukseli. W 1865 roku zorganizował cykl koncertów Concerts Populaires de Musique Classique. W 1871 roku został dyrektorem konserwatorium w Gandawie.
Jego twórczość reprezentuje romantyzm w muzyce. Skomponował m.in. 6 symfonii, "Koncert" na klarnet i orkiestrę (1841), poemat symfoniczny "Roland à Roncevaux" (1850), oratorium "Amor lex aeterna" (1852), symfonię "Christus" na chór, orkiestrę i organy (1894), "Mszę d-moll" na głosy i orkiestrę (1897), opery "Giovanni da Procida" (1848), "Madeleine" (1849) i "L’heure de la retraite" (1854). Opublikował prace "Cours d’accompagnament de la basse chifrée" (Bruksela 1849), "Cours d’harmonie pratique" (Bruksela 1861) i "Livre de lecture musicale" (Paryż 1886).
Jego synem był Eugène Samuel-Holeman.

</doc>
<doc id="5367563" url="https://pl.wikipedia.org/wiki?curid=5367563" title="Evelyn Elien">
Evelyn Elien



</doc>
<doc id="5367565" url="https://pl.wikipedia.org/wiki?curid=5367565" title="Lata dwudzieste">
Lata dwudzieste

Lata dwudzieste – czwarty album studyjny polskiego piosenkarza Dawida Podsiadły. Wydawnictwo ukazało się 21 października 2022 nakładem wytwórni muzycznej Pur Pur w dystrybucji Sony Music Entertainment Poland.
Album jest utrzymany w stylu muzyki pop i elektronicznej. Składa się z wersji standardowej (1 CD), deluxe (1 CD) oraz płyty analogowej. 
Płyta zadebiutowała na 1. miejscu polskiej listy sprzedaży – OLiS. Wydawnictwo uzyskało status platynowej płyty, przekraczając liczbę 30 tysięcy sprzedanych kopii. 
Nagrania były promowane singlami: „Post”, „To co masz Ty!” i „Mori”.
Lista utworów.
Uwagi:
Promocja.
Postprodukcja Tour.
Opracowano na podstawie materiału źródłowego.

</doc>
<doc id="5367567" url="https://pl.wikipedia.org/wiki?curid=5367567" title="Evelyne Elien">
Evelyne Elien



</doc>
<doc id="5367569" url="https://pl.wikipedia.org/wiki?curid=5367569" title="Aida (musical)">
Aida (musical)

Aida – musical stworzony w 1999 przez Elthona Johna i Tima Rice’a z liberettem Lindy Woolverton, Roberta Fallsa i Davida Henry’ego Hwanga, na podstawie opery "Aida" Giuseppe Verdiego z 1871 roku. Fabuła musicalu dotyczy zakazanej miłości nubijskiej księżniczki więzionej przez Egipcjan, Aidy oraz Radamesa, kapitana egipskiej armii zaręczonego z córką faraona, Amneris.
Musical zdobył szereg nagród teatralnych, w tym cztery nagrody Tony Awards oraz Nagrodę Grammy dla najlepszego albumu musicalowego (ang. "Best Musical Show Album"). 16 stycznia 1999 roku piosenka "Written in the Stars" (pl. "Gwiazdy piszą los") w wykonaniu Elthona Johna i LeAnn Rimes zadebiutowała na liście przebojów Billboard Adult Contemporary i utrzymywała się na niej przez 26 tygodni osiągając maksymalnie drugie miejsce.
Polska prapremiera musicalu miała miejsce 26 października 2019 roku w Teatrze Muzycznym „Roma”.
Historia spektaklu.
Przed premierą.
Po sukcesie muzyki, do animacji "Króla Lwa" oraz "", stworzonej we współpracy Tima Rice’a i Eltona Johna z produkcją Walta Disneya, zaproponowano obu twórcom kolejny wspólny projekt. Elton John nie był zainteresowany komponowaniem kolejnej oprawy muzycznej dla filmu animowanego, dlatego Disney przedłożył propozycję współpracy przy nowym musicalu na bazie historii klasycznej opery "Aida" z 1871 roku Giuseppe Verdiego. Disney przejął prawa do książki, która opisywała historię Aidy, przez co mogli wykorzystać koncept w nowym projekcie musicalowym. 1 kwietnia 1996 roku na deskach New Amsterdam Theatre w Nowym Jorku zaprezentowano przedpremierowo pierwsze fragmenty musicalu "Aida" dla osób zarządzających spółką Disney’a. W czerwcu 1996 roku równolegle z przygotowywaniami do "Aidy" prowadzono pierwsze castingi dla dzieci do musicalu "Król Lew". Kolejny pokaz przedpremierowy miał miejsce 16 grudnia tego samego roku. Castingi były prowadzone w Nowym Jorku przez kolejne dwa lata, choć początkowo premiera była planowana na 1997 rok, podobnie jak w przypadku musicalu "Król Lew".
Budżet Disney’a na musical "Aida" wynosił 15 milionów dolarów. Od początku produkcji szukano odpowiedniej nazwy spektaklu chcąc uniknąć nazwy "Aida". Na początku 1998 roku wybrano nazwę "Elaborate Lives". Disney planował powierzyć reżyserię Robertowi Jessowi Rothowi oraz choreografię Mattowi Westowi. Do wsparcia w tworzeniu liberetta zaproszono Lindę Woolverton, która pracowała przy "Pięknej i Bestii".
Premiery.
Atlanta.
12 lutego 1998 roku Disney oficjalnie zapowiedział premierę musicalu "Elaborate Lives" w Atlanta's Alliance Theatre Company oraz współpracę z dyrektorem operacyjnym teatru, Kennym Leonem jako współproducentem spektaklu. Alliance Theatre miał otrzymywać wynagrodzenie za ewentualną sprzedaż praw do przedstawienia do innych teatrów na wzór wcześniejszej współpracy z Disney’em. Od 17 września do 8 listopada 1998 roku trwały oficjalne pokazy przedpremierowe. Stuart Oken, wiceprezes sztabu kreatywnego sekcji teatralnej Disney’a tj. Disney’s Theatrical Division miał obawy, że musical na tyle różni się od wcześniejszych projektów Disney’a i tym razem głównym odbiorcą spektaklu będą bardziej dorośli niż dzieci. Jego zdanie podzielali inni pracownicy Disney’s Theatrical Division, Peter Schneider oraz Thomas Schumacher, dyrektor wykonawczy, który stwierdził, że Atlanta może nie być dobrym miejscem do testowania odbioru musicalu przed jego ewentualną premierą na Broadwayu. Pierwsza oprawa scenograficzna musicalu była częściowo zaprojektowana z wykorzystaniem obrazów komputerowych przy współpracy z firmą Imagineering, która odpowiadała m.in. za efekty specjalne w filmach. Scenografia składała się głównie z piramidy o wysokości 10 stóp, która rozkładała się i tworzyła inne elementy. Pierwsze kostiumy zaprojektowała Ann Hould-Ward.
Pod koniec czerwca 1998 roku ogłoszono, że rolę Aidy otrzymała Heather Headley znana z roli Nali w musicalu "Król Lew", zaś w postać Amneris wcieli się Sherie Rene Scott. W lipcu podano, że rolę Radamesa otrzymał Hank Stratton. W sztabie musicalu "Elaborate Lives" znaleźli się, dyrektor musicalu i dyrektor wokalny Paul Bogaev, scenograf Stanley A. Meyer, dźwiękowiec Steve C. Kennedy, zaś za oświetlenie odpowiadała Natasha Katz. Próby spektaklu trwały od 21 lipca do 22 sierpnia w Nowym Jorku. 3 września, Kenny Leon i Tom Schumacher na konferencji prasowej zaprezentowano dwie piosenki z "Elaborate Lives", zaś pierwsze dwa pełne spektakle przedpremierowe miał miejsce 12 i 13 września 1998 roku. Przedstawienie w niedzielę, 13 września, zostało wystawione dla kadry kierowniczej i klientów korporacyjnego sponsora Alliance, NationsBank i otrzymało owację na stojąco. Jednak poprzedniego dnia, na spektaklu oglądanym z widowni przez prezesa Disney’a, Michael Eisner, doszło do awarii. W połowie pierwszego aktu doszło do awarii scenografii, kiedy do z piramidy zaczął wyciekać płyn hydrauliczny. Pozostała część musicalu została zaprezentowana w wersji koncertowej. Kolejne dwa spektakle "Elaborate Lives" były wystawiane dla celów charytatywnych w walce z AIDS m.in. dla fundacji Elthona Johna, 16 września i 11 października.
Chicago.
Pod koniec 1998 roku doszło do zmian w sztabie technicznym musicalu. 4 grudnia reżyserem został Robert Falls, scenografem Bob Crowley, choreografem Wayne Cilento, zaś sam tytuł musicalu zmieniono z "Elaborate Lives" na "Aida". Doszło do zmian w scenariuszu, do roli Ramadesa wybrano Adama Pascala przy zachowaniu Headley w roli Aidy oraz Scott w roli Amneris. Prezentacja "Aidy" w Chicago były oficjalnym przygotowaniem musicalu przed debiutem na Broadwayu. Pokazy przedpremierowe rozpoczęły się 12 listopada 1999 roku, zaś premiera miała miejsce 9 grudnia jako pierwszy musical wystawiany w Palace Theatre (później Cadillac Palace Theatre) po jego odnowieniu.
13 listopada 1999 roku, w drugim dniu pokazów przedpremierowych, doszło do wypadku. Część ruchomej scenografii – grobowiec Aidy i Radamesa unoszący się ok 2,5 metra nad sceną runął w dół podczas, gdy aktorzy znajdowali się w środku. Trzej lekarze znajdujący się na widowni udzieli Headley i Pascalowi pierwszej pomocy. Aktorzy doznali drobnych obrażeń i po badaniach w szpitalu zostali zwolnieni do domu. Pokazy zostały wznowione 17 listopada, zaś scenografia została przerobiona tak, aby grobowiec był nieruchomy.
Broadway.
Premiera musicalu miała miejsce 23 marca 2000 roku w Palace Theatre na Broadwayu. W rolę tytułowej bohaterki wcieliła się Heather Headley, w rolę Radamesa Adam Pascal, zaś w postać Amneris aktorka Sherie René Scott. 1000 spektakl "Aidy" miał miejsce 17 sierpnia 2002 roku. Przez pierwsze trzy lata od premiery, spektakl został zagrany na Broadwayu 1245 razy.
Streszczenie fabuły.
Źródło:
Akt I.
Na muzealnej wystawie o starożytnym Egipcie tłum przygląda się artefaktom skupiając swoją uwagę na wejściu do grobowca. Z tłumu turystów wyłania się chłopak i dziewczyna, którzy zwracają na siebie uwagę i przyglądają się sobie tak jakby znali się wcześniej. Para zostaje rozdzielona, zaś rzeźba kobiety-faraona ożywa kontynuując pieśń o pewnej historii miłosnej ze starożytnego Egiptu ("Every Story Is a Love Story").
Akcja przenosi się do starożytnego Egiptu, gdzie kapitan Radames wraz ze swoimi żołnierzami wraca do ojczyzny po długiej wyprawie po Nilu ("Fortune Favors the Brave"). Na statek zostaje wprowadzona grupa młodych niewolnic z Nubii wśród których jedna z nich próbuje uwolnić siebie i współtowarzyszki walcząc z żołnierzami na miecze. Młoda dziewczyna przykuwa uwagę Radamesa, który zmusza ją do umycia mu pleców. Dziewczyna stanowczo odmawia i podkreśla, że nic nie złamie ducha jej zniewolonego kraju ("The Past is Another Land"). Po powrocie do Egiptu, Radames ratuje nubijskie niewolnice przed pracą w kopalni miedzi i kieruje je do pracy w pałacu. Z kolei Aidę przekazuje jako służącą dla swojej narzeczonej, księżniczki Amneris. Zoser (Dżoser) przekazuje Radamesowi informacje o słabym zdrowiu faraona i poleca mu przygotowanie się do objęcia władzy ("Another Pyramid"). Jak się okazuje, Zoser (Dżoser) przyczynia się do zbliżającej się śmierci faraona zlecając jego podtruwanie arszenikiem.
Sługa Radamesa, Mereb w trakcie eskorty Aidy do pałacu rozpoznaje w niej księżniczkę swojego ludu. Aida prosi go o zachowanie jej tożsamości w sekrecie, aby nie przypłacić tego życiem ("How I Know You"). Aida robi dobre wrażenie na księżniczce Amneris imponując jej wiedzą o świecie i krawiectwie, przy czym dowiaduje je się o słabościach, które Amneris próbuje ukryć pięknymi strojami ("My Strongest Suit"). Na bankiecie faraon ogłasza, że to koniec długich podróży Radamesa, ponieważ ten poślubi jego córkę za siedem dni ("Fortune Favors the Brave (Reprise)"). Radames i Aida deklamują swoje troski oraz pragnienia, których nie mogą spełnić ("Enchantment Passing Through").
Amneris martwi się chorobą ojca-faraona i zwierza się Aidzie z którą znalazła nić porozumienia ("My Strongest Suit (Reprise)"). Tymczasem do komnaty Amneris przychodzi Radames, który próbuje znaleźć sposób na spędzenie chwili z Aidą. Nubijska księżniczka zostaje zabrana przez Mereba do obozu nubijskich niewolników, którzy wyrażają swoje oddanie księżniczce ("Dance of the Robe"). Aida prosi Radamesa o pomoc w wyzwoleniu Nubijczyków, co spotyka się z jego aprobatą przez rosnące między nimi uczucie. Radames wyznaje jej miłość i spędzają razem noc ("Elaborate Lives"), którą przerywa wieść o pojmaniu Amonasro (Amonastro), króla Nubii. Radames oddala się w popłochu, zaś Aida uspokaja swoich poddanych, że Nubia nigdy nie zginie ("The Gods Love Nubia").
Akt II.
Amneris, Radames i Aida są uwikłani w konflikt pomiędzy lojalnością i uczuciami ("A Step Too Far"); Amneris boi się, że Radames już jej nie kocha, Radames boi się swojego uczucia do Aidy, które może zakończyć jego życie, zaś Aida boi się, że zdradzi Nubijczyków kochając Radamesa. Mereb i Aida przekupują strażników, aby dostać się do celi króla Nubii. Aida rozmawia z ojcem, który nalega, aby lojalność wobec Nubii wygrała z jej uczuciami do Egipcjanina. Mereb opracowuje plan uwolnienia Amonasra (Amonastra) podczas zamieszania związanego ze ślubem Radamesa i Amneris. Aida, aby ocalić ojca i swój naród musi zdradzić ukochanego i pozwolić mu na ślub ("Easy as Life"). Tymczasem Zoser (Dżoser) odkrywa romans Radamesa i Aidy ostrzegając syna przed konsekwencjami tej miłości, czyli utracie szansy na tron. Radames sprzeciwia się ojcu oznajmiając, że nie podziela jego żądzy władzy ("Like Father, Like Son"). Zoser (Dżoser) po sprzeciwie syna bierze sprawy w swoje ręce zlecając rychłe zabójstwo Aidy swoim sługom.
W obozie nubijskim Aida otrzymuje list od Radamesa z przeprosinami za jego tchórzliwe zachowanie, gdy dowiedzieli się schwytaniu nubijskiego króla ("Radames' Letter") oraz nieokazanie jej należytego wsparcia. Słudzy Zosera (Dżosera) przybywają do obozu szukając Aidy. Jedna z nubijskich kobiet, Nehebka, oddaje swoje życie za Aidę. Poświęcenie Nehebki powoduje, że Aida jest przekonana, że musi porzucić miłość do Radamesa i ratować Nubijczykóww, ale pomimo sprzeciwu Mereba chce się pożegnać z ukochanym ("How I Know You (Reprise)"). Radames informuje Aidę, że ślub zostanie odwołany, ale ta przekonuje go, że powinien poślubić Amneris. Aida wie, że to jedyny sposób, aby umożliwić jej ojcu ucieczkę z niewoli ("Written in the Stars"). Radames zgadza się na spełnienie prośby Aidy, ale jedynie pod warunkiem, że Aida opuści Egipt na łodzi, którą on dla niej przygotuje. Amneris podsłuchuje ich rozmowę i próbuje pogodzić się z faktem, że jej zbliżające się małżeństwo będzie fikcyjne i pozbawione miłości ("I Know the Truth").
Wiadomość o ucieczce króla Nubii z więzienia przerywa ślub Amneris i Radamesa. Radames biegnie nad brzeg Nilu, gdzie widzi Aidę wchodzącą na łódź razem z Amonasrem (Amonastrem). Tak dowiaduje się o jej prawdziwej tożsamości. Pomimo jego złości Aida zapewnia go, że jej miłość do niego była prawdziwa. Po przybyciu strażników, w walce z Zoserem (Dżoserem) ranny zostaje Mereb, zaś Radames odcina linę i umożliwia ucieczkę Amonasrowi (Amonastrowi). Aida zostaje z Radamesem i Merebem, który umiera w jej objęciach. Radames i Aida zostają aresztowani za zdradę. Podczas procesu faraon ogłasza schwytanie Zosera (Dżosera) i skazuje Radamesa oraz Aidę na śmierć. Ameris przekonuje go, że to ona wkrótce zostanie faraonem przyznając, że wie o jego zbliżającej się śmierci i że to ona powinna wydać wyrok. Ameris decyduje, że Radames i Aida zostaną pochowani żywcem, ale w jednym grobowcu, pozwalając im umrzeć wspólnie i w końcu być razem na zawsze. W obliczu śmierci Aida szuka pocieszenia u Radamesa, gdy zaczyna brakować im światła i powietrza ("Elaborate Lives (Reprise)"). Przyrzekają sobie, że odnajdą się w kolejnych wcieleniach, nawet jeśli zajmie im to setki lat.
Akcja powraca na muzealną wystawę starożytnego Egiptu, gdzie posąg kobiety-faraon Amneris ujawnia, że „śmierć kochanków dała początek pokojowi” między Egiptem a Nubią. Obserwuje ona kobietę i mężczyznę, którzy odnajdują się w tłumie innych turystów i przyciągają się wzajemnie wzrokiem. Te postacie to nowe wcielenia Aidy i Radamesa, którzy w końcu odnaleźli się i mają szansę na nowy początek ("Every Story is a Love Story (Reprise)").
Lista utworów.
Utwory w wersji angielskiej.
Źródło:
Produkcje na świecie.
Produkcja polska.
Musical zadebiutował w Polsce na deskach Teatru Muzycznego „Roma” w Warszawie jako dziewiętnasta premiera musicalowa Dużej Sceny teatru. Spektakl w reżyserii Wojciecha Kępczyńskiego i przekładzie scenariusza autorstwa Michała Wojnarowskiego otrzymał prawa do produkcji musicalu "non replica", czyli z prawami do zmian w inscenizacji względem oryginału. W spektaklu występował 40-osoby zespół aktorów, wokalistów i tancerzy. Dyrygentem i kierownikiem muzycznym spektaklu został Jakub Lubowicz, drugim reżyserem Sebastian Gonciarz, choreografem Agnieszka Brańska, zaś za scenografię odpowiadał Mariusz Napierała. Kostiumy przygotowała Dorota Kołodyńska. W scenografii po raz trzeci w historii TM Roma wykorzystano ekrany led. Polska prapremiera musicalu miała miejsce 26 października 2019 roku. W dniu premiery w główne role wcielili się: Anastazja Simińskia (Aida), Marcin Franc (Radames), Zofia Nowakowska (Amneris) Jan Bzdawka (Dżoser), Michał Piprowski (Mereb), Katarzyna Kanabus (Nehebka), Wojciech Paszkowski (Faraon) i Krzysztof Cybiński (Amonastro).
Wystawianie musicalu w TM Roma zostało przerwane ze względu na pandemię koronawirusa, ostatnie przedstawienie przed przerwą miało miejsce 11 marca 2020 roku. Spektakl powrócił na afisz we wrześniu 2020 roku i był grany z przerwami przez kolejne dwa sezony z ostatnim spektaklem zaplanowanym na 29 stycznia 2023 roku.
W obsadzie musicalu „Aida” w Teatrze Muzycznym „Roma” występowali:
Inne produkcje.
Musical został wystawiony przez wiele teatrów na całym świecie. Pierwszą zagraniczną produkcją była holenderska wersja Aidy do której przygotowywano się od marca 2001 roku, zaś premiera miała miejsce 21 października 2001 roku.

</doc>
<doc id="5367577" url="https://pl.wikipedia.org/wiki?curid=5367577" title="Moszny (obwód homelski)">
Moszny (obwód homelski)



</doc>
<doc id="5367578" url="https://pl.wikipedia.org/wiki?curid=5367578" title="Stramiec">
Stramiec



</doc>
<doc id="5367579" url="https://pl.wikipedia.org/wiki?curid=5367579" title="Franciska Rosenkilde">
Franciska Rosenkilde

Franciska Rosenkilde (ur. 19 marca 1976) – duńska polityk i samorządowiec, posłanka do Folketingetu, od 2021 przewodnicząca Alternatywy.
Życiorys.
W 2010 uzyskała licencjat z nauk o zdrowiu i żywieniu w Professionshøjskolen Metropol, w 2015 ukończyła studia z geografii na Uniwersytecie Kopenhaskim. Pracowała m.in. w gastronomii.
Zaangażowała się w działalność polityczną w ramach Alternatywy. W 2017 została radną zgromadzenia miejskiego Kopenhagi, a w 2018 wiceburmistrzem do spraw kultury i wypoczynku. W lutym 2021 w okresie kryzysu wewnątrz ugrupowania została wybrana na nową przewodniczącą Alternatywy. W 2022 kierowana przez nią formacja wprowadziła 6 posłów do Folketingetu, Franciska Rosenkilde uzyskała wówczas mandat deputowanej.

</doc>
<doc id="5367580" url="https://pl.wikipedia.org/wiki?curid=5367580" title="Studzieniec (rejon wilejski)">
Studzieniec (rejon wilejski)

Studzieniec (; ) – wieś na Białorusi, w obwodzie mińskim, w rejonie wilejskim, w sielsowiecie Chocieńczyce.
Historia.
W czasach zaborów wieś włościańska w powiecie wilejskim, w guberni wileńskiej Imperium Rosyjskiego. W 1866 w 4 domach zamieszkiwały 42 osoby.
W latach 1921–1945 wieś leżała w Polsce, w województwie wileńskim, w powiecie wilejskim, w gminie Chocieńczyce.
Według Powszechnego Spisu Ludności z 1921 roku zamieszkiwały tu 84 osoby, 1 była wyznania rzymskokatolickiego a 83 prawosławnego. Jednocześnie wszyscy mieszkańcy zadeklarowali białoruską przynależność narodową. Było tu 11 budynków mieszkalnych. W 1931 w 19 domach zamieszkiwało 91 osób.
Wierni należeli do parafii rzymskokatolickiej i prawosławnej w Ilji. Miejscowość podlegała pod Sąd Grodzki w Ilji i Okręgowy w Wilnie; właściwy urząd pocztowy mieścił się w Chocieńczycach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5367582" url="https://pl.wikipedia.org/wiki?curid=5367582" title="Jesús de Monasterio">
Jesús de Monasterio

Jesús de Monasterio (ur. 21 marca 1836 w Potes, zm. 28 września 1903 tamże) – hiszpański kompozytor i skrzypek.
Życiorys.
Był cudownym dzieckiem. Lekcje gry na skrzypcach pobierał od swojego ojca. W 1843 roku wystąpił przed królową Izabelą II, która objęła go mecenatem. Po serii koncertów w Hiszpanii wyjechał w 1851 roku do Brukseli, gdzie podjął studia w tamtejszym konserwatorium u Charles’a Auguste’a de Bériota. Po powrocie do Hiszpanii w 1854 roku otrzymał honorowy tytuł skrzypka orkiestry królewskiej. Od 1857 roku uczył gry na skrzypcach w konserwatorium w Madrycie, od 1894 do 1897 roku był dyrektorem tej uczelni. Aktywnie uczestniczył w życiu muzycznym Madrytu jako dyrygent i organizator koncertów. W latach 1869–1876 dyrygował Sociedad de conciertos. Propagował muzykę instrumentalną w zdominowanej ówcześnie przez włoską operę i rodzimą zarzuelę Hiszpanii.
Skomponował liczne utwory instrumentalne, z których wielką popularność zdobyła sobie kompozycja "Adiós a la Alhambra" na skrzypce i fortepian.

</doc>
<doc id="5367587" url="https://pl.wikipedia.org/wiki?curid=5367587" title="Mosznie">
Mosznie



</doc>
<doc id="5367593" url="https://pl.wikipedia.org/wiki?curid=5367593" title="Lista członków zespołu muzycznego Kult">
Lista członków zespołu muzycznego Kult



</doc>
<doc id="5367605" url="https://pl.wikipedia.org/wiki?curid=5367605" title="Qasr al-Farid">
Qasr al-Farid



</doc>
<doc id="5367610" url="https://pl.wikipedia.org/wiki?curid=5367610" title="Al-Kasr al-Farid">
Al-Kasr al-Farid



</doc>
<doc id="5367615" url="https://pl.wikipedia.org/wiki?curid=5367615" title="Suchinki">
Suchinki

Suchinki – dawny folwark. Tereny, na których leżał, znajdują się obecnie na Białorusi, w obwodzie mińskim, w rejonie wilejskim, w sielsowiecie Chocieńczyce.
Historia.
W czasach zaborów folwark w gminie Chocieńczyce, w powiecie wilejskim, w guberni wileńskiej Imperium Rosyjskiego.
W latach 1921–1945 folwark leżał w Polsce, w województwie wileńskim, w powiecie wilejskim, w gminie Chocieńczyce.
Powszechny Spis Ludności z 1921 roku nie podał danych dotyczących miejscowości. W 1931 w 1 domu zamieszkiwało 15 osób.
Wierni należeli do parafii rzymskokatolickiej w Ilji i parafii prawosławnej w Chocieńczycach. Miejscowość podlegała pod Sąd Grodzki w Ilji i Okręgowy w Wilnie; właściwy urząd pocztowy mieścił się w Chocieńczycach.
W 1922 roku umiejscowiona była tu placówka 30 batalionu Straży Granicznej.

</doc>
<doc id="5367624" url="https://pl.wikipedia.org/wiki?curid=5367624" title="Księstwo kozielskie">
Księstwo kozielskie

Księstwo kozielskie (cz. "Kozelské knížectví", niem. "Herzogtum Cosel") – księstwo śląskie wchodzące w skład księstwa bytomskiego.
Historia.
W 1281 zmarł Władysław opolski. W wyniku podziału spadku Księstwo opolskie z Bytomiem i Koźlem przypadło w schedzie Bolkowi i Kazimierzowi jako współksiążętom. W 1284 Bolko i Kazimierz dokonali podziału księstwa: Kazimierz został samodzielnym księciem na Bytomiu, Koźlu i Toszku jako książę bytomski. W 1303 r. Kazimierz zdecydował się wydzielić swoim dorastającym synom własne dzielnice - starszy Bolesław otrzymał wówczas Toszek, zaś młodszy Władysław Koźle, w którym objął samodzielne rządy w 1312 r. W 1316 r. w nieznanych bliżej okolicznościach książę kozielski Władysław pozbawił Siemowita władzy nad Bytomiem. W 1334 roku Władysław zastawił księstwo kozielskie za 4000 hrywien srebra księciu Leszkowi raciborskiemu. Po bezpotomnej śmierci księcia Leszka księstwo kozielskie wróciło do Władysława, który w 1337 podarował je najstarszemu synowi Kazimierzowi, który zmarł już w 1342 roku. Drugi syn Władysława, Bolesław bytomski, po śmierci ojca ok 1352 r. przejął władzę w obu księstwach. Bolesław władał Bytomiem do swojej śmierci, tj. do 1354/1355, kiedy na mocy umowy zawartej jeszcze za życia ojca Władysława księstwo bytomsko-kozielskie przypadło w schedzie najbliższym krewnym, tj. księciu oleśnickiemu Konradowi I oleśnickiemu oraz księciu cieszyńskiemu Przemysławowi I. Faktyczny podział księstwa nastąpił po długich sporach dopiero w 1369 r. (wcześniej Bytom stanowił oprawę wdowią księżnej Małgorzaty). Odtąd księstwo kozielskie stanowiło dziedziczną domenę książąt oleśnickich, a księstwo bytomskie stanowiło dobro wspólnej ręki książąt oleśnickich i książąt cieszyńskich.
W 1489 r. księstwo kozielskie podbił król węgierski Maciej Korwin, mając zamiar włączyć je do władztwa, którym miał rządzić jego naturalny syn Jan. Po śmierci króla Macieja księstwo wróciło do prawowitego właściciela, czyli Konrada X. W 1492 r. wymarła oleśnicka gałąź rodu Piastów i księstwo włączono do czeskiej domeny królewskiej. Władysław II Jagiellończyk sprzedał lenno Janowi II Dobremu, który w 1509 roku zjednoczył je z księstwem opolskim. W 1532 Jan II zmarł, a księstwo kozielskie ponownie stało się własnością państwa czeskiego.

</doc>
<doc id="5367640" url="https://pl.wikipedia.org/wiki?curid=5367640" title="Helena Świtalska">
Helena Świtalska

Helena Świtalska (ur. 16 kwietnia 1886 w Kętrzynie, zm. 1945 na Syberii) – doktor matematyki, nauczycielka matematyki, fizyki, pedagogiki i geografii w szkołach średnich w Braniewie: w Elisabethschule oraz w gimnazjum, działaczka społeczna.
Życiorys.
Helena Świtalska urodziła się 16 kwietnia 1886 w Kętrzynie w rodzinie nauczyciela Marcina Świtalskiego i jego żony Elżbiety. Ojciec był nauczycielem matematyki i fizyki, później też lektorem języka polskiego w szkołach średnich. Rodzina przyjechała do Prus Wschodnich, gdy Marcin Świtalski został dekretem ministerstwa przeniesiony z Wielkopolski do Królewskiego Gimnazjum w Kętrzynie, w którym pracował przez następne 10 lat (1880–1890). Tam przyszła na świat Helena, jako drugie dziecko w rodzinie, pierwszym był syn Władysław, późniejszy ksiądz i rektor Państwowej Akademii w Braniewie. W 1890 rodzina z dwójką dzieci przeprowadziła się do Braniewa, gdyż ojciec został otrzymał tam posadę nauczyciela matematyki i fizyki w gimnazjum, a z chwilą utworzenia lektoratu języka polskiego w seminarium duchownym "Liceum Hosianum", został również w nim mianowany etatowym wykładowcą.
W 1906 Helena ukończyła w Braniewie szkołę żeńską Elisabethschule. Następnie, za namową dyrektor liceum Elisabeth Schröter, rozpoczęła studia na Uniwersytecie Albrechta w Królewcu, które ukończyła w 1919 roku, zdając nauczycielski egzamin państwowy. W tym samym roku została zatrudniona w Elisabethschule w Braniewie na cały etat.
Około 1920 zdała drugi państwowy egzamin nauczycielski w Olsztynie, ale najważniejszym osiągnięciem naukowym w jej karierze była obrona rozprawy doktorskiej z matematyki (dziedzina geometria różniczkowa) napisanej na Uniwersytecie w Królewcu pod kierunkiem prof. Franza Meyera pt. "Ein Betrag zur Theorie der Strahlensysteme" (Przyczynek do teorii systemów promieniowania). Praca została obroniona z wyróżnieniem ("summa cum lauda") 30 grudnia 1922 roku.
W szkole żeńskiej nauczała matematyki, fizyki, pedagogiki i przyrody. Przez uczniów ceniona była bardzo za pomoc i życzliwość. Była tu pierwszą kobietą w gronie pedagogicznym, która uzyskała prawo jazdy. Przez krótki tylko okres dane jej było cieszyć się z posiadania czarnego mercedesa, gdyż wkrótce, po przejęciu rządów przez narodowych socjalistów w III Rzeszy, wprowadzono ograniczenia do posiadania samochodów dla osób cywilnych, gdyż władza wykorzystywała pojazdy silnikowe jako instrument prowadzonej propagandy. Odtąd już przez cały czas pracy pedagogicznej, tj. do stycznia 1945 roku, będzie musiała pokonywać 10-kilometrową trasę z Fromborka do szkół w Braniewie i z powrotem pociągiem kolei nadzalewowej. Gdy pociąg nie przyjeżdżał na czas, co nie było rzadkie, spóźnienie pani profesor do szkoły dawało zarazem alibi dla grona uczniów dojeżdżających razem z nią.
Do 1933 roku Helena Świtalska zamieszkiwała w Braniewie, najpierw razem z rodzicami, później, gdy zmarli, z bratem w wynajmowanym mieszkaniu w centrum miasta przy Langgasse 13 (współcześnie ul. Gdańska). Gdy miała zaledwie 15 lat, zmarła jej matka Elżbieta (1849–1904), odtąd na Helenę spadł ciężar wypełniania wszystkich domowych obowiązków. Gdy w 1929 umiera jej ojciec, pełni obowiązki domowe dla brata, wówczas już ks. profesora Akademii Państwowej w Braniewie. W 1932 roku ks. Władysław Świtalski zostaje mianowany kanonikiem kapituły we Fromborku. Wówczas zostaje mu przydzielona kanonia pw. św. Stanisława na Wzgórzu Katedralnym we Fromborku, położona tuż przy potężnym 30-metrowym monumencie Mikołaja Kopernika. Tam do dużo lepszych warunków mieszkaniowych w 1933 przeprowadza się wraz z bratem księdzem. Helena we Fromborku, podobnie jak w Braniewie, utrzymuje kontakty naukowe i towarzyskie z wieloma uczonymi, mieszkańcami Wzgórza Katedralnego, a ich mieszkanie i ogród służą często jako miejsce opieki dla starych i schorowanych profesorów nauczycieli braniewskich szkół, m.in. opiekuje się Hermannen Hefele, który ostatnie dni życia spędza u nich w kanonii.
8 lutego 1945 Frombork zostaje zdobyty przez Armię Czerwoną. Helena Świtalska została w tym dniu wraz z innymi kobietami umieszczona w kościele ewangelickim (współcześnie katolicki kościół św. Wojciecha) z przeznaczeniem do wywózki w głąb Związku Radzieckiego. Następnego dnia rano ks. Świtalski zaniepokojony zniknięciem siostry, wyszedł na jej poszukiwania. Jednak pilnujący kobiet w kościele żołnierz radziecki nie dopuścił do spotkania, toteż ksiądz zawrócił na Wzgórze. W drodze powrotnej napotkał młodego żołnierza rosyjskiego, który go zatrzymał. Po wypowiedzeniu słów, że jest księdzem, został zastrzelony przez czerwonoarmistę. Helenę Świtalską spotkał wkrótce równie okrutny los. Została wywieziona wraz z innymi mieszkankami miasta za Ural na Syberię, gdzie jeszcze w tym samym roku zginęła. Według relacji naocznych świadków mężnie do końca wspierała innych pomocą i opieką, tak jak zresztą czyniła to przez całe swoje życie.
Helena Świtalska nigdy się nie ożeniła i nie miała dzieci.

</doc>
<doc id="5367650" url="https://pl.wikipedia.org/wiki?curid=5367650" title="Korwety typu Contraamiral Eustațiu Sebastian">
Korwety typu Contraamiral Eustațiu Sebastian

Korwety typu Contraamiral Eustațiu Sebastian (w kodzie NATO "Tetal-II, Modified Tetal") – seria dwóch korwet marynarki wojennej Rumunii, zbudowanych w Rumunii pod koniec XX wieku. Klasyfikowane także jako lekkie fregaty.
Historia.
Faktycznie rządzący Rumuńską Republiką Ludową komunistyczny dyktator Nicolae Ceaușescu dążył do możliwie dużej samodzielności kraju w ramach bloku wschodniego i rozwijania jego przemysłu, co przejawiało się w uruchomieniu w latach 70. programu budowy okrętów własnych projektów zamiast kupowania ich od ZSRR. Okręty wyposażane były jednak nadal w radzieckie, na ogół mało nowoczesne systemy uzbrojenia i elektroniki, w braku możliwości opracowania ich samemu ani uzyskania z innych państw. W 1979 roku rozpoczęto budowę w Rumunii serii lekkich fregat do zwalczania okrętów podwodnych typu "Amiral Petre Bărbuneanu", określonego w kodzie NATO jako "Tetal". Ich uzbrojenie składało się tylko z artylerii, torped i rakietowych bomb głębinowych, natomiast ich możliwości w zakresie walki z okrętami podwodnymi ograniczał brak śmigłowca pokładowego. Planowano budowę ośmiu okrętów, lecz ograniczono serię do czterech, oddanych do służby do 1987 roku, na korzyść opracowania ulepszonego typu. Przy zachowaniu podobnego kadłuba i takiego samego układu napędowego, przeprojektowano całkowicie nadbudówki i zastosowano nowsze systemy uzbrojenia. Najistotniejszą zmianą było wyposażenie w lądowisko dla śmigłowca IAR-316B (licencyjny francuski Aérospatiale Alouette III). W kodzie NATO nowe okręty nazwano zmodyfikowany "Tetal" ("Modified Tetal"), rzadziej "Tetal II". Podobnie jak poprzednie, okręty budowano w stoczni w Mangalii.
Stępkę pod budowę prototypowego okrętu „Contraamiral Eustațiu Sebastian” (w skrócie „CAm. Sebastian”) położono w 1987 roku. Okręt wodowano 1 stycznia 1988 roku. Wcielono go do służby pod koniec 1989 roku (publikacje podają 7 października, 30 lub 31 grudnia). Drugi okręt „Contraamiral Horia Macellariu” wodowano w 1992 roku, lecz budowę wstrzymano w latach 1993-94 w związku z kryzysem ekonomicznym, po czym wszedł on do służby 29 września 1997 roku. Określano je jako fregaty, lecz ostatecznie przeklasyfikowano na korwety.
Opis.
Opis ogólny i architektura.
Okręty mają kadłub gładkopokładowy, z niewielkim wzniosem pokładu w kierunku dziobu. Dziobnica jest prosta o umiarkowanym wychyleniu; dziób silnie się rozchyla ku górze, z zaokrąglonym zakończeniem pokładu. Na pokładzie dziobowym umieszczona jest wieża armaty AK-176. Za nią, całe śródokręcie zajmuje nadbudowa, której ściany stanowią przedłużenie burt. Na jej przedniej części umieszczone są wyrzutnie rakietowych bomb głębinowych, a dalej nadbudowa wznosi się na wysokość drugiej kondygnacji i stanowi podstawę nadbudówki dziobowej z oszklonym pomostem dowodzenia. Za nadbudówką znajduje się pojedynczy maszt kratownicowy, a dalej, w rufowej części śródokręcia szeroki niski komin o prostokątnym przekroju, który służy do odprowadzania spalin z silników. Zastosowanie komina oraz forma nadbudowy zdecydowanie odróżnia okręty od wcześniejszych korwet typu "Tetal", które miały klasyczne wąskie piętrowe nadbudówki i wyloty spalin w burtach. Po bokach komina na pokładzie górnym umieszczone są obrotowe wyrzutnie torpedowe, w wycięciach nadbudowy. Cały pokład rufowy, prostokątny w obrysie z góry, sięgający na około ¼ długości okrętu, zajmuje lądowisko dla śmigłowca i urządzenia cumownicze w skrajnej rufowej części. Rufa jest pawężowa.
W literaturze spotyka się różne dane co do wyporności, natomiast marynarka rumuńska podaje wyporność pełną 1385 ton. Długość całkowita wynosi 92,34 m, szerokość 11,41 m, a zanurzenie 3,16 m.
Załoga okrętów obejmuje według marynarki 91 osób (w literaturze spotyka się wartości 77–85 ludzi)
Uzbrojenie.
Uzbrojenie artyleryjskie składa się z automatycznej armaty uniwersalnej kalibru 76,2 mm AK-176 w wieży na pokładzie dziobowym. Szybkostrzelność wynosi do 120 strz./min, masa pocisku 6,8 kg. Zestaw obrony bezpośredniej tworzą dwa sześciolufowe działka plot. 30 mm AK-630M. Uzupełniają je dwa sześciolufowe działka plot. 30 mm AK-306. Działka są umieszczone parami po obu stronach masztu i po obu stronach komina. Ogniem artylerii kieruje radar Wympieł.
Broń podwodną stanowią dwie dwururowe obrotowe wyrzutnie torpedowe DTA-53-1124 kalibru 533 mm, umieszczone na burtach w wycięciach nadbudowy. Służą one do odpalania torped przeciw okrętom nawodnym 53-65K, których okręt przenosi cztery. Publikacje nie podają, czy mogą być wystrzeliwane torpedy przeciw okrętom podwodnym. Strzelaniem torpedowym kieruje radziecki system Buria.
Do zwalczania okrętów podwodnych służą dwie dwunastoprowadnicowe wyrzutnie rakietowych bomb głębinowych RBU-6000, o donośności do 6000 m, umieszczone na nadbudowie dziobowej przed sterówką. Fregaty przenoszą zapas 64 rakietowych bomb głębinowych RGB-60.
Możliwości zwalczania okrętów podwodnych zwiększa możliwość bazowania śmigłowca IAR-316B, z lądowiskiem na rufie. Okręty nie posiadają jednak hangaru i są przystosowane jedynie do czasowego bazowania na nich śmigłowca.
Sensory i wyposażenie.
Wyposażenie radioelektroniczne składało się z systemów produkcji radzieckiej, dość starych już w chwili wejścia do służby. Stanowi je przede wszystkim radar dozoru ogólnego MR-302. Jego maksymalny zasięg określany jest na 98 km w stosunku do celów powietrznych i 30 km w stosunku do okrętów. Antena umieszczona była na maszcie. Okręty wyposażone były też w radar artyleryjski Wympieł. Do celów nawigacyjnych służył radar Najada.
Do wykrywania okrętów podwodnych służyła stacja hydrolokacyjna średniej częstotliwości MG-322 z anteną w opływce podkilowej. Wyposażenie stanowił ponadto system rozpoznania radiotechnicznego SM-2 (w kodzie NATO "Watch Dog"), dwie wyrzutnie celów pozornych PK-16 oraz system identyfikacji swój-obcy.
Napęd.
Napęd stanowią cztery silniki wysokoprężne 61D produkcji radzieckiej, o mocy po 3285 KM (łącznie 13 140 KM). Silniki napędzają cztery śruby, w tym zewnętrzne o zmiennym skoku, a środkowe o stałym. Siłownię zachowano z poprzedniego typu korwet, w którym silniki umieszczone w przedniej maszynowni napędzają zewnętrzne śruby, a w tylnej – wewnętrzne. Takie rozwiązanie napędu, z silnikami napędzającymi osobne śruby, nie było optymalne, lecz zostało wymuszone zapewne z uwagi na dostępność silników przy braku odpowiednich przekładni.
Napęd zapewnia osiąganie prędkości maksymalnej 23,4 węzłów. Prędkość ekonomiczna to 19 węzłów. Zasięg pływania z prędkością 11 węzłów wynosi 1100 mil morskich.

</doc>
<doc id="5367653" url="https://pl.wikipedia.org/wiki?curid=5367653" title="Fregaty typu Tetal-II">
Fregaty typu Tetal-II



</doc>
<doc id="5367664" url="https://pl.wikipedia.org/wiki?curid=5367664" title="Paul Donald Maclean">
Paul Donald Maclean

Paul Donald MacLean (ur. 1 maja 1913 w Nowym Jorku, zm. 26 grudnia 2007 w Potomac) – amerykański lekarz i neurobiolog. Opracował słynną ewolucyjną teorię „trójjedynego mózgu”. Koncepcja ta zakłada istnienie trzech części mózgu: Mózg gadzi ("reptilian brain"), mózg ssaczy ("mammalian brain") i kora mózgowa ("neocortex").

</doc>
<doc id="5367671" url="https://pl.wikipedia.org/wiki?curid=5367671" title="Władysław Lachowicz">
Władysław Lachowicz

Władysław Lachowicz (ur. 6 lipca 1910 prawdopodobnie w Wilnie, zm. 1993) – dziennikarz sportowy związany z „Głosem Robotniczym”
Życiorys.
Lachowicz pochodził z Wilna. W latach 1945–1946 współpracował z katowickim „Sportem” i łódzkim „Sportowcem Ilustrowanym”. W latach 1946–1948 był dziennikarzem „Kuriera Popularnego”, a następnie „Dziennika Łódzkiego” (1949–1952). Od 1952 był redaktorem „Głosu Robotniczego”, ponadto współpracował z „Przeglądem Sportowym” i „Expressem Ilustrowanym”. Był twórcą szkółki piłkarskiej ŁKS Łódź. Poszukiwał młodych piłkarzy zamieszczając ogłoszenia o naborze, w ten sposób odkrywając talent Marka Dziuby, którego był pierwszym trenerem. Był prezesem Klubu Dziennikarzy Sportowych w Łodzi (1962).
Pochowany na Starym Cmentarzu w Łodzi w części rzymskokatolickiej (kw. 42 przy ogrodzeniu, rz. 1, gr. 15).

</doc>
<doc id="5367673" url="https://pl.wikipedia.org/wiki?curid=5367673" title="Ahto Levi">
Ahto Levi

Ahto Levi, właśc. Levi Lippu (ur. 18 czerwca 1931 w Kuressaare, zm. 20 stycznia 2006 w Moskwie) — estoński pisarz tworzący w języku rosyjskim.
Życiorys.
Uczył się w szkołach podstawowych w Kaali i Kuressaare w latach 1938–1944. W 1944 trafił do Niemiec (przebywał m.in. we Flensburgu i Augsburgu). W latach 1944–1945 służył w służbie pomocniczej Luftwaffe. Został uwięziony w Brandenburgii. Powrócił do Estonii w 1947 roku.
W latach 1948–1963 był więziony w łagrach (m.in. w Tomsku, Kałudze i Kirowogradzie), z których wielokrotnie uciekał. 
Po zwolnieniu zamieszkał w Mołdawii. 
W latach 1965–1967 współpracował z wyprawami geologicznymi w Karpatach. W latach 1967–1968 pracował jako rybak na Sachalinie.
W 1968 rozpoczął działalność literacką w Moskwie. 
Pod koniec życia Levi mieszkał w Tartu i Moskwie. 
Twórczość.
W 1968 wydał napisaną w łagrze autobiograficzną powieść w języku rosyjskim „Notatnik Szarego Wilka”, która ukazała się w tym samym roku również w języku estońskim, a następnie także i w innych (łącznie w 16) językach. Na jej podstawie w 1971 roku w wytwórni Mosfilm nakręcono film pod tytułem „Powrót do życia” („Возвращение к жизни”). W 1973 wydał jej kontynuację zatytułowaną „Uśmiech fortuny”.
Kolejne powieści to „Nie uciekniesz przed własnym cieniem” (1979) oraz dotycząca Tartu „Посредине пути” / „Poolel teel” („W połowie drogi”; 1988). Wydana w tym samym roku powieść „Такой смешной Король” / „Niisugune naljakas kuningas” („Taki zabawny król”) opowiada o dzieciństwie pisarza.

</doc>
<doc id="5367676" url="https://pl.wikipedia.org/wiki?curid=5367676" title="Gilbert Delahaye">
Gilbert Delahaye

Gilbert Delahaye (ur. 19 marca 1923, zm. 6 grudnia 1997) – belgijski pisarz. Autor literatury dziecięcej i młodzieżowej oraz poezji.
Jego ojciec był Belgiem, a matka Francuzką z Normandii. W 1926 jego rodzina przeniosła się do Dunkierki. W 1937 przeniósł się z ojcem do Tournai.
Po ukończeniu studiów w Instytucie Saint-Luc w Tournai dołączył do Casterman Editions w 1944 jako typograf.
W 1953 roku przy współudziale ilustratora Marcela Marliera stworzył postać "Martynki" (oryg. "Martine"). Cykl wydawany był po francusku od 1954 roku przez wydawnictwo Casterman. Seria liczyła 60 książek, które zostały przetłumaczone na wiele różnych języków. Sprzedała się w około 100 milionach egzemplarzy i jest jedną z najlepiej sprzedających się serii książek.
Aż do śmierci w 1997 roku Gilbert Delahaye co roku pisał nową przygodę dla swojej bohaterki. Po śmierci pisarza opowiadania pisał syn Marcela Marliera, Jean-Louis. Seria skończyła się śmiercią jej projektanta.
Gilbert Delahaye znany był również z twórczości poetyckiej. W 1985 roku zdobył nagrody Préverta.

</doc>
<doc id="5367677" url="https://pl.wikipedia.org/wiki?curid=5367677" title="Romantic Killer">
Romantic Killer

 – manga autorstwa Wataru Momose, publikowana na łamach magazynu internetowego „Shōnen Jump+” wydawnictwa Shūeisha od lipca 2019 do czerwca 2020. Na jej podstawie studio DOMERICA wyprodukowało serial anime, który został wydany na platformie Netflix w październiku 2022.
Fabuła.
Pewnego przed Anzu Hoshino, aromantyczną uczennicą liceum, pojawia się czarodziej imieniem Riri, który twierdzi, że został wysłany, aby pomóc jej w doświadczeniu prawdziwego romansu. Kiedy jednak Anzu odrzuca pomoc twierdząc, że nie jest zainteresowana romansami, Riri konfiskuje jej „trzy podstawowe potrzeby” i aranżuje serię wydarzeń, aby Anzu przytrafiały się sytuacje przypominające te z gier otome. Otoczona przez przystojnych mężczyzn, Anzu postanawia nie dać za wygraną i za wszelką cenę unikać wszystkich możliwych sytuacji romantycznych, byle tylko się nie zakochać.
Manga.
Seria ukazywała się w magazynie internetowym „Shōnen Jump+” wydawnictwa Shūeisha od 30 lipca 2019 do 2 czerwca 2020.
Anime.
W sierpniu 2022 roku magazyn „Shōnen Jump+” podał do wiadomości, że na podstawie mangi powstanie seria ONA. Anime zostało wyprodukowane przez studio DOMERICA i wyreżyserowane przez Kazuyę Ichikawę. Scenariusz napisały Sayuri Ōba i Hiroko Fukuda, postacie zaprojektowała Arisa Matsūra, a muzykę skomponowali Ryō Kawasaki i Tomoyuki Kono. Serial został wydany 27 października 2022 na platformie Netflix. Motywem otwierającym jest „ROMA☆KiRA” autorstwa Yuriki, zaś kończącym „Romantic Love ~Renai Shimasen ka?☆~” w wykonaniu Mikako Komatsu.
Odbiór.
W 2020 roku seria zajęła 12. miejsce w konkursie Next Manga Award w kategorii manga internetowa.

</doc>
<doc id="5367682" url="https://pl.wikipedia.org/wiki?curid=5367682" title="Michał Żelisławski">
Michał Żelisławski

Michał Żelisławski (zm. 1546) – polski szlachcic, starosta, podkomorzy, chorąży.
Życiorys.
Michał Żelisławski pełnił funkcje podkomorzego malborskiego (1517–1532), podkomorzego chełmińskiego (1532–1546), a także podkomorzego pomorskiego. Był też starostą gniewskim (1504–1517), starostą międzyłęskim (1509–1539), starostą Nowskim (1522–1526).
Michał Żelisławski był zięciem wojewody Pomorskiego Mikołaja Szpota i ojcem biskupa Chełmińskiego Stanisława Żelisławskiego.

</doc>
<doc id="5367683" url="https://pl.wikipedia.org/wiki?curid=5367683" title="Ignacy Romanowski">
Ignacy Romanowski

Ignacy Gustaw Romanowski, także Gustaw Romanowski (ur. 1 lutego 1940 w Wilnie) – dziennikarz, publicysta, redaktor naczelny „Głosu Porannego” (1990–1992) i „Kroniki Miasta Łodzi” (2003–2018).
Życiorys.
Romanowski w okresie PRLu pracował jako dziennikarz w „Głosie Robotniczym”, gdzie pełnił funkcję zastępcy kierownika działu kultury. W 1982 został zwolniony z czasopisma oraz wydalony z Polskiej Zjednoczonej Partii Robotniczej, za podważanie partii i jej roli w pracy dziennikarskiej. W konsekwencji również w latach 1983–1986 otrzymał zakaz wyjazdów do krajów kapitalistycznych i Jugosławii. Od ogłoszenia stanu wojennego w Polsce do stycznia 1982 redagował czasopismo „Łódzka Grupa Informacyjna”. Działał także w „Solidarności”, publikował w „Solidarności Ziemi Łódzkiej” i „Głosie Łodzi”, który kolportował.
Od 1982 tworzył raporty dla Komitetu Helsińskiego oraz jako prawnik charytatywnie pomagał represjonowanym pisać pozwy i pisma procesowe do sądów. W latach 1986–1988 był redaktorem miesięcznika „Droga”. W latach 1990–1992 był redaktorem naczelnym „Głosu Porannego”. W latach 2003–2018 był redaktorem naczelnym „Kroniki Miasta Łodzi”. Redakcja, którą kierował w 2012 za całokształt dotychczasowych osiągnięć otrzymała nagrodę „Superekslibris” oraz „Citta Nostrá” za konsekwentne realizowanie idei czasopisma miejskiego przyznawaną przez Fundacje Regionów Europejskich we Włoszech. Romanowski należy do Stowarzyszenia Dziennikarzy Polskich, Międzynarodowego Stowarzyszenia Krytyków Sztuki, Stowarzyszenia Historyków Sztuki oraz jest członkiem i założycielem Klubu Inteligencji Katolickiej w Łodzi.

</doc>
<doc id="5367695" url="https://pl.wikipedia.org/wiki?curid=5367695" title="Obrowo (rejon janowski)">
Obrowo (rejon janowski)

Obrowo (, "Abrowa"; , "Obrowo") – wieś na Białorusi, w obwodzie brzeskim, w rejonie janowskim, w sielsowiecie Brodnica.
W pobliżu znajduje się Rezerwat Biologiczny „Obrów”.
Historia.
Dawniej wieś i folwark. W XIX i w początkach XX w. położone były w Rosji, w guberni mińskiej, w powiecie pińskim. Były wówczas własnością Pusłowskich.
W dwudziestoleciu międzywojennym leżały w Polsce, w województwie poleskim, w powiecie pińskim, w gminie Brodnica. W 1921 wieś liczyła 138 mieszkańców, zamieszkałych w 29 budynkach. Wszyscy oni byli Białorusinami wyznania prawosławnego. Folwark liczył 22 mieszkańców, zamieszkałych w 2 budynkach, w tym 12 Białorusinów i 10 Polaków. 12 mieszkańców było wyznania prawosławnego i 10 rzymskokatolickiego.
W II Rzeczypospolitej na polach pomiędzy wsią a folwarkiem powstała osada wojskowa Strażnica Kresowa (także Strażnica Polska), obecnie nieistniejąca.
Po II wojnie światowej w granicach Związku Radzieckiego. Od 1991 w niepodległej Białorusi.

</doc>
<doc id="5367696" url="https://pl.wikipedia.org/wiki?curid=5367696" title="Rusłan Kuang">
Rusłan Kuang

Rusłan Tien Kuang (, , ur. 25 października 1985 w Widyniu) – bułgarski piłkarz wietnamskiego pochodzenia, występujący na pozycji prawego obrońcy. W swojej karierze grał w Bdinie Widin, Botewie Wraca, Łokomotiwie Płowdiw, Arisie Akropotamos oraz Partizanim Markesz.

</doc>
<doc id="5367710" url="https://pl.wikipedia.org/wiki?curid=5367710" title="Mietek Kosz">
Mietek Kosz



</doc>
<doc id="5367711" url="https://pl.wikipedia.org/wiki?curid=5367711" title="Theodor Eduard Burscher">
Theodor Eduard Burscher

Theodor Eduard Burscher, znany także jako Theodor Konrad Burscher (ur. 1818, zm. 9 maja 1877) – pruski polityk, nadburmistrz Elbląga w latach 1853-1868 i nadburmistrz Szczecina w latach 1868-1877.
Życiorys.
Burscher urodził się w 1818 roku, w Chociebużu, w Królestwie Prus. Był synem Gottlieba Burschera i Caroline Burscher (z domu Selling), i był wiary protestanckiej. Ożenił się z Ernestine Friederike Natalie Thusnelde Adelheid Burscher (z domu Belian). Razem mieli córkę o imieniu Elise Caroline Laura Adelheid Burscher, która urodziła się 9 października 1856, w Tracku, w Królestwie Prus (obecnie część Olsztyna).
W 1853 roku został nadburmistrzem Elbląga w Królestwie Prus. Jego roczna wypłata wynosiła 2000 reichstalarów. W 1868 zrezygnował ze stanowiska, aby zostać nadburmistrzem Szczecina w Królestwie Prus. Zmarł podczas swojej kadencji, w dniu 9 maja 1877 roku, około godziny 10:30 czasu lokalnego, w Ratuszu Staromiejskim w Szczecinie.

</doc>
<doc id="5367716" url="https://pl.wikipedia.org/wiki?curid=5367716" title="Andrzej Bobiec">
Andrzej Bobiec

Andrzej Bobiec – polski biolog, dr hab. nauk biologicznych, profesor uczelni Instytutu Nauk Rolniczych, Ochrony i Kształtowania Środowiska, Kolegium Nauk Przyrodniczych Uniwersytetu Rzeszowskiego.
Życiorys.
W 1986 ukończył studia leśnictwa w Akademii Rolniczej im. Hugona Kołłątaja w Krakowie, 26 października 1996 obronił pracę doktorską "Analiza struktury przestrzennej wybranych zbiorowisk leśnych Puszczy Białowieskiej", 26 lutego 2013 habilitował się na podstawie pracy zatytułowanej "Czynniki naturalne i antropogeniczne kształtujące odnowienie i rozwój lasów liściastych siedlisk świeżych i wilgotnych Białowieskiego Parku Narodowego".
Został zatrudniony na stanowisku profesora nadzwyczajnego w Katedrze Agroekologii i Architektury Krajobrazu na Wydziale Biologicznym i Rolniczym Uniwersytetu Rzeszowskiego.
Był członkiem Komitetu Ochrony Przyrody PAN.
Jest profesorem uczelni w Instytucie Nauk Rolniczych, Ochrony i Kształtowania Środowiska, Kolegium Nauk Przyrodniczych Uniwersytetu Rzeszowskiego.

</doc>
<doc id="5367717" url="https://pl.wikipedia.org/wiki?curid=5367717" title="Zofia Sokołowicz">
Zofia Sokołowicz

Zofia Sokołowicz – polska zootechnik, dr hab., profesor Instytutu Technologii Żywności i Żywienia Kolegium Nauk Przyrodniczych Uniwersytetu Rzeszowskiego.
Życiorys.
16 listopada 1994 obroniła pracę doktorską "Wpływ stresu termicznego na wskaźniki fizjologiczne, etologiczne i produkcyjne kurcząt brojlerów", następnie uzyskała stopień doktora habilitowanego. 25 kwietnia 2022 uzyskała tytuł profesora nauk rolniczych. Została zatrudniona na stanowisku profesora nadzwyczajnego i kierownika w Katedrze Produkcji Zwierzęcej i Oceny Produktów Drobiarskich na Wydziale Biologicznym i Rolniczym Uniwersytetu Rzeszowskiego.
Jest członkiem Komitetu Nauk Zootechnicznych i Akwakultury PAN, oraz Komitetu Nauk Zootechnicznych i Akwakultury; Komisja Dobrostanu Zwierząt i Jakości Produktów Polskiej Akademii Nauk.
Była członkiem prezydium Komitetu Nauk Zootechnicznych i Akwakultury PAN.
Awansowała na stanowisko profesora w Instytucie Technologii Żywności i Żywienia Kolegium Nauk Przyrodniczych Uniwersytetu Rzeszowskiego.

</doc>
<doc id="5367720" url="https://pl.wikipedia.org/wiki?curid=5367720" title="Wielki Kamień (Kamienie Brodzińskiego)">
Wielki Kamień (Kamienie Brodzińskiego)

Wielki Kamień – skała w grupie Kamieni Brodzińskiego, znajdująca się na granicy wsi Rajbrot i Lipnica Murowana w województwie małopolskim, w powiecie bocheńskim, w gminie Lipnica Murowana. Pod względem geograficznym rejon ten należy do Pogórza Wiśnickiego w obrębie Pogórza Zachodniobeskidzkiego.
Wielki Kamień jest największą skałą w grupie Kamieni Brodzińskiego. Skały te znajdują się w lesie na szczytowych partiach góry Paprocka (także Paprotna), na obszarze Wiśnicko-Lipnickiego Parku Krajobrazowego i od 1962 roku są pomnikiem przyrody.
Wielki Kamień to najwyżej położona piaskowcowa skała. Znajduje się na skalnej platformie o powierzchni około 120 m². Skała ma kształt baszty, wysokość ok. 10 m i długość 16 m. Jej ściany są pionowe, lub przewieszone. Tylko od wschodniej strony tworzy stopnie, po których bez większych trudności można wspiąć się na jej płaski niemal wierzchołek tworzący platformę. Na kamieniu tym w wydawałoby się zupełnie nie nadającym się dla roślin miejscu rosną młode drzewka sosny i brzozy. Wierzchołkowa płyta kamienia zryta jest licznymi wykutych w niej napisami przez domorosłych „rzeźbiarzy”, a boki pokryte „graffiti”.
Wielki Kamień ma budowę warstwową. Jego dolna część to gruba ławica piaskowca, tego samego, który buduje trzy stojące niżej skały zwane Okrętem (w przewodniku wspinaczkowym jest to dwuczęściowa Pęknięta i Skocznia). Położona wyżej warstwa piaskowca ma powstałe wskutek selektywnego wietrzenia różne typy warstwowania. Jest ono dobrze widoczne na starych fotografiach, ale obecnie porastające skałę mchy i porosty zacierają to warstwowanie. Przyczyną ich rozwoju jest zacienienie spowodowane przez las. Dawniej teren ten był bezleśny, zajęty przez pola uprawne, i widok ze szczytu Kamieni Brodzińskiego był rozległy.
Na części południowej ściany Wielkiego Kamienia uprawiany jest bouldering. Wspinano się tutaj już w latach 90. XX wieku. Jest 13 dróg wspinaczkowych o trudności od 6a do 7 c w skali francuskiej. Start do wszystkich z pozycji stojącej lub siedzącej. Skała jest dobrej jakości, lądowisko dość płaskie.
Szlaki turystyczne.
Do Kamieni Brodzińskiego najłatwiej dojść można ścieżką od położonej przy drodze nr 966 restauracji „Zajazd pod Kamieniem” (10 min).

</doc>
<doc id="5367723" url="https://pl.wikipedia.org/wiki?curid=5367723" title="Strojnogłowik oliwkowogrzbiety">
Strojnogłowik oliwkowogrzbiety

Strojnogłowik oliwkowogrzbiety ("Arremon dorbignii") – gatunek małego ptaka z rodziny pasówek (Passerellidae). Opisany po raz pierwszy w 1856. Występuje na obszarach lasów liścisatych zarówno suchych, jak i wilgotnych w pasie równoległym do wschodnich stoków Andów w środkowej części Ameryki Południowej. Razem ze strojnogłowikiem szarogrzbietym należy do gatunków rodzaju "Arremon" najbardziej wysuniętych na południe. Jest gatunkiem najmniejszej troski.
Systematyka.
Gatunek ten po raz pierwszy zgodnie z zasadami nazewnictwa binominalnego opisał Philip Lutley Sclater. Opis ukazał się w 1856 roku w „Proceedings of the Zoological Society of London”. Jako miejsce typowe autor wskazał Yungas w Boliwii. Do 2020 roku strojnogłowik oliwkowogrzbiety był uznawany za podgatunek strojnogłowika szarogrzbietego ("Arremon flavirostris"), kiedy to South American Classification Committee przegłosowała wyodrębnienie go do osobnego gatunku "Arremon dorbignii". Nie wyróżnia się podgatunków.
Morfologia.
Nieduży ptak ze średniej wielkości, charakterystycznym pomarańczowo-żółtym dziobem z czarną górną częścią szczęki górnej. Tęczówki czarne lub ciemnobrązowe. Nogi od różowych do szarych. Głowa czarna z kończącymi się na szarym karku białymi pasemkami. Głowa kontrastuje z białym gardłem i podgardlem. Poniżej nich czarna półopaska. Prawie nie występuje dymorfizm płciowy. Dolna część ciała jasna, u samców zazwyczaj biała lub białawoszara, u samic zazwyczaj białokremowa. Górne części ciała w większości oliwkowozielone z żółtawym odcieniem, ogon w kolorze sepii z niewielką domieszką żółtawo-oliwkowozielonego koloru. Młode osobniki są nieco ciemniej ubarwione.
Długość ciała z ogonem 15–16,5 cm. Szczegółowe wymiary ciała na podstawie pracy "Taxonomic revision of Saffron-billed Sparrow Arremon flavirostris Swainson, 1838 (Aves: Passerellidae) with comments on its holotype and type locality": długość skrzydła: samiec 72,94 mm ± 3,73 (zakres 62,69–79,83, n = 65); samica 69,51 mm ± 2,78 (64,68–76,77, n = 31); długość ogona: samiec 62,43 mm ± 3,35 (52,05–71,49, n = 65); samice 59,49 mm ± 3,12 (50,99–64,06, n = 31); długość dzioba: samiec 16,38 mm ± 0,73 (14,84–18,72, n = 65); samice 16,18 mm ± 0,70 (14,23–17,19, n = 31), masa ciała: samce 25,1 g ± 0,9 (n = 5); samice 23,6 g ± 0,4 (n = 7).
Zasięg występowania.
Strojnogłowik oliwkowogrzbiety jest endemitem Ameryki Południowej, występującym po wschodniej stronie Andów od środkowej Boliwii do północnej Argentyny. Występuje zazwyczaj w przedziale wysokości od 83 m n.p.m. do 1400 m n.p.m., w Boliwii obserwowany był do wysokości 2673 m n.p.m. Jest gatunkiem osiadłym. Jego zasięg występowania według szacunków organizacji BirdLife International obejmuje 588 tys. km².
Ekologia.
Głównym habitatem strojnogłowika oliwkowogrzbietego jest podszyt wilgotnych lasów równikowych i lasów półzimozielonych u podnóży Andów, występuje także w lasach wtórnego wzrostu. 
Informacje o diecie tego gatunku są skąpe. Wiadomo, że zjada on owoce, ziarna i stawonogi. Żeruje na ziemi lub na małych krzakach do wys. 1,5 m. Występuje zazwyczaj pojedynczo lub w parach, ale może też łączyć się w stada z innymi gatunkami. Długość pokolenia jest określana na 3,8 lat.
Rozmnażanie.
Większość danych o rozmnażaniu tego gatunku pochodzi z badań w północnej Argentynie. Sezon lęgowy przeciętnie rozpoczynał się 21 listopada i trwał 60 dni. Obserwowane gniazda znajdowały się na ziemi lub niewysoko nad nią do wysokości 0,9 m. Większość gniazd była dobrze ukryta pomiędzy roślinami, korzeniami lub przy pniach, obserwowano także gniazda ukryte pomiędzy skałami lub w ściółce. Gniazda są zamknięte z bocznym wejściem, zbudowane z traw, liści, włókien, łodyg, wewnątrz wyścielone małymi suchymi liśćmi. Średnica zewnętrzna 14–17 cm, średnica wewnętrzna około 5 cm. W lęgu 2–3 jaja o wymiarach 22–24 mm długości, 15,8–16,7 mm szerokości i masie 2,9–3,6 g. Jaja białe lub różowo-białe z brązowymi, czarnymi i fioletowymi plamkami, z szerszej strony jaja o większym skupieniu, tam też występują krótkie czarne linie. Okres inkubacji około 15 dni. Jaja są wysiadywane tylko przez samicę, w okresie inkubacji karmioną przez samca. Pisklęta pozostają w gnieździe 12–15 dni, karmione są przez oboje rodziców.
Status.
W Czerwonej księdze gatunków zagrożonych IUCN strojnogłowik oliwkowogrzbiety jest klasyfikowany jako gatunek najmniejszej troski (LC – "Least Concern"). Liczebność populacji nie została oszacowana, ale ptak ten jest opisywany jako dosyć pospolity. Ze względu na brak dowodów na spadki liczebności bądź istotne zagrożenia dla gatunku, BirdLife International uznaje trend liczebności populacji za stabilny.

</doc>
<doc id="5367724" url="https://pl.wikipedia.org/wiki?curid=5367724" title="Emil Sjögren">
Emil Sjögren

Johan Gustav Emil Sjögren (ur. 16 czerwca 1853 w Sztokholmie, zm. 1 marca 1918 tamże) – szwedzki kompozytor i organista.
Życiorys.
Studiował w Królewskiej Akademii Muzycznej w Sztokholmie (1869–1874), następnie w latach 1879–1880 był uczniem Friedricha Kiela i Augusta Haupta w Berlinie. Po powrocie do Szwecji w 1881 roku objął posadę organisty we francuskim kościele reformowanym w Sztokholmie. W latach 1884–1885 odbył podróż po Europie, odbywając wówczas kurs instrumentacji w Wiedniu u Hermanna Graedenera. Od 1886 do 1888 roku wykładał w Anderssons Musikskola. W 1891 roku został organistą kościoła św. Jana w Sztokholmie. W latach 1901–1914 corocznie występował w Paryżu.
Twórczość kompozytorska Sjögrena reprezentuje późny romantyzm. Początkowo inspirował się skandynawskim folklorem muzycznym, później znalazł się pod wpływem poznanej podczas podróży po Europie muzyki niemieckiej. W utworach fortepianowych nawiązywał do dorobku Chopina, Saint-Saënsa i Faurégo. Zasłynął przede wszystkim jako twórca licznych pieśni, pisanych do tekstów poetów szwedzkich, a także francuskich i niemieckich. Ponadto skomponował m.in. "Festspel" na orkiestrę (1892), 5 sonat skrzypcowych, 2 sonaty fortepianowe, sonatę wiolonczelową, utwory chóralne.

</doc>
<doc id="5367726" url="https://pl.wikipedia.org/wiki?curid=5367726" title="Pęknięta">
Pęknięta

Pęknięta – skała w grupie Kamieni Brodzińskiego, znajdująca się na granicy wsi Rajbrot i Lipnica Murowana w województwie małopolskim, w powiecie bocheńskim, w gminie Lipnica Murowana. Pod względem geograficznym rejon ten należy do Pogórza Wiśnickiego w obrębie Pogórza Zachodniobeskidzkiego.
Kamienie Brodzińskiego znajdują się w lesie w szczytowych partiach wzniesienia Paprocka (także Paprotna), na obszarze Wiśnicko-Lipnickiego Parku Krajobrazowego i od 1962 roku są pomnikiem przyrody.
Pęknięta to złożona z dwóch bloków skalnych piaskowcowa skała znajdująca się po zachodniej stronie i poniżej położonego na szczycie Wielkiego Kamienia. Wraz ze skałą Skocznia tworzą grupę skalną, która w niektórych publikacjach nazywana jest "Okrętem", gdyż w widoku od wschodu przypomina kształtem okręt typu koga. Pomiędzy dwoma blokami skalnymi Pękniętej jest obszerna i rozwarta szczelina, dołem mająca szerokość 3 m, górą kilkadziesiąt cm. Bloki skalne tworzące Pękniętą mają postać grzybów o długości 14 m i 5 m i szerokości odpowiednio 8 m i 4 m. Na pionowym przekroju grzybów widoczne są dwie warstwy piaskowca. Dolną warstwę tworzą nieregularnego kształtu płyty z różnymi typami warstwowania, przedzielone fugami i ciągiem jamistych struktur. Górną część grzybów tworzy zwarty, odporny na wietrzenie piaskowiec. Struktura obydwu grzybów jest bardzo zróżnicowana pod względem mikrorzeźby. Jest pod tym względem jedną z najbardziej oryginalnych skał piaskowcowych w polskich Karpatach, niestety ulega zniszczeniu wskutek uprawiania na niej wspinaczki.
Bocheński oddział Polskiego Towarzystwa Tatrzańskiego już w 1938 r. wykupił teren, na którym znajdują się Kamienie Brodzińskiego, by je chronić. Wówczas był to obszar bezleśny i z Kamieni Brodzińskiego rozpościerała się szeroka panorama widokowa.
Bouldering.
Na północnych, południowych i zachodnich ścianach obydwu skał Pękniętej, oraz na niskiej ściance po lewej stronie drogi "Covboy", uprawiany jest bouldering. Wspinano się tutaj już w latach 90. XX wieku. Jest 25 dróg wspinaczkowych o trudności od 5 do 7b w skali francuskiej. Start do wszystkich z pozycji stojącej lub siedzącej. Skała jest dobrej jakości, lądowisko płaskie.
Szlaki turystyczne.
Do Kamieni Brodzińskiego najłatwiej można dojść ścieżką od położonej przy drodze nr 966 restauracji „Zajazd pod Kamieniem” (10 min).

</doc>
<doc id="5367727" url="https://pl.wikipedia.org/wiki?curid=5367727" title="Ivar Hallström">
Ivar Hallström

Ivar Christian Hallström (ur. 5 czerwca 1826 w Sztokholmie, zm. 11 kwietnia 1901 tamże) – szwedzki kompozytor.
Życiorys.
W latach 1844–1849 studiował prawo na uniwersytecie w Uppsali, jednocześnie pobierając prywatnie lekcje gry na fortepianie. W zakresie kompozycji był autodydaktą. W 1852 roku odbył podróż do Francji. W czasie studiów poznał księcia Oskara, przyszłego króla, z którym połączyła go długoletnia przyjaźń. W 1847 roku wspólnie z Oskarem napisał operę "Hvita frun på Drottningholm", a w 1853 roku został jego bibliotekarzem. W 1861 roku został wybrany na członka Królewskiej Akademii Muzycznej. W latach 1861–1872 był dyrektorem szkoły muzycznej Adolfa Fredrika Lindblada w Sztokholmie. Od 1881 do 1885 roku był instruktorem śpiewaków w Operze Królewskiej.
Zasłynął przede wszystkim jako twórca dzieł scenicznych. Skomponował m.in. opery "Hertig Magnus och sjöjungfrun" (wyst. 1867), "Den förtrollade katten" (wyst. 1869), "Den Bergtagna" (wyst. 1874), "Vikingarna" (wyst. 1877) i "Neaga" (wyst. 1885). Tworzył także muzykę instrumentalną, głównie utwory na fortepian. Jego twórczość ma charakter eklektyczny, na szeroką skalę wykorzystywał elementy skandynawskiej muzyki ludowej, w późniejszym okresie zaczął też sięgać do wzorców wagnerowskich.

</doc>
<doc id="5367729" url="https://pl.wikipedia.org/wiki?curid=5367729" title="Alaksandrauka">
Alaksandrauka



</doc>
<doc id="5367730" url="https://pl.wikipedia.org/wiki?curid=5367730" title="Rajd de España 1965">
Rajd de España 1965

Rajd RACE de España 1965 (13. RACE Rallye de España) – 13 edycja rajdu samochodowego RACE Rallye de España rozgrywanego w Hiszpnii. Rozgrywany był od 1 do 4 kwietnia 1965 roku. Była to czwarta runda Rajdowych Mistrzostw Europy w roku 1965.

</doc>
<doc id="5367732" url="https://pl.wikipedia.org/wiki?curid=5367732" title="Rally RACE de España 1965">
Rally RACE de España 1965



</doc>
<doc id="5367734" url="https://pl.wikipedia.org/wiki?curid=5367734" title="Viviane Dorsile">
Viviane Dorsile

Viviane Dorsile, później El Haddad i Tual (ur. 1 czerwca 1967 w Sainte-Anne na Gwadelupie) – francuska lekkoatletka, sprinterka i biegaczka średniodystansowa, mistrzyni Europy, dwukrotna olimpijka.
Życiorys.
Zajęła 8. miejsce w biegu na 400 metrów i 5. miejsce w sztafecie 4 × 400 metrów na mistrzostwach Europy w 1990 w Splicie. Zajęła 5. miejsce w sztafecie 4 × 400 metrów na halowych mistrzostwach świata w 1991 w Sewilli. Odpadła w eliminacjach biegu na 800 metrów na igrzyskach olimpijskich w 1992 w Barcelonie. Zdobyła brązowy medal w biegu na 400 metrów na na halowych mistrzostwach Europy w 1994 w Paryżu, przegrywając jedynie z lekkoatletkami rosyjskimi Swietłaną Gonczarienko i Tatjaną Aleksiejewą.
Zwyciężyła w sztafecie 4 × 400 metrów (w składzie: Francine Landre, Dorsile, Évelyne Élien i Marie-José Pérec) na mistrzostwach Europy w 1994 w Helsinkach. Czas uzyskany w begu sztafetowym (3:22,34) jest aktualnym (listopad 2022) rekordem Francji. Zajęła 4. miejsce w sztafecie 4 × 400 metrów w zawodach pucharu świata w 1994 w Londynie (sztafeta francuska reprezentowała Europę). Odpadła w eliminacjach sztafety 4 × 400 metrów na mistrzostwach świata w 1995 w Göteborgu. Zajęła 8. miejsce w sztafecie 4 × 400 metrów i odpadła w półfinale biegu na 800 metrów na igrzyskach olimpijskich w 1996 w Atlancie. Na mistrzostwach Europy w 1998 w Budapeszcie zajęła 6. miejsce sztafecie 4 × 400 metrów i odpadła w półfinale biegu na 800 metrów. Zajęła 3. miejsce w biegu na 800 metrów w zawodach superligi pucharu Europy w 1999 w Paryżu.
Zdobyła srebrny medal w sztafecie 4 × 400 metrów (która biegła w składzie: Anita Mormand, Peggy Babin, Dorsile i i Marie-Louise Bévis i zajęła 7. miejsce w biegu na 400 metrów przez płotki na igrzyskach frankofońskich w 2001 w Ottawie. Zwyciężyła w sztafecie 4 × 400 metrów (w składzie: Mormand, Dorsile, Bévis i Landre) oraz zajęła 5. miejsce w biegu na 400 metrów przez płotki na igrzyskach śródziemnomorskich w 2001 w Radisie.
Była mistrzynią Francji w biegu na 400 metrów w 1991 oraz w biegu na 800 metrów w 1992, 1996 i 1998, wicemistrzynią w biegu na 400 metrów w 1990 oraz w biegu na 800 metrów w 1995 i 2000, a także brązową medalistką w biegu na 400 metrów w 1994, w biegu na 800 metrów w 1993 i 2003 oraz w biegu na 400 metrów przez płotki w 2001. W hali była mistrzynią swego kraju w biegu na 400 metrów w 1991 i 1994 oraz wicemistrzynią na tym dystansie w 2000.
Była rekordzistką Francji w biegu na 800 metrów z czasem 1:59,29, uzyskanym 27 czerwca 1992 w Narbonie. Dwukrotnie poprawiała rekord Francji w sztafecie 4 × 400 metrów do wskazanego powyżej wyniku 3:22,34 z Helsinek w 1994. Również dwukrotnie ustanawiała halowy rekord Francji w biegu na 400 metrów co czasu 51,92 s (13 marca 1994 w Paryżu)
Rekordy życiowe.
Rekordy życiowe Dorsile:

</doc>
<doc id="5367735" url="https://pl.wikipedia.org/wiki?curid=5367735" title="Algeti">
Algeti



</doc>
<doc id="5367737" url="https://pl.wikipedia.org/wiki?curid=5367737" title="Porsche 904 Carrera GTS">
Porsche 904 Carrera GTS



</doc>
<doc id="5367738" url="https://pl.wikipedia.org/wiki?curid=5367738" title="Ford Cortina GT">
Ford Cortina GT



</doc>
<doc id="5367740" url="https://pl.wikipedia.org/wiki?curid=5367740" title="Marcel Marlier">
Marcel Marlier

Marcel Marlier (ur. 18 listopada 1930 w Mouscron, zm. 18 stycznia 2011 w Tournai) – belgijski rysownik i ilustrator.
Biografia.
W wielu 16 lat, zapisał się do szkoły artystycznej w Saint-Luc de Tournai, którą ukończył w 1951 roku, z najwyższym wyróżnieniem. Po dwóch latach podjął pracę w tej uczelni, jako nauczyciel.
Gdy belgijski wydawca La Procure à Namur zorganizował konkurs plastyczny na ilustrację dla dzieci w wieku szkolnym, Marlier wziął w nim udział i wygrał. Tak rozpoczęła się jego współpraca z wydawnictwem trwająca ponad 25 lat.
Jego rysunki zostały dostrzeżone przez belgijską firmę wydawniczą Pierre Servais at Casterman. W 1951 roku zaproponowano mu, pracę jako ilustrator. Wynikiem współpracy była ilustrowana edycja książek przygodowych Aleksandra Dumasa.
W 1954 roku Marlier rozpoczął ilustrowanie serii opowiadań o "Martynce", których autorem był Gilbert Delahaye. Seria okazała się wielkim sukcesem. Liczyła około 60 książek, które zostały przetłumaczone na wiele różnych języków. Sprzedała się w około 100 milionach egzemplarzy i jest jedną z najlepiej sprzedających się serii książek.
W 1969 Marlier stworzył także swoją własną serię książek dla dzieci, "Jean-Lou i Sophie".
Zmarł w Tournai, 18 stycznia 2011 roku w wieku 80 lat.

</doc>
<doc id="5367742" url="https://pl.wikipedia.org/wiki?curid=5367742" title="Arsienjewka">
Arsienjewka



</doc>
<doc id="5367744" url="https://pl.wikipedia.org/wiki?curid=5367744" title="Bahna">
Bahna



</doc>
<doc id="5367747" url="https://pl.wikipedia.org/wiki?curid=5367747" title="Bâra">
Bâra



</doc>
<doc id="5367758" url="https://pl.wikipedia.org/wiki?curid=5367758" title="Borisav Stanković">
Borisav Stanković

Borisav Stanković, cyr. Борисав Станковић (ur. 31 marca 1876 we Vranju, zm. 22 października 1927 w Belgradzie) – serbski pisarz.
Życiorys.
Pochodził z rodziny rzemieślniczej, był synem Stojana i Vaski. W dzieciństwie stracił oboje rodziców i był wychowywany przez babkę Zlatę. Kształcił się początkowo we Vranju, a następnie w 1902 ukończył studia prawnicze na Uniwersytecie w Belgradzie. Po śmierci babki zdecydował się sprzedać dom we Vranju, do którego już nigdy nie powrócił. Po zakończeniu studiów wyjechał do Paryża. Powrócił do Belgradu, gdzie początkowo pracował w redakcji czasopisma "Delo", a następnie jako urzędnik w ministerstwie finansów. W czasie I wojny światowej przebywał w Niszu, a następnie w Czarnogórze, gdzie został aresztowany przez Austriaków i umieszczony w obozie jenieckim w Dervencie (Bośnia). Po powrocie do Belgradu pisał felietony dla czasopisma "Beogradske Novine", wydawanego w czasie okupacji austriackiej. Po zakończeniu wojny pracował w ministerstwie edukacji. Zmarł w swoim domu w Belgradzie, 24 października 1927 został pochowany na Nowym Cmentarzu w Belgradzie.
Był żonaty (żona Angelina z d. Milutinović), miał trzy córki.
Twórczość.
Pierwsze utwory Stanković pisał w czasie nauki w gimnazjum we Vranju. Najbardziej znanym dziełem Stankovicia pozostaje wydana w 1910 powieść "Nieczysta krew", przedstawiająca sytuację młodej kobiety, żyjącej na serbskiej wsi, która nie potrafi wydobyć się z ograniczeń narzuconych przez lokalną obyczajowość. Temat życia na serbskiej prowincji dominował także w innych popularnych utworach pisarza, jak "Koštana" - opowieść o młodej Cygance, której miłosne podboje dezorganizują życie miasteczka. Realistyczne opowieści Stankovicia przedstawiają wyrazistych i silnych bohaterów, którzy konfrontują się z tradycją i zmianami cywilizacyjnymi.
Pamięć.
Zachowany do dziś dom Stankovicia we Vranju stanowi oryginalny przykład morawskiego stylu budownictwa ludowego. W 1966 otwarto w tym domu muzeum poświęcone pisarzowi, we wnętrzu znajdują się oryginalne meble z czasów, kiedy Stanković tam mieszkał.

</doc>
<doc id="5367759" url="https://pl.wikipedia.org/wiki?curid=5367759" title="Perfect Picture">
Perfect Picture

Perfect Picture – polski program telewizyjny typu talent show prowadzony przez Patricię Kazadi, emitowany od 7 października 2022 na antenie TVN 7. Jest oparty na brytyjskim formacie The Perfect Picture.
Wszystkie odcinki programu dostępne są w serwisie Player. Partnerem i sponsorem programu jest firma Canon.
Charakterystyka programu.
Formuła projektu polega na tym, że osobowości ze świata telewizji, sportu, mody i muzyki rywalizują ze sobą w wyzwaniach, polegających na tym, aby zrobić idealne zdjęcie.
Każdy odcinek show to inne fotograficzne wyzwania. W ramach tematu przewodniego, uczestnicy wykonają dwa zadania konkursowe. Efekty ich pracy oceniane są przez jurorów: zawodowych fotografów i gościa specjalnego. W każdym odcinku odpada jeden uczestnik.

</doc>
<doc id="5367765" url="https://pl.wikipedia.org/wiki?curid=5367765" title="NMS Delfinul">
NMS Delfinul

NMS Delfinul – pierwszy okręt podwodny Rumuńskiej Marynarki Wojennej, zbudowany w latach 30. XX wieku we Włoszech. Używany podczas II wojny światowej. Po wojnie na krótko służył w marynarce ZSRR pod oznaczeniem TS-3, potem zwrócony Rumunii i wycofany w 1957 roku. 
Budowa.
Okręt został zamówiony we włoskiej stoczni Cantieri Navali del Quarnaro (CNQ) w Fiume, jako pierwszy rumuński okręt podwodny, w ramach programu z 1926, łącznie z okrętem-bazą NMS „Constanța”. Stępkę pod budowę okrętu podwodnego położono w czerwcu 1927 roku. Budowa przeciągała się i w jej trakcie dokonywano licznych przeróbek planów, lecz okręt nie spełniał założonych wymagań. Okręt wodowano 22 czerwca 1930 roku, a gotowość osiągnął na początku 1932 roku, lecz marynarka odmówiła jego odbioru. Rząd Rumunii usiłował odzyskać pieniądze od stoczni na drodze sądowej, jednocześnie stocznia oferowała sprzedaż okrętu za granicę, w tym do ZSRR, lecz bez skutku. Ostatecznie w sierpniu 1935 roku Rumunia zgodziła się odebrać okręt. W lutym 1936 roku „Delfinul” rozpoczął próby morskie, a wszedł do służby 9 maja 1936 roku.
Opis.
Okręt miał wyporność w położeniu nawodnym 650 ton i podwodnym 900 ton. Długość wynosiła 68,58 m, szerokość 5,94 m, a zanurzenie w położeniu nawodnym 3,66 m.
Zasadnicze uzbrojenie stanowiło sześć wyrzutni torpedowych kalibru 533 mm, w tym cztery dziobowe i dwie rufowe. Okręt zabierał sześć torped, bez zapasowych. Uzbrojenie uzupełniała armata kalibru 102 mm firmy Bofors o długości lufy L/35 (35 kalibrów) i dwa karabiny maszynowe. 
Napęd w położeniu nawodnym stanowiły dwa silniki Diesla firmy Sulzer o mocy łącznej 800 KM, a pod wodą dwa silniki elektryczne firmy Monza o mocy łącznej również 800 KM. Pozwalały one na osiąganie prędkości 14 węzłów na powierzchni i 9 węzłów w zanurzeniu. Zasięg na powierzchni wynosił 2000 mil morskich przy prędkości 10 w. Autonomiczność obejmowała 15 dób.
Załoga okrętu liczyła 40 osób.
Służba.
Okręt przybył do Rumunii 27 czerwca 1936 roku. Był używany bojowo podczas II wojny światowej na Morzu Czarnym, będąc do 1943 roku jedynym rumuńskim okrętem podwodnym. Między atakiem na ZSRR w czerwcu 1941 a lipcem 1942 roku odbył dziewięć patroli bojowych, spędzając 87 dni w morzu, lecz bez większych sukcesów. Według niektórych źródeł, zatopił statek 6 listopada 1941 roku – prawdopodobnie radziecki „Uralec” (1975 BRT). Od 3 lipca 1942 roku był remontowany w Gałaczu. Remont przeciągał się do końca działań wojennych między innymi ze względu na sabotowanie prac przez rumuński ruch oporu. W 1944 roku okręt został ewakuowany w obawie przed lotnictwem do Islazu nad Dunajem. 27 sierpnia 1944 roku został zdobyty przez wojska radzieckie w Sulinie.
5 września 1944 roku podniesiono na nim banderę marynarki ZSRR, a 14 września 1944 roku został formalnie wcielony do radzieckiej Floty Czarnomorskiej. 20 października 1944 roku nadano mu oznaczenie TS-3 (). Okręt jednak nadal znajdował się remoncie i w październiku został przeholowany do Bałakławy. 12 października 1945 roku został zwrócony Rumunii, a 6 listopada formalnie skreślony z listy floty marynarki ZSRR. 
„Delfinul” został przywrócony do służby w Rumunii faktycznie w 1954 roku, w charakterze jednostki szkolnej. Wycofano go ze służby w 1957 roku. Został po tym złomowany.

</doc>
<doc id="5367767" url="https://pl.wikipedia.org/wiki?curid=5367767" title="Instytut Organizacji i Mechanizacji Budownictwa">
Instytut Organizacji i Mechanizacji Budownictwa

Instytut Organizacji i Mechanizacji Budownictwa – jednostka organizacyjna Ministerstwa Budownictwa Przemysłowego, istniejąca w latach 1951–1961, powołana z zadaniem organizowania i wykonywania prac naukowo-badawczych w dziedzinie organizacji i mechanizacji budownictwa, mającego na celu postęp techniczny i ekonomiczny.
Powołanie instytutu.
Na podstawie zarządzenia Ministra Budownictwa Przemysłowego z 1951 r. w sprawie utworzenia Instytutu Organizacji i Mechanizacji Budownictwa ustanowiono Instytut. Powołanie Instytutu pozostało w związku ustawą z 1951 r. o tworzeniu instytutów naukowo-badawczych dla potrzeb gospodarki narodowej.
Zwierzchni nadzór nad instytutem sprawował Minister Budownictwa Przemysłowego.
Zadania Instytutu.
Zadaniem Instytutu było organizowanie i wykonywanie prac naukowo-badawczych w dziedzinie organizacji i mechanizacji budownictwa, mających na celu postęp techniczny i ekonomiczny; w szczególności do zadań Instytutu należało:
Kierowanie Instytutem.
Na czele Instytutu stał dyrektor, który kierował samodzielnie działalnością Instytutu i był za nią odpowiedzialny.
Dyrektor zarządzał Instytutem przy pomocy 2 zastępców, mających przydzielony zakres prac, za który odpowiadali przed dyrektorem.
Rada Naukowa.
Przy Instytucie działała Rada Naukowa.
Rada Naukowa składała się z przewodniczącego, jego zastępcy oraz co najmniej 9 członków, powoływanych na okres lat 3 spośród przedstawicieli nauki i znawców zagadnień, wchodzących w zakres działania Instytutu. Przewodniczącego, jego zastępcę oraz członków Rady Naukowej powoływał Minister Budownictwa Przemysłowego.
Do zakresu działania Rady Naukowej należy:
Zniesienie Instytutu.
Na podstawie zarządzenie Przewodniczącego Komitetu Pracy i Płac z 1961 r. w sprawie ustalenia wykazu instytutów naukowo-badawczych uważanych za instytuty techniczne zlikwidowano Instytut.

</doc>
<doc id="5367775" url="https://pl.wikipedia.org/wiki?curid=5367775" title="Perski Nowy Rok">
Perski Nowy Rok



</doc>
<doc id="5367798" url="https://pl.wikipedia.org/wiki?curid=5367798" title="Miki Yamane">
Miki Yamane

 – japoński piłkarz występujący na pozycji obrońcy w japońskim klubie Kawasaki Frontale oraz w reprezentacji Japonii. Wychowanek Toin University of Yokohama, w trakcie swojej kariery grał także w Kawasaki Frontale.

</doc>
<doc id="5367812" url="https://pl.wikipedia.org/wiki?curid=5367812" title="Čičarija">
Čičarija



</doc>
<doc id="5367823" url="https://pl.wikipedia.org/wiki?curid=5367823" title="Henry Odonya">
Henry Odonya

Henry Juma Odonya (ur. 10 grudnia 1976 w Nairobi) – kenijski duchowny katolicki, biskup Kitale od 2023.
Życiorys.
Święcenia kapłańskie otrzymał 25 lutego 2006 i został inkardynowany do diecezji Eldoret. Pracował głównie jako duszpasterz parafialny (w latach 2011–2016 na terenie diecezji Kitale), był też m.in. szefem stowarzyszenia kenijskich misjonarzy "fidei donum" oraz wychowawcą w domu formacyjnym Stowarzyszenia św. Patryka dla Misji Zagranicznych.
4 listopada 2022 papież Franciszek mianował go ordynariuszem diecezji Kitale. Sakry udzielił mu 21 stycznia 2023 nuncjusz apostolski w Kenii – arcybiskup Hubertus van Megen.

</doc>
<doc id="5367834" url="https://pl.wikipedia.org/wiki?curid=5367834" title="Jewłasze">
Jewłasze



</doc>
<doc id="5367846" url="https://pl.wikipedia.org/wiki?curid=5367846" title="Jewłasze (obwód brzeski)">
Jewłasze (obwód brzeski)

Jewłasze (, "Jeułaszy"; , "Jewłaszy") – wieś na Białorusi, w obwodzie brzeskim, w rejonie janowskim, w sielsowiecie Brodnica, nad Filipówką i w pobliżu jej ujścia do Piny.
Historia.
W XIX i w początkach XX w. położone były w Rosji, w guberni mińskiej, w powiecie pińskim, w gminie Duboj. Były wówczas własnością Kurzenieckich.
W dwudziestoleciu międzywojennym leżały w Polsce, w województwie poleskim, w powiecie pińskim, w gminie Brodnica. W 1921 wieś liczyła 298 mieszkańców, zamieszkałych w 57 budynkach. Wszyscy oni byli Białorusinami. 289 mieszkańców było wyznania prawosławnego i 9 mojżeszowego.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5367853" url="https://pl.wikipedia.org/wiki?curid=5367853" title="Pan Samochodzik i dziwne szachownice">
Pan Samochodzik i dziwne szachownice



</doc>
<doc id="5367855" url="https://pl.wikipedia.org/wiki?curid=5367855" title="Zabytki powiatu monieckiego">
Zabytki powiatu monieckiego



</doc>
<doc id="5367858" url="https://pl.wikipedia.org/wiki?curid=5367858" title="Kacki">
Kacki

Kacki (, "Kacki"; , "Kacki") – wieś na Białorusi, w obwodzie brzeskim, w rejonie janowskim, w sielsowiecie Brodnica.
W pobliżu znajduje się Rezerwat Biologiczny Abrou.
Historia.
W XIX i w początkach XX w. położone były w Rosji, w guberni mińskiej, w powiecie pińskim, w gminie Brodnica. Były wówczas własnością Wiszniewskich, a następnie Bądzkiewiczów.
W dwudziestoleciu międzywojennym wieś i folwark leżące w Polsce, w województwie poleskim, w powiecie pińskim, w gminie Brodnica. W 1921 wieś liczyła 101 mieszkańców, zamieszkałych w 17 budynkach. Wszyscy oni byli Białorusinami wyznania prawosławnego. Folwark liczył 22 mieszkańców, zamieszkałych w 3 budynkach. Wszyscy oni byli Polakami wyznania rzymskokatolickiego.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5367863" url="https://pl.wikipedia.org/wiki?curid=5367863" title="Sanah śpiewa poezyje">
Sanah śpiewa poezyje

Sanah śpiewa poezyje (zapis stylizowany: sanah śpiewa Poezyje) – czwarty album studyjny polskiej piosenkarki Sanah. Wydawnictwo ukazało się 25 listopada 2022 nakładem wytwórni muzycznej Magic Records w dystrybucji Universal Music Polska.
Album jest utrzymany w stylu muzyki pop i poezji śpiewanej. Składa się z wersji standardowej (1 CD) i płyty analogowej z dziesięcioma wierszy autorstwa ukochanych przez artystkę poetów.
Płyta zadebiutowała na 1. miejscu polskiej listy sprzedaży – OLiS. Wydawnictwo uzyskało status platynowej płyty, przekraczając liczbę 30 tysięcy sprzedanych kopii.
Nagrania były promowane singlami: „Rozwijając Rilkego”, „Hymn”, „Do * w sztambuch”, „Nic dwa razy”, „(I) Da Bóg kiedyś zasiąść w Polsce wolnej”, „Warszawa”, „Bajka”, „Eldorado”, „Kamień” i „
(II) Da Bóg kiedyś zasiąść w Polsce wolnej”.
Lista utworów.
Uwagi:
Promocja.
Bankiet u Sanah.
Opracowano na podstawie materiału źródłowego.

</doc>
<doc id="5367864" url="https://pl.wikipedia.org/wiki?curid=5367864" title="Ludynowicze">
Ludynowicze

Ludynowicze (, "Ludzinawiczy"; , "Ludinowiczi") – wieś na Białorusi, w obwodzie brzeskim, w rejonie janowskim, w sielsowiecie Brodnica, nad Niesłuchą i w pobliżu jej ujścia do Piny.
Historia.
W dwudziestoleciu międzywojennym leżały w Polsce, w województwie poleskim, w powiecie pińskim, w gminie Brodnica. W 1921 wieś liczyła 94 mieszkańców, zamieszkałych w 16 budynkach. Wszyscy oni byli Białorusinami wyznania prawosławnego.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5367868" url="https://pl.wikipedia.org/wiki?curid=5367868" title="Pan Samochodzik i Kapitan Nemo">
Pan Samochodzik i Kapitan Nemo



</doc>
<doc id="5367870" url="https://pl.wikipedia.org/wiki?curid=5367870" title="AZS Olsztyn w sezonie 2019/2020">
AZS Olsztyn w sezonie 2019/2020



</doc>
<doc id="5367871" url="https://pl.wikipedia.org/wiki?curid=5367871" title="Potapowicze (rejon janowski)">
Potapowicze (rejon janowski)

Potapowicze (, "Patapawiczy"; , "Potapowiczi") – wieś na Białorusi, w obwodzie brzeskim, w rejonie janowskim, w sielsowiecie Brodnica, nad Piną, przez którą kursuje tutaj prom.
Historia.
W Rzeczypospolitej Obojga Narodów przynależały do powiatu pińskiego województwa brzeskolitewskiego. Była wówczas własnością pińskiego monasteru bazylianów. W wyniku II rozbioru Polski weszły w skład Rosji, w ramach której w XIX i w początkach XX w. położone były w guberni mińskiej, w powiecie pińskim, w gminie Duboj, następnie Brodnica.
W dwudziestoleciu międzywojennym leżały w Polsce, w województwie poleskim, w powiecie pińskim, w gminie Brodnica. W 1921 wieś liczyła 568 mieszkańców, zamieszkałych w 118 budynkach, w tym 567 Białorusinów i 1 Żyda. 567 mieszkańców było wyznania prawosławnego i 1 mojżeszowego.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5367872" url="https://pl.wikipedia.org/wiki?curid=5367872" title="Tadeusz Agopsowicz">
Tadeusz Agopsowicz

Tadeusz Jakub Hasso-Agopsowicz (ur. 20 września 1923 r. w Skolem, zm. 31 sierpnia 1997 r. w Gdańsku) – naukowiec, specjalista z zakresu oceanotechniki, maszyn okrętowych, polski Ormianin. 
W wieku 12 lat zamieszkał ww Lwowie. Po zdaniu matury w 1941 r. podjąć studia na Politechnice Lwowskiej. Po wkroczeniu Niemców ukrywał się w Kołomyi. W marcu 1945 r. aresztowany przez NKWD, symulował zakażenie tyfusem, zbiegł ze szpitala we Lwowie, używał fałszywych dokumentów (na nazwisko Marian Świetnicki). 
W 1945 r. zamieszkał wraz z rodziną w Gdańsku. W l. 1945–1951 studiował na Wydziale Budowy Okrętów Politechniki Gdańskiej, a następnie został pracownikiem tejże uczelni. Pracował także w Biurze Projektów Budownictwa Morskiego w Gdańsku, Morskim Instytucie Technicznym oraz Instytucie Podstawowych Problemów Techniki Polskiej Akademii Nauk. W 1963 r. uzyskał doktorat, w 1974 r. habilitację. Rok później został zatrudniony na na uczelni macierzystej na stanowisku docenta. W latach 1965–1970 i 1973–1974 pracował jako wykładowca i zastępca profesora na Wydziale Mechanicznym Uniwersytetu w Basrze w Iraku. W latach 70. rozpoczął badania naukowe w nowej specjalności: oceanotechnika. Był twórcą pierwszych w Polsce ekspertyz za kresu budowy statków i platform wiertniczych. Od 1983 na emeryturze. Odznaczony m.in. Złotym Krzyżem Zasługi.
Autor monografii "Podstawy teoretyczne metod doświadczalnego wyznaczania naprężeń tnących wałów poddanych oddziaływaniu wymuszonych drgań skrętnych" (1972) oraz publikacji z zakresu oceanotechniki, mechaniki konstrukcji okrętów oraz maszyn okrętowych. 
Pochowany na gdańskimi cmentarzu Srebrzysko. 
Życie prywatne.
Syn Ludwika (1882–1937), ziemianina ormiańskiego pochodzenia, oraz Anieli z domu Teodorowicz (1895–1978), także pochodzącej z rodziny ormiańskiej. W 1959 r. zawarł związek małżeński z Teresą z domu Zajewską (ur. w 1933 r. w Lublinie). 
Jedynym ich dzieckiem była Monika Agopsowicz (ur. 1961 w Gdańsku), anglistka, redaktorka polsko-ormiańskiego kwartalnika „Awedis” oraz autorka książek o Ormianach i Kresach Wschodnich. 

</doc>
<doc id="5367884" url="https://pl.wikipedia.org/wiki?curid=5367884" title="Meremia">
Meremia

Meremia ("Merremia" ) – rodzaj roślin z rodziny powojowatych ("Convolvulaceae"). Obejmuje ok. 50 gatunków, według niektórych źródeł 80 lub nawet 100 (w przypadku włączania tu gatunków z rodzaju "Distimake"). Rośliny te występują w strefie tropikalnej obu kontynentów amerykańskich (od Meksyku i Kuby po Brazylię), w Afryce (bez północnej części), w południowej i wschodniej Azji oraz w Australii. We wschodniej Azji zasięg rodzaju sięga strefy klimatu umiarkowanego chłodnego w Rosyjskim Dalekim Wschodzie. Występujący tam gatunek – meremia syberyjska ("Merremia sibirica") – uprawiana jest w krajach umiarkowanych, także w Polsce.
Niektóre gatunki są uciążliwymi chwastami na plantacjach, inne są uprawiane jako ozdobne lub wykorzystywane jako lecznicze. W ziołolecznictwie wykorzystywany jest m.in. rozpowszechniony w Ameryce Środkowej gatunek "Merremia discoidesperma". Pędy "Merremia gemella" z Azji Południowo-Wschodniej i Australii używane są do wiązania, m.in. wiązano nimi kangury przed pieczeniem. 
Systematyka.
Rodzaj z plemienia "Merremieae" z podrodziny "Convolvuloideae" w obrębie rodziny powojowatych ("Convolvulaceae").

</doc>
<doc id="5367885" url="https://pl.wikipedia.org/wiki?curid=5367885" title="Mestaruusliiga (2021/2022)">
Mestaruusliiga (2021/2022)

Mestaruusliiga 2021/2022 – 66. sezon mistrzostw Finlandii w piłce siatkowej zorganizowany przez Fiński Związek Piłki Siatkowej ("Suomen Lentopalloliitto"). Zainaugurowany został 29 września 2021 roku i trwał do 23 kwietnia 2022 roku.
W rozgrywkach uczestniczyło 11 drużyn. Do najwyższej klasy rozgrywkowej dołączył mistrz 1-sarja – . Zespoły rywalizowały w fazie zasadniczej oraz w fazie play-off składającej się z ćwierćfinałów, półfinałów, meczów o 3. miejsce oraz finałów. Ze względu na odebranie licencji na grę w najwyższej klasie rozgrywkowej klubowi i zdegradowanie go do 1-sarja nie odbyła się faza play-out.
Po raz siódmy mistrzostwo Finlandii zdobył klub , który w finałach fazy play-off pokonał . Trzecie miejsce zajął .
System rozgrywek.
Mestaruusliiga w sezonie 2021/2022 składała się z fazy zasadniczej, fazy play-off oraz fazy play-out.
Faza zasadnicza.
W fazie zasadniczej 11 drużyn rozegrało ze sobą po trzy spotkania. Do fazy play-off awansowało 8 najlepszych drużyn. Zespoły z miejsc 10-11 trafiły do fazy play-out, natomiast ten, który zajął 9. miejsce, zakończył udział w rozgrywkach.
Faza play-off.
Ćwierćfinały
W ćwierćfinałach fazy play-off uczestniczyło osiem najlepszych zespołów fazy zasadniczej. Pary ćwierćfinałowe utworzone zostały na podstawie miejsc zajętych przez poszczególne drużyny w fazie zasadniczej według klucza: 1-8; 2-7; 3-6; 4-5. Rywalizacja toczyła się do trzech zwycięstw ze zmianą gospodarza po każdym meczu, chyba że drużyny ustaliły inną kolejność rozgrywania spotkań. Gospodarzem pierwszego meczu w parze był zespół, który w fazie zasadniczej zajął wyższe miejsce.
Zwycięzcy w poszczególnych parach awansowali do półfinałów, przegrani natomiast zostali sklasyfikowani na miejscach 5-8 na podstawie pozycji z fazy zasadniczej.
Półfinały
W półfinałach fazy play-off uczestniczyli wygrani w parach ćwierćfinałowych. Pary półfinałowe powstały na podstawie miejsc z fazy zasadniczej, tj. pierwszą parę utworzyła drużyna, która w fazie zasadniczej zajęła najwyższe miejsce spośród drużyn uczestniczących w półfinałach oraz ta, która zajęła najniższe miejsce, drugą parę – dwa pozostałe zespoły. Rywalizacja toczyła się na zasadach analogicznych co w ćwierćfinałach.
Zwycięzcy w poszczególnych parach uzyskali awans do finału, przegrani natomiast rywalizowali o 3. miejsce.
Mecze o 3. miejsce
O 3. miejsce grali przegrani w parach półfinałowych. Rywalizacja toczyła się do dwóch zwycięstw. Gospodarzem pierwszego meczu była drużyna, która w fazie zasadniczej zajęła niższe miejsce, natomiast drugiego i potencjalnie trzeciego meczu – ta, która w fazie zasadniczej zajęła wyższe miejsce.
Finały
O mistrzostwo grali zwycięzcy w parach półfinałowych. Rywalizacja toczyła się do czterech zwycięstw. Gospodarzem pierwszego, czwartego, piątego i siódmego meczu była drużyna, która w fazie zasadniczej zajęła wyższe miejsce, natomiast drugiego, trzeciego i szóstego spotkania ta, która w fazie zasadniczej zajęła niższe miejsce.
Faza play-out.
W fazie play-out uczestniczyły drużyny, które w fazie zasadniczej zajęły miejsca 10-11. Rywalizacja toczyła się do trzech zwycięstw ze zmianą gospodarza gospodarza po każdym meczu. Gospodarzem pierwszego meczu w parze był zespół, który w fazie zasadniczej zajął 10. miejsce.
Zwycięzca w parze utrzymał się w najwyższej klasie rozgrywkowej, przegrany natomiast trafił do baraży, gdzie walczył o utrzymanie z mistrzem 1. sarja.
Faza zasadnicza.
Tabela.
Źródło: Mestaruusliiga – Data Project Zasady ustalania kolejności: 1. liczba zdobytych punktów; 2. liczba wygranych meczów; 3. wyższy stosunek setów; 4. wyższy stosunek małych punktów; 5. bilans w bezpośrednich spotkaniach.Punktacja: 3:0 i 3:1 - 3 pkt; 3:2 - 2 pkt; 2:3 - 1 pkt; 1:3 i 0:3 - 0 pktUwagi: Mecze – oraz – nie odbyły się. Z tego powodu ostateczna klasyfikacja fazy zasadniczej ustalona została na podstawie ilorazu między liczbą punktów a liczbą rozegranych meczów.
Faza play-out.
W fazie play-out miały uczestniczyć drużyny, które w fazie zasadniczej zajęły miejsca 10-11, tj. oraz . Rywalizacja miała toczyć się do trzech zwycięstw.
15 marca 2022 roku decyzją władz ligi z powodu niewypełnienia zobowiązań finansowych odebrana została licencja na grę w najwyższej klasie rozgrywkowej klubowi , a klub ten został relegowany do 1-sarja. Z tego względu faza play-out została odwołana, a zespoły i utrzymały się w najwyższej klasie rozgrywkowej.

</doc>
<doc id="5367886" url="https://pl.wikipedia.org/wiki?curid=5367886" title="Merremia">
Merremia



</doc>
<doc id="5367887" url="https://pl.wikipedia.org/wiki?curid=5367887" title="Lentopallon Mestaruusliiga (2021/2022)">
Lentopallon Mestaruusliiga (2021/2022)



</doc>
<doc id="5367888" url="https://pl.wikipedia.org/wiki?curid=5367888" title="Wojska pancerne i zmechanizowane">
Wojska pancerne i zmechanizowane

Wojska pancerne i zmechanizowane – rodzaj wojsk wchodzący w skład polskich wojsk lądowych.
Charakterystyka.
Wojska pancerne i zmechanizowane stanowią trzon polskich wojsk lądowych. Przeznaczone są do odpierania uderzeń zgrupowań pancerno-zmechanizowanych przeciwnika, wykonywania zwrotów zaczepnych, prowadzenia działań na rzecz wsparcia pokoju, zwalczania środków napadu powietrznego, zwłaszcza śmigłowców bojowych i walki z formacjami aeromobilnymi przeciwnika.
Szczegółowe zadania to: w natarciu – rozbicie lub niszczenie głównych zgrupowań przeciwnika, opanowanie ważnych rejonów lub rubieży, forsowanie przeszkód wodnych, prowadzenie pościgu za wycofującym się przeciwnikiem; w obronie – utrzymanie zajmowanych rejonów, rubieży lub pozycji oraz odparcie uderzeń przeciwnika i rozbicie jego wojsk, które włamały się w głąb obrony.
W ich skład wchodzą dywizje zmechanizowane i pancerna. Dywizja zdolna jest do prowadzenia działań taktycznych samodzielnie lub w składzie narodowego związku operacyjnego bądź wielonarodowego zgrupowania wojsk. W zależności od charakteru prowadzonych działań bojowych dywizja może: prowadzić działania opóźniające, bronić wydzielonego obszaru, organizując obronę stałą lub wykonywać przeciwuderzenia albo brać udział w przeciwnatarciu, utrzymywać i umacniać obszary lub rubieże terenowe czy wykonywać inne zadania wynikające z planu operacji.
Podstawowymi oddziałami dywizji są brygady zmechanizowane i pancerna. W brygadzie wyróżnia się trzy typy batalionów: batalion czołgów oraz batalion zmechanizowany i zmotoryzowany. W czasie walki tworzą one zasadnicze elementy ugrupowania brygady. W skład batalionu czołgów wchodzą cztery kompanie czołgów, kompania dowodzenia oraz kompania logistyczna. Na swoim wyposażeniu batalion posiada około 60 czołgów.Batalion zmechanizowany (zmotoryzowany) składa z czterech kompanii zmechanizowanych (zmotoryzowanych), kompanii wsparcia, kompanii dowodzenia oraz kompanii logistycznej. Batalion posiada około 60 wozów bojowych. Ponadto kompania wsparcia dysponuje 120 mm moździerzami i wyrzutniami przeciwpancernych pocisków kierowanych. W toku działań bojowych wzmocnione bataliony mogą działać działać jako batalionowe grupy bojowe.

</doc>
<doc id="5367889" url="https://pl.wikipedia.org/wiki?curid=5367889" title="Lentopallon Mestaruusliiga">
Lentopallon Mestaruusliiga



</doc>
<doc id="5367890" url="https://pl.wikipedia.org/wiki?curid=5367890" title="Lentopallon Mestaruusliiga (2010/2011)">
Lentopallon Mestaruusliiga (2010/2011)



</doc>
<doc id="5367892" url="https://pl.wikipedia.org/wiki?curid=5367892" title="Lentopallon Mestaruusliiga (2011/2012)">
Lentopallon Mestaruusliiga (2011/2012)



</doc>
<doc id="5367893" url="https://pl.wikipedia.org/wiki?curid=5367893" title="Lentopallon Mestaruusliiga (2020/2021)">
Lentopallon Mestaruusliiga (2020/2021)



</doc>
<doc id="5367894" url="https://pl.wikipedia.org/wiki?curid=5367894" title="Modesta z Trewiru">
Modesta z Trewiru

Modesta z Trewiru (zm. ok. 680) – założycielka i przełożona klasztoru Oeren w Trewirze w Niemczech.
Życiorys.
Modesta była siostrzenicą Itty z Metzu i kuzynką św. Gertrudy z Nijvel(626–659). Modesta została zakonnicą w klasztorze benedyktynów i została mianowana przez swojego wuja św. Modoalda pierwszą ksieni klasztoru w Oeren w Trewirze 
Opactwo zostało zbudowane na rzymskich horreach - starożytnych spichlerzach, które do dnia dzisiejszego zachowały się w tym rejonie. Nazwa miejsca jest również podana jako: Öhren (lub Ohren), Øhren, Oehren, Oeren, Herren lub Horreum. Klasztor został później nazwany na cześć Irminy z Oeren, która była drugą ksieni opactwa.

</doc>
<doc id="5367895" url="https://pl.wikipedia.org/wiki?curid=5367895" title="Piotrowicze (rejon janowski)">
Piotrowicze (rejon janowski)

Piotrowicze (, "Piatrowiczy"; , "Pietrowiczi") – wieś na Białorusi, w obwodzie brzeskim, w rejonie janowskim, w sielsowiecie Brodnica, nad Filipówką.
Historia.
W XIX i w początkach XX w. położone były w Rosji, w guberni mińskiej, w powiecie pińskim, w gminie Duboj, następnie Brodnica. Były wówczas własnością Kurzenieckich.
W dwudziestoleciu międzywojennym leżały w Polsce, w województwie poleskim, w powiecie pińskim, w gminie Brodnica. W 1921 wieś liczyła 202 mieszkańców, zamieszkałych w 42 budynkach, w tym 197 Białorusinów, 4 Żydów i 1 osobę innej narodowości. 198 mieszkańców było wyznania prawosławnego i 4 mojżeszowego.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5367897" url="https://pl.wikipedia.org/wiki?curid=5367897" title="Kolczaste lasy Madagaskaru">
Kolczaste lasy Madagaskaru



</doc>
<doc id="5367900" url="https://pl.wikipedia.org/wiki?curid=5367900" title="Robert Göbl">
Robert Göbl

Robert Göbl (ur. 4 sierpnia 1919 w Wiedniu, zm. 8 grudnia 1997 tamże) – austriacki numizmatyk, znawca mennictwa starożytnego.
Życiorys.
Podczas wojny służył jako oficer w hitlerowskim Wehrmachcie i dostał się do niewoli. Po powrocie z niej (1947), podjął na Uniwersytecie Wiedeńskim studia w zakresie historii starożytnej, antycznej numizmatyki i archeologii klasycznej. Specjalizując się w numizmatyce rzymskiej, był uczniem wybitnego badacza Karla Pinka, który wywarł decydujący wpływ na jego metodykę badań i kierunek późniejszych działań naukowych. Studia ukończył już w 1950, uzyskując dyplom na podstawie pracy "Numismatisch-historische Untersuchungen zur Geschichte der Kaiser Valerianus und Gallienus". W 1953 został zatrudniony jako wyspecjalizowany numizmatyk w renomowanym wiedeńskim domu aukcyjnym Dorotheum. 
Drugim obszarem jego zainteresowań, studiów i badań była przedislamska historia krajów Azji Środkowej, czego wynikiem była opublikowana w 1954 praca "Aufbau der Münzprägung des Sasanidenstaates". Na jej podstawie uzyskał habilitację w 1955, a w 1962 na zlecenie UNESCO odbył misję w Afganistanie, gdzie zajmował się porządkowaniem zbioru sasanidzkich monet z muzeum w Kabulu. Jeszcze inny zakres jego prac w dziedzinie antycznej numizmatyki stanowiło badanie mennictwa Celtów, zwłaszcza pochodzącego ze znalezisk na obszarach dzisiejszej Austrii. 
W 1965 otrzymał tytuł profesora nadzwyczajnego stołecznej uczelni, a w 1971 Uniwersytet Wiedeński powołał go na kierownika katedry numizmatyki i historii przedislamskiej Azji Środkowej. Powierzono mu też funkcję kierowania Instytutem Numizmatyki Starożytnej ("Institut für Antike Numismatik"), którą pełnił do 1987 roku, rozwijając tę placówkę i podnosząc ją do rangi międzynarodowego centrum badań numizmatycznych. W latach 1970–1997 stał na czele powołanej przez siebie Komisji Numizmatycznej Austriackiej Akademii Nauk. Od 1963 był członkiem korespondentem, a od 1971 członkiem rzeczywistym Austriackiej Akademii Nauk (ÖAW). W 1981 został laureatem akademickiej Nagrody im. Wilhelma Hartla.
Do jego uczniów należą m.in. Michael Alram, Günther Dembski, Alexander Ruske.

</doc>
<doc id="5367901" url="https://pl.wikipedia.org/wiki?curid=5367901" title="Ministerstwo Propagandy i Oświecenia Publicznego">
Ministerstwo Propagandy i Oświecenia Publicznego



</doc>
<doc id="5367904" url="https://pl.wikipedia.org/wiki?curid=5367904" title="Pierwsza przygoda Pana Samochodzika">
Pierwsza przygoda Pana Samochodzika



</doc>
<doc id="5367908" url="https://pl.wikipedia.org/wiki?curid=5367908" title="Jerzy Dembicki">
Jerzy Dembicki

Jerzy Dembicki także Dembicki de Wrocień (ur. 8 grudnia 1882 w Königsfeld, zm. ?) – podpułkownik kawalerii Wojska Polskiego.
Życiorys.
Urodził się 8 grudnia 1882 w Königsfeld na Morawach, w rodzinie Adama (1849–1933), marszałka polnego porucznika cesarskiej i królewskiej Armii i Berty z Winkowskich. Był młodszym bratem Adama (1881–1918), rotmistrza cesarsko-królewskiej Obrony Krajowej.
Na stopień kadeta został mianowany ze starszeństwem z 1 września 1901 i wcielony do Pułku Ułanów Obrony Krajowej Nr 3 w Rzeszowie. Na porucznika awansował ze starszeństwem z 1 listopada 1902, a na stopień nadporucznika ze starszeństwem z 1 maja 1909. W latach 1910–1914 był komendantem pułkowego plutonu pionierów. W szeregach macierzystego pułku wziął udział w mobilizacji sił zbrojnych Monarchii Austro-Węgierskiej, wprowadzonej w związku z wojną na Bałkanach (1912–1913), a następnie walczył na frontach I wojny światowej. Awans na rotmistrza otrzymał ze starszeństwem z 1 listopada 1914.
Na 30 kwietnia 1914 w kościele św. Marii Magdaleny we Lwowie zaplanowano jego zaślubiny z Hanką Wilczek, córką majora Aleksandra Wilczka także z rzeszowskiego pułku.
5 kwietnia 1919 został formalnie przyjęty do Wojska Polskiego z byłej armii austro-węgierskiej, z zatwierdzeniem posiadanego stopnia rotmistrza ze starszeństwem od dnia 1 listopada 1914 i przydzielony z dniem 1 listopada 1918 do 9 pułku ułanów. W 1920 był dowódcą szwadronu zapasowego 9 puł. Na tym stanowisku 11 czerwca 1920 został zatwierdzony z dniem 1 kwietnia 1920 w stopniu podpułkownika, w kawalerii, w grupie oficerów byłej armii austro-węgierskiej. 1 czerwca 1921 pełnił służbę w 18 pułku ułanów. W listopadzie tego roku został przeniesiony do 22 pułku ułanów. 3 maja 1922 został zweryfikowany w stopniu podpułkownika ze starszeństwem od 1 czerwca 1919 i 33. lokatą w korpusie oficerów jazdy (od 1924 – kawalerii). Od 18 czerwca tego roku pełnił obowiązki dowódcy 4 pułku strzelców konnych w Płocku. Z dniem 15 stycznia 1925 został zwolniony ze stanowiska i pozostawiony czasowo w dyspozycji MSWojsk. W lutym tego roku został przydzielony z 4 psk do Komendy Uzupełnień Koni Nr 30 w Kielcach na stanowisko komendanta, a w maju 1925 przydzielony do Komisji Remontowej Nr 3 w Krakowie na stanowisko zastępcy przewodniczącego. W 1926 został zwolniony z zajmowanego stanowiska i oodany do dyspozycji dowódcy Okręgu Korpusu Nr V, a z dniem 30 listopada tego roku przeniesiony w stan spoczynku. Mieszkał we Lwowie.

</doc>
<doc id="5367918" url="https://pl.wikipedia.org/wiki?curid=5367918" title="Lemno (przystanek kolejowy)">
Lemno (przystanek kolejowy)

Lemno () – przystanek kolejowy w lasach, w rejonie pustoszkowskim, w obwodzie pskowskim, w Rosji. Położony jest na linii Moskwa - Siebież, w sporej odległości od osad ludzkich. Najbliższą miejscowością jest Rokaczino.

</doc>
<doc id="5367919" url="https://pl.wikipedia.org/wiki?curid=5367919" title="Sigurd Lie">
Sigurd Lie

Sigurd Lie (ur. 23 maja 1871 w Drammen, zm. 30 września 1904 w Vestre Aker) – norweski kompozytor.
Życiorys.
Podstawy edukacji muzycznej odebrał od Augusta Rojahna, organisty katedry w Kristiansand. Edukację kontynuował w Christianii u Gudbranda Bøhna (skrzypce) i Ivana Holtera (teoria i kompozycja). Od 1891 roku przebywał w Niemczech, gdzie był uczniem Carla Reineckego i Arno Hilfsa w Lipsku oraz Heinricha Urbana w Berlinie. Po powrocie do Norwegii w 1895 roku został dyrygentem Musikforening. Działał jako dyrygent w Christianii (1898–1899) i Bergen (1900–1901). Zmagał się z problemami zdrowotnymi, lata 1902–1903 spędził na leczeniu w sanatoriach.
Jego twórczość nosi rysy narodowe, mimo krótkiego okresu działalności kompozytora jest obszerna i zdobyła sobie trwałe miejsce w repertuarze koncertowym. Skomponował m.in. "Koncert skrzypcowy" (1896), "Suitę orientalną" na orkiestrę (1899), "Symfonię" (1903), "Erling Skjalgson" na baryton, chór męski i orkiestrę (1899), ponadto liczne utwory kameralne i pieśni. Dużą popularność zdobyła sobie jego pieśń "Sne" napisana do słów .

</doc>
<doc id="5367920" url="https://pl.wikipedia.org/wiki?curid=5367920" title="Enola Holmes (film)">
Enola Holmes (film)

Enola Holmes – brytyjski kryminalny film młodzieżowy z 2020 roku w reżyserii Harry'ego Bradbeera. Jego scenariusz napisał Jack Thorne na podstawie serii książek Nancy Springer "The Enola Holmes Mysteries".
Fabuła.
Gdy matka nastoletniej siostry Sherlocka Holmesa znika, jej najstarszy brat, Mycroft, postanawia ją wysłać do pensji. Ona chce jednak iść w ślady Sherlocka i ucieka ze szkoły, po czym natrafia na konspirację związaną z młodym lordem Tewkesburym.
Obsada.
Źródła:
Produkcja.
Zdjęcia do filmu ruszyły w Londynie. Sceny kolejowe nakręcono w hrabstwie Worcestershire: na dworcach w Arley i Kidderminster oraz na Victoria Bridge, moście położonym na trasie Severn Valley Railway. Filmowa rezydencja rodziny Holmesów Ferndell Hall została "zagrana" przez Benthall Hall w hrabstwie Shropshire. Wnętrza sfilmowano w West Horsley Place w hrabstwie Surrey. Wykorzystano również kilka lokacji w londyńskim Westminsterze, Ashridge w hrabstwie Hertfordshire oraz Luton Hoo w hrabstwie Bedfordshire.
Odbiór.
Reakcja krytyków.
Film spotkał się z pozytywną reakcją krytyków. W agregatorze recenzji Rotten Tomatoes 91% z 207 recenzji uznano za pozytywne, a średnia ocen wystawionych na ich podstawie wyniosła 7,1 na 10. Z kolei w agregatorze Metacritic średnia ważona ocen z 31 recenzji wyniosła 68 punktów na 100.
Kontynuacja.
13 marca 2021 ogłoszono oficjalnie kontynuację filmu, pod tytułem "Enola Holmes 2". Sequel kręcono na przełomie 2021 i 2022. W serwisie Netflix pojawił się 4 listopada 2022.

</doc>
<doc id="5367925" url="https://pl.wikipedia.org/wiki?curid=5367925" title="Pustoszka (stacja kolejowa)">
Pustoszka (stacja kolejowa)

Pustoszka () – stacja kolejowa w miejscowości Pustoszka, w rejonie pustoszkowskim, w obwodzie pskowskim, w Rosji. Położona jest na linii Moskwa - Siebież.
Historia.
Stacja powstała w czasach carskich na kolei moskiewsko-windawskiej, pomiędzy stacjami Majewo i Idrica. Zlokalizowana została na polach, a nazwę zaczerpnięto od pobliskiej niewielkiej osady. Po uruchomieniu stacji wokół niej powstało miasto Pustoszka.

</doc>
<doc id="5367926" url="https://pl.wikipedia.org/wiki?curid=5367926" title="Enola Holmes 2">
Enola Holmes 2



</doc>
<doc id="5367929" url="https://pl.wikipedia.org/wiki?curid=5367929" title="Park Narodowy Patagonii (Chile)">
Park Narodowy Patagonii (Chile)

Park Narodowy Patagonii (hiszp. "Parque nacional Patagonia") – park narodowy w Chile położony w regionie Aysén, w prowincjach Capitán Prat (gmina Cochrane) i General Carrera (gmina Chile Chico). Został utworzony 25 października 2018 roku i zajmuje obszar 3045,28 km². Główną jego część stanowią dawne rezerwaty przyrody: Rezerwat Narodowy Lago Jeinimeni i Rezerwat Narodowy Lago Cochrane (Tamango), który w 2010 roku został zakwalifikowany przez BirdLife International jako ostoja ptaków IBA. Na wschód od niego znajduje się Park Narodowy Patagonii w Argentynie.
Opis.
Park znajduje się po wschodniej stronie Andów, na północ od jeziora Cochrane, a na południe od jeziora General Carrera (Buenos Aires). Zachodnia część parku to zbocza Andów z dużą ilością lodowców, jezior i rzek. Wschodnia część to w większości równina, którą pokrywa patagoński step.
Flora.
Na wyżej położonych zboczach gór dominują łąki, gdzie rośnie głównie "Nassauvia dentata" i "Senecio portalesianus". Niżej występuje las, który tworzą w większości "Nothofagus pumilio", bukan chilijski, berberys bukszpanolistny, "Pernettya mucronata", a także "Nothofagus dombeyi".
Na stepie rośnie głównie "Festuca pallescens", "Acaena splendens", "Mulinum spinosum", "Azorella incisa", "Azorella monatha", "Chloraea alpina", "Chloraea magellanica".
Fauna.
W parku występują ptaki takie jak m.in.: narażony na wyginięcie kondor wielki, aguja wielka, pustułka amerykańska, turko czarnogardły, lustrzynka, dzięcioł magellański, dzięcioł kreskowany, drozd falklandzki, starzykowiec południowy i krasnogonka krótkodzioba.
Ssaki żyjące w parku to m.in.: zagrożony wyginięciem huemal chilijski, gwanako andyjskie, wiskacza skalna, sierściak oliwkowy, puklerzyk różowy, skunksowiec patagoński, puma płowa, ocelot argentyński, gerbilomyszka pampasowa.

</doc>
<doc id="5367930" url="https://pl.wikipedia.org/wiki?curid=5367930" title="Baszty w Gdańsku">
Baszty w Gdańsku

Baszty w Gdańsku – baszty wznoszone w umocnieniach Gdańska, od XIV do XV wieku. Jedenaście z nich zachowało się do dzisiejszych czasów, a cztery w formie reliktów.
Baszty niezachowane.
Nienazwane.
Oprócz wyżej wymienionych baszt, istniały jeszcze baszty nienazwane lub których nazwa nie jest znana:

</doc>
<doc id="5367932" url="https://pl.wikipedia.org/wiki?curid=5367932" title="Język busoa">
Język busoa

Język busoa (a. bosoa) – język austronezyjski używany w prowincji Celebes Południowo-Wschodni w Indonezji. Według danych z 2000 roku posługuje się nim 2300 osób.
Jest używany we wsiach Busoa i Lakambau (kecamatan Batauga, kabupaten Buton Selatan).
Jego znajomość jest w zaniku. W powszechnym użyciu są również języki wolio i indonezyjski. Wielu członków społeczności zna także cia-cia i muna. Przestał być przyswajany przez dzieci.
Nie wykształcił piśmiennictwa. Od 1993 r. badaniem i dokumentacją tego języka zajmował się René van den Berg. Sporządzono opis jego gramatyki i słownictwa oraz zebrano pewne teksty (przede wszystkim baśnie ludowe).

</doc>
<doc id="5367935" url="https://pl.wikipedia.org/wiki?curid=5367935" title="Język kaimbulawa">
Język kaimbulawa

Język kaimbulawa – język austronezyjski używany w prowincji Celebes Południowo-Wschodni w Indonezji. Według danych z 2005 roku posługuje się nim 2200 osób.
Jego użytkownicy zamieszkują fragment wyspy Siompu, na południowy zachód od Buton. Jest używany we wsiach Kaimbulawa i Lantoi.

</doc>
<doc id="5367936" url="https://pl.wikipedia.org/wiki?curid=5367936" title="Język lasalimu">
Język lasalimu

Język lasalimu – język austronezyjski używany w prowincji Celebes Południowo-Wschodni w Indonezji (kecamatan Lasalimu, kabupaten Buton). Według danych z 1999 roku posługuje się nim 1700 osób.
Został opisany w postaci pewnych list słownictwa.

</doc>
<doc id="5367937" url="https://pl.wikipedia.org/wiki?curid=5367937" title="Język kumbewaha">
Język kumbewaha

Język kumbewaha (a. kumberaha, umbewaha) – język austronezyjski używany w prowincji Celebes Południowo-Wschodni w Indonezji. Według danych z 2004 roku posługuje się nim 3400 osób.
Jego użytkownicy zamieszkują południowo-wschodni fragment wyspy Buton. Ethnologue (wyd. 22) podaje, że jest używany we wsiach Kumbewaha i Wajah Jaya (kecamatan Lasalimu, kabupaten Buton).

</doc>
<doc id="5367939" url="https://pl.wikipedia.org/wiki?curid=5367939" title="Język pancana">
Język pancana

Język pancana, także kapontori – język austronezyjski używany w prowincji Celebes Południowo-Wschodni w Indonezji. Według danych z 2005 roku posługuje się nim 6 tys. osób.
Jego użytkownicy zamieszkują centralną część wyspy Buton. W użyciu jest również język wolio.
Nie został dobrze przebadany przez lingwistów, być może chodzi o więcej niż jeden język.

</doc>
<doc id="5367940" url="https://pl.wikipedia.org/wiki?curid=5367940" title="Język liabuku">
Język liabuku

Język liabuku – język austronezyjski używany w prowincji Celebes Południowo-Wschodni w Indonezji. Według danych z 2004 roku posługuje się nim 75 osób.
Jego użytkownicy zamieszkują niewielki fragment wyspy Buton, 12 km na północ od Bau-Bau.
Jest zagrożony wymarciem. W użyciu są również języki wolio i indonezyjski.
Nie został bliżej poznany przez lingwistów.

</doc>
<doc id="5367941" url="https://pl.wikipedia.org/wiki?curid=5367941" title="Język kumberaha">
Język kumberaha



</doc>
<doc id="5367942" url="https://pl.wikipedia.org/wiki?curid=5367942" title="Język umbewaha">
Język umbewaha



</doc>
<doc id="5367944" url="https://pl.wikipedia.org/wiki?curid=5367944" title="Język kapontori">
Język kapontori



</doc>
<doc id="5367945" url="https://pl.wikipedia.org/wiki?curid=5367945" title="Język bosoa">
Język bosoa



</doc>
<doc id="5367946" url="https://pl.wikipedia.org/wiki?curid=5367946" title="Enola Holmes">
Enola Holmes



</doc>
<doc id="5367948" url="https://pl.wikipedia.org/wiki?curid=5367948" title="Andrzej Chętko">
Andrzej Chętko

Andrzej Edward Chętko (ur. 14 października 1951 w Lublinie) – doktor habilitowany, grafik, typograf, animator kultury, profesor i wykładowca Akademii Sztuk Pięknych w Łodzi.
Życiorys.
Chętko jest projektantem książek, periodyków, okładek, plakatów i druków, ponadto tworzy prace z zakresu filmu animowanego, sztuki video i literatury eksperymentalnej. Jego prace znajdują się m.in. w Museum of Modern Art w Nowym Jorku oraz zbiorach prywatnych. Ponadto z Pawłem Kawińskim współtworzył polską edycję komiksu „Maus”. Jako animator kultury jest współorganizatorem i jurorem Festiwalu Mediów Człowiek w Zagrożeniu i współtwórcą klubu Forum Fabricum. Jest również redaktorem graficznym „Tygla Kultury” (od lat 90. XX w.) i współtwórcą „Kroniki Miasta Łodzi”.
W latach 1987–1993 był przewodniczącym NSZZ „Solidarność” na Akademii Sztuk Pięknych w Łodzi, której jest absolwentem. W 2018 kandydował do Rady Miejskiej w Łodzi z list ruchu „Tak dla Łodzi!”.

</doc>
<doc id="5367951" url="https://pl.wikipedia.org/wiki?curid=5367951" title="Mistrzostwa Świata w Piłce Nożnej Kobiet 2023">
Mistrzostwa Świata w Piłce Nożnej Kobiet 2023

Mistrzostwa Świata w Piłce Nożnej Kobiet 2023 – dziewiąta edycja czempionatu, mającego wyłonić mistrzynie świata w piłce nożnej. Turniej zostanie zorganizowany przez dwa państwa: Australię i Nową Zelandię, w dniach 20 lipca–20 sierpnia 2023. Tytułu będą bronić Amerykanki. Wezmą w nim udział 32 drużyny podzielone na osiem grup po cztery zespoły. Zmagania turniejowe toczyć się będą na 10 stadionach w 9 miastach. Rywalizacja rozpocznie się w Auckland, a zakończy w Sydney.
Procedura wyboru gospodarza.
Początkowo chęć zorganizowania czempionatu wyraziło dziewięć państw:
W późniejszym czasie Australia i Nowa Zelandia zdecydowały się na wspólną organizację mistrzostw. W czerwcu 2020 potwierdzono, że właśnie te dwa kraje zorganizują mundial w 2023 roku. W fazie finałowej głosowania oferta australijsko-nowozelandzka wygrała z ofertą kolumbijską stosunkiem głosów 22:13.
Miasta i stadiony.
Na podstawie:
Faza grupowa.
Na podstawie:
Wszystkie godziny podane są według czasów lokalnych.
Legenda do tabelek:
Dwie pierwsze drużyny z każdej grupy awansują do dalszych gier.

</doc>
<doc id="5367956" url="https://pl.wikipedia.org/wiki?curid=5367956" title="Brykanowo">
Brykanowo

Brykanowo () – stacja kolejowa w lasach, w rejonie pustoszkowskim, w obwodzie pskowskim, w Rosji. Położona jest na linii Moskwa - Siebież, w sporej odległości od osad ludzkich. Najbliższą miejscowością jest Dupliszczi.

</doc>
<doc id="5367958" url="https://pl.wikipedia.org/wiki?curid=5367958" title="West Ness">
West Ness

West Ness – osada w Anglii, w hrabstwie North Yorkshire, w dystrykcie Ryedale, w civil parish Nunnington. Leży 9 km od miasta Helmsley. W 1881 roku civil parish liczyła 65 mieszkańców. West Ness jest wspomniana w Domesday Book (1086) jako "Neisse"/"Nesse".

</doc>
<doc id="5367959" url="https://pl.wikipedia.org/wiki?curid=5367959" title="Bârla">
Bârla



</doc>
<doc id="5367960" url="https://pl.wikipedia.org/wiki?curid=5367960" title="Forward Party (Stany Zjednoczone)">
Forward Party (Stany Zjednoczone)



</doc>
<doc id="5367963" url="https://pl.wikipedia.org/wiki?curid=5367963" title="Naszczokino (stacja kolejowa)">
Naszczokino (stacja kolejowa)

Naszczokino () – stacja kolejowa w miejscowości Isakowo, w rejonie siebieskim, w obwodzie pskowskim, w Rosji. Położona jest na linii Moskwa – Siebież.

</doc>
<doc id="5367966" url="https://pl.wikipedia.org/wiki?curid=5367966" title="Brama Szeroka">
Brama Szeroka

Brama Szeroka (niem. "Breitentor") – niezachowana brama miejska w Gdańsku, na Głównym Mieście, w ciągu ulicy Szerokiej. Do dzisiejszych czasów zachował się jedynie jej fragment w postaci Baszty Bramy Szerokiej.
Historia.
Brama wzmiankowana w 1363 roku jako "superior valva". Pierwotnie istniała tutaj furta w murze, zamieniona w XIV na ceglany, piętrowy budynek, chroniony przez Basztę Bramy Szerokiej. Poprzedzona była fosą, a później także przedbramiem w postaci kolejnej bramy, otoczonej dwiema basztami z hurdycjami. Straciła znaczenie militarne w drugiej połowie XVII wieku. Bramę zniwelowano w drugiej połowie XIX wieku, za wyjątkiem zachowanej baszty. Obecnie należy do osoby prywatnej. Baszta wpisana jest do gminnej ewidencji zabytków.

</doc>
<doc id="5367971" url="https://pl.wikipedia.org/wiki?curid=5367971" title="Benești">
Benești



</doc>
<doc id="5367974" url="https://pl.wikipedia.org/wiki?curid=5367974" title="Biarozauka">
Biarozauka



</doc>
<doc id="5367975" url="https://pl.wikipedia.org/wiki?curid=5367975" title="Dom własny Franka Gehry'ego">
Dom własny Franka Gehry'ego

Dom własny Franka Gehry'ego (ang. "Gehry Residence") – prywatny dom mieszkalny, który architekt Frank Gehry zaprojektował dla siebie i swojej rodziny w 1978 roku. Rezydencja znajduje się w miejscowości Santa Monica (Kalifornia), w Stanach Zjednoczonych. Dom o niewielkiej skali z 1920 roku Gehry przebudował przy użyciu siatek ogrodzeniowych, blachy, drewna i szkła, w historii architektury podawany jako kanoniczny przykład budowli dekonstruktywistycznej. Rezydencja nie jest dostępna dla publiczności, ale mimo to Dom Gehry’ego stał się atrakcją dla turystów.

</doc>
<doc id="5367982" url="https://pl.wikipedia.org/wiki?curid=5367982" title="Autostrada A7 (Rumunia)">
Autostrada A7 (Rumunia)

Autostrada A7 w Rumunii – autostrada w Rumunii o planowanej długości 437 kilometów, z czego dziś od grudnia 2020 roku wykonane jest ok. 16,2 kilometra trasy (ok. 4% całości) w pobliżu miasta Bacău. 

</doc>
<doc id="5367985" url="https://pl.wikipedia.org/wiki?curid=5367985" title="Rozewie I">
Rozewie I



</doc>
<doc id="5367986" url="https://pl.wikipedia.org/wiki?curid=5367986" title="Rozewie II">
Rozewie II



</doc>
<doc id="5367989" url="https://pl.wikipedia.org/wiki?curid=5367989" title="Rejon pustoszkiński">
Rejon pustoszkiński



</doc>
<doc id="5367990" url="https://pl.wikipedia.org/wiki?curid=5367990" title="Cerkiew śś. Piotra i Pawła w Târgu Jiu">
Cerkiew śś. Piotra i Pawła w Târgu Jiu

Cerkiew śś. Piotra i Pawła (rum. "Biserica Sfinții Petru și Pavel") – prawosławna świątynia znajdująca się w rumuńskim mieście Târgu Jiu, na osi Calei Eroilor.
Według stanu na 2010 cerkiew jest wpisana do rejestru zabytków.
Historia.
Budowę cerkwi rozpoczęto 8 września 1927 na miejscu starszej, XVIII-wiecznej świątyni. Projekt sporządził architekt Anghel Păunescu, prócz niego prace nadzorowali Ion Antonescu i Iulius Doppellreiter. Budynek konsekrowano 7 listopada 1937.

</doc>
<doc id="5367992" url="https://pl.wikipedia.org/wiki?curid=5367992" title="Autostrada A10 (Rumunia)">
Autostrada A10 (Rumunia)

Autostrada A10 w Rumunii – autostrada w Rumunii długości 70 kilometrów. Stanowi ona łącznik między Autostradą A1 a Autostradą A3.
W lipcu 2018 otworzono 28,75 km, w grudniu 2020 15,50 km, a w listopadzie 2022 pozostałe 25,75 km.

</doc>
<doc id="5367996" url="https://pl.wikipedia.org/wiki?curid=5367996" title="Autostrada A11 (Rumunia)">
Autostrada A11 (Rumunia)

Autostrada A11 w Rumunii – autostrada w Rumunii o planowanej długości 135 kilometów, z czego dziś wykonane jest ok. 3,5 kilometra trasy (ok. 2% całości) w pobliżu miasta Arad gdzie jest łącznikiem z autostradą A1.

</doc>
<doc id="5367998" url="https://pl.wikipedia.org/wiki?curid=5367998" title="Esad Toptani">
Esad Toptani



</doc>
<doc id="5367999" url="https://pl.wikipedia.org/wiki?curid=5367999" title="Esat Pasza Toptani">
Esat Pasza Toptani



</doc>
<doc id="5368000" url="https://pl.wikipedia.org/wiki?curid=5368000" title="Esat Toptani">
Esat Toptani



</doc>
<doc id="5368004" url="https://pl.wikipedia.org/wiki?curid=5368004" title="Contemporary Noise Sextet">
Contemporary Noise Sextet



</doc>
<doc id="5368006" url="https://pl.wikipedia.org/wiki?curid=5368006" title="Mistrzostwa Ameryki U-18 w Piłce Ręcznej Kobiet 2001">
Mistrzostwa Ameryki U-18 w Piłce Ręcznej Kobiet 2001

Mistrzostwa Ameryki U-18 w Piłce Ręcznej Kobiet 2001 – pierwsze mistrzostwa Ameryki U-18 w piłce ręcznej kobiet, oficjalny międzynarodowy turniej piłki ręcznej o randze mistrzostw kontynentu organizowany przez PATHF mający na celu wyłonienie najlepszej złożonej z zawodniczek do lat osiemnastu żeńskiej reprezentacji narodowej w Ameryce. Odbył się w dniach 26–30 września 2001 roku w São Bernardo do Campo.
Zawody zostały rozegrane systemem kołowym w sześciozespołowej obsadzie w Ginásio do MESC w São Bernardo do Campo będąc pierwszym pozaueropejskim turniejem mistrzowskim w piłce ręcznej dziewcząt w tej kategorii wiekowej. Z kompletem zwycięstw w turnieju triumfowała reprezentacja Brazylii

</doc>
<doc id="5368008" url="https://pl.wikipedia.org/wiki?curid=5368008" title="Autostrada A13 (Rumunia)">
Autostrada A13 (Rumunia)

Autostrada A13 w Rumunii – autostrada w Rumunii o planowanej długości 300 kilometrów, z czego dziś nie wykonany jest ani jeden odcinek. Aktualnie przetarg jest ogłoszony na odcinku od połączenia z A1 w Boița do Fogaraszu. Jej całkowita trasa będzie biec od Sybinu przez Braszowa do Bacău. 

</doc>
<doc id="5368012" url="https://pl.wikipedia.org/wiki?curid=5368012" title="Elsa Devassoigne">
Elsa Devassoigne

Elsa Devassoigne (ur. 12 października 1969 w Schœlcher) – francuska lekkoatletka, sprinterka, mistrzyni igrzysk śródziemnomorskich, dwukrotna olimpijka.
Życiorys.
Zdobyła brązowy medal w sztafecie 4 × 100 metrów (która biegła w składzie: Anne Leseur, Cécile Peyre, Devassoigne i Odiah Sidibé) i została zdyskwalifikowana w finale biegu na 200 metrów na mistrzostwach Europy juniorów w 1987 w Birmingham. Zajęła 8. miejsce w sztafecie 4 × 400 metrów na mistrzostwach świata juniorów w 1988 w Greater Sudbury. Startując w konkurencji seniorów zajęła 5. miejsce w sztafecie 4 × 400 metrów na halowych mistrzostwach świata w 1991 w Sewilli.
Zwyciężyła w sztafecie 4 × 400 metrów (która biegła w składzie: Devassoigne, Véronique Poulain, Francine Landre i Fabienne Ficher) na igrzyskach śródziemnomorskich w 1991 w Atenach. Odpadła w półfinale biegu na 400 metrów na igrzyskach olimpijskich w 1992 w Barcelonie. Startując w reprezentacji Europy zajęła 5. miejsce w biegu na 400 metrów i 7. miejsce w sztafecie 4 × 400 metrów (w składzie: Devassoigne, Ester Goossens, Kathrin Lüthi i Monica Westén) w zawodach pucharu świata w 1992 w Hawanie.
Zwyciężyła w w biegu na 400 metrów na igrzyskach śródziemnomorskich w 1993 w Narbonie (na tych igrzyskach nie rozgrywano biegu sztafetowego 4 × 400 metrów kobiet), a w zawodach superligi pucharu Europy w 1993 w Rzymie zajęła w tej konkurencji 2. miejsce. Zajęła 6. miejsce w sztafecie 4 × 400 metrów i odpadła w eliminacjach biegu na 400 metrów na mistrzostwach świata w 1993 w Stuttgarcie.
Zajęła 8. miejsce w sztafecie 4 × 400 metrów na igrzyskach olimpijskich w 1996 w Atlancie. Zdobyła srebrny medal w tej konkurencji (sztafeta francuska biegła w składzie: Marie-Louise Bévis, Sophie Domenech, Marie-Line Scholent i Devassoigne) oraz zajęła 6. miejsce w biegu na 400 metrów na igrzyskach śródziemnomorskich w 1997 w Bari.
Była mistrzynią Francji w biegu na 400 metrów w 1992 i 1996 oraz brązową medalistką na tym dystansie w 1993, a w hali wicemistrzynią w tej konkurencji w 1991 i brązową medalistką w 1990.
Przez pewien czas była żoną brytyjskiego lekkoatlety Rogera Blacka.
Rekordy życiowe.
Rekordy życiowe Devassoigne:

</doc>
<doc id="5368013" url="https://pl.wikipedia.org/wiki?curid=5368013" title="Union Square">
Union Square



</doc>
<doc id="5368016" url="https://pl.wikipedia.org/wiki?curid=5368016" title="Bisericani">
Bisericani



</doc>
<doc id="5368017" url="https://pl.wikipedia.org/wiki?curid=5368017" title="Mitică Constantin">
Mitică Constantin



</doc>
<doc id="5368021" url="https://pl.wikipedia.org/wiki?curid=5368021" title="Eleni Stawru">
Eleni Stawru

Eleni Stawru (gr. Ελένη Σταύρου; ur. 4 lipca 1975 w Nikozji) – cypryjska polityk, deputowana krajowa, posłanka do Parlamentu Europejskiego IX kadencji.
Życiorys.
Ukończyła studia z zakresu literatury angielskiej na Uniwersytecie Narodowym im. Kapodistriasa w Atenach. Uzyskała magisterium ze studiów nad wojną i śródziemnomorskich w King’s College London, doktoryzowała się na tej samej uczelni. Kształciła się również na Uniwersytecie Bar-Ilana. Pracowała jako specjalistka do spraw stosunków bliskowschodnich.
Zaangażowała się w działalność polityczną w ramach Zgromadzenia Demokratycznego. W 2016 z ramienia tej partii została wybrana do Izby Reprezentantów, w której zasiadała do 2021. W 2019 bez powodzenia kandydowała do Europarlamentu. Mandat deputowanej do PE IX kadencji objęła w listopadzie 2022, zastępując w nim Lefterisa Christoforu. Dołączyła do frakcji Europejskiej Partii Ludowej.

</doc>
<doc id="5368022" url="https://pl.wikipedia.org/wiki?curid=5368022" title="Mieczysław Myszkiewicz">
Mieczysław Myszkiewicz

Mieczysław Myszkiewicz (ur. 10 wrześna 1892 w Ziewaniczkach - obecnie Boczki Domaradzkie, zm. 26 marca 1943 w Warszawie) – polski aktor teatralny i filmowy.
Ukończył z wyróżnieniem Szkołę Aplikacyjną przy Warszawskich Teatrach Rządowych (1912), a następnie został zaangażowany do ich zespołu dramatycznego. Do 1939 r. związany był z teatrami warszawskimi: początkowo z Warszawskimi Teatrami Rządowymi, następnie z Teatrami Miejskimi w Warszawie oraz teatrami zrzeszonymi w Towarzystwie Krzewienia Kultury Teatralnej. W tym okresie wystąpił m.in. w rolach Kantego Palaca ("Pomsta" Władysława Orkana), Elektrotechnika ("Papierowy kochanek" Jerzego Szaniawskiego), Pustaka ("Fircyk w zalotach"), Natana ("Sędziowie"), Jakuba ("Adwokat i róże"), Kozłowskiego ("Uśmiech losu" Włodzimierza Perzyńskiego). Wystąpił w filmach: "Krzyk w nocy" (1922), "Przeor Kordecki - obrońca Częstochowy" (1934), "Fredek uszczęśliwia świat" (1936), "Dziewczyna szuka miłości" (1938) oraz "O czym się nie mówi"... (1939). 

</doc>
<doc id="5368023" url="https://pl.wikipedia.org/wiki?curid=5368023" title="Bistrița">
Bistrița



</doc>
<doc id="5368026" url="https://pl.wikipedia.org/wiki?curid=5368026" title="Paola Ghidoni">
Paola Ghidoni

Paola Ghidoni (ur. 8 lipca 1963 w Montecchio Maggiore) – włoska polityk, posłanka do Parlamentu Europejskiego IX kadencji.
Życiorys.
W 1995 ukończyła studia z nauk politycznych na Uniwersytecie Padewskim. W 2000 na Uniwersytecie Ca’ Foscari uzyskała uprawnienia biegłego rewidenta. Podjęła praktykę w tym zawodzie w Padwie. Zaangażowała się w działalność polityczną w ramach Ligi Północnej. W 2019 bez powodzenia kandydowała do Europarlamentu. Mandat posłanki do PE IX kadencji objęła jednak w listopadzie 2022.

</doc>
<doc id="5368028" url="https://pl.wikipedia.org/wiki?curid=5368028" title="Tramwaje w Satu Mare">
Tramwaje w Satu Mare

Tramwaje w Satu Mare – system tramwajów miejskich istniejących w latach 1900-1906 w Satu Mare, w północno-zachodniej Rumunii.
Historia.
Wąska, zmodyfikowana linia kolejowa została wybudowana w 1900 roku, a tramwaje w Satu Mare rozpoczęły działalność 8 listopada 1900 roku. Linia była zelektryfikowana i prowadziła z dworca głównego do Str. Gara Ferăstrău, skąd dalej do Ardud. Po trasie kursował także pociąg parowy z wagonami pasażerskimi. Z tramwajów elektrycznych zrezygnowano w 1906 roku i eksploatacja ustała.

</doc>
<doc id="5368032" url="https://pl.wikipedia.org/wiki?curid=5368032" title="Dhimitër Zografi">
Dhimitër Zografi

Dhimitër Zografi (ur. 1878 w Korczy, zm. 1945 w Bukareszcie) – albański polityk, jeden z sygnatariuszy Albańskiej Deklaracji Niepodległości.
Życiorys.
Ukończył szkołę średnią w Atenach, następnie studiował tam prawo. Pod koniec XIX wieku wraz z braćmi wyemigrował do Bukaresztu, gdzie w grudniu 1906 roku wziął udział w założeniu albańskiego patriotycznego stowarzyszenia "Bashkimi". W tym miesiącu również spotkał się w Egipcie z działaczami albańskich środowisk patriotycznych.
Dnia 28 listopada 1912 roku podpisał we Wlorze Albańską Deklarację Niepodległości, gdzie reprezentował albańską kolonię w Bukareszcie. Od grudnia 1912 do 1917 roku mieszkał ponownie w Korczy; krytykował politykę Esada Toptaniego oraz w tym czasie prowadził korespondencje z przebywającym wówczas w Paryżu Ismailem Qemalim.
Wrócił do Bukaresztu, gdzie pracował jako prawnik.
Odznaczenia.
Dnia 26 czerwca 2012 roku Dhimitër Zografi został pośmiertnie odznaczony orderem Nderi i Kombit przez prezydenta Albanii Bamira Topiego.

</doc>
<doc id="5368033" url="https://pl.wikipedia.org/wiki?curid=5368033" title="Matteo Gazzini">
Matteo Gazzini

Matteo Gazzini (ur. 9 lipca 1985 w Bolzano) – włoski polityk, poseł do Parlamentu Europejskiego IX kadencji.
Życiorys.
Uzyskał licencję pilota zawodowego (CPL) i uprawnienia instruktora lotnictwa. Kształcił się na Syracuse University, uzyskując dyplomy z inżynierii i matematyki. Zawodowo związany z przedsiębiorstwem funkcjonującym w sektorze nieruchomości. Zaangażował się w działalność polityczną w ramach Ligi Północnej. W 2019 bez powodzenia kandydował do Europarlamentu. Mandat posła do PE IX kadencji objął jednak w listopadzie 2022.

</doc>
<doc id="5368041" url="https://pl.wikipedia.org/wiki?curid=5368041" title="Elisabetta De Blasis">
Elisabetta De Blasis

Elisabetta De Blasis (ur. 30 kwietnia 1974 w Avezzano) – włoska polityk, lekarka i działaczka samorządowa, posłanka do Parlamentu Europejskiego IX kadencji.
Życiorys.
W 1999 ukończyła studia medyczne na Università degli Studi dell’Aquila, na tej samej uczelni uzyskała specjalizację z kardiologii (2003) oraz magisterium z kardiologii sportowej (2007). Podjęła pracę w zawodzie lekarki, obejmowała stanowiska dyrektora medycznego w szpitalach kardiologicznych w miejscowościach Avezzano i L’Aquila.
Zaangażowała się w działalność polityczną w ramach Forza Italia. Z ramienia tej partii w 2017 została wybrana na radną miejską w L’Aquili. Przeszła później do Ligi Północnej, z listy której w 2019 bez powodzenia kandydowała do Europarlamentu. W 2022 powróciła do FI. Jeszcze w tym samym roku ponownie związała się ze środowiskiem politycznym Ligi. W listopadzie tegoż roku objęła mandat posłanki do PE IX kadencji.

</doc>
<doc id="5368043" url="https://pl.wikipedia.org/wiki?curid=5368043" title="Michał Wiktor Czepita">
Michał Wiktor Czepita



</doc>
<doc id="5368044" url="https://pl.wikipedia.org/wiki?curid=5368044" title="Wiktor Czepita">
Wiktor Czepita



</doc>
<doc id="5368045" url="https://pl.wikipedia.org/wiki?curid=5368045" title="Wiktor Michał Czepita">
Wiktor Michał Czepita



</doc>
<doc id="5368051" url="https://pl.wikipedia.org/wiki?curid=5368051" title="Schematyzm Archidiecezji Gnieźnieńskiej">
Schematyzm Archidiecezji Gnieźnieńskiej

Schematyzm Archidiecezji Gnieźnieńskiej – rocznik urzędowy kościołów i duchowieństwa archidiecezji gnieźnieńskiej, wydawany w języku łacińskim, a od 1929 roku w języku polskim.
W archidiecezji gnieźnieńskiej od 1532 roku wieku rozpoczęto wydawać rubrycele dla celów liturgiczno-pastoralnych. Od XVIII wieku rubrycele zmieniły się w schematyzmy, które początkowo podawały wykaz kanoników kapituły i kapłanów archidiecezji. Od XIX wieku schematyzmy były udoskonalane o szczegółowe informacje sytuacji kościelnej archidiezecji.
Od 1923 roku schematyzm był wydawany wspólnie z archidiecezją poznańską i zawierał dane archidiecezji gnieźnieńskiej i poznańskiej. W latach 1929–1938 był wydawany "Rocznik Archidiecezji Gnieźnieńskiej i Poznańskiej" w języku polskim. W 1947 roku rocznik został podzielony na: "Rocznik Archidiecezji Gnieźnieńskiej" i "Rocznik Archidiecezji Poznańskiej".
W I połowie XX wieku rocznik zawierał: biografie papieża i biskupów archidiecezji, wykaz członków urzędów biskupich (kurii metropolitarnej i sądu metropolitarnego), skład osobowy archidiecezjalnych kapituł i kolegiat. Wykaz profesorów i alumnów Wyższego Seminarium Duchownego, wykaz parafii w dekanatach. Również były wzmiankowane: duszpasterstwo wojskowe, wizytatorowie i nauczyciele religii, Papieskie dzieła misyjne, stowarzyszenia kościelne, wykaz kapłanów (poza archidiecezjami, emerytów, zmarłych), wykaz klasztorów z członków zakonów i zgromadzeń męskich oraz żeńskich. Na zakończenie był alfabetyczny spis księży i alfabetyczny spis miejscowości posiadających parafię, kościół i kaplicę.

</doc>
<doc id="5368052" url="https://pl.wikipedia.org/wiki?curid=5368052" title="Stefan Petriceicu">
Stefan Petriceicu



</doc>
<doc id="5368056" url="https://pl.wikipedia.org/wiki?curid=5368056" title="Achille Variati">
Achille Variati

Achille Variati (ur. 19 stycznia 1953 w Vicenzy) – włoski polityk i samorządowiec, burmistrz Vicenzy (1990–1995, 2008–2018), poseł do Parlamentu Europejskiego IX kadencji.
Życiorys.
W 1978 ukończył studia matematyczne na Uniwersytecie Padewskim. Pracował jako nauczyciel, a od końca lat 70. w sektorze bankowym.
Działał w Chrześcijańskiej Demokracji, a po jej rozwiązaniu we Włoskiej Partii Ludowej, z którą współtworzył partię Margherita. W 2007 wraz ze swym ugrupowaniem wstąpił do Partii Demokratycznej. W 1985 po raz pierwszy został radnym Vicenzy. W latach 1990–1995 sprawował urząd burmistrza tej miejscowości. W latach 1995–2008 zasiadał w radzie regionu Wenecja Euganejska. Od 2008 do 2018 przez dwie kadencje ponownie zajmował stanowisko burmistrza Vicenzy. W latach 2014–2018 był prezydentem prowincji Vicenza. Od 2015 do 2018 przewodniczył związkowi włoskich prowincji UPI.
W 2019 bez powodzenia kandydował do Europarlamentu. We wrześniu tegoż roku został podsekretarzem stanu w ministerstwie spraw wewnętrznych, funkcję tę pełnił do lutego 2021. W listopadzie 2022 objął mandat posła do PE IX kadencji, dołączył do frakcji Postępowego Sojuszu Socjalistów i Demokratów.

</doc>
<doc id="5368060" url="https://pl.wikipedia.org/wiki?curid=5368060" title="Krystyna Potocka (zm. 1699)">
Krystyna Potocka (zm. 1699)

Krystyna Potocka z domu Lubomirska herbu Szreniawa bez Krzyża (ur. przed 1648, zm. 1699) – polska działaczka dobroczynna.
Życiorys.
Urodziła się jako Krystyna Anna Lubomirska przed 1648. Wywodziła się z rodu Lubomirskich herbu Szreniawa bez Krzyża, była wnuczką Stanisława i Zofii oraz córką Jerzego Sebastiana z Łańcuta i Konstancji Ligęzianki herbu Półkozic z Bobrku. Miała braci Stanisława Herakliusza, Aleksandra Michała i Hieronima Augustyna.
Po śmierci matki była wychowywana przez swoją krewną, Annę Katarzynę Radziwiłł. U jej boku uczyła się robótek ręcznych. Od młodości odznaczała się pobożnością i pierwotnie chciała wstąpić do zakonu. Była zamężna z Feliksem (Szczęsnym) Kazimierzem Potockim. Według Teodora Żychlińskiego była z nim bezpotomna. W myśl innych źródeł ich dziećmi byli: Michał, Marianna, Józef Felicjan, Stanisław Władysław i Jerzy. Zasłynęła swoją nadzwyczajną świątobliwością i dobroczynnością. Jej hafty i koronki trafiły do wielu świątyń jako ozdoby. Wyróżniała się muzykalnością, uznawano ją za niezrównaną w grze na skrzypcach, samodzielnie układała partytury. Była fundatorką PP. Brygidek w Sokalu. Uchodzi też za główną fundatorkę kościoła św. Franciszka Ksawerego w Krasnymstawie (wznoszonego od 1695) i tamtejszego kolegium jezuitów.
Zmarła w 1699 (według innej wersji w 1669). Została pochowana w krasnostawskim kościele swojej fundacji.
Założone przez siebie miasto Feliks Kazimierz Potocki nazwał Krystynopol na cześć swojej zmarłej żony.
Przed 1914 portret Krystyny Potockiej trafił do kościoła w Siennicy Różanej w gronie innych przedstawiających fundatorów i dobrodziejów tej świątyni.

</doc>
<doc id="5368063" url="https://pl.wikipedia.org/wiki?curid=5368063" title="Umiet (Mordowia)">
Umiet (Mordowia)



</doc>
<doc id="5368075" url="https://pl.wikipedia.org/wiki?curid=5368075" title="Marija Koczubej">
Marija Koczubej

Marija Wasilijewna Koczubej z d. Wasilczikowa, ros. "Мария Васильевна Кочубей", "Васильчикова" (ur. 10 września 1779 w Moskwie, zm. 12 stycznia 1844 w Paryżu) – rosyjska arystokratka, księżna jako żona Wiktora Koczubeja, patronka poetów.
Życiorys.
Urodziła się w rodzinie Wasilija Semionowicza Wasilczikowa (1743–1808), szambelana, i Anny Kiriłłowny Razumowskiej (1754–1826), damy dworu Katarzyny II. Miała czworo rodzeństwa, siostrę Jekaterinę (1773–1816) oraz braci: Aleksieja (1776–1854), Aleksandra (1777–1842) i Kiriłła (1780–1827). Od wczesnych lat dzieciństwa wychowywała się w Petersburgu pod opieką ciotki Naliji Zagrjażskiej (1747–1837), jednak z dala od rodziców i rodzeństwa. We wrześniu 1799 została zaręczona z Wiktorem Koczubejem (1767–1834), wicekanclerzem Imperium i faworytem cara Pawła I, za którego wyszła w listopadzie t.r.
Niedługo potem mąż Mariji został odsunięty od dworu carskiego i małżeństwo zamieszkało w Dykańce, wyjeżdżając następnie do Drezna. W wyniku intronizacji Aleksandra I, w 1801 Koczubejowie powrócili do stolicy, gdzie Wiktor zrobił błyskotliwą karierę, szybko stając się jednym z najbliższych współpracowników cara. Dzięki temu także Marija umacniała swoją pozycję w otoczeniu carowej, uzyskując tytuły damy rycerstwa (ros. "Кавалерственная дама") w 1804, następnie damy dworu (ros. "статс-дамa") 22 sierpnia 1826. W 1831 otrzymała tytuł księżnej jako małżonka podniesionego do tej rangi Wiktora.
W 1817–1818 zamieszkała w Paryżu, gdzie jej mąż wypełniał misję dyplomatyczną. Po powrocie Koczubejowie osiedli w Carskim Siole, gdzie Marija urządziła wzorową rezydencję w tzw. Pałacu Zapasowym. Prowadziła salon artystyczno-naukowy, którego częstym gościem był Aleksandr Puszkin. Po śmierci męża w 1834 sprzedała posiadłość w Carskim Siole, aby spłacić ciążące na niej długi, i zamieszkała w Petersburgu. Kontynuowała wystawne życie, chętnie otaczając się artystami i poetami, ale także duchownymi. Śmierć ciotki w 1837, której była jedyną spadkobierczynią, znacznie poprawiła jej status materialny. Zmarła w 1844 w trakcie jednej z podróży zagranicznych w Paryżu. Została pochowana na cmentarzu Montmartre, po czym jej szczątki przeniesiono do cerkwi św. Ducha w Ławrze Aleksandra Newskiego w Petersburgu.
Rodzina.
13 listopada 1799 w cerkwi śś. Symeona i Anny w Petersburgu wyszła za mąż za Wiktora Pawłowicza Koczubeja (1767–1834), syna Pawła Wasilijewicza (1738–1786) i Uljany Andriejewny z d. Biezborodko (1742–1777), hrabiów Koczubejów; świadkowali im Nikołaj Zagrażski i Piotr Razumowski. Małżeństwo miało trzynaścioro dzieci, z których tylko pięcioro dożyło wieku dorosłego:

</doc>
<doc id="5368077" url="https://pl.wikipedia.org/wiki?curid=5368077" title="Krystyna Potocka (zm. 1952)">
Krystyna Potocka (zm. 1952)

Krystyna Potocka z domu Tyszkiewicz-Łohojska herbu Leliwa (ur. 13 lipca 1866 lub 1869 w Rydze, zm. 22 sierpnia 1952 w Moyale) – polska hrabina, działaczka dobroczynna.
Życiorys.
Urodziła się 13 lipca 1866 w Rydze lub w 1869. Wywodziła się z rodu Tyszkiewiczów herbu Leliwa, była córką hr. Jana Witolda Emanuela i Izabelli Julii Marii.
Została żoną hr. Andrzeja Kazimierza Potockiego herbu Pilawa (1861-1908), namiestnika Galicji, zamordowanego podczas pełnienia urzędu. Ich dziećmi byli: 
Do końca życia swojego męża pełniła funkcje prezesa Rady Ogólnej Towarzystwa Dobroczynności w Krakowie i protektorki Chrześcijańskiej Ochronki Dla Małych Dzieci we Lwowie. Do 1914 nadal pozostawała na pierwszym z tych stanowisk oraz należała do grona dam opiekunek nad Kolonii Leczniczej im. św. Józefa w Rabce. Została kuratorką założonej w 1911 przez dr. Mikołaja Buzdygana Fundacji im. Andrzeja Potockiego dla dziewczęcych sierot, przebywających w ochronce w Łobzowie. Należała do Krakowskiego Towarzystwa Oświaty i Związku Towarzystw Katolickich. Krzewiła polską kulturę i sztukę. Oddała kościół św. Marcina w Krzeszowicach miejscowej parafii i dokonała sprowadzenia do tego miasta Sióstr Miłosierdzia. Podczas wojny polsko-bolszewickiej latem 1920 subskrybowała 8 mln marek pożyczki Odrodzenia, przekazała Naczelnikowi kwotę 1 mln na rzecz wojsk ochotniczych, mimo zwolnienia pałacu „Pod Baranami” w Krakowie z obowiązku pomieszczenia w nim szpitala wojskowego przekazała ten obiekt nieodpłatnie na ten cel, oddała 5% koni folwarcznych, zaś wszystkim urzędnikom i służbie zgłaszającym się ochotniczo do armii zapewniła pobory w tym czasie (i ich rodzinom) oraz posady po powrocie z wojny.
Zmarła 18 lutego lub 22 sierpnia 1952 w Moyale (Miala) w Kongo Belgijskim w Afryce.
Upamiętnienie.
Andrzej i Krystyna Potoccy byli fundatorami kościoła, klasztoru i szkoły w Trzebini-Krystynowie. W stulecie tego faktu, 23 października 1992 w miejscowym kościele św. Barbary w Trzebini przy parafii pod tym wezwaniem ustanowiono upamiętnienie.
Szkoła Podstawowa w Miękini nieopodal Krzeszowic otrzymała imię Krystyny i Andrzeja Potockich.

</doc>
<doc id="5368082" url="https://pl.wikipedia.org/wiki?curid=5368082" title="Język buton południowy">
Język buton południowy



</doc>
<doc id="5368084" url="https://pl.wikipedia.org/wiki?curid=5368084" title="Kościół ormiański w Horodence">
Kościół ormiański w Horodence

Kościół ormiański pw. Niepokalanego Poczęcia Najświętszej Marii Panny w Horodence – kościół ormiański w Horodence ufundowany w XVIII wieku przez Szczepana Potockiego. 
Historia.
Na początku XVIII stulecia Szczepan Potocki sprowadził do Horodenki kilkanaście rodzin ormiańskich, fundując im w centrum miasta kościół. Świątynia, która otrzymała wezwanie Niepokalanego Poczęcia Najświętszej Marii Panny, została wzniesiona z ciosów kamiennych i cegły, na planie zbliżonym do krzyża greckiego. Prawdopodobnie od początku istnienia znajdował się w kościele wizerunek Matki Boskiej Częstochowskiej oraz słynący łaskami obraz św. Kajetana. Obok kościoła wzniesiono dzwonnice, plebanię i budynki gospodarcze. W początkach XX w. parafia, która obejmowała też sąsiednie wsie, liczyła 350 wiernych. Później liczba wiernych stopniowa malała.
Po pierwszej wojnie światowej kościół został opuszczony i zaniedbany. W 1928 r. arcybiskup Józef Teodorowicz skierował do parafii w Horodence jako administratora ks. Adama Bogdanowicza, który do 1935 r. prowadził remont świątyni. Ks. Bogdanowicz został w 1940 r. aresztowany we Lwowie przez NKWD i zamordowany.
W 1942 r. nowym administrator parafii został ks. Kazimierz Roszko, który równocześnie był kapelanem Armii Krajowej. Brał też czynny udział w ratowaniu Żydów przez wystawianie fałszywych metryk
Ks. Roszko otworzył kościół dla wiernych oraz uratował przed zburzeniem stojącą obok kaplicę Matki Boskiej Loretańskiej. W 1945 r. wyjechał wraz z parafianami na Śląsk, wywożąc obraz św. Kajetana oraz część wyposażenia kościoła. Umieścił je w kościele Trójcy Świętej w Gliwicach, którego został rektorem. Ocalałe archiwalia i zabytki muzealne znajdują się dzisiaj pod opieką Fundacji Kultury i Dziedzictwa Ormian Polskich w Warszawie. 
Budynek kościoła w czasie wojny bardzo ucierpiał podczas bombardowania. Ślady po odłamkach i pęknięcia widoczne są do dziś. Zburzeniu uległa pobliska kaplica i plebania. Po wojnie w kościele urządzono magazyn m.in. materiałów budowlanych. W 1998 r. świątynię przejęła Ukraińska Cerkiew Prawosławna. Od tego czasu nie przeprowadzono żadnego remontu. Kościół popada w coraz większą ruinę. Na początku XXI w. starania o odzyskanie kościoła dla kultu rozpoczął (na razie bez skutku) Kościół rzymskokatolicki.

</doc>
<doc id="5368085" url="https://pl.wikipedia.org/wiki?curid=5368085" title="Strojnogłowik półobrożny">
Strojnogłowik półobrożny

Strojnogłowik półobrożny ("Arremon semitorquatus") – gatunek małego ptaka z rodziny pasówek (Passerellidae). Opisany po raz pierwszy w 1838. Występuje na obszarach wilgotnych górskich lasów liściastych w pasie gór przyatlantyckich w południowej Brazylii. Jest gatunkiem najmniejszej troski.
Systematyka.
Gatunek ten po raz pierwszy zgodnie z zasadami nazewnictwa binominalnego opisał William Swainson. Opis ukazał się w 1838 roku w 98. tomie "The cabinet cyclopedia" „Animals in menageries”. Jako miejsce typowe autor wskazał Brazylię; w 1912 roku Berlepsch uściślił, że chodziło o stan Rio de Janeiro. Do 2003 roku strojnogłowik półobrożny był uznawany za podgatunek strojnogłowika amazońskiego ("Arremon taciturnus"), kiedy to South American Classification Committee przegłosował wyodrębnienie go do osobnego gatunku "Arremon semitorquatus". Nie wyróżnia się podgatunków.
Morfologia.
Nieduży ptak ze średniej wielkości, charakterystycznym dwukolorowym dziobem z czarną górną szczęką i pomarańczowo-żółtą żuchwą. Tęczówki ciemne, czerwonobrązowe. Nogi od różowych do szarych. Głowa czarna z kończącymi się na szarym karku białymi pasemkami. Głowa kontrastuje z białym gardłem i podgardlem. Poniżej nich czarna półopaska. Prawie nie występuje dymorfizm płciowy. Dolna część ciała jasna, u samców środek piersi i brzuch biały, boki szarawe, u samic zazwyczaj białokremowa. Górne części ciała w większości oliwkowozielone, ogon także w kolorze oliwkowozielonym. Młode osobniki są nieco ciemniej ubarwione. Długość ciała z ogonem 15 cm, masa ciała 22–28 g.
Zasięg występowania.
Strojnogłowik półobrożny jest endemitem Mata Atlântica, występującym zazwyczaj w przedziale wysokości od 300 m n.p.m. do 1000 m n.p.m. Jest gatunkiem osiadłym. Jego zasięg występowania według szacunków organizacji BirdLife International obejmuje 472 tys. km². Występuje w górskich obszarach lasu atlantyckiego w południowo-wschodniej Brazylii (we wschodnim Minas Gerais i Espírito Santo na południe do północno-środkowej części stanu Paraná i północno-wschodniej części Rio Grande do Sul).
Ekologia.
Głównym habitatem strojnogłowika półobrożnego jest podszyt i runo lasów górskich i lasów wtórnych, występuje także na zarośniętych polach i ogrodach. Najczęściej jest spotykany w wąwozach z gęstym zakrzewieniem. 
Brak szczegółowych informacji o diecie tego gatunku. Żeruje na ziemi, poszukując pożywienia w ściółce. Występuje zazwyczaj pojedynczo, czasem w parach lub grupach rodzinnych. Długość pokolenia jest określana na 3,8 lat.
Rozmnażanie.
Informacje o rozmnażaniu i gniazdowaniu tego gatunku są bardzo skąpe. Sezon lęgowy prawdopodobnie ma miejsce od września do grudnia. Gniazda buduje bezpośrednio na ziemi lub tuż nad nią. Gniazdo ma formę masywnej kuli zbudowanej z gałązek, suchych traw i suchych liści. W lęgu 2 białawe jaja z brązowawymi plamkami.
Status.
W Czerwonej księdze gatunków zagrożonych IUCN strojnogłowik półobrożny jest klasyfikowany jako gatunek najmniejszej troski (LC – "Least Concern"). Liczebność populacji nie została oszacowana, ale ptak ten jest opisywany jako niepospolity, tylko lokalnie dość pospolity. Ze względu na kurczenie się naturalnego habitatu, BirdLife International uznaje trend liczebności populacji za spadkowy.

</doc>
<doc id="5368087" url="https://pl.wikipedia.org/wiki?curid=5368087" title="Rajd Tulipanów 1965">
Rajd Tulipanów 1965

Rajd Tulipanów 1965 (17. Internationale Tulpenrallye) – 17 edycja rajdu samochodowego Rajd Tulipanów rozgrywanego w Holandii. Rozgrywany był od 26 do 29 kwietnia 1965 roku. Była to piąta runda Rajdowych Mistrzostw Europy w roku 1965.

</doc>
<doc id="5368088" url="https://pl.wikipedia.org/wiki?curid=5368088" title="Porsche 356 Carrera">
Porsche 356 Carrera



</doc>
<doc id="5368089" url="https://pl.wikipedia.org/wiki?curid=5368089" title="Austin-Healey 3000 MK3">
Austin-Healey 3000 MK3



</doc>
<doc id="5368090" url="https://pl.wikipedia.org/wiki?curid=5368090" title="Pan Samochodzik i skarb Atanaryka">
Pan Samochodzik i skarb Atanaryka



</doc>
<doc id="5368094" url="https://pl.wikipedia.org/wiki?curid=5368094" title="Pan Samochodzik i święty relikwiarz">
Pan Samochodzik i święty relikwiarz



</doc>
<doc id="5368096" url="https://pl.wikipedia.org/wiki?curid=5368096" title="System elektroenergetyczny">
System elektroenergetyczny

System elektroenergetyczny – zbiór urządzeń przeznaczonych do wytwarzania, przesyłu, rozdziału i użytkowania energii elektrycznej, połączonych ze sobą w system umożliwiający realizację dostaw energii elektrycznej.

</doc>
<doc id="5368099" url="https://pl.wikipedia.org/wiki?curid=5368099" title="Henrique da Silva">
Henrique da Silva



</doc>
<doc id="5368102" url="https://pl.wikipedia.org/wiki?curid=5368102" title="Rolls-Royce Phantom Majestic">
Rolls-Royce Phantom Majestic

Rolls-Royce Phantom Majestic – samochód osobowy klasy ultraluksusowej wyprodukowany pod brytyjską marką Rolls-Royce w 1995 roku oraz jako Rolls-Royce Statesman w 1997 roku.
Historia i opis modelu.
W pierwszej połiwie lat 90. XX wieku najważniejszym klientem należącego wówczas do koncernu Vickers sojuszu Rolls-Royce-Bentley był sułtan Brunei Hassanal Bolkiah. Pierwszej z firm zlecił on wówczas budowę kilku unikatowych limuzyn do swojej floty, wśród których znalazł się model Phantom Majestic. Choć regularna limuzyna o takiej nazwie wycofana została z produkcji w 1990 bez kontynuacji, tak na potrzeby specjalnego zamówienia monarchy rozważana i niezrealizowana koncepcja kolejnej generacji została ostatecznie wykorzystana.
Wstępny projekt brytjskich stylistów rozwinęło stowarzyszone z Rolls-Royce'm angielskie studio projektowe Abbey Panels z Coventry, które nadało Phantomowi Majestic klasyczne proporcje smukłej limuzyny w stylu retro. Dwubarwnie malowane nadwozie wzbogaciły podwójne okrągłe reflektory, liczne akcenty z chromu i tylne drzwi otwierane pod wiatr. Nadwozie oparto na aluminiowej strukturze, umożliwiając transport do 7 pasażerów.
Do napędu Rolls-Royce'a Phantoma Majestic wykorzystany został 6,75-litrowy silnik benzynowy typu V8, który zapożyczony został z modelu Silver Spur. W ten sposób, wzmocniona jednostka rozwijała moc 304 KM i przenosiła moc na tylną oś przy pomocy automatycznej skrzyni biegów.
Statesman.
Dwa lata po wyprodukowaniu Phantomów Majestic, Hassanal Bolkiah zdecydował się na zlecenie budowy jeszcze 2 kolejnych egzemplarzy unikatowej limuzyny. Doświadczenia z angielskim Abbey Panels nie było zadowalające, dlatego zdecydowano się na znalezienie nowego kontraktora. Wybrano francuską firmę Heuliez, która w 1997 roku nieznacznie przeprojektowała nadwozie i pod nazwą Rolls-Royce Statesman ukończyła 2 samochody, które były zarazem ostatnimi unikatowymi projektami Rolls-Royce'a dla sułtana Brunei.
Sprzedaż.
Rolls-Royce Phantom Majestic pod tą nazwą powstał na specjalne i zarazem wyłączne zamówienie sułtana Brunei. Limitowana seria 4 egzemplarzy została zbudowana w zakładach Abbey Panels w Coventry, z czego wszystkie zostały skompletowane i wysłane do azjatyckiej monarchii w 1995 roku.

</doc>
<doc id="5368104" url="https://pl.wikipedia.org/wiki?curid=5368104" title="Mateusz Żaboklicki">
Mateusz Żaboklicki

Mateusz Żaboklicki (ur. 1991) – polski poeta i fotograf. 
Za debiutancki tom poetycki "Nucić" (Dom Literatury/Stowarzyszenie Pisarzy Polskich Oddział w Łodzi, Łódź 2021) zdobył Nagrodę im. Kazimiery Iłłakowiczówny za debiut roku 2021 oraz II miejsce w XVIII Ogólnopolskim Konkursie Literackim im. Artura Fryza na najlepszy poetycki debiut książkowy roku 2021. Laureat Nagrody Specjalnej oraz Nagrody Publiczności na XXV Ogólnopolskim Konkursie Poetyckim im. Jacka Bierezina 2019 za projekt tomu "Nucić".
Pracuje jako fotograf na Uniwersytecie Muzycznym Fryderyka Chopina w Warszawie.

</doc>
<doc id="5368106" url="https://pl.wikipedia.org/wiki?curid=5368106" title="George Vâlsan">
George Vâlsan

George Vâlsan, Gheorghe Vâlsan (ur. 24 stycznia 1885, zm. 6 sierpnia 1935) – rumuński geograf, etnograf, poeta.
Syn pracownika kolejowego. Pracował na Uniwersytecie w Klużu. Od 1920 r. członek Akademii Rumuńskiej. Przyczynił się do otwarcia w 1926 r. katedry etnografii na Uniwersytecie w Klużu, której został kierownikiem.
Przeciwnik determinizmu geograficznego F. Ratzla.

</doc>
<doc id="5368114" url="https://pl.wikipedia.org/wiki?curid=5368114" title="Rolls-Royce Phantom Royale">
Rolls-Royce Phantom Royale

Rolls-Royce Phantom Royale – samochód osobowy klasy ultraluksusowej produkowany pod brytyjską marką Rolls-Royce w latach 1995 – 1997.
Historia i opis modelu.
W połowie lat 90. sułtan Brunei Hassanal Bolkiah był ważnym klientem Rolls-Royce'a, zlecając brytyjskiej firmie budowę kilku unikatowych projektów na jego wyłączne zamówienie. Najbardziej oryginalnym z nich była duża limuzyna Phantom Royale, która podobnie jak inny unikatowy model Phantom Majestic wykorzystała słynną nazwę "Phantom" wycofaną w 1990 roku z regularnego użytku. 
W celu budowy Rolls-Royce'a Phantoma Royale brytyjska firma nawiązała współpracę z włoskim studiem projektowym Pininfarina, które nadało masywnej limuzynie futurystyczne i awangardowe proporcje wykraczające poza wygląd ówczesnych konstrukcji firmy. Samochód zyskał smukłą sylwetkę z podłużnym, szpiczastym tyłem, nisko osadzonymi reflektorami i zaakcentowaną chromowaną atrapą chłodnicy. Phantom Royale był 7-miejscową limuzyną, która opracowana została na wydłużonej platformie Bentleya Continental R.
Do napędu Rolls-Royce'a Phantoma Royale wykorzystane zostały różne jednostki napędowe. Pierwsza seria zbudowana przez Pininfarinę otrzymała 6,75 litrowe V8 o mocy 304 KM, które pochodziło z modelu Silver Spur. Późniejsza seria wyprodukowana przez Bertone posłużyła się z kolei mocniejszą jednostką o mocy 324 KM, którą tym razem zapożyczono z bardziej sportowego Bentleya Turbo R.
Sprzedaż.
Rolls-Royce Phantom Royale powstał na wyłączne zamówienie sułtana Brunei. Hassanal Bolkiah zamówił łącznie 6 sztuk unikatowej limuzyny, które produkowano między 1995 a 1997 rokiem. Pierwsza seria wyprodukowana została przez Pininfarine we włoskim Turynie, z kolei wytwarzaniem drugiej i ostatniej zajęła się inna firma z tego miasta, Bertone.

</doc>
<doc id="5368116" url="https://pl.wikipedia.org/wiki?curid=5368116" title="Szkoła Podstawowa nr 3 im. Mikołaja Kopernika w Wieliczce">
Szkoła Podstawowa nr 3 im. Mikołaja Kopernika w Wieliczce

Szkoła Podstawowa nr 3 im. Mikołaja Kopernika w Wieliczce – publiczna szkoła podstawowa im. Mikołaja Kopernika znajdująca się na osiedlu Henryka Sienkiewicza 26 w Wieliczce. W czerwcu 2022 roku szkoła obchodziła swoje 150-lecie.
Lokalizacja.
Szkoła Podstawowa nr 3 im. Mikołaja Kopernika w Wieliczce znajduje się w centrum Wieliczki. Znajduje się na osiedlu Henryka Sienkiewicza pod numerem 26. Obok szkoły znajduje się przystanek autobusowy Wieliczka Mediateka, z którego odjeżdża m.in. linia 304, łącząca Wieliczkę z Krakowem.
Władze szkoły.
Dyrektorem szkoły jest mgr Elżbieta Obal-Dyrek. Wicedyrektorami szkoły jest mgr Wioletta Włoch oraz mgr Anna Nędza (2022).
Historia.
Szkoła istnieje od roku 1872 jako tzw. Szkoła Wydziałowa. Informacje dotyczące powstania szkoły i początków jej działalności zostały zapisane w „Kronice szkoły”, która została założona jeszcze wcześniej niż powstała szkoła. Pierwsze opisy dokonane przez ówczesnego dyrektora czteroklasowej szkoły miejskiej zwanej Szkołą Główną Johanna Mohnhoupta pochodzą z roku 1865. Zostały zapisane w języku niemieckim.
Rozbudowa szkoły.
W wakacje 2022 roku szkoła rozpoczęła swoją rozbudowę. Rada Miejska zdecydowała już o zwiększeniu – o ok. 1,8 mln zł – kwoty przeznaczonej na tę inwestycję. Prace będą finansowane w całości z budżetu gminy Wieliczka.
16 stycznia 2023 roku doszło do wypadku w którym na dach szkoły przewrócił się żuraw budowlany. Ranny został jeden z pracowników budowy w wieku około 35 lat który w momencie wypadku znajdował się na dachu szkoły. Pracownik dostał obrażeń całego ciała, między innymi rąk i kręgosłupa i został przewieziony do szpitala. Ramię żurawia złamało się podczas wylewania betonu.
Mural na szkole.
W 2021 roku obok boiska szkolnego na elewacji szkoły namalowano mural ze specjalnych farb, które oczyszczają powietrzę. Mural został stworzony w ramach ogólnopolskiej akcji „Ściany płucami miast” która ma na celu propagowanie ochrony środowiska i ekologii.

</doc>
<doc id="5368117" url="https://pl.wikipedia.org/wiki?curid=5368117" title="Rolls-Royce Statesman">
Rolls-Royce Statesman



</doc>
<doc id="5368119" url="https://pl.wikipedia.org/wiki?curid=5368119" title="Wiesław Kiser">
Wiesław Kiser

Wiesław Kiser (ur. 1937, zm. 13 października 2008) – polski dyrygent, kompozytor, popularyzator muzyki i publicysta muzyczny.
Życiorys.
Ukończył studia kompozytorskie na Państwowej Wyższej Szkole Muzycznej w Poznaniu, u prof. Tadeusza Szeligowskiego. Od 1955 działał jako publicysta, w tym stały felietonista "Gazety Poznańskiej". W 1963 został kierownikiem artystycznym Kameralnego Zespołu Chłopięcego przy Poznańskim Chórze Chłopięcym. Odbył z tym zespołem kilka podróży zagranicznych zbierając bardzo dobre recenzje. W 1970 założył Chór Chłopięcy "Szpaki" w Gnieźnie. Był jego dyrygentem i kierownikiem artystycznym. Odbył ponad tysiąc koncertów w całym kraju oraz Europie (był m.in. w NRD, Czechosłowacji, ZSRR, Bułgarii, RFN, Finlandii i Francji). Zdobył nagrody na konkursach międzynarodowych, w tym I miejsce na festiwalu w Pardubicach i II miejsce w Tampere. Był dyrektorem Podstawowej Szkoły Muzycznej w Gnieźnie. Od 1970 do 1974 był konferansjerem koncertów muzycznych dla młodzieży szkół artystycznych.
Tworzył utwory chóralne, orkiestrowe i kantatowe dla polskich orkiestr symfonicznych. Zdobył III miejsce w Ogólnopolskim Konkursie Kompozytorskim na pieśń chóralną ogłoszonym przez Wielkopolskie Towarzystwo Kulturalne ("Scherzo na chór mieszany a capella"). Uzyskał również wyróżnienie za "Rapsod o Ojczyźnie" na chór męski a capella.

</doc>
<doc id="5368122" url="https://pl.wikipedia.org/wiki?curid=5368122" title="Marvel zombies (seria)">
Marvel zombies (seria)



</doc>
<doc id="5368128" url="https://pl.wikipedia.org/wiki?curid=5368128" title="Centrum Społeczno-Kulturalne w Wieliczce">
Centrum Społeczno-Kulturalne w Wieliczce

Centrum Społeczno-Kulturalne w Wieliczce (często nazywana "„Mediateką”") – Centrum Społeczno-Kulturalne w Wieliczce znajdujące się na placu profesora Mieczysława Skulimowskiego.
W centrum znajduje się kino oraz biblioteka. Przez rok 2020 podczas pandemii Covid-19 w centrum uczyły się klasy 1-3 Szkoły Podstawowej nr 3 im. Mikołaja Kopernika w Wieliczce.
Lokalizacja.
Centrum Kultury znajduje się w centrum miasta. Centrum znajduje się na placu profesora Mieczysława Skulimowskiego. Obok Centrum Społeczno-Kulturalnego znajduje się przystanek autobusowy Wieliczka Mediateka, z którego odjeżdża np. Linia 304.
Miejsca w obiekcie.
W obiekcie znajduje się kino oraz miejska biblioteka.

</doc>
<doc id="5368131" url="https://pl.wikipedia.org/wiki?curid=5368131" title="Stanisław Brucz">
Stanisław Brucz

Stanisław Brucz (ur. 13 grudnia 1899 w Warszawie, zm. 8 stycznia 1978 w Łodzi) – polski poeta, tłumacz, teoretyk poezji.
Życiorys.
Brucz w latach 1919–1921 uczestniczył w wojnie polsko-bolszewickiej. Był członkiem grupy literackiej związanej z „Nową Kulturą” i „Almanachem Nowej Sztuki”, w ramach której pisał futurystyczne wiersze, jest autorem m.in. zbioru wierszy „Bitwa” (1925). Przekładał z języka rosyjskiego i francuskiego poezję, w tym m.in. Guillaume Apollinaire, a także „Damę kameliową” Alexandre’a Dumasa (syna). W latach 1925–1931 był dziennikarzem we Francji. W latach 1949–1964 pełnił funkcję kierownika Teatru Wojska Polskiego i Teatru im. Stefana Jaracza w Łodzi.
W Łodzi mieszkał w Domu Literatów przy al. T. Kościuszki 98.
Pochowany został na cmentarzu komunalnym Zarzew w Łodzi (Kwatera: XXII, Rząd: 5, Grób: 10).

</doc>
<doc id="5368135" url="https://pl.wikipedia.org/wiki?curid=5368135" title="Beijing Volleyball (piłka siatkowa mężczyzn)">
Beijing Volleyball (piłka siatkowa mężczyzn)



</doc>
<doc id="5368136" url="https://pl.wikipedia.org/wiki?curid=5368136" title="Rolls-Royce Silver Cloud Limousine">
Rolls-Royce Silver Cloud Limousine

Rolls-Royce Silver Cloud Limousine – samochód osobowy klasy ultraluksusowej produkowany pod brytyjską marką Rolls-Royce w latach 1995 – 1997.
Historia i opis modelu.
Oprócz modeli Phantom Majestic i Phantom Royale, ważnym unikalnym projektem zleconym przez sułtana Brunei była także limuzyna Silver Cloud Limousine z 1995 roku. Awangardowy projekt utrzymany został w estetyce retro, stanowiąc nowoczesną interpretację klasycznego modelu Silver Cloud z 1955 roku.
Za projekt stylistyczny samochodu odpowiedzialne było studio projektowe Futura Design z brytyjskiego Birmingham, które w obszernym zakresie upodobniło Silver Cloud Limousine do pierwowzoru sprzed 40 lat. Samochód wyróżniły masywnie zarysowane, łukowate nadkola, nisko opadająca linia nadwozia i duże, okrągłe reflektory z wąską atrapą chłodnicy pomiędzy nimi. Pod kątem technicznym za bazę posłużył model Silver Spur, od którego zapożyczono m.in. płytę podłogową.
Do napędu Rolls-Royce'a Silver Cloud Limousine, wzorem innych podzespołów technicznych, wykorzystany został silnik ze Silver Spura w postaci 6,75 litrowego V8 rozwijającego moc 304 KM i przenoszącego moc na tylną oś poprzez automatyczną skrzynię biegów.
Sprzedaż.
Rolls-Royce Silver Cloud Limousine powstał na wyłączne zamówienie sułtana Brunei. Do produkcji samochodu oddelegowany został zewnętrzny partner, firma Tickfords z angielskiego miasta Milton Keynes. Między 1995 a 1997 rokiem powstały łącznie 4 egzemplarze unikatowej limuzyny, z czego dwa pokryto lakierem szarym, a jeden - czarnym.

</doc>
<doc id="5368137" url="https://pl.wikipedia.org/wiki?curid=5368137" title="Fiksatywa (perfumeria)">
Fiksatywa (perfumeria)

Fiksatywa (utrwalacz) jest substancją służącą do wyrównania ciśnienia pary, a tym samym lotności surowców w mieszaninie olejków eterycznych, a także do zwiększenia stabilności perfum.
Fiksatywami mogą być rezynoidy (mirra, olibanum, styraks, balsam tolutański) lub molekuły ambroksydu, cywetonu i muskonu. Pierwotnie były one otrzymywane z surowców zwierzęcych, ale są obecnie w większości syntetyzowane, ponieważ jest to bardziej ekonomiczne i etyczne (zwierzęta były albo zabijane, albo trzymane w niewoli w celu zebrania wydzieliny z ich gruczołów krokowych) . 
Syntetyczne utrwalacze zawierają substancje o niskiej lotności (difenylometan, glikol dipropylenowy (DPG), cyklopentadekanolid, ambroksyd, salicylan benzylu) oraz praktycznie bezwonne rozpuszczalniki o bardzo niskiej prężności pary (benzoesan benzylu, ftalan dietylu, cytrynian trietylu).

</doc>
<doc id="5368140" url="https://pl.wikipedia.org/wiki?curid=5368140" title="Jacek Izydorczyk (elektronik)">
Jacek Izydorczyk (elektronik)

Jacek Izydorczyk (ur. 1964) – inżynier elektronik, nauczyciel akademicki i profesor nauk technicznych, specjalizujący się w cyfrowym przetwarzaniu sygnałów. Od 1983 r. związany z Wydziałem Automatyki, Elektroniki i Informatyki Politechniki Śląskiej w Gliwicach.
Działalność badawcza.
Działalność badawcza profesora skupiała się w przeszłości na kilku obszarach tematycznych. Najwcześniejsze zainteresowania profesora dotyczyły analizy wrażliwościowej obwodów elektrycznych. Jego praca magisterska napisana pod kierunkiem prof. Jana Chojcana w Zakładzie Teorii Obwodów i Sygnałów Politechniki Śląskiej dotyczyła numerycznej analizy wrażliwości w dziedzinie czasu. Z czasem współpraca z profesorem Chojcanem przyniosła publikację wielu różnych klas niezmienników wrażliwości w obwodach elektrycznych. Rozszerzenie zastosowań teorii wrażliwości na analizę wpływu skończonej dobroci obwodów rezonansowych na tłumienność wtrąceniową filtrów pasmowych zwróciło uwagę profesora na teorię filtrów. W rezultacie powstał pakiet dla programu "MathCAD", który służy projektowaniu filtrów pasywnych oraz filtrów aktywnych – FilterD. Swoje doświadczenia dotyczące projektowania filtrów profesor podsumował w książce napisanej wspólnie z prof. Jackiem Konopackim. W związku z przeniesieniem profesora w 2000 r., w ramach Instytutu Elektroniki Politechniki Śląskiej, z Zakładu Teorii Obwodów i Sygnałów do Zakładu Telekomunikacji podjęta została przez niego tematyka badań leżąca na pograniczu telekomunikacji, techniki cyfrowej i technologii elektronowej. W wyniku jej rozwijania profesor sformułował własne uogólnienie prawa Moore’a. Ten ostatni tekst wyróżniony został III nagrodą w konkursie na najlepsze prace opublikowane w czasopismach naukowo-technicznych Stowarzyszenia Elektryków Polskich w 2007. Jednocześnie profesor pracował nad swoimi wczesnymi koncepcjami związanymi z modelowaniem histerezy magnetycznej. Zaowocowało to publikacją oryginalnej metody ekstrakcji parametrów modelu "Jilesa-Athertona" (J-A) i opracowaniem wspólnie z Robertem Malczykiem uogólnienia modelu J-A na przypadek histerezy zależnej od częstotliwości sygnału. W ostatnich latach wraz z gronem doktorantów profesor zajmował się pojazdami autonomicznymi.
Działalność dydaktyczna.
Prof. Jacek Izydorczyk opracował i prowadził według autorskiej koncepcji wykłady z przedmiotów: "Komputerowa analiza układów elektronicznych" (od 1992 r.) i "Podstawy telekomunikacji" (od 2002 r.). Brał udział w organizacji laboratoriów do przedmiotu "Teoria obwodów III" oraz kierował laboratorium przedmiotu "Lokalne sieci komputerowe"; opracował kilka stanowisk w tych laboratoriach. Prowadził zajęcia (wykłady, ćwiczenia, laboratoria) z kilkunastu przedmiotów, w tym przede wszystkim z "Komputerowej analizy układów elektronicznych", "Teorii obwodów III", "Podstaw telekomunikacji", "Projektowania sieci telekomunikacyjnych", "Procesorów sygnałowych", "Lokalnych sieci komputerowych" i "Historii nauki". Był promotorem ponad 150 prac dyplomowych na kierunku "Elektronika i Telekomunikacja" prowadzonym na Wydziale Automatyki, Elektroniki i Informatyki Politechniki Śląskiej. Wśród nich znalazła się praca pana mgr inż. Adama Bartoszka, który już w roku 1995 pod kierunkiem profesora zbudował prototyp i zademonstrował działanie pierwszego w Polsce telefonu sieciowego. Praca ta została wyróżniona w 1995 r. drugą nagrodą w Konkursie na najlepszą pracę dyplomową organizowanym przez Oddział Gliwicki SEP.
W latach 2017-2018 (czyli jeszcze przed pandemią COVID-19) profesor przygotował cztery kursy zdalnego nauczania, które po zaakceptowaniu przez JM Rektora Politechniki Śląskiej zostały wykorzystane w procesie nauczania studentów kierunków: Elektronika i telekomunikacja, Makrokierunek oraz Teleinformatyka. Dla kierunku Makrokierunek przygotowany został kurs w języku angielskim pt. “Digital and analog telecommunication” obejmujący wykład. Dla kierunku Elektronika i telekomunikacja przygotowano zdalny wykład z przedmiotu “Komputerowa analiza układów elektronicznych”. Dla studentów kierunku Teleinformatyka utworzono kurs pt. “Python w obliczeniach” obejmujący wykład oraz projekt oraz kurs pt. “Historia nauki” obejmujący wykład.
Profesor Jacek Izydorczyk jest współautorem pięciu podręczników akademickich.
W latach 1995–2001 profesor Izydorczyk organizował cykl wykładów popularnonaukowych pt. „Kalejdoskop elektroniki”. Wykłady skierowane były głównie do uczniów szkół średnich, ale nie tylko do nich, i miały na celu przybliżenie szerokiej publiczności najnowszych osiągnięć elektroniki i telekomunikacji oraz zachęcenie młodzieży do studiowania na Wydziale Automatyki, Elektroniki i Informatyki Politechniki Śląskiej. Z tamtego okresu zachował się zapis ostatniego wywiadu jakiego udzielił prof. Tadeusz Zagajewski.
W latach 2004–2016 wraz z dr. Marcinem Kucharczykiem profesor Izydorczyk był opiekunem naukowym praktyk studenckich IAESTE. Przyjmowani byli praktykanci pochodzący z Tunezji, Hiszpanii, Ekwadoru, Chorwacji, Niemiec, Indii, Serbii, Arabii Saudyjskiej i Macedonii.
Działalność organizacyjna i ekspercka.
Prof. Jacek Izydorczyk w latach 2002–2019 był Kierownikiem Zakładu Telekomunikacji Instytutu Elektroniki Politechniki Śląskiej. W latach 2019–2021 był kierownikiem Katedry Telekomunikacji i Teleinformatyki na Wydziale Automatyki, Elektroniki i Informatyki Politechniki Śląskiej.
Profesor Jacek Izydorczyk jest członkiem IEEE (od 1993, od 2009 "senior member IEEE"), Polskiego Towarzystwa Elektrotechniki Teoretycznej i Stosowanej oraz Stowarzyszenia Elektryków Polskich. W latach 2005–2007 pełnił obowiązki, a w dwóch kadencjach 2008-2009 i 2010-2011 był wybrany na przewodniczącego "Computer Society" C-016 Gliwice sekcji Polskiej IEEE. W kadencji 2020-2021 pełnił funkcję wiceprzewodniczącego "Vehicular Technology Society" VT-06 sekcji polskiej IEEE.
Od roku 1996 profesor Jacek Izydorczyk jest członkiem Komisji Elektroniki przy Katowickim Oddziale PAN.
W latach 1996–2006 profesor Izydorczyk był opiekunem Biblioteki Instytutu Elektroniki Politechniki Śląskiej. W latach 2000–2019 był redaktorem działu „Elektronika” Zeszytów Naukowych Politechniki Śląskiej.
Od lat dziewięćdziesiątych ubiegłego wieku profesor Jacek Izydorczyk utrzymuje stałe kontakty z firmami przemysłowymi konsultując liczne projekty. Wśród nich były następujące: projekt cyfrowego systemu łączności dla pojazdów szynowych z 1995 r. dla Zakładów Wytwórczych Urządzeń Komunikacyjnych w Katowicach, projekt modemu dla sieci energetycznej dla ADESCOM Polska sp. z o.o. w Katowicach w 2000 r., projekt systemu automatycznej identyfikacji osób na podstawie głosu dla Centrum R&amp;D Samsung Polska w 2013 r., projekt zasilania urządzeń z wykorzystaniem sieci światłowodowej dla C&amp;C Technology sp. z o.o. w Katowicach w 2019 r., projekt systemu autonomicznego prowadzenia pojazdu dla Centrum Technicznego Aptiv w Krakowie w 2017 r. oraz projekt wykorzystania metod sztucznej inteligencji w testach penetracyjnych urządzeń przemysłowych dla Rockwell Automation sp. z o.o. w Warszawie w 2020 r.
Nagrody i osiągnięcia.
Za osiągnięcia w pracy naukowej i zawodowej profesor Jacek Izydorczyk otrzymał: Odznakę Zasłużonemu dla Politechniki Śląskiej (2002), Srebrny Krzyż Zasługi (2002), Medal Komisji Edukacji Narodowej (2009). Otrzymał również jedną nagrodę Ministra Nauki i 14 nagród JM Rektora Politechniki Śląskiej.

</doc>
<doc id="5368141" url="https://pl.wikipedia.org/wiki?curid=5368141" title="Denis Nesci">
Denis Nesci

Denis Domenico Nesci (ur. 25 lipca 1981 w Polistenie) – włoski polityk i działacz społeczny, poseł do Parlamentu Europejskiego IX kadencji.
Życiorys.
W wieku 19 lat zamieszkał w Rzymie. Ukończył studia prawnicze. Działacz organizacji charytatywnej EPAS, w 2009 objął funkcję jej przewodniczącego. W 2008 założył i został prezesem zrzeszenia konsumenckiego U.Di.Con. W 2012 objął stanowisko redaktora naczelnego periodyku branżowego „Udiconews – Occhio al consumo”. W 2015 powołany w skład CNCU, ministerialnej rady konsumentów. Zaangażował się w działalność polityczną w ramach partii Bracia Włosi. W 2019 bez powodzenia kandydował do Europarlamentu. Mandat posła do PE IX kadencji objął jednak w listopadzie 2022. Dołączył do frakcji Europejskich Konserwatystów i Reformatorów.

</doc>
<doc id="5368143" url="https://pl.wikipedia.org/wiki?curid=5368143" title="Koszty zewnętrzne">
Koszty zewnętrzne



</doc>
<doc id="5368144" url="https://pl.wikipedia.org/wiki?curid=5368144" title="Piotr Jemioło">
Piotr Jemioło

Piotr Jemioło (ur. 1989 lub 1990) – polski poeta.
Laureat Nagrody im. Kazimiery Iłłakowiczówny za debiut roku 2019 za tom "Nekrotrip" (Fundacja KONTENT, Kraków 2019) oraz m.in. Ogólnopolskiego Konkursu Poetyckiego „O liść konwalii” im. Zbigniewa Herberta (wyróżnienia w 2011 i 2012), Ogólnopolskiego Konkursu Poetyckiego im. Michała Kajki (wyróżnienie w 2012), Konkursu Poetyckiego im. Rodziny Wiłkomirskich (II nagroda w 2018). 

</doc>
<doc id="5368145" url="https://pl.wikipedia.org/wiki?curid=5368145" title="Maria Angela Danzì">
Maria Angela Danzì

Maria Angela Danzì (ur. 5 lipca 1957 w Librizzi) – włoska polityk i urzędniczka, posłanka do Parlamentu Europejskiego IX kadencji.
Życiorys.
W 1977 ukończyła szkołę średnią w Patti, a w 1981 studia z zakresu nauk politycznych na Uniwersytecie w Mesynie. Zawodowo związana z administracją lokalną, stopniowo obejmując wyższe stanowiska urzędnicze. W latach 2007–2012 pełniła funkcję sekretarza generalnego i dyrektora generalnego administracji miejskiej w Genui. Później zatrudniona w departamencie obrony cywilnej, a także jako zastępczyni komisarza w prefekturach w Seregno i Brindisi. Od 2018 do 2019 była sekretarzem generalnym i dyrektorem generalnym w prowincji Varese, następnie przeszła do pracy w rejestrze sekretarzy gmin w ramach ministerstwa spraw wewnętrznych. Autorka m.in. artykułów w dzienniku „Il Sole 24 Ore”.
Działaczka Ruchu Pięciu Gwiazd. W 2019 bez powodzenia kandydowała do Europarlamentu. Mandat posłanki do PE IX kadencji objęła jednak w listopadzie 2022.
Odznaczenia.
Odznaczona Orderem Zasługi Republiki Włoskiej klasy III (2008) i II (2018).

</doc>
<doc id="5368146" url="https://pl.wikipedia.org/wiki?curid=5368146" title="Aston Martin V8 Vantage Special Series I">
Aston Martin V8 Vantage Special Series I

Aston Martin V8 Vantage Special Series I − samochód sportowy klasy średniej wyprodukowany pod brytyjską marką Aston Martin w 1997 roku i jako Aston Martin V8 Vantage Special Series II w 1998 roku.
Historia i opis modelu.
W drugiej połowie lat 90. XX wieku sułtan Brunei Hassanal Bolkiah na potrzeby swojej kilkutysięcznej kolekcji samochodów, spośród kilku brytyjskich firm produkujących rzadkie samochody, zlecił budowę unikatowych samochodów na wyłączne zamówienie także Aston Martinowi. W rezultacie, oprócz modeli AM3 i AM4 powstała także rodzina modelowa V8 Vantage Special Series.
W pierwszej kolejności powstał model oznaczony liczbą rzymską "I", który utrzymany został w estetyce retro nawiązującej bezpośrednio do klasycznego Aston Martina DB4 GT Zagato z 1959 roku. Pękata sylwetka została wzbogacona przez liczne wloty powietrza, obłe nadkola i duży, dominujący pas przedni wlot powietrza. Za projekt stylistyczny odpowiedzialne było włoskie studio Pininfarina.
Podobnie jak inne projekty specjalne dla sułtana Brunei, także i Aston Martin V8 Vantage Special Series I powstał na bazie modelu Vantage V600, dzieląc z nim nie tylko płytę podłogową i podzespoły techniczne, ale i jednostkę napędową w postaci 5,3 litrowego V8 o mocy 600 KM współpracującą z 5-biegową manualną skrzynią biegów ZF.
V8 Vantage Special Series II.
Rok po zbudowaniu Vantage Specal Series I, na zlecenie sułtana Brunei opracowana została jeszcze inna wariacja, tym razem okraszona rzymską liczbą "II". Przy takich samych podzespołach technicznych i zbliżonych proporcjach nadwozia, samochód otrzymał inny projek stylistyczny o bardziej konwencjonalnej estetyce nawiązującej do modelu DB4 z 1958 roku. Samochód projektu konkurencyjnego wobec wcześniejszej Pinifariny Zagato powstał wyłącznie w 3 egzemplarzach, z czego wszystkie trafiły do kolekcji Hassanala Bolkiah. Ostatecznie, jeden z nich trafił poza nią do Wielkiej Brytanii, gdzie sfotografowano go w 2013 roku na jednej z miejskich ulic.
Sprzedaż.
V8 Vantage Special Series I wyprodukowany został w ściśle ograniczonej puli na wyłączne zamówienie sułtana Brunei. Budowaniem wszystkich samochodów zajmowało się przedsiębiorstwo Special Projects Group z angielskiego miasta Newport Pagnell, z czego łącznie powstały 3 sztuki, które trafiły prosto do kolekcji Hassanala Bolkiah.

</doc>
<doc id="5368147" url="https://pl.wikipedia.org/wiki?curid=5368147" title="Aston Martin V8 Vantage Special Series II">
Aston Martin V8 Vantage Special Series II



</doc>
<doc id="5368148" url="https://pl.wikipedia.org/wiki?curid=5368148" title="Karlos Vémola">
Karlos Vémola

Karlos Vémola, właśc. Karel Vémola (ur. 1 lipca 1985 w Ołomuńcu) – czeski zawodnik mieszanych sztuk walki (MMA), zapaśnik oraz były kulturysta. Aktualny mistrz federacji Oktagon MMA w wadze półciężkiej oraz były w wadze średniej.
Życie prywatne.
W 2017 roku skontaktował się z Słowaczką modelką, Lele Ceterovą (ur. 4 czerwca 1989 w Żylinie) za pośrednictwem sieci społecznościowej Instagrama. Znajomość ta doprowadziła do ich do związku, a kochankowie mieszkali na przemian w Pradze i Londynie, gdzie przez długi czas mieszkał Vémola. W 2019 roku Ceterová zaszła w ciążę z Vémolą, a dziecko miało urodzić się na początku następnego roku (2020). Ostatecznie jednak ciąża zakończyła się przedwczesnym porodem i 18 grudnia 2019 roku para doczekała się córki, Lily. Ich drugim dzieckiem był syn Rocky, który urodził się 1 grudnia 2021. 28 lipca 2022 Ceterová i Vémola odbyli ceremonię ślubną w praskiej Občanská plovárna. Ślubu nowemu małżeństwu udzielił aktor Jiří Krampol.
Przeszłość zapaśnicza oraz kulturystyczna.
W wieku sześciu lat rozpoczął treningi zapasów w stylu klasycznym pod przewodnictwem swojego ojca Karela Vémoli i trenera Vojtěcha Smoláka w organizacji Sokół, której nadal jest członkiem.
Od 10 do 16 roku życia zdobył sześć narodowych tytułów w zapasach, a także odniósł jednorazowe zwycięstwo w Drużynowych Mistrzostw Republiki Czeskiej jako członek młodzieżowej drużyny zapaśniczej z Karniowa.
Mimo, że urodził się w Ołomuńcu to mieszkał we wsi Litice nad Orlicą. Treningi kulturystyki klasycznej rozpoczął w Žamberku na siłowni przy dworcu kolejowym. 
Kariera MMA.
Pierwsze walki dla CFC i UCMMA.
Vémola zadebiutował w mieszanych sztukach walki 24 lutego 2008 roku podczas gali "CFC 2", zwyciężając poddaniem (duszenie zza pleców) z Patriciem Carrollem po 44 sekundach pierwszej rundy. Następne 5 walk wygrywał przez technicznie nokauty (TKO) lub poddania, tocząc pojedynki także dla Cage Fighters Championship, i zdobywając dwukrotnie pasy CFC w wadze ciężkiej.
6 listopada 2010 zawalczył jednorazowo (do czasu powrotu w 2013) dla brytyjskiej promocji . Vémola znokautował znokautował tam Anglika, Petera Yendalla w 49 sekund.
UFC.
Jeszcze tego samego roku związał się z najlepszą federacją MMA na świecie Ultimate Fighting Championship. Debiut dla amerykańskiej organizacji odbył 3 lipca podczas gali "UFC 116: Lesnar vs Carwin", tocząc walkę z również niepokonanym Jonem Madsenem. Pojedynek dotrwał pełen trzyrundowy dystans, po którym to sędziowie punktowi przyznali jednogłośne zwycięstwo (x3 30-27) Amerykanowi, zapewniając Vémoli pierwszą porażkę w karierze. Po swojej pierwszej zawodowej porażce, Vémola zdecydował się zejść do dywizji wagi półciężkiej (do -93 kg). Ponad cztery miesiące później w drugiej walce dla UFC znokautował w pierwszej rundzie ciosami w parterze Setha Petruzelliego podczas gali "UFC 122: Marquardt vs. Okami". To zwycięstwo zapewniło Vémoli dodatkowe wyróżnienie przez federację w postacie bonusu finansowego (60 tys. $) za najlepszy nokaut wieczoru tej gali.
W 2011 roku stoczył tylko jedną, przegraną walkę na pełnym dystansie z Brazylijczykiem, Ronnym Markesem na gali "UFC Live: Hardy vs. Lytle". Po tej przegranej przeszedł do wagi średniej (do 83,9 kg).
5 maja 2012 podczas gali "UFC on Fox 3: Diaz kontra Miller" zacisnął w drugiej rundzie duszenie zza pleców Mike'owi Massenzio, po którym ten musiał odklepać. W dwóch następnych walkach Vémola sam odnosił porażki tą techniką, przegrywając z Francisem Carmontem (11 lipca 2012, "UFC on Fuel TV: Munoz vs Weidman") oraz Caio Magalhãesem (8 czerwca 2013, "UFC on Fuel TV: Nogueira vs Werdum 2"). Dwie ostatnie porażki zadecydowały o zwolnieniu Vémoli z UFC.
Powrót do UCMMA i walki w Czechach.
W swojej pierwszej walce po UFC, związał się ponownie z Ultimate Challenge MMA. Vémola 3 sierpnia 2013 na gali "UCMMA 38" zdobył pas mistrza wagi średniej, pokonując ówczesnego mistrza Dennistona Sutherlanda przez jednogłośną decyzję.
Dwie następne walki stoczył poza UCMMA, sięgając po pasy mistrzowskie; MMA Arena oraz Gladiator Championship Fighting. Najpierw 10 listopada 2013 na "Arena MMAA 2" udusił do nieprzytomności duszeniem północ-południe Petra Kníže w trzeciej rundzie, a następnie 7 grudnia 2013 podczas gali "GCF 26: Fight Night" zmusił do poddanie się po zaciśnięciu duszenia zza pleców Tomášowi Kuželi. Oba pojedynki odbyły się w Pradze.
W lutym 2014 na "UCMMA 38" miał zmierzyć się z Egipcjaninem, Mahmoudem Salamą, jednak ten wycofał się z walki. Nowym rywalem Vémoli na tym wydarzeniu został Anglik, Marvin Campbellą. "Terminator" zwyciężył poddaniem kimurą już w pierwszej rundzie. Starcie nie miało statusu mistrzowskiego.
7 marca 2014 podczas wydarzenie "MMAA Arena 3" przystąpił do pierwszej obrony pasa MMA Arena w kategorii średniej. Vémola po trzech rundach zwyciężył z reprezentantem Polski, Piotrem Strusem, zachowując tytuł.
2 maja 2015 na "UCMMA 43" zdobył pas mistrzowski Ultimate Challenge MMA w wyższej kategorii (półciężkiej), poddając Anglika Carla Kinslowa duszeniem północ-południe po ponad minucie walki. Czternaście dni później (16 maj) tą samą techniką pokonał Austriaka, Davida Marcina na gali "Fusion: First Class Fight Night Series 1".
WFS i NoW.
2 sierpnia 2015 w Londynie podczas "Warrior Fight Series 4" przegrał z mistrzem Cage Warriors, Jackiem Hermanssonem walkę o pas mistrzowski Warrior Fight Series w wadze średniej. Szwed poddał Vémolę balachą po ponad 2 minutach pierwszej odsłony.
Następne dwa pojedynki zwyciężył w pierwszych rundach dla czeskiej federacji Night of Warriors. Najpierw 5 listopada 2016 podczas gali "Night of Warriors 10" robił łokciami Austriaka, Dritana Barjamaja, zdobywając przy tym pas mistrzowski wadze do -96 kg. Ponad rok później (11 listopada 2017) na "Night of Warriors 12" skończył uderzeniami w parterze innego reprezentanta Austrii, Maximiliana Bajlitza.
XFN.
7 grudnia 2017 podczas walki wieczoru gali "XFN 6: Ondruš vs. Vémola" zdobył pas mistrzowski amerykańskiej federacji Xtreme Fighting Nation w kategorii półciężkiej, poddając Petra Ondruša duszeniem zza pleców w pierwszej odsłonie rundowej. Do pierwszej obrony tytułu wagi półciężkiej przystąpił niespełna trzy miesiące później podczas wydarzenia "XFN 8: Vémola vs. Sloane" (7 grudnia 2018), gdzie pokonał taką samą techniką Anglika, Jamiego Sloane'a.
28 czerwca 2018 na "XFN 11: Back to the O2 Arena" pokonał na pełnym dystansie decyzją jednogłośną Patrika Kincla. Walka odbyła się w wadze średniej i nie toczyła się o pas XFN w wadze półciężkiej.
6 października 2018 podczas "XFN 12" wygrał przez TKO w drugiej rundzie z Mateuszem Ostrowskim, rozbijając po obaleniu Polaka ciosami w parterze.
18 listopada 2018 na "XFN 14" w słowackiej Bratysławie pokonał jednogłośnie na punkty bardziej doświadczonego Francuza, Moise Ribona. Walka ponownie toczyła się w wadze średniej. 
Jeszcze w tym samym roku Vémola wypełnił kontrakt z Xtreme Fighting Nation i na grudniowej gali "XFN 15" technicznie znokautował w parterze Brazylijczyka, Flavio Rodrigo Magona, po niespełna 2 minutach pierwszej rundy.
Dalsze walki dla Oktagon MMA.
Podczas gali "Oktagon 34", która odbyła się 23 lipca 2022 zdobył pas mistrzowski Oktagon MMA w wadze półciężkiej, poddając duszeniem trójkątnym rękoma Serba, Aleksandara Ilicia.
30 grudnia 2022 na gali "Oktagon 38" w stolicy Czech miało dojść do rewanżowego pojedynku między Vémolą, a mistrzem kategorii średniej, Patrikiem Kinclem, którego stawką miał być pas Czecha. Na początku grudnia w mediach czesko-słowackiej organizacji ogłoszono, że Vémola musiał wycofać się z pojedynku z powodu problemów zdrowotnych.
16 marca 2023 na "Oktagon 41" w Libercu zmierzy się w konfrontacji z Amerykaninem, Alem Matavao'em.

</doc>
<doc id="5368149" url="https://pl.wikipedia.org/wiki?curid=5368149" title="Hōkago teibō nisshi">
Hōkago teibō nisshi

 – manga autorstwa Yasuyukiego Kosaki, publikowana na łamach magazynu „Young Champion Retsu” wydawnictwa Akita Shoten od lutego 2017. Na jej podstawie studio Doga Kobo wyprodukowało serial anime, który był emitowany od kwietnia do września 2020.
Fabuła.
Hina niedawno przeprowadziła się do nadmorskiego miasteczka, w którym będzie kontynuować naukę w liceum. Nie mając żadnych znajomych, spaceruje wzdłuż nabrzeża, gdzie spotyka starszą dziewczynę imieniem Yūki, która proponuje jej dołączenie do szkolnego klubu wędkarskiego. Hina, mimo iż nie lubi morskich stworzeń, postanawia przyjąć propozycję i zaczyna łowić ryby wspólnie z koleżankami z klubu, a z czasem także doceniać urok oceanu.
Manga.
Pierwszy rozdział mangi został opublikowany w lutym 2017 na łamach magazynu „Young Champion Retsu”. Następnie wydawnictwo Akita Shoten rozpoczęło zbieranie rozdziałów do wydań w formacie tankōbon, których pierwszy tom ukazał się 20 października tego samego roku. W lipcu 2020 ogłoszono, że manga zostanie wstrzymana z powodu ciężkiej powodzi w domu Kosaki na Kiusiu; seria wznowiła publikację wkrótce potem. W listopadzie 2020 ogłoszono, że wkrótce manga zostanie wstrzymana ponownie. Publikacja została wznowiona w kwietniu 2021.
Anime.
Adaptacja w formie telewizyjnego serialu anime została ogłoszona 16 kwietnia 2019 w piątym numerze magazynu „Young Champion Retsu”. Seria została zanimowana przez studio Doga Kobo i wyreżyserowana przez Takaharu Okumę. Scenariusz napisał Fumihiko Shimo, postacie zaprojektował Katsuhiro Kumagai, a muzykę skomponowała Miki Sakurai. Serial był emitowany od 7 kwietnia do 22 września 2020. Zarówno motyw otwierający „SEA HORIZON”, jak i kończący, „Tsuri no sekai e”, zostały wykonane przez główną obsadę. 15 kwietnia 2020 ogłoszono, że odcinek 4 i następne będą opóźnione do odwołania z powodu skutków pandemii COVID-19. 1 czerwca 2020 poinformowano, że anime zostanie wznowione 7 lipca, poczynając od pierwszego odcinka. Czwarty odcinek wyemitowano 28 lipca 2020.

</doc>
<doc id="5368153" url="https://pl.wikipedia.org/wiki?curid=5368153" title="Ryłowicze">
Ryłowicze

Ryłowicze (, "Ryławiczy"; , "Ryłowiczi") – wieś na Białorusi, w obwodzie brzeskim, w rejonie janowskim, w sielsowiecie Brodnica, przy drodze magistralnej M10.
Historia.
W XIX i w początkach XX w. położone były w Rosji, w guberni mińskiej, w powiecie pińskim, w gminie Brodnica. Były wówczas własnością Kurzenieckich.
W dwudziestoleciu międzywojennym leżały w Polsce, w województwie poleskim, w powiecie pińskim, w gminie Brodnica. W 1921 wieś liczyła 474 mieszkańców, zamieszkałych w 91 budynkach, w tym 459 Białorusinów, 14 Żydów i 1 Polaka. 460 mieszkańców było wyznania prawosławnego i 14 mojżeszowego.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5368154" url="https://pl.wikipedia.org/wiki?curid=5368154" title="Ferento">
Ferento

Ferento () – starożytne i średniowieczne miasto w środkowej części Półwyspu Apenińskiego, zniszczone i porzucone w XII wieku, dawna stolica diecezji. Współcześnie jest to stanowisko archeologiczne, na części którego otworzono park archeologiczny.
Ferento założyli Etruskowie w VII wieku p.n.e. na wzgórzu zbudowanym z trawertynu i było ono istotnym ośrodkiem miejskim oraz handlowym południowej części Etruri. Po zajęciu przez Rzym miasto dalej funkcjonowało, a jego rozkwit miał miejsce na przełomie I wieku p.n.e., co przejawiło się m.in. powstaniem monumentalnych budowli publicznych, m.in. term i teatru. Miasto zajmowało wówczas ok. 30 ha. Pod koniec istnienia cesarstwa rzymskiego Ferento podupadło, stan ten trwał również we wczesnym średniowieczu, gdy zasiedlano tylko niewielką (ok. 5 ha) zachodnią część terenu dawnego miasta antycznego, tym niemniej nie później niż w V w. ustanowiono w nim stolicę biskupstwa i wzniesiono katedrę pod wezwaniem św. Bonifacego. Stolicą diecezji Ferento pozostało do początków VII w. Mniej więcej na przełomie VI i VII w. wzniesiono mury miejskie. Duży rozwój miasta miał miejsce w okresie X w. – I połowa XII w., czego przejawem było m.in. ponad dwukrotne powiększenie powierzchni (do ok. 12,5 ha) i budowa w XII w. trzech nowych świątyń. Jednak na początku lat 70 XII w. miasto zostało zniszczone przez wojska położonego kilka kilometrów na południe Viterbo i odtąd pozostało nieodbudowane i niezamieszkałe. 
Prace archeologiczne w ruinach Ferento rozpoczęto w XIX w. i odtąd co pewien czas są wznawiane. Prowadzą je archeolodzy włoscy, w 2021 i 2022 brali w nich udział również badacze z Polski. Jednym z efektów wykopalisk jest udostępnienie turystom odsłoniętych ruin w postaci parku archeologicznego, ulokowanego w zachodniej części Ferento. Można tam oglądać pozostałości rzymskiego teatru, term, kościoła chrześcijańskiego, sklepów i fragment brukowanej głównej drogi miasta. 

</doc>
<doc id="5368157" url="https://pl.wikipedia.org/wiki?curid=5368157" title="Sułowy">
Sułowy

Sułowy (, "Suławy"; , "Sułowy") – wieś na Białorusi, w obwodzie brzeskim, w rejonie janowskim, w sielsowiecie Brodnica.
Historia.
W dwudziestoleciu międzywojennym wieś i folwark leżące w Polsce, w województwie poleskim, w powiecie pińskim, w gminie Brodnica. W 1921 wieś liczyła 208 mieszkańców, zamieszkałych w 35 budynkach. Wszyscy oni byli Białorusinami wyznania prawosławnego. Folwark natomiast liczył 7 mieszkańców, zamieszkałych w 1 budynku, w tym 5 Polaków i 2 Białorusinów. 5 mieszkańców było wyznania rzymskokatolickiego i 2 prawosławnego.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5368159" url="https://pl.wikipedia.org/wiki?curid=5368159" title="Juchnowicze (rejon janowski)">
Juchnowicze (rejon janowski)

Juchnowicze (, "Juchnawiczy"; , "Juchnowiczi") – wieś na Białorusi, w obwodzie brzeskim, w rejonie janowskim, w sielsowiecie Brodnica, nad Filipówką.
W pobliżu znajduje się stacja kolejowa Juchnowicze, położona na linii Łuniniec – Żabinka.
Historia.
W XIX i w początkach XX w. położone były w Rosji, w guberni mińskiej, w powiecie pińskim, w gminie Duboj.
W dwudziestoleciu międzywojennym wyróżniano trzy miejscowości o tej nazwie: wieś, folwark i stację kolejową. Leżały one w Polsce, w województwie poleskim, w powiecie pińskim, w gminie Brodnica. Demografia w 1921 przedstawiała się następująco:
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5368165" url="https://pl.wikipedia.org/wiki?curid=5368165" title="Język bamitaba">
Język bamitaba



</doc>
<doc id="5368166" url="https://pl.wikipedia.org/wiki?curid=5368166" title="Język mbomitaba">
Język mbomitaba



</doc>
<doc id="5368167" url="https://pl.wikipedia.org/wiki?curid=5368167" title="Język leke">
Język leke



</doc>
<doc id="5368168" url="https://pl.wikipedia.org/wiki?curid=5368168" title="Język mbomotaba">
Język mbomotaba



</doc>
<doc id="5368169" url="https://pl.wikipedia.org/wiki?curid=5368169" title="Język budzaba">
Język budzaba



</doc>
<doc id="5368170" url="https://pl.wikipedia.org/wiki?curid=5368170" title="Język buzaba">
Język buzaba



</doc>
<doc id="5368172" url="https://pl.wikipedia.org/wiki?curid=5368172" title="Józef Jakub Muczkowski">
Józef Jakub Muczkowski

Józef Jakub Muczkowski (ur. 9 sierpnia 1860 w Krakowie, zm. 1 grudnia 1943) – urzędnik, sędzia okręgowy, znawca historii Krakowa, współzałożyciel i wieloletni prezes Towarzystwa Miłośników Historii i Zabytków Krakowa.
Życiorys.
Był wnukiem historyka Józefa Muczkowskiego, kustosza Biblioteki Jagiellońskiej. Jego ojciec, Stefan, był notariuszem i wiceprezydentem Krakowa. W latach 1871-1878 odbył edukację w Gimnazjum św. Anny, a następnie rozpoczął studia prawnicze na Uniwersytecie Jagiellońskim, które ukończył doktoratem w 1883. Po ukończeniu studiów pracował jako urzędnik w Wiedniu, a od 1885 w Krakowie w ekspozyturze Prokuratorii Skarbowej. Od 1901 pełnił jednocześnie funkcje sądowe. W latach 1902-1909 oraz 1914-1931 był radnym miejskim Krakowa.
Równocześnie z życiem zawodowym zajmował się badaniem dziejów Krakowa i historii sztuki miasta. Należał do grupy założycieli Towarzystwa Miłośników Historii i Zabytków Krakowa w 1886. Od 1900 był wiceprezesem towarzystwa, a od 1916 do śmierci – prezesem. W latach 1923-1938 był redaktorem „Rocznika Krakowskiego”. Był ponadto członkiem Towarzystwa Przyjaciół Sztuki w Krakowie, a od 1927 do 1934 jego wiceprezesem. Publikował artykuły na temat ochrony zabytków Krakowa i jego dziejów m.in. na łamach „Czasu”, „Przeglądu Powszechnego”, „Kalendarza krakowskiego” i „Krakowskiego Miesięcznika Literackiego”. Przetłumaczył na język polski "Kulturę odrodzenia we Włoszech" Jakuba Burckhardta oraz "Sztukę klasyczną" Henryka Wölfflina.
W czasach okupacji został zmuszony przez Niemców do wyprowadzki ze swojego mieszkania przy ulicy Karmelickiej. W 1942 jego syn został wywieziony do obozu Auschwitz, gdzie zginął. Józef Muczkowski zmarł 1 grudnia 1943 i został pochowany na cmentarzu Rakowickim.

</doc>
<doc id="5368173" url="https://pl.wikipedia.org/wiki?curid=5368173" title="Aloys Wein">
Aloys Wein

Aloys Wein (ur. 30 marca 1907 w Braniewie, zm. 8 lutego 1998 w Bad Sassendorf) – niemiecki malarz współczesny.
Życiorys.
Aloys Wein urodził się w 1907 roku w Braniewie w Prusach Wschodnich w rodzinie najemnego robotnika. Rodzina w 1913 przeprowadza się do Zagłębia Ruhry. Aloys tam uczy się zawodu malarza. Szybko zaczyna pracować na własny rachunek. Pierwsze motywy jego obrazów są to przyroda i wiejskie pejzaże. Już w 1937 roku równolegle do malarstwa naturalistycznego zaczyna malować motywy abstrakcyjne. W swoich pracach odnosi się do aktualnej problematyki społecznej i politycznej. Rozpoczyna poszukiwanie własnego stylu. Później określał swoje abstrakcyjne obrazy jako „obrazy duszy”. Jego twórczość obejmowała także kompozycje reliefowe i rysunki. 
W 1943 przeniósł się z rodziną do w Westfalii. Przez całe życie musi walczyć o uznanie jako artysta. Aby móc utrzymać rodzinę, Aloys Wein cały czas tworzy prace naturalistyczne, głównie są to prace na zamówienie, które później nazywał „“Speckbilder” (tłuste obrazy). Można je zobaczyć do dziś w wielu domach w Soester Börde.
Rok 1982 stanowi punkt zwrotny w jego karierze. Zyskuje uznanie, pozwalające wystawiać jego prace w muzeach i galeriach. Od 1989 roku rozpoczyna malować obrazy sylwetek ludzi na temat „Erst stirbt der Baum“ (Najpierw umiera drzewo) oraz obrazy z cyklu „Die Schöpfung ist noch nicht vollendet“ (Stworzenie nie jest jeszcze zakończone). Jedna z jego ostatnich wystaw za życia miała miejsce w 1993 roku w Muzeum Sztuki im. Wilhelma Morgnera w Soester Börde pod tytułem „Retrospektive“ (Retrospektywa). W 1993 został zaproszony na międzynarodowy konkurs plastyczny w Nowym Jorku.
Tam zaprezentowane zostały trzy jego prace. Pomimo choroby nadal pracował nad nowymi kompozycjami, którym poświęca bez reszty. Coraz bardziej jest przekonany o wpływie kolorów i kształtów na ludzką psychikę.
Po jego śmierci m.in. w 2010 zorganizowano wystawę jego prac w Bad Sassendorf, a w 2022 w miejscowości, w której tworzył niemal całe życie – w Soester Börde.

</doc>
<doc id="5368174" url="https://pl.wikipedia.org/wiki?curid=5368174" title="Ferentium">
Ferentium



</doc>
<doc id="5368178" url="https://pl.wikipedia.org/wiki?curid=5368178" title="Teresa Kozanecka">
Teresa Kozanecka

Teresa Janina Kozanecka (zm. 7 listopada 2020) – polska gleboznawczyni, dr hab.
Życiorys.
W 1973 ukończyła studia rolnicze w Szkole Głównej Gospodarstwa Wiejskiego w Warszawie, 25 października 2004 habilitowała się na podstawie pracy zatytułowanej "Wpływ warunków glebowo-klimatycznych i odmiany na stan jonowy liści jabłoni".
Została zatrudniona na stanowisku profesora nadzwyczajnego w Katedrze Nauk o Środowisku Glebowym na Wydziale Rolnictwa i Biologii Szkoły Głównej Gospodarstwa Wiejskiego w Warszawie.

</doc>
<doc id="5368180" url="https://pl.wikipedia.org/wiki?curid=5368180" title="Bogumiła Truchlińska">
Bogumiła Truchlińska

Bogumiła Halina Truchlińska (ur. 30 listopada 1948 w Rokitowie, zm. w maju 2020) – polska filolog, dr hab.
Życiorys.
Była absolwentką Uniwersytetu Marii Curie-Skłodowskiej, 28 września 1983 obroniła pracę doktorską "Filozofia kultury Bogdana Suchodolskiego", 28 października 1998 habilitowała się na podstawie pracy zatytułowanej "Antropologia i aksjologia kultury. Koncepcje podmiotu kultury i hierarchie wartości w polskiej myśli filozoficzno-społecznej 1918-1939".
Została zatrudniona na stanowisku profesora nadzwyczajnego w Instytucie Kulturoznawstwa na Wydziale Humanistycznym Uniwersytetu Marii Curie-Skłodowskiej w Lublinie.

</doc>
<doc id="5368182" url="https://pl.wikipedia.org/wiki?curid=5368182" title="Paweł Czarnota (biolog)">
Paweł Czarnota (biolog)

Paweł Czarnota (ur. 15 grudnia 1965 w Kraśniku) – polski biolog, dr hab. nauk biologicznych, profesor uczelni Instytutu Nauk Rolniczych, Ochrony i Kształtowania Środowiska, Kolegium Nauk Przyrodniczych Uniwersytetu Rzeszowskiego.
Życiorys.
W 1990 ukończył studia rolnictwa, leśnictwa i rybactwa w Akademii Rolniczej im. Hugona Kołłątaja w Krakowie, 12 maja 1999 obronił pracę doktorską "Waloryzacja lichenoflory i zbiorowisk porostów oraz ich bioindykacyjna rola w środowisku Gorczańskiego Parku Narodowego", 21 listopada 2007 habilitował się na podstawie pracy zatytułowanej "Rodzaj Micarea (Lecanorales, lichenizowane Ascomycota) w Polsce".
Został zatrudniony na stanowisku profesora nadzwyczajnego w Katedrze Agroekologii i Architektury Krajobrazu, oraz prodziekana na Wydziale Biologicznym i Rolniczym Uniwersytetu Rzeszowskiego.
Pracuje w Gorczańskim Parku Narodowym.
Awansował na stanowisko profesora uczelni w Instytucie Nauk Rolniczych, Ochrony i Kształtowania Środowiska, Kolegium Nauk Przyrodniczych Uniwersytetu Rzeszowskiego.

</doc>
<doc id="5368185" url="https://pl.wikipedia.org/wiki?curid=5368185" title="Skocznia (skała)">
Skocznia (skała)

Skocznia – skała w grupie Kamieni Brodzińskiego, znajdująca się na granicy wsi Rajbrot i Lipnica Murowana w województwie małopolskim, w powiecie bocheńskim, w gminie Lipnica Murowana. Pod względem geograficznym rejon ten należy do Pogórza Wiśnickiego w obrębie Pogórza Zachodniobeskidzkiego. Kamienie Brodzińskiego znajdują się w lesie w szczytowych partiach wzniesienia Paprocka (także Paprotna), na obszarze Wiśnicko-Lipnickiego Parku Krajobrazowego i od 1962 roku są pomnikiem przyrody.
Skocznia to piaskowcowy ostaniec najdalej wysunięty na zachód w grupie czterech skał na wierzchołku Paprockiej. Znajduje się tuż obok złożonej z dwóch skał Pękniętej. Trzy te skały tworzą grupę skalną, która w niektórych publikacjach nazywana jest "Okrętem", gdyż w widoku od wschodu przypomina kształtem okręt typu koga. Skocznia ma szerokość 8 m i wysokość 11 m i ograniczają ją płaszczyzny ciosowe będące skutkiem wietrzenia. Na pionowym przekroju widoczne są dwie warstwy piaskowca. Dolną warstwę tworzą nieregularnego kształtu płyty z różnymi typami warstwowania, przedzielone fugami i ciągiem jamistych struktur. Górną część grzybów tworzy zwarty, odporny na wietrzenie piaskowiec.
Bocheński oddział Polskiego Towarzystwa Tatrzańskiego już w 1938 r. wykupił teren, na którym znajdują się Kamienie Brodzińskiego, by je chronić. Wówczas był to obszar bezleśny i z Kamieni Brodzińskiego rozpościerała się szeroka panorama widokowa.
Bouldering.
Na północnej i zachodniej ścianie Skoczni uprawiany jest bouldering. Wspinano się tutaj już w latach 90. XX wieku. Jest 6 dróg wspinaczkowych o trudności od 3+ do 7c+ w skali francuskiej. Skała jest nieco krucha, lądowisko płaskie.
Szlaki turystyczne.
Do Kamieni Brodzińskiego najłatwiej można dojść ścieżką od położonej przy drodze nr 966 restauracji „Zajazd pod Kamieniem” (10 min).

</doc>
<doc id="5368187" url="https://pl.wikipedia.org/wiki?curid=5368187" title="Jerzy Jastrzębowski (ur. 1937)">
Jerzy Jastrzębowski (ur. 1937)



</doc>
<doc id="5368188" url="https://pl.wikipedia.org/wiki?curid=5368188" title="Izabela Sadowska-Bartosz">
Izabela Sadowska-Bartosz

Izabela Anna Sadowska-Bartosz – polska biolog, dr hab. nauk biologicznych, profesor Instytutu Technologii Żywności i Żywienia, Kolegium Nauk Przyrodniczych Uniwersytetu Rzeszowskiego.
Życiorys.
W 2001 ukończyła studia biologiczne na Uniwersytecie Jagiellońskim, 23 września 2005 obroniła pracę doktorską "Badania taksonomiczne rodzaju Fulvius Stal (Heteroptera: Miridae: Cylapinae)", 28 czerwca 2016 habilitowała się na podstawie pracy zatytułowanej "Zapobieganie wybranym nieenzymatycznym modyfikacjom białek przez naturalne i syntetyczne antyoksydanty". 28 września 2020 uzyskała tytuł profesora nauk ścisłych i przyrodniczych.
Została zatrudniona na stanowisku adiunkta w Katedrze Biochemii i Biologii Komórki na Wydziale Biologicznym i Rolniczym Uniwersytetu Rzeszowskiego.
Była profesorem nadzwyczajnym i kierownikiem w Zakładzie Biochemii Analitycznej na Wydziale Biologicznym i Rolniczym Uniwersytetu Rzeszowskiego.
Jest profesorem w Instytucie Technologii Żywności i Żywienia, Kolegium Nauk Przyrodniczych Uniwersytetu Rzeszowskiego.

</doc>
<doc id="5368190" url="https://pl.wikipedia.org/wiki?curid=5368190" title="Grzyb (Kamienie Brodzińskiego)">
Grzyb (Kamienie Brodzińskiego)

Grzyb – skała w grupie Kamieni Brodzińskiego, znajdująca się na granicy wsi Rajbrot i Lipnica Murowana w województwie małopolskim, w powiecie bocheńskim, w gminie Lipnica Murowana. Pod względem geograficznym rejon ten należy do Pogórza Wiśnickiego w obrębie Pogórza Zachodniobeskidzkiego.
Grzyb wraz ze skałą Wysoką zaliczany jest do Kamieni Brodzińskiego, ale obydwie te skały nie znajdują się w ich zwartej grupie na szczycie Paprocka (także Paprotnej), lecz około 100 – 150 m na południowy wschód od największej skały Kamieni Brodzińskiego – Wielkiego Kamienia. Ponadto Grzyb i Wysoka nie są pomnikami przyrody.
W niektórych opracowaniach Grzyb ma nazwę Górna Ambona Stokowa. Skała znajduje się w lesie, ma wysokość 5–7 m, długość 10 m i szerokość 8 m. Podzielona jest na dwie części korytarzem o pionowych ścianach i szerokości dochodzącej do 1,5 m. Wschodnia część skały przemieściła się grawitacyjnie i pochyliła pod kątem około 20°. Skała zbudowana jest z piaskowca istebniańskiego o zmiennym uziarnieniu tworzącego poziome warstwy przedzielone fugami lub pasami komórkowych struktur.
Bouldering.
Na południowej, wschodniej i północnej ścianie Grzyba uprawiany jest bouldering. Wspinano się tutaj już w latach 90. XX wieku. Jest 19 dróg wspinaczkowych (baldów) oraz 5 kombinacji. Mają trudność od 6b do 8a w skali francuskiej. Skała jest solidna, lądowisko płaskie, start do wszystkich baldów z pozycji stojącej lub siedzącej.

</doc>
<doc id="5368192" url="https://pl.wikipedia.org/wiki?curid=5368192" title="Prez (Fryburg)">
Prez (Fryburg)

Prez – szwajcarska gmina (fr. "commune"; niem. "Gemeinde") w kantonie Fryburg, w okręgu Sarine. Powstała 1 stycznia 2020.
Demografia.
W Prez mieszka 2 345 osób. W 2020 roku 14,8% populacji gminy stanowiły osoby urodzone poza Szwajcarią.
Transport.
Przez teren gminy przebiega droga główna nr 181. 

</doc>
<doc id="5368194" url="https://pl.wikipedia.org/wiki?curid=5368194" title="Wysoka (Kamienie Brodzińskiego)">
Wysoka (Kamienie Brodzińskiego)

Wysoka – skała w grupie Kamieni Brodzińskiego, znajdująca się na granicy wsi Rajbrot i Lipnica Murowana w województwie małopolskim, w powiecie bocheńskim, w gminie Lipnica Murowana. Pod względem geograficznym rejon ten należy do Pogórza Wiśnickiego w obrębie Pogórza Zachodniobeskidzkiego.
Wysoka wraz ze skałą Grzyb zaliczana jest do Kamieni Brodzińskiego, ale obydwie te skały nie znajdują się w ich zwartej grupie na szczycie Paprocka (także Paprotnej), lecz około 100 – 150 m na południowy wschód od największej skały Kamieni Brodzińskiego – Wielkiego Kamienia. Ponadto Grzyb i Wysoka nie są pomnikami przyrody.
W niektórych opracowaniach Wysoka ma nazwę Dolna Ambona Stokowa. Skała znajduje się w lesie, około 25 m na wschód od Grzyba zwanego także Górną Amboną Stokową. Zbudowana jest z piaskowca istebniańskiego i podobnie jak Grzyb podzielona jest na dwie części korytarzem o szerokości dochodzącej do 1,5 m. Wschodnia część skały przemieściła się grawitacyjnie po stoku. Na jej eksponowanej ścianie w niektórych miejscach są różnej wielkości jamki ułożone w postaci pasów wzdłuż warstw piaskowca. Skałę silnie porastają mchy i porosty.
Bouldering.
Na wschodniej i północnej ścianie Wysokiej uprawiany jest bouldering. Wspinano się tutaj już w latach 90. XX wieku. Jest 15 dróg wspinaczkowych (baldów) oraz 2 kombinacje. Mają trudność od 5 do 7c w skali francuskiej. Skała jest solidna, lądowisko płaskie, start do wszystkich baldów z pozycji stojącej lub siedzącej. Najlepsza pora do wspinania – wiosna i jesień.

</doc>
<doc id="5368195" url="https://pl.wikipedia.org/wiki?curid=5368195" title="Maciej Kossowski">
Maciej Kossowski



</doc>
<doc id="5368198" url="https://pl.wikipedia.org/wiki?curid=5368198" title="Breeze Airways">
Breeze Airways

Breeze Airways – amerykańskie linie lotnicze z siedzibą w Cottonwood Heights.
Zostały założone przez przedsiębiorcę Davida Neelmana, współzałożyciela linii WestJet, JetBlue Airways i Azul Linhas Aéreas. Rozpoczęły operacje lotnicze 27 maja 2021 roku.
Flota.
W styczniu 2023r. flota Breeze Airways składała się z 27 maszyn o średnim wieku 8,6 roku.
Kierunki lotów.
Breeze Airways lata wyłącznie na trasach krajowych w Stanach Zjednoczonych.

</doc>
<doc id="5368203" url="https://pl.wikipedia.org/wiki?curid=5368203" title="Fabienne Ficher">
Fabienne Ficher

Fabienne Ficher (ur. 25 kwietnia 1966 w Paryżu) – francuska lekkoatletka, sprinterka, mistrzyni igrzysk śródziemnomorskich i frankofońskich, olimpijka.
Życiorys.
Zajęła 7. miejsce w biegu na 100 metrów, 6. miejsce w biegu na 200 metrów, a sztafeta 4 × 100 metrów z jej udziałem została zdyskwalifikowana w finale na mistrzostwach Europy juniorów w 1983 w Schwechat. Zajęła 4. miejsce w biegu na 200 metrów na światowych igrzyskach halowych w 1985 w Paryżu. Odpadła w półfinale tej konkurencji na halowych mistrzostwach Europy w 1986 w Madrycie. Zajęła 7. miejsce w finale biegu na 400 metrów na mistrzostwach Europy w 1986 w Stuttgarcie. Na halowych mistrzostwach Europy w 1987 w Liévin odpadła w eliminacjach tej konkurencji.
Zajęła 7. miejsce w sztafecie 4 × 400 metrów i odpadła w półfinale biegu na 400 metrów na mistrzostwach świata w 1987 w Rzymie. Odpadła w półfinale biegu na 400 metrów na halowych mistrzostwach Europy w 1988 w Budapeszcie. Na igrzyskach olimpijskich w 1988 w Seulu zajęła 7. miejsce w sztafecie 4 × 400 metrów i odpadła w ćwierćfinale biegu na 400 metrów. Zajęła 6. miejsce w finale biegu na 400 metrów na halowych mistrzostwach Europy w 1989 w Hadze. Na mistrzostwach Europy w 1990 w Splicie zajęła 5. miejsce w sztafecie 4 × 400 metrów i odpadła w półfinale biegu na 200 metrów. Odpadła w półfinale biegu na 200 metrów na halowych mistrzostwach świata w 1991 w Sewilli.
Zdobyła trzy medale na igrzyskach śródziemnomorskich w 1991 w Atenach: złote w sztafecie 4 × 100 metrów (która biegła w składzie: Magalie Simioneck, Maguy Nestoret, Ficher i Valérie Jean-Charles) i w sztafecie 4 × 400 metrów (w składzie: Elsa Devassoigne, Véronique Poulain, Francine Landre i Ficher) oraz srebrny w biegu na 200 metrów. Odpadła w półfinale biegu na 200 metrów na halowych mistrzostwach Europy w 1994 w Paryżu. Na igrzyskach frankofońskich w 1994 w Bondoufle zwyciężyła w sztafecie 4 × 100 metrów (w składzie: Patricia Girard, Odiah Sidibé, Ficher i Delphine Combe) i zdobyła brązowy medal w biegu na 200 metrów. Odpadła w eliminacjach biegu na 200 metrów na halowych mistrzostwach świata w 1995 w Barcelonie i halowych mistrzostwach świata w 1997 w Paryżu.
Zdobyła srebrne medale w biegu na 400 metrów i w sztafecie 4 × 400 metrów (w składzie: Marie-Louise Bévis, Sylvie Birba, Ficher i Anita Mormand) na igrzyskach frankofońskich w 1997 w Antananarywie. Odpadła w półfinale biegu na 200 metrów na halowych mistrzostwach Europy w 1998 w Walencji. Na mistrzostwach Europy w 1998 w Budapeszcie odpadła w półfinale biegu na 400 metrów i wystąpiła w eliminacjach sztafety sztafecie 4 × 400 metrów (w finale zastąpiła ją Viviane Dorsile). Odpadła w półfinale biegu na 200 metrów na halowych mistrzostwach świata w 1999 w Maebashi.
Była mistrzynią Francji w biegu na 200 metrów w 1990 oraz w biegu na 400 metrów w 1985 i 1987, wicemistrzynią w biegu na 200 metrów w 1996 oraz w biegu na 400 metrów w 1989 i 1998, a także brązową medalistką w biegu na 400 metrów w 1984, 1988, 1991 i 1999. W hali była mistrzynią w biegu na 200 metrów w 1986, 1991, 1994, 1997 i 1998 oraz w biegu na 400 metrów w latach 1987–1989, wicemistrzynią w biegu na 200 metrów w 1982, 1990, 1995 i 1999 oraz brązową medalistką w biegu na 60 metrów w 1997 i w biegu na 200 metrów w 1983.
Była rekordzistką Francji w sztafecie 4 × 400 metrów z czasem 3:25,15, uzyskanym 1 września 1990 w Splicie, a także halową rekordzistka Francji w biegu na 400 metrów z wynikiem 53,17 s (21 lutego 1988 w Liévin). Jest aktualną (listopad 2022) halową rekordzistką swego kraju w sztafecie 4 × 200 metrów z czasem 1:34,47 (10 lutego 1990 w Paryżu, sztafetę tworzyły: Patricia Girard, Ficher, Marie-Christine Cazier i Odiah Sidibé).
Rekordy życiowe.
Rekordy życiowe Ficher:

</doc>
<doc id="5368208" url="https://pl.wikipedia.org/wiki?curid=5368208" title="Dhurata Çupi">
Dhurata Çupi

Dhurata Çupi, właściwie Dhurata Tyli (ur. 21 kwietnia 1973 w okręgu Mat) – deputowana do Zgromadzenia Albanii z ramienia Demokratycznej Partii Albanii.
Życiorys.
Ukończyła studia prawnicze. W latach 2005-2011 pracowała na Uniwersytecie Iliryjskim w Prisztinie.
W 2017 roku w wyborach parlamentarnych uzyskała mandat deputowanej do albańskiego parlamentu z ramienia Demokratycznej Partii Albanii.

</doc>
<doc id="5368212" url="https://pl.wikipedia.org/wiki?curid=5368212" title="Puchar Świata w biathlonie 2022/2023">
Puchar Świata w biathlonie 2022/2023

Puchar Świata w biathlonie 2022/2023 – 46. edycja zawodów o Puchar Świata w tej dyscyplinie sportu. Sezon rozpoczął się zawodami w biegu indywidualnym 29 listopada w fińskim Kontiolahti. Starty zakończyły się biegami masowymi 19 marca w Oslo.
W dniach 8-19 lutego 2023 roku zostały rozegrane mistrzostwa świata w Oberhofie, których wyniki nie były zaliczane do klasyfikacji Pucharu Świata.
Tytułów sprzed roku bronili: Norweżka Marte Olsbu Røiseland oraz Francuz Quentin Fillon Maillet. Tym razem triumfowali: Francuzka Julia Simon i Norweg Johannes Thingnes Bø.
W związku z inwazją Rosji na Ukrainę ze startów w Pucharze Świata wykluczeni zostali reprezentacji Rosji i Białorusi.

</doc>
<doc id="5368214" url="https://pl.wikipedia.org/wiki?curid=5368214" title="Alfa Romeo Disco Volante">
Alfa Romeo Disco Volante



</doc>
<doc id="5368215" url="https://pl.wikipedia.org/wiki?curid=5368215" title="Alfa Romeo Carozzeria Touring Disco Volante Concept">
Alfa Romeo Carozzeria Touring Disco Volante Concept



</doc>
<doc id="5368218" url="https://pl.wikipedia.org/wiki?curid=5368218" title="Instytut Naukowo-Badawczy Kolejnictwa">
Instytut Naukowo-Badawczy Kolejnictwa

Instytut Naukowo-Badawczy Kolejnictwa – jednostka organizacyjna Ministerstwa Kolei, istniejąca w latach 1951–1961, powołana z zadaniem prowadzenia prac naukowo-badawczych w dziedzinie kolejnictwa, mająca na celu postęp techniczny, gospodarczy i organizacyjny.
Powołanie Instytutu.
Na podstawie zarządzenia Ministra Kolei z 1951 r. w sprawie utworzenia Instytutu Naukowo-Badawczego Kolejnictwa i nadania mu statutu ustanowiono Instytut. Powołanie Instytutu pozostaje w związku ustawą z 1951 r. o tworzeniu instytutów naukowo-badawczych dla potrzeb gospodarki narodowej.
Zwierzchni nadzór nad instytutem sprawował Minister Kolei.
Zadania Instytutu.
Zadaniem instytutu było prowadzenia prac naukowo-badawczych, w pierwszej kolejności w sprawach:
Kierowanie instytutem.
Na czele Instytutu stał dyrektor, który kierował samodzielnie działalnością Instytutu i był z nią odpowiedzialny. Dyrektor zarządzał instytutem przy pomocy dwóch zastępców. Zastępcy mieli przydzielony zakres prac, za który odpowiadali przed dyrektorem.
Rada Naukowa.
Przy Instytucie działała Rada Naukowa, która składała się z przewodniczącego, jego zastępcy i 9 członków, powoływanych przez ministra na okres 3 lat spośród przedstawicieli nauki i znawców zagadnień wchodzących w zakres działania instytutu.
Do zadań Rady Naukowej należało:
Zniesienie Instytutu.
Na podstawie zarządzenie Przewodniczącego Komitetu Pracy i Płac z 1961 r. w sprawie ustalenia wykazu instytutów naukowo-badawczych uważanych za instytuty techniczne zlikwidowano Instytut.

</doc>
<doc id="5368220" url="https://pl.wikipedia.org/wiki?curid=5368220" title="Mistrzostwa Świata w Biathlonie 2023">
Mistrzostwa Świata w Biathlonie 2023

53. Mistrzostwa Świata w Biathlonie odbywały się w dniach 8–19 lutego 2023 roku w niemieckim Oberhofie. Były to drugie mistrzostwa świata w biathlonie rozgrywane w tej miejscowości, poprzednio Oberhof zorganizował Mistrzostwa Świata w Biathlonie 2004. 
Podczas mistrzostw rozegranych zostało dwanaście konkurencji wśród kobiet i mężczyzn: sprint, bieg indywidualny, bieg pościgowy, bieg masowy i sztafeta oraz sztafeta mieszana i pojedyncza sztafeta mieszana.

</doc>
<doc id="5368222" url="https://pl.wikipedia.org/wiki?curid=5368222" title="Alfa Romeo Disco Volante Spyder">
Alfa Romeo Disco Volante Spyder



</doc>
<doc id="5368224" url="https://pl.wikipedia.org/wiki?curid=5368224" title="Maserati Bellagio Fastback">
Maserati Bellagio Fastback



</doc>
<doc id="5368227" url="https://pl.wikipedia.org/wiki?curid=5368227" title="Newb">
Newb



</doc>
<doc id="5368228" url="https://pl.wikipedia.org/wiki?curid=5368228" title="Puchar Świata w biathlonie 2022/2023 – Kontiolahti">
Puchar Świata w biathlonie 2022/2023 – Kontiolahti

Zawody Pucharu Świata w biathlonie w Kontiolahti były pierwszymi w sezonie 2022/2023 w tej dyscyplinie sportu. Konkurencje rozegrane zostały w dniach 29 listopada–4 grudnia 2022. Rywalizacja odbyła się w biegu indywidualnym, sprincie, biegu pościgowym oraz sztafecie.

</doc>
<doc id="5368229" url="https://pl.wikipedia.org/wiki?curid=5368229" title="Pomnik Adama Mickiewicz w Kluczborku">
Pomnik Adama Mickiewicz w Kluczborku



</doc>
<doc id="5368235" url="https://pl.wikipedia.org/wiki?curid=5368235" title="Queendom">
Queendom

Queendom – ósmy minialbum południowokoreańskiej grupy Red Velvet, wydany 16 sierpnia 2021 roku przez wytwórnię SM Entertainment i dystrybuowany przez Dreamus. Płytę promował singel „Queendom” .

</doc>
<doc id="5368236" url="https://pl.wikipedia.org/wiki?curid=5368236" title="Menzelia">
Menzelia

Menzelia, mencelia, mentzelia ("Mentzelia" ) – rodzaj roślin z rodziny ożwiowatych. Należy tu 100 gatunków. Zasięg rodzaju obejmuje oba kontynenty amerykańskie, bez wschodnich i północnych krańców Ameryki Północnej. Najbardziej zróżnicowany jest w zachodniej części Stanów Zjednoczonych i w Meksyku, w Ameryce Południowej rośnie 8 gatunków. Rośliny te często występują na siedliskach ubogich, zaburzonych, na klifach, zboczach, wydmach, nierzadko także na siedliskach ruderalnych. "Mentzelia decapetala" jest charakterystyczna dla prerii. Kwiaty zapylane są przez owady.
Liczne gatunki bywają uprawiane dla efektownych kwiatów. Jako roślinę roczną uprawia się w Kalifornii, ale też m.in. w Polsce menzelię Lindley'a "M. lindleyi" (jej wonne kwiaty otwierają się wieczorem). Popularną rośliną ozdobną jest także "Mentzelia laevicaulis", która lokalnie wykorzystywana jest także jako lecznicza. Indianie Ameryki Północnej pozyskiwali i mielili nasiona różnych gatunków menzelii na mąkę (m.in. "Mentzelia albicaulis", która poza tym służyła jako roślina lecznicza i substytut tytoniu). W Ameryce Południowej preparaty z menzelii stosowano do leczenia bólów brzucha i wysyłano je w tym samym celu także do Europy.
Nazwa rodzajowa nadana temu rodzajowi pierwotnie przez Charlsa Plumiera upamiętnia niemieckiego botanika związanego z Gdańskiem i Królewcem – Christiana Mentzela (1622–1701). Nazwa została zachowana przez Karola Linneusza.
Systematyka.
Rodzaj z rodziny ożwiowatych ("Loasaceae"). W obrębie rodziny zaliczany do podrodziny "Loasoideae".

</doc>
<doc id="5368237" url="https://pl.wikipedia.org/wiki?curid=5368237" title="Mentzelia">
Mentzelia



</doc>
<doc id="5368238" url="https://pl.wikipedia.org/wiki?curid=5368238" title="Mencelia">
Mencelia



</doc>
<doc id="5368243" url="https://pl.wikipedia.org/wiki?curid=5368243" title="Mistrzostwa Świata Juniorów w Biathlonie 2023">
Mistrzostwa Świata Juniorów w Biathlonie 2023

Mistrzostwa Świata Juniorów w Biathlonie 2023 – zawody sportowe w biathlonie, które odbędą się w dniach 3 – 12 marca 2023 w kazachskim Szczuczyńsku. Podczas mistrzostw rozegranych zostanie dziewięć konkurencji wśród juniorów oraz osiem wśród juniorów młodszych.
Będzie to pierwsza impreza tego cyklu organizowana w Kazachstanie i jednocześnie pierwsza w historii zorganizowana na terenie Azji. 

</doc>
<doc id="5368246" url="https://pl.wikipedia.org/wiki?curid=5368246" title="Jerzy Piwocki">
Jerzy Piwocki

Jerzy Piwocki (ur. 11 października 1853 w Tarnopolu, zm. 10 czerwca 1920 w Krakowie) – prawnik, urzędnik administracji autonomicznej i państwowej w Galicji, działacz samorządowy.
Życiorys.
Ukończył Theresianum i studia prawnicze w Wiedniu. W 1877 rozpoczął pracę w Namiestnictwie we Lwowie, jako praktykant konceptowy, od 1885 komisarz powiatowy. Początkowo oddelegowany do starostwa przemyskiego (1878), potem zarządu miejskiego Buska (1880), a następnie do starostwa skałackiego (1883). Był starostą powiatowym w TrembowIi (1891–1892) i w Białej (1893–1895). W obu starostwach pełnił funkcję przewodniczącego Rady Szkolnej Okręgowej. W Białej był ponadto kuratorem Krajowej Niższej Szkoły Rolniczej w Kobiernicach oraz komisarzem rządowym bialskiej Kasy Oszczędności. Zorganizował także w Białej „Czytelnię Polską”.
Po powrocie do Lwowa w 1896 był radcą Namiestnictwa gdzie kierował referatem spraw szkolnych i członkiem Komisji Dyscyplinarnej dla pracowników administracyjnych. Był także komisarzem rządowym od 1897 Galicyjskiej Kasy Oszczędności, od 1899 Banku Hipotecznego a od 1901 Lwowskiej Izby Handlowej i Przemysłowej. Był także od 1900 członkiem dyrekcji Wyższej Szkoły Rolniczej w Dublanach. Działał w Towarzystwie Prawniczym we Lwowie, z inicjatywy którego opracował pięciotomowe kompendium dla urzędników: „Zbiór ustaw i rozporządzeń administracyjnych” (Lwów 1899–1907). Zyskało ono popularność, stąd wspierany przez Namiestnika Galicji Michała Bobrzyńskiego wraz z Władysławem Stesłowiczem i Józefem Munzem opublikował w latach 1909–1914 jego drugie znacznie poszerzone wydanie. Zbiór ten zwany „zbiorem Piwockiego” był używany przez administrację galicyjską. W tym czasie uznawany był za znawcę prawa konstytucyjnego i administracyjnego. Pełnił wówczas funkcję pośrednika pomiędzy pracodawcami a pracownikami podczas strajków rolnych w Galicji wschodniej (1902 i 1906) oraz w strajku górniczym w Borysławiu (1904). W 1905 po nominacji na radcę dworu, pracował w wiedeńskim Ministerstwie Spraw Wewnętrznych, gdzie w latach 1908–1910 piastował stanowisko szefa sekcji.
Był także kolejno właścicielem Kleparowa, Starej Wsi oraz Woli Filipowskiej. Po przejściu na emeryturę w 1910 zamieszkał w Krakowie. Udzielał się wówczas w Towarzystwie Właścicieli Nieruchomości. Był także działaczem Towarzystwa Szkoły Ludowej (TSL), gdzie od 1912 był członkiem i wiceprezesem Zarządu Głównego oraz referentem spraw finansowych i przewodniczącym Komisji Skarbowej TSL. W 1913 podjął nieudaną próbę startu w wyborach do Sejmu Krajowego jako kandydat niezależny.
Po wybuchu I wojny światowej najpierw działał w Centralnym Komitecie Narodowym, a następnie w Naczelnym Komitecie Narodowym.
Zmarł 10 czerwca 1920 w Krakowie. Został pochowany na Cmentarzu Rakowickim w Krakowie.
Był mężem Anieli z Paliców (1864–1913), z którą miał pięciu synów: Aleksandra, Karola (żołnierza Legionów Polskich, który zginął w 1916), Jerzego, Tadeusza i Marcina oraz dwie córki: Annę z męża Nowicką i Helenę Marię (1887–1960), żonę Mieczysława Passakasa (1881–1941).

</doc>
<doc id="5368250" url="https://pl.wikipedia.org/wiki?curid=5368250" title="Augustine Thompson">
Augustine Thompson

Augustine Craig Thompson OP (ur. w 1954 w Mineoli) – amerykański historyk, zajmujący się mediewistyką i historią chrześcijaństwa, dominikanin.
Życiorys.
Urodził się w 1954 roku w Mineoli, jako syn Arthura Thomasa i Anny Dean Thompson. Wstąpił do zakonu dominikanów i 23 września 1978 roku złożył profesję zakonną, a 7 czerwca 1985 przyjął święcenia kapłańskie. W 1976 roku uzyskał stopnie bachelor’s degree i Master of Arts z historii na Uniwersytecie Johnsa Hopkinsa. W 1980 roku uzyskał bachelor’s degree z filozofii, a pięć lat później tytuł Master of Divinity. W 1988 roku otrzymał stopień doktora z historii na Uniwersytecie Kalifornijskim w Berkeley. W 2008 roku uzyskał licencjat kanoniczny z teologii. Wykładał jako profesor historii w Graduate Theological Union i Dominican School of Philosophy and Theology, gdzie pełnił funkcję prezesa Papieskiego Instytutu Mediewistyki.

</doc>
<doc id="5368252" url="https://pl.wikipedia.org/wiki?curid=5368252" title="Jaksza (wieś)">
Jaksza (wieś)

Jaksza (, "Jaksza"; , "Jaksza") – wieś na Białorusi, w obwodzie brzeskim, w rejonie janowskim, w sielsowiecie Brodnica, przy drodze magistralnej M10.
Historia.
W XIX i w początkach XX w. położona była w Rosji, w guberni mińskiej, w powiecie pińskim, w gminie Brodnica. Były wówczas własnością Pusłowskich.
W dwudziestoleciu międzywojennym leżała w Polsce, w województwie poleskim, w powiecie pińskim, w gminie Brodnica. W 1921 wieś liczyła 333 mieszkańców, zamieszkałych w 57 budynkach, w tym 320 Białorusinów i 13 Polaków. 320 mieszkańców było wyznania prawosławnego i 13 rzymskokatolickiego.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5368255" url="https://pl.wikipedia.org/wiki?curid=5368255" title="Sielsowiet Brodnica">
Sielsowiet Brodnica

Sielsowiet Brodnica (, "Brodnicki sielsawiet"; ) – sielsowiet na Białorusi, w obwodzie brzeskim, w rejonie janowskim, z siedzibą w Brodnicy.
Demografia.
Według spisu z 2009 sielsowiet Brodnica zamieszkiwało 3175 osób, w tym 2838 Białorusinów (89,39%), 215 Ukraińców (6,77%), 58 Rosjan (1,83%), 48 Romów (1,51%), 3 Ormian (0,09%), 3 Litwinów (0,09%), 1 Polak (0,03%), 3 osoby innych narodowości i 6 osób, które nie podały żadnej narodowości.
Geografia i transport.
Sielsowiet położony jest na Polesiu, w środkowowschodniej części rejonu janowskiego. Największymi rzekami są Pina oraz jej dopływ Filipówka. Na jego terytorium znajduje się Rezerwat Biologiczny Abrou.
Przez sielsowiet przebiegają linia kolejowa Łuniniec – Żabinka oraz droga magistralna M10.

</doc>
<doc id="5368297" url="https://pl.wikipedia.org/wiki?curid=5368297" title="Idrica (stacja kolejowa)">
Idrica (stacja kolejowa)

Idrica () – stacja kolejowa w miejscowości Idrica, w rejonie siebieskim, w obwodzie pskowskim, w Rosji. Położona jest na linii Moskwa – Siebież.
Historia.
Stacja powstała w czasach carskich na kolei moskiewsko-windawskiej, pomiędzy stacjami Pustoszka i Siebież. Zlokalizowana została na polach, a nazwę zaczerpnięto od pobliskiej rzeki Indricy. Po jej uruchomieniu wokół niej powstało osiedle typu miejskiego Idrica.
W latach 1915-1917 na potrzeby wojskowe Frontu Północnego zbudowano linię Psków (Bieriozki) - Połock, z węzłem z linią moskiewsko-windawską w Indricy. Linia to została zniszczona podczas odwrotu Armii Czerwonej podczas II wojny światowej, a jej pozostałości rozebrane zostały przez Niemców. Po wojnie nie odbudowana, przez co Indrica utraciła status stacji węzłowej.
7 marca 1944 na stacji miało miejsce samobójcze zderzenie sowieckiego samolotu z niemieckim pociągiem z paliwem. Pilot por. Jewgienij Michajłow za ten wyczyn otrzymał tytuł bohatera Związku Radzieckiego. Obecnie przed budynkiem dworca stoi jego pomnik.

</doc>
<doc id="5368304" url="https://pl.wikipedia.org/wiki?curid=5368304" title="Zef Gruda">
Zef Gruda

Zef Gruda (ur. 1926 w Szkodrze, zm. 9 marca 1989) – albański muzyk i kompozytor.
Życiorys.
W dzieciństwie grał w zespole muzycznym założonym przez franciszkanina Martina Gjokę, a następnie wspólnie z Prenkiem Jakovą występował w zespole działającym przy stowarzyszeniu Antoniana. Specjalizował się w grze na oboju, był uczniem Viktora Shiroki, jednego z pierwszych Albańczyków grających na tym instrumencie. W czasie wojny występował wraz z zespołem Rudolfo Guraschiego w Radiu Tirana. Po zakończeniu wojny grał na oboju i klarnecie w zespole, występującym w stołecznym Hotelu Dajti, a następnie w Filharmonii Albańskiej. Tam też nauczył się gry na saksofonie. W 1956 został aresztowany przez władze komunistyczne w ramach represji za ucieczkę z kraju jego brata. Skazany na 5 lat więzienia. Po wyjściu na wolność zamieszkał w Durrësie, skąd wkrótce został wysłany do Kukësu, gdzie w październiku 1961 objął stanowisko dyrektora orkiestry, działającej przy miejscowym zespole estradowym. Wspólnie z orkiestrą występował kilkakrotnie na największej imprezie muzycznej w Albanii - Festivali i Këngës w Tiranie. W Kukësie organizował festiwale muzyczne dla dzieci i młodzieży. W 1978 uzyskał zgodę na powrót do Szkodry, gdzie przy miejscowym domu kultury założył orkiestrę dziecięcą. W tym czasie zajął się opracowywaniem starych pieśni szkodrańskich na potrzeby zespołu, sam też komponował suity i utwory z przeznaczeniem dla orkiestr. 
Za swoją działalność artystyczną został wyróżniony tytułem Honorowego Obywatela Kukësu i pośmiertnie tytułem Artysty Ludu (Artist i Popullit).

</doc>
<doc id="5368306" url="https://pl.wikipedia.org/wiki?curid=5368306" title="Zawarujka">
Zawarujka

Zawarujka () – stacja kolejowa w miejscowości Krasnyj Pień, w rejonie siebieskim, w obwodzie pskowskim, w Rosji. Położona jest na linii Moskwa – Siebież.

</doc>
<doc id="5368310" url="https://pl.wikipedia.org/wiki?curid=5368310" title="Carrozzeria Touring Superleggera">
Carrozzeria Touring Superleggera

Carrozzeria Touring Superleggera S.r.l. – włoskie studio projektowe i producent nadwozi samochodowych z siedzibą w Rho działający w latach 1926–1966 oraz ponownie od 2008 roku. Wytwarza też własne samochody pod marką Touring. Należy do holenderskiego przedsiębiorstwa Zeta Europe.
Historia.
XX wiek.
W 1926 roku Felice Bianchi Anderloni i Gaetano Ponzoni, dwóch prawników z Mediolanu, zdecydowało się opuścić swoje dotychczasowe profesje na rzecz branży motoryzacyjnej i kupili niewielkie przedsiębiorstwo Carrozzeria Falco, zmieniając ostatecznie jego nazwę na Carrozzeria Touring Superleggera. Firma położona była w dogodnej lokalizacji, znajdując w pobliżu siedzib dwóch dużych ówczesnych lokalnych producentów samochodów: Alfy Romeo i Isotta Fraschini. To właśnie te dwie firmy stały się pierwszymi ważnymi zleceniodawcami, w wyniku czego powstały projekty rzadkich, sportowych samochodów w latach 20. i 30. XX wieku. Carrozzeia Touring już od początku stawiała nacisk na promocję oraz budowanie renomy swojej marki, wystawiając się corocznie na wydrzeniach concours d’elegance, z czego największy rozdźwięk firma zyskała w 1931 roku.
Po przestoju spowodowanym II wojną światową, Carrozzeria Touring Superleggera wróciła do działalności w drugiej połowie lat 40. XX, nabierając rozpędu w kolejnych zleceniach w latach 50. Wtedy też wśród odbiorców usług studia z Mediolanu znalazło się także Ferrari, Maserati, Lancia i Aston Martin. Dla tej ostatniej firmy włoskie studio wykonało projekty dla jej wówczas najważniejszych, słynnych sportowych modeli: DB4, a także DB5 i DB6. Lata 60. przyniosły zlecenia dla Lamborghini i brytyjskiego Jensena. Pomimo sukesów, rosnącnej liczby prestiżowych projektów i dużej rozpoznawalności, dla niezależnych producentów nadwozi samochodowych pojawiły się wówczas niesprzyjające okoliczności. Produceci samochodów zmniejszyli w drugiej połowie XX wieku nakłady na zlecenia, zamiast nadwozi na ramie skłaniając się ku samodzielnie montowanym konstrukcjom typu monokok. Co więcej, firma znalazła się w zawirowaniach finansowych z powodu budowy nowej fabryki i narastającej konkurencji ze strony rodzimej Pininfariny. W 1964 roku przedsiębiorstwo objęto zarządem komisarycznym, by dwa lata później Carrozzeria Touring Superleggera zawiesiła działalność i zniknęła z rynku na kolejne pół wieku. Pod względem formalnym, firma nie ogłosiła bankructwa.
Reaktywacja.
W drugiej połowie pierwszej dekady XXI wieku podjęto się udanych działań mających przywrócić słynne studio projektowe do działalności po 40-letniej przerwie. W 2006 roku prawa do marki Touring przejęła holenderska firma branży finansowej Zeta Europe BV Group, ostatecznie reaktywując przedsiębiorstwo Carrozzeria Touring Superleggera z siedzibą we włoskim Rho pod Mediolanem. Powrót firmy na rynek oficjalnie zainaugurowano w kwietniu 2008 roku podczas wydarzenia Concorso d'Eleganza Villa d'Este, kiedy to przedstawiono dwa pierwsze współczesne projekty firmy od lat 60. XX wieku: projekt luksusowego shooting brake na bazie Maserati Quattroporte o nazwwie Bellagio Fastback, a także prototyp Maserati A8GCS Berlinetta będący wariacją na temat współczesnego wzornictwa włoskiej firmy. Studium spotkało się z uznaniem za swoją stylizację, otrzymując w 2009 roku nagrodę "Best Supercar of the Year".
Druga dekada przyniosła rozwój portfolio współczesnych projektów Carrozzeria Touring Superleggera. W 2010 roku włoska firma przedstawiła kolejną wariację na temat nadwozia shooting brake, tym razem w postaci 3-drzwiowego sportowego Bentleya Continentala Flying Star. Rok później przedstawiono wynik współpracę z niemiecką firmą Gumpert w postaci supersamochodu Tornante, by w 2013 roku zaprezentować współczesną interpretację sportowego modelu Alfy Romeo z lat 50. XX wieku w postaci limitowanego coupé Alfa Romeo Disco Volante, którego stylizacja otrzymała nagrodę publiczności podczas kolejnej edycji Concorso d'Eleganza Villa d'Este. 3 lata później opracowano także odmianę Spyder. W międzyczasie, włoskie studio projektowe przedstawiło wynik współpracy z brytyjskim Mini w postaci studium lekkiego samochodu sportowego Mini Superleggera Vision.
Marka Touring.
W 2015 roku Carrozzeria Touring Superleggera zdecydowała się wykroczyć poza dotychczasowy model działalności, w której wykonywała własne projekty stylistyczne samochodów innych firm i przedstawiła pierwszy limitowany samochód własnej marki Touring - luksusowo-sportowe coupe Touring Berlinetta Lusso oparte na Ferrari F12berlinetta. W 2018 roku przedstawiono kolejny awangardowo stylizowany projekt Touring Sciàdipersia oparty na technice Maserati GranTurismo, w 2019 roku uzupełniając go odmianę kabriolet. W 2020 roku zaprezentowano kolejny awangardowo stylizowany model w postaci coupe Touring Superleggera Aero 3, a rok później - supersamochód Touring Superleggera Arese RH95, oba oparte na technice Ferrari

</doc>
<doc id="5368311" url="https://pl.wikipedia.org/wiki?curid=5368311" title="Carrozzeria Touring">
Carrozzeria Touring



</doc>
<doc id="5368312" url="https://pl.wikipedia.org/wiki?curid=5368312" title="Kalinówka (Zawiercie)">
Kalinówka (Zawiercie)

Kalinówka – część miasta Zawiercie, włączona do niego od 1 lutego 1977, nie związana urbanistycznie z centrum miasta. Rozpościera się wzdłuż ulicy Warzywnej na wschodnich rubieżach miasta. Wchodzi w skład dzielnicy Żerkowice.

</doc>
<doc id="5368313" url="https://pl.wikipedia.org/wiki?curid=5368313" title="Szczebzawod (przystanek kolejowy)">
Szczebzawod (przystanek kolejowy)

Szczebzawod, 604 km () – przystanek kolejowy w pobliżu miejscowości Bieriezka, w rejonie siebieskim, w obwodzie pskowskim, w Rosji. Położony jest na linii Moskwa – Siebież.
Przystanek obsługuje pracowników pobliskiej fabryki wyrobów żelbetowych, należącej do Kolei Rosyjskich.

</doc>
<doc id="5368314" url="https://pl.wikipedia.org/wiki?curid=5368314" title="Wierczki">
Wierczki

Wierczki – część miasta Zawiercie. Rozpościera się w okolicy ulicy Wierczki na północny wschód od centrum miasta.

</doc>
<doc id="5368319" url="https://pl.wikipedia.org/wiki?curid=5368319" title="Alfa Romeo 8C Spyder">
Alfa Romeo 8C Spyder



</doc>
<doc id="5368321" url="https://pl.wikipedia.org/wiki?curid=5368321" title="Strathaven">
Strathaven

Strathaven () – miasto w południowej Szkocji, w hrabstwie South Lanarkshire (historycznie w Lanarkshire), położone w dolinie rzeki Avon Water, nad strumieniem Powmillon Burn. W 2011 roku liczyło 7484 mieszkańców.
Miasto rozwinęło się wokół zamku, który istniał w tym miejscu od XII wieku. Obecna budowla, w ruinie, wzniesiona została w 1458 roku, a opuszczona w połowie XVIII wieku. W 1450 roku miasto otrzymało przywilej targowy. Począwszy od XVIII wieku miasto rozwinęło się jako ośrodek przemysłu włókienniczego, w tym tkactwa, dziewiarstwa i produkcji sztucznego jedwabiu. Od XIX wieku funkcjonował tutaj browar. W 1863 roku do miasta dotarła linia kolejowa, zamknięta w 1965 roku. Współcześnie miasto pełni głównie funkcję mieszkalną; miejscem zatrudnienia dla znacznej części populacji jest położone na północ miasto East Kilbride.

</doc>
<doc id="5368323" url="https://pl.wikipedia.org/wiki?curid=5368323" title="Alan Matturro">
Alan Matturro

Alan Agustín Matturro Romero (ur. 11 października 2004 w Montevideo) – urugwajski piłkarz pochodzenia włoskiego występujący na pozycji środkowego obrońcy, od 2023 roku zawodnik włoskiej Genoi.

</doc>
<doc id="5368326" url="https://pl.wikipedia.org/wiki?curid=5368326" title="Pasta Lassara">
Pasta Lassara

Pasta Lassara (łac. "Pasta Lassari", syn. "Zinci salicylatis pasta" FP XII, "Pasta Zinci salicylata Lassari", pasta cynkowa z kwasem salicylowym, niem. "Lassarsche Paste") – preparat galenowy do użytku zewnętrznego, sporządzany według przepisu farmakopealnego w zakresie receptury aptecznej. Nazwa preparatu upamiętnia niemieckiego lekarza dermatologa Oskara Lassara, który wprowadził do lecznictwa wiele preparatów galenowych, głównie z tlenkiem cynku.
W Polsce na stan obecny (2022) skład określa Farmakopea Polska XII (2020). Jest preparatem półstałym (maścią) typu zawiesiny (składniki rozproszone w podłożu) o twardej, spoistej konsystencji. Wykazuje działanie wysuszające, odkażające, ściągające oraz słabo przeciwzapalne. Wykorzystywana w lecznictwie "per se" oraz jako podstawa innych preparatów (maści i past) sporządzanych w aptekach, jako leki magistralne.
Skład:

</doc>
<doc id="5368327" url="https://pl.wikipedia.org/wiki?curid=5368327" title="Fabricio Díaz">
Fabricio Díaz

Fabricio Díaz Badaracco (ur. 3 lutego 2003 w La Paz) – urugwajski piłkarz występujący na pozycji defensywnego lub środkowego pomocnika, od 2020 roku zawodnik Liverpoolu Montevideo.

</doc>
<doc id="5368335" url="https://pl.wikipedia.org/wiki?curid=5368335" title="Kampania public relations">
Kampania public relations

Kampania public relations – to zestaw działań, których spójność, kompleksowość, przygotowanie, dostosowanie do charakterystyki grup docelowych oraz precyzyjne zaplanowanie przyczyniają się do realizacji celu jaki stawiają sobie jej twórcy. Jest to zbiór działań ściśle powiązanych ze strategią public relations.
Podobnie jak w przypadku kampanii reklamowej, istotnym elementem, który pozwala na funkcjonalne ułożenie kampanii public relations jest brief. Pozwala on na określenie oczekiwanych do osiągnięcia celów, związanych z wywołaniem reakcji, budową postaw, opinii, zmianami świadomości, zachowań czy samego wizerunku. Brief w przypadku kampanii public relations definiuje także budżet, założenia harmonogramu oraz co najważniejsze – opis kluczowych oczekiwań względem wykonawcy.
W polskiej branży public relations istnieją dwa konkursy, w ramach których nagradzane są kampanie public relations. Są to organizowany przez Związek Firm Public Relations konkurs „Złote Spinacze” oraz organizowany przez Stowarzyszenie Agencji Public Relations konkurs „PR Wings”. Jednym z najbardziej prestiżowych konkursów na świecie jest .

</doc>
<doc id="5368337" url="https://pl.wikipedia.org/wiki?curid=5368337" title="Strojnogłowik białogardły">
Strojnogłowik białogardły

Strojnogłowik białogardły ("Arremon brunneinucha") – gatunek małego ptaka z rodziny pasówek (Passerellidae). Opisany po raz pierwszy w 1839. Występuje w lasach od Meksyku na południe poprzez Amerykę Centralną i Andy do Wenezueli i Peru. Jest gatunkiem najmniejszej troski.
Systematyka.
Gatunek ten po raz pierwszy zgodnie z zasadami nazewnictwa binominalnego opisał Frédéric de Lafresnaye pod nazwą "Embernagra brunnei-nucha". Opis ukazał się w 1839 roku w "Revue Zoologique, par la Société Cuvierienne". Jako miejsce typowe autor wskazał Meksyk; w 1954 roku Parkes uściślił, że chodziło o Jalapa w stanie Veracruz. Gatunek ten bywał umieszczany w rodzajach "Buarremon" lub "Atlapetes", obecnie zalicza się go do "Arremon". Wyróżnia się dziewięć podgatunków:
Proponowano wydzielenie strojnogłowika kraterowego ("A. b. apertus") do osobnego gatunku, ale propozycja ta nie przyjęła się. Opisano też podgatunki "kuehnerii" i "nigrilatera", ale zostały one zsynonimizowane z "A. b. suttoni".
Morfologia.
Nieduży ptak ze średniej wielkości, czarnym dziobem. Tęczówki od ciemnobrązowych do czerwonobrązowych. Nogi matowo czarnobrązowe. Podgatunek nominatywny ma szeroką czarną maskę od nasady dzioba i czoła, poprzez okolice oczu, uszy do boku szyi, na której pomiędzy okiem a czołem występuje maleńka biała plamka. Powyżej maski kasztanowa korona przechodząca w słabo zaznaczony żółto-brązowy pasek brwiowy. Głowa kontrastuje z białym podbródkiem, gardłem i podgardlem ograniczonym od dołu wąskim czarnym paskiem piersiowym. Górne części ciała oliwkowozielone, skrzydła i ogon oliwkowe. Brzuch szarawy, boki ciemniejsze. Nie występuje dymorfizm płciowy. Młode osobniki są ciemniej ubarwione. Korona na głowie ciemnobrązowa, górne części ciała ciemnozielonobrązowe, gardło i pierś czarnooliwkowe. Podgatunek "A. b. alleni" ma czarny pasek piersiowy, ale brak paska brwiowego. "A. b. allinornatus" ma białą pierś bez opaski piersiowej, krótszy dziób, ale dłuższy ogon i skrzydła. "A. b. elsae" jest taki jak podgatunek nominatywny, ale z ciemniejszą koroną i krótkim paskiem na czole, a żółto-brązowy pasek brwiowy jest silnie zredukowany lub nie występuje. "A. b. frontalis" ma nieco dłuższy i grubszy dziób, trzy plamki na czole i zmienny pasek piersiowy. "A. b. inornatus" ma nieregularne czarne plamy na boku piersi, brak opaski. "A. b. macrourus" jest podobny do podgatunku nominatywnego, ale jest nieco większy, ma dłuższy ogon i bielszy brzuch. "A. b. suttoni" ma brązową czapeczkę, która schodzi poniżej karku i ma wyraźniejszy żółty pasek brwiowy. Długość ciała z ogonem 16,3–19,5 cm, masa ciała 32–47 g.
Zasięg występowania.
Strojnogłowik białogardły jest gatunkiem osiadłym. Jego zasięg występowania według szacunków organizacji BirdLife International obejmuje 6,9 mln km². Poszczególne podgatunki zamieszkują:
Ekologia.
Głównym habitatem strojnogłowika białogardłego jest podszyt tropikalnych wilgotnych lasów nizinnych i lasów górskich na wysokościach od 400 m n.p.m. do 3500 m n.p.m., w Panamie zazwyczaj powyżej 900 m n.p.m., spotykany jest również w gęstym runie lasów wtórnego wzrostu. W Kostaryce występuje w lasach z epifitami. W Gwatemali w lasach strefy umiarkowanej z dębami i innymi drzewami liściastymi z domieszką sosen.
Informacje o diecie tego gatunku są skąpe. Żeruje głównie na powierzchni gruntu lub w jego pobliżu. Dieta składa się z różnych owadów i nasion. Niekiedy gatunek ten podąża za przemieszczającymi się stadami mrówek koczujących. Występuje zazwyczaj pojedynczo lub w parach. Długość pokolenia jest określana na 3,4 lat.
Rozmnażanie.
Niewiele jest danych o rozmnażaniu tego gatunku. Sezon lęgowy na różnych obszarach występowania trwa w różnych okresach, najwcześniej zaczyna się od połowy maja i trwa najdłużej do sierpnia. Gniazdo w formie otwartej filiżanki, dosyć duże, zbudowane jest z gałązek i suchych liści, wyłożone korzonkami i włosiem. Umieszczane jest nad ziemią, nie wyżej niż 2 m, na krzakach lub gęstych drzewach. W lęgu dwa jaja, czasem tylko jedno, jednolicie białe. Czas inkubacji to 14 dni, jaja wysiadywane są tylko przez samicę. Pisklęta opuszczają gniazdo po 13 dniach od wyklucia.
Status.
W Czerwonej księdze gatunków zagrożonych IUCN strojnogłowik białogardły jest klasyfikowany jako gatunek najmniejszej troski (LC – "Least Concern"). W 2019 roku organizacja Partners in Flight szacowała, że liczebność populacji mieści się w przedziale 500 000 – 4 999 999 dorosłych osobników; trend liczebności populacji oceniła jako umiarkowanie spadkowy.

</doc>
<doc id="5368339" url="https://pl.wikipedia.org/wiki?curid=5368339" title="Didymoplexis">
Didymoplexis

Didymoplexis – rodzaj roślin z rodziny storczykowatych ("Orchidaceae"). Obejmuje 20 gatunków występujących w Azji, Australii, Oceanii i Afryce w takich krajach i regionach jak: Afganistan, Asam, Bangladesz, Borneo, Karoliny, Chiny, Wyspa Bożego Narodzenia, Kongo, wschodnie Himalaje, Fidżi, Ghana, Indie, Wybrzeże Kości Słoniowej, Japonia, Jawa, Republika Południowej Afryki, Laos, Małe Wyspy Sundajskie, Liberia, Madagaskar, Malezja Zachodnia, Moluki, Mariany, Mjanma, Riukiu, Nepal, Nowa Kaledonia, Nowa Gwinea, Niue, Demokratyczna Republika Konga, Filipiny, Samoa, Wyspy Salomona, Sri Lanka, Sumatra, Tajwan, Tanzania, Tajlandia, Tonga, Vanuatu, Wietnam, Wallis i Futuna oraz w stanach Terytorium Północne i Queensland w Australii.
Systematyka.
Rodzaj sklasyfikowany do plemienia "Gastrodieae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5368340" url="https://pl.wikipedia.org/wiki?curid=5368340" title="Didymoplexiella">
Didymoplexiella

Didymoplexiella – rodzaj roślin z rodziny storczykowatych ("Orchidaceae"). Obejmuje 8 gatunków występujących w Azji Południowo-Wschodniej w takich krajach i regionach jak: Borneo, Hajnan, Japonia, Laos, Malezja Zachodnia, Filipiny, Sumatra, Tajwan, Wietnam, Tajlandia, Riukiu.
Systematyka.
Rodzaj sklasyfikowany do plemienia "Gastrodieae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5368341" url="https://pl.wikipedia.org/wiki?curid=5368341" title="Ignacio Sosa">
Ignacio Sosa

Ignacio Sosa Ospital (ur. 31 sierpnia 2003 w Montevideo) – urugwajski piłkarz występujący na pozycji środkowego pomocnika, od 2021 roku zawodnik Fénixu.

</doc>
<doc id="5368343" url="https://pl.wikipedia.org/wiki?curid=5368343" title="Gastrodia">
Gastrodia

Gastrodia – rodzaj roślin z rodziny storczykowatych ("Orchidaceae"). Obejmuje 94 gatunki i 1 hybrydę wystęujące w Afryce, Azji, Oceanii i Australii w takich krajach i regionach jak: Asam, Borneo, Kamerun, Wyspy Chatham, Chiny, Komory, Himalaje, Hajnan, Indie, Mongolia Wewnętrzna, Japonia, Jawa, Korea Północna i Południowa, Kuryle, Małe Wyspy Sundajskie, Madagaskar, Malawi, Malezja Zachodnia, Kraj Chabarowski, Mozambik, Mjanma, Riukiu, Nepal, Nowa Gwinea, Nowa Zelandia, Ogasawara, Pakistan, Filipiny, Rwanda, Kraj Nadmorski, Reunion, Sachalin, Wyspy Salomona, Sri Lanka, Celebes, Tajwan, Tasmania, Tajlandia, Tybet, Vanuatu, Wietnam, Zimbabwe oraz stany Queensland, Nowa Południowa Walia, Australia Zachodnia, Wiktoria. Gatunek został introdukowany w RPA.
Systematyka.
Rodzaj sklasyfikowany do plemienia "Gastrodieae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5368344" url="https://pl.wikipedia.org/wiki?curid=5368344" title="Densymetr">
Densymetr

Densymetr ( – gęsty, – mierzę) – rodzaj areometru wyskalowanego w jednostkach gęstości. Służy do mierzenia gęstości cieczy.

</doc>
<doc id="5368345" url="https://pl.wikipedia.org/wiki?curid=5368345" title="Didymoplexiopsis khiriwongensis">
Didymoplexiopsis khiriwongensis

Didymoplexiopsis khiriwongensis – gatunek roślin z monotypowego rodzaju Didymoplexiopsis z rodziny storczykowatych ("Orchidaceae"). Występuje w Azji Południowo-Wschodniej w Laosie, Tajlandii, Wietnamie oraz na wyspie Hajnan.
Systematyka.
Gatunek sklasyfikowany do plemienia "Gastrodieae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5368346" url="https://pl.wikipedia.org/wiki?curid=5368346" title="Didymoplexiopsis">
Didymoplexiopsis



</doc>
<doc id="5368350" url="https://pl.wikipedia.org/wiki?curid=5368350" title="Elleanthus">
Elleanthus

Elleanthus – rodzaj roślin z rodziny storczykowatych ("Orchidaceae"). Obejmuje 128 gatunków występujących w Ameryce Południowej i Środkowej w takich krajach i regionach jak: Belize, Boliwia, Brazylia, Kolumbia, Kostaryka, Kuba, Dominikana, Ekwador, Salwador, Gujana Francuska, Gwatemala, Gujana, Haiti, Honduras, Jamajka, Leeward Islands, Meksyk, Nikaragua, Panama, Peru, Portoryko, Surinam, Trynidad i Tobago, Wenezuela, Windward Islands.
Systematyka.
Rodzaj sklasyfikowany do plemienia "Sobralieae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5368353" url="https://pl.wikipedia.org/wiki?curid=5368353" title="Pasta cynkowa">
Pasta cynkowa

Pasta cynkowa (łac. "Pasta Zinci", syn. "Zinci oxidi pasta" FP XII, pasta z tlenkiem cynku) – preparat galenowy do użytku zewnętrznego, sporządzany według przepisu farmakopealnego w zakresie receptury aptecznej.
W Polsce na stan obecny (2022) skład określa Farmakopea Polska XII (2020). Jest preparatem półstałym (maścią) typu zawiesiny (składniki rozproszone w podłożu) o twardej, spoistej konsystencji. Wykazuje działanie wysuszające, ściągające oraz słabo przeciwzapalne. Wykorzystywana w lecznictwie "per se" oraz jako podstawa innych preparatów (maści i past) sporządzanych w aptekach, jako leki magistralne.
Podobnym preparatem jest maść cynkowa, która różni się mniejszym stężeniem tlenku cynku oraz rodzajem podłoża. Działanie pasty jest bardziej powierzchniowe niż maści. Należy do tzw. past obojętnych, dobrze ochraniających skórę przed maceracją i czynnikami drażniącymi. Nie powinna być stosowana na ogniska sączące oraz pokryte strupami.
Skład:

</doc>
<doc id="5368354" url="https://pl.wikipedia.org/wiki?curid=5368354" title="TPPW">
TPPW



</doc>
<doc id="5368356" url="https://pl.wikipedia.org/wiki?curid=5368356" title="Lucas de los Santos">
Lucas de los Santos

Lucas Paul de los Santos Ruiz Díaz (ur. 26 lipca 2001 w Paysandú) – urugwajski piłkarz występujący na pozycji środkowego lub defensywnego pomocnika, od 2021 roku zawodnik Defensora Sporting.

</doc>
<doc id="5368358" url="https://pl.wikipedia.org/wiki?curid=5368358" title="Sertifera">
Sertifera

Sertifera – rodzaj roślin z rodziny storczykowatych ("Orchidaceae"). Obejmuje 9 gatunków występujących w Ameryce Południowej w Kolumbii, Ekwadorze, Peru, Wenezueli.
Systematyka.
Rodzaj sklasyfikowany do plemienia "Sobralieae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5368359" url="https://pl.wikipedia.org/wiki?curid=5368359" title="Fabienne Meyer">
Fabienne Meyer

Fabienne Meyer (ur. 28 listopada 1981 w Langenthal) – szwajcarska bobsleistka (dwójki), olimpijka.
Występowała w wielu zawodach Pucharu Świata i Europy w bobslejowych dwójkach.

</doc>
<doc id="5368361" url="https://pl.wikipedia.org/wiki?curid=5368361" title="Sobralia">
Sobralia

Sobralia – rodzaj roślin z rodziny storczykowatych ("Orchidaceae"). Obejmuje 171 gatunków oraz 1 hybrydę występujące w Ameryce Środkowej i Południowej w takich krajach i regionach jak: Belize, Boliwia, Brazylia, Kolumbia, Kostaryka, Ekwador, Salwador, Gujana Francuska, Gwatemala, Gujana, Honduras, Meksyk, Nikaragua, Panama, Peru, Surinam, Wenezuela.
Systematyka.
Rodzaj sklasyfikowany do plemienia "Sobralieae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5368363" url="https://pl.wikipedia.org/wiki?curid=5368363" title="Changnienia">
Changnienia

Changnienia – rodzaj roślin z rodziny storczykowatych ("Orchidaceae"). Obejmuje 2 gatunki występujące w Azji w północno-centralnych, południowo-centralnych i południowo-wschodnich Chinach.
Systematyka.
Rodzaj sklasyfikowany do plemienia "Calypsoeae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5368365" url="https://pl.wikipedia.org/wiki?curid=5368365" title="Cremastra">
Cremastra

Cremastra – rodzaj roślin z rodziny storczykowatych ("Orchidaceae"). Obejmuje 7 gatunków występujących w Azji Południowo-Wschodniej w takich krajach i regionach jak: Asam, Chiny, wschodnie Himalaje, Japonia, Korea Północna i Południowa, Kuryle, Laos, Nepal, Tajwan, Tajlandia, Tybet, Wietnam, Sachalin.
Systematyka.
Rodzaj sklasyfikowany do plemienia "Calypsoeae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5368366" url="https://pl.wikipedia.org/wiki?curid=5368366" title="Govenia">
Govenia

Govenia – rodzaj roślin z rodziny storczykowatych ("Orchidaceae"). Obejmuje 29 gatunków występujących w Ameryce Północnej, Środkowej i Południowej w takich krajach i regionach jak: Argentyna, Bahamy, Boliwia, Kolumbia, Kostaryka, Kuba, Dominikana, Ekwador, Salwador, Gujana Francuska, Gwatemala, Galapagos, Gujana, Haiti, Honduras, Jamajka, Meksyk, Nikaragua, Panama, Paragwaj, Peru, Portoryko, Surinam, Wenezuela, stan Floryda w Stanach Zjednoczonych.
Systematyka.
Rodzaj sklasyfikowany do plemienia "Calypsoeae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5368367" url="https://pl.wikipedia.org/wiki?curid=5368367" title="Oreorchis">
Oreorchis

Oreorchis – rodzaj roślin z rodziny storczykowatych ("Orchidaceae"). Obejmuje 19 gatunków występujących w Azji Południowo-Wschodniej i Wschodniej w takich krajach i regionach jak: Asam, Bangladesz, Chiny, Himalaje, Japonia, Korea Północna, Korea Południowa, Kamczatka, Kuryle, Mjanma, Nepal, Tajwan, Tybet, Kraj Nadmorski, Sachalin.
Systematyka.
Rodzaj sklasyfikowany do plemienia "Calypsoeae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5368368" url="https://pl.wikipedia.org/wiki?curid=5368368" title="Tipularia">
Tipularia

Tipularia – rodzaj roślin z rodziny storczykowatych ("Orchidaceae"). Obejmuje 5 gatunków występujących w Ameryce Północnej i Azji w takich krajach i regionach jak: Chiny, Himalaje, Japonia, Korea Północna, Korea Południowa, Mjanma, Nepal, Tajwan, Tybet oraz stany Alabama, Arkansas, Delaware, Floryda, Georgia, Illinois, Indiana, Kentucky, Luizjana, Maryland, Massachusetts, Michigan, Missisipi, Missouri, New Jersey, New York, North Carolina, Ohio, Oklahoma, Pensylwania, South Carolina, Tennessee, Teksas, Wirginia, West Virginia w Stanach Zjednocznonych.
Systematyka.
Rodzaj sklasyfikowany do plemienia "Calypsoeae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5368369" url="https://pl.wikipedia.org/wiki?curid=5368369" title="Nicolás Rossi">
Nicolás Rossi

Nicolás David Rossi Marachlian (ur. 21 marca 2002 w Montevideo) – urugwajski piłkarz pochodzenia włoskiego i ormiańskiego występujący na pozycji lewego skrzydłowego, od 2021 roku zawodnik Peñarolu.
Jest bratem Diego Rossiego, również piłkarza.

</doc>
<doc id="5368371" url="https://pl.wikipedia.org/wiki?curid=5368371" title="Parafia Matki Boskiej Łaskawej w Polkowicach">
Parafia Matki Boskiej Łaskawej w Polkowicach



</doc>
<doc id="5368373" url="https://pl.wikipedia.org/wiki?curid=5368373" title="Dactylostalix ringens">
Dactylostalix ringens

Dactylostalix ringens – gatunek roślin z monotypowego rodzaju Dactylostalix z rodziny storczykowatych ("Orchidaceae"). Rośliny występują w Azji Południowo-Wschodniej na wyspie Sachalin, na Kurylach i w Japonii.
Systematyka.
Gatunek sklasyfikowany do plemienia "Calypsoeae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5368374" url="https://pl.wikipedia.org/wiki?curid=5368374" title="Dactylostalix">
Dactylostalix



</doc>
<doc id="5368378" url="https://pl.wikipedia.org/wiki?curid=5368378" title="Verner Toivonen">
Verner Toivonen

Verner „Vetta” Toivonen (ur. 7 czerwca 1908 w Lahti, zm. 19 lutego 2004 tamże) – fiński lekkoatleta, długodystansowiec, olimpijczyk z 1932.
Życiorys.
Wystąpił w biegu na 3000 metrów z przeszkodami na igrzyskach olimpijskich w 1932 w Los Angeles. Awansował do finału, w którym zajął 9. miejsce.
Był z zawodu złotnikiem. Na początku lat 30. prowadził sklep złotniczy w Lahti.
Rekordy życiowe: 

</doc>
<doc id="5368386" url="https://pl.wikipedia.org/wiki?curid=5368386" title="Sewera z Trewiru">
Sewera z Trewiru

Sewera z Trewiru (zm. w 660 lub 680) – pierwsza ksieni zakonu Św. Gemmy (późnej nazwano go "Sainte-Severe" na jej cześć) w Villeneuve niedaleko Bourges we Francji.
Życiorys.
Według różnych źródeł, Św. Sewera urodziła się w VII wieku; jej ojcem był Arnold, biskup Metz. Jej rodzeństwem byli: św. Modoald, biskup Trewiru w Niemczech oraz Itta, założyciela klasztoru w Nivelles.
Gdy około 650 r. biskup założył klasztor pod wezwaniem św. Symforiana, Sewera miała być w nim pierwszą przełożoną. Wedle innych niepewnych wzmianek była dziewiątą z rzędu ksienią w trewirskim klasztorze Oeren, ale wtedy należałoby przyjąć, że żyła dopiero w VIII stuleciu. W Trewirze czczono ją od XIII w., a wspominano w dniu 13 sierpnia. Martyrologium Rzymskie wymieniało ją pod dniem 20 lipca.
Źródła wskazują, że Sewera zmarła w 660 lub w 680 roku

</doc>
<doc id="5368390" url="https://pl.wikipedia.org/wiki?curid=5368390" title="Kościoł św. Mateusza Apostoła w Ostrowitem">
Kościoł św. Mateusza Apostoła w Ostrowitem



</doc>
<doc id="5368392" url="https://pl.wikipedia.org/wiki?curid=5368392" title="José Neris">
José Neris

José Pablo Neris Figueredo (ur. 13 marca 2000 w Montevideo) – urugwajski piłkarz występujący na pozycji napastnika, od 2023 roku zawodnik argentyńskiego Colónu.

</doc>
<doc id="5368396" url="https://pl.wikipedia.org/wiki?curid=5368396" title="Ephippianthus">
Ephippianthus

Ephippianthus – rodzaj roślin z rodziny storczykowatych ("Orchidaceae"). Obejmuje 2 gatunki występujące w Azji w Japonii, na Kurylach, w Kraju Chabarowskim, Kraju Nadmorskim i na wyspie Sachalin.
Systematyka.
Rodzaj sklasyfikowany do plemienia "Calypsoeae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5368397" url="https://pl.wikipedia.org/wiki?curid=5368397" title="Natan Heber">
Natan Heber

Natan Heber (hebr. ) (ur. 1902 w Złoczowie, zm. 1975 w Izraelu) – izraelski malarz prymitywista pochodzenia polskiego.
Życiorys.
Natan Haber urodził się w Złoczowie w religijnej rodzinie, która prowadziła rytualną rzeźnię. W 1936 wyemigrował z żoną i dziećmi do Palestyny i zamieszkał w Hajfie, gdzie kontynuując tradycję rodzinną założył rzeźnię drobiu. W latach sześćdziesiątych XX wieku, po przejściu na emeryturę, zaczął malować sceny z życia swojej rodziny w Polsce, obrazy z tradycji żydowskiej, malował też zapamiętane widoki rodzinnego miasta, przedmioty i wnętrza. Prace Natana Hebera mimo, że utrzymane w naiwnym stylu i malowane w ciemnych barwach, są dowodem pamięci o dawnych miasteczkach żydowskich, tradycjach i obrzędach religijnych. 

</doc>
<doc id="5368400" url="https://pl.wikipedia.org/wiki?curid=5368400" title="Riku Korhonen">
Riku Korhonen

Riku Korhonen (ur. 3 lutego 1972 w Turku) – fiński pisarz i dziennikarz.
Życiorys.
Studiował literaturę na Uniwersytecie w Turku. Z początku uczył w szkole średniej i prowadził zajęcia z kreatywnego pisania na macierzystej uczelni, po czym w pełni skupił się na pracy pisarskiej. Zadebiutował w 2003 roku powieścią "Kahden ja yhden yön tarinoita", która została wyróżniona nagrodą literacką Helsingin Sanomat oraz doczekała się adaptacji teatralnej. Jego kolejny utwór prozatorski, "Powieść lekarska", przyniosła mu nagrodę Kalevi Jäntti oraz Europejską Nagrodę Literacką (2010).
Regularnie pisze dla dziennika „Helsingin Sanomat”.

</doc>
<doc id="5368405" url="https://pl.wikipedia.org/wiki?curid=5368405" title="Federico Pereira">
Federico Pereira

Andrés Federico Pereira Castelnoble (ur. 24 lutego 2000 w Montevideo) – urugwajski piłkarz występujący na pozycji prawego lub środkowego obrońcy, od 2019 roku zawodnik Liverpoolu Montevideo.

</doc>
<doc id="5368406" url="https://pl.wikipedia.org/wiki?curid=5368406" title="Siebież (stacja kolejowa)">
Siebież (stacja kolejowa)

Siebież () – stacja kolejowa w miejscowości Siebież, w rejonie siebieskim, w obwodzie pskowskim, w Rosji. Położona jest na linii Moskwa – Siebież – Ryga.
Jest to rosyjska stacja graniczna na granicy z Łotwą. Znajduje się tu posterunek Służby Pogranicznej FSB. Stacją graniczną po stronie łotewskiej jest Zilupe.
Historia.
Stacja powstała w czasach carskich na kolei moskiewsko-windawskiej, pomiędzy stacjami Idrica i Rozienowskaja. Po I wojnie światowej została sowiecką stacją graniczną na granicy z Łotwą, którą była do 1940, gdy Łotwa została przyłączona do ZSRR. Po upadku Związku Sowieckiego Siebież ponownie został stacją graniczną.

</doc>
<doc id="5368410" url="https://pl.wikipedia.org/wiki?curid=5368410" title="Bogunka na Gople">
Bogunka na Gople

Bogunka na Gople – romantyczny, stylizowany na prasłowiańską opowieść, poemat autorstwa Ryszarda Berwińskiego, opublikowany we Wrocławiu w 1840. W 1844 autor opublikował drugą wersję epilogu do dzieła.
Charakterystyka.
Ryszard Berwiński znał jezioro Gopło z własnego doświadczenia i prawdopodobnie pływał po nim łodzią. Pisał, że na jego dnie "śpią umarłe bogi". Nadał mu demoniczny charakter, stwierdzając, że "Gopło corocznie haracz swój odbiera – corocznie ktoś utonąć w nim musi".
Utwór powstał z chęci oddania ducha prasłowiańszczyzny i zastąpienia braku oryginalnej literatury z czasów pogańskich (napisany jest językiem sztucznie utworzonym, mocno archaizowanym). Świadczy o artystycznych związkach autora z kręgiem Ziewonii oraz jego słowianofilskiej postawie. Według Jarosława Maciejewskiego jest to "dzieło trudne w lekturze lecz niezwykle ambitne, dowodzące nie byle jakiego talentu pisarskiego, umiejętności stylizacyjnych i skłonności do symbolicznych interpretacji u dwudziestoletniego pisarza". Autor rozumiał najdawniejsze dzieje narodu jako epokę "gminowładztwa" w duchu lelewelowskim. Pogański gmin bohatersko walczył wówczas z niemieckim feudalizmem – zaborczym pod względem zajmowania przestrzeni i narzucania chrystianizacji. Był to więc spór pomiędzy szlachetnym, rodzimym pogaństwem i agresywnym, obcym chrystianizmem ("lepiej, o, lepiej nam było, póki nam z obcej dzierżawy nie zazierano w zanadrza, póki był we czci i wierze święty, przesławny obyczaj pradziadowskiego zakonu!" [...] "do nas Niemce inny obyczaj przynieśli"). Berwiński przyjął ideę Zoriana Dołęgi-Chodakowskiego, w myśl której pieśń ludowa najpełniej oddaje rysy dawnej Słowiańszczyzny. Starał się zatem podjąć próbę rekonstrukcji zaginionej pieśni pogańskiej ("z popiołów – zmarłej wielkości, iskry nowego życia"). Uważał, że "udzielne rządy grabiów i baronów niemieckich" zastąpiły wolne gminowładztwo i doprowadziły do upadku narodu. Ziemia, która "dawniej była kolebką wolnych, dziś – wolnych mogiła".
Utwór przyniósł młodemu jeszcze wówczas artyście popularność w kręgach i literackich Wrocławia i Wielkopolski. Rokowano mu wielką przyszłość, a nawet zaczęto nazywać "wieszczem". Liczono, że będzie godnym przedstawicielem Wielkopolski na polskim Parnasie. Mimo tych nadziei Berwiński odszedł wkrótce od słowianofilskich idei "Przyjaciela Ludu", Kasyna Gostyńskiego i Towarzystwa Literacko-Słowiańskiego. Związał się najpierw z bardziej postępowym skrzydłem ruchu słowianofilskiego, a ostatecznie z demokratami i ruchem narodowo-wyzwoleńczym.
Autor w przypisach do poematu zawarł rozważania na temat rozdwojenia kultury narodowej: na polską i łacińską (ta pierwsza wytworzyła literaturę słowiańsko-polską, a ta druga – literaturę łacińsko-polską).
Postać Bogunki łączy wiele podobieństw z postacią Goplany z "Balladyny" Juliusza Słowackiego. Jest potwierdzone, że Berwiński przed napisaniem poematu znał czeską balladę Františka Ladislava Čelakovskiego "Toman a lesní panna" (pol. "Toman i leśna panna"). Pisał, że "Wuk Stefanowicz i Fr. Czelakowski dowodzą, że Leśna Panna i Wila są zabytkiem mitologii starosłowiańskiej; a że Bogunka nadgoplańska ściśle z nimi jest spokrewniona, więc i jej początek aż do tych dalekich czasów odniosłem i dlatego całą prawie powieść o Bogunce na Słowiańszczyźnie oparłem, powodowany nie osobistym widzimisię, ale osnową i duchem przedmiotu".
Recenzje.
Aurelia Wyleżyńska doceniła wyłącznie "liryczne ustępy" dzieła, które według niej "ratują całość i zapowiadają przyszłego poetę". Maria Janion w 1953 wskazała, że utwór był nowym etapem w rozwoju Berwińskiego "na drodze pogłębienia w jego twórczości tendencji ludowych, demokratycznych i antyfeudalnych".

</doc>
<doc id="5368419" url="https://pl.wikipedia.org/wiki?curid=5368419" title="Metoda retrogresywna">
Metoda retrogresywna

Metoda retrogresywna – metoda badawcza polegająca na rekonstrukcji faktów na podstawie źródeł i zjawisk z okresów późniejszych.
W historii.
Jerzy Topolski scharakteryzował metodę retrogresywną jako "wersję chronologiczną metody porównawczej". Stosowanie tej metody widział w sytuacjach, w których można podejrzewać, że zaobserwowany w źródłach historycznych stan zjawiska obrazuje częściowo stan zjawiska w okresach wcześniejszych.
W etnologii.
Zygmunt Kłodnicki opisał zasady postępowania badawczego przy zastosowaniu metody retrogresywną w badaniach etnogeograficznych:

</doc>
<doc id="5368423" url="https://pl.wikipedia.org/wiki?curid=5368423" title="Ruja Ignatowa">
Ruja Ignatowa



</doc>
<doc id="5368430" url="https://pl.wikipedia.org/wiki?curid=5368430" title="Tropidieae">
Tropidieae

Tropidieae – plemię roślin z rodziny storczykowatych ("Orchidaceae"). Obejmuje 2 rodzaje i około 41 gatunków występujących w Ameryce Południowej, Ameryce Środkowej, Afryce, Azji, Australii, Oceanii.
Systematyka.
Plemię sklasyfikowane do podrodziny epidendronowych ("Epidendroideae") w rodzinie storczykowatych ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5368431" url="https://pl.wikipedia.org/wiki?curid=5368431" title="Ludwik Koburg-Koháry">
Ludwik Koburg-Koháry

Ludwik August Maria Odon Koburg-Koháry, niem. "Ludwig August Maria Eudes von Sachsen-Coburg und Gotha-Koháry", port. "Luís Augusto Maria Eudes de Saxe-Coburgo-Gota-Koháry" (ur. 18 sierpnia 1845 w Eu, zm. 14 września 1907 w Karlowych Warach) – niemiecki arystokrata, książę z katolickiej linii dynastii koburskiej, admirał w służbie brazylijskiej i austro-węgierskiej.
Życiorys.
Urodził się jako drugi syn spośród pięciorga dzieci Augusta Koburg-Koháry (1818–1881), tytularnego księcia Koháry i jego żony Klementyny Orleańskiej (1817–1907), królewny Francuzów. Jego rodzicami chrzestnymi była ciotka Aleksandra Badeńska i wuj Ludwik Karol Orleański. Miał czworo rodzeństwa, starszego brata Filipa (1844–1921), młodsze siostry Klotyldę (1846–1927) i Amelię (1848–1894) oraz dużo młodszego brata Ferdynanda (1861–1948). Odebrał staranne wykształcenie domowe, typowe dla arystokracji swoich czasów, jednak wychowywał się pod bezpośrednią opieką rodziców, co było zwyczajem odmiennym.
W 1860–1861 uczęszczał do Gimnazjum Teresianum w Wiedniu, które opuścił, aby wstąpić do Cesarsko-Królewskiej Marynarki Wojennej. W 1861–1863 odbył wstępny kurs morski, stacjonując w Trieście. Po zmuszeniu Ottona, króla Hellenów do abdykacji w 1863, mocarstwa europejskie poważnie rozważały poparcie kandydatury księcia kobursko-gotajskiego Ernesta II, do objęcia po nim tronu; z racji na brak męskich potomków, typowano aby w Atenach dziedziczył po nim Ludwik, jednak zbyt wysokie oczekiwania głowy państwa ernestyńskiego, doprowadziły do rezygnacji z tych planów. W lutym 1864 Ludwik zdał egzamin oficerski i został awansowany na podporucznika marynarki. Następnie wziął udział w wojnie duńskiej.
W 60. XIX w. cesarz Brazylii Piotr II rozważał wydać swoją starszą córkę Izabelę za Ludwika Koburg-Koháry, jednak ostatecznie jego żoną została młodsza Leopoldyna. Po zawarciu małżeństwa w grudniu 1864 otrzymał awans na admirała Marynarki Wojennej Brazylii. W 1865 z powodzeniem uczestniczył w wojnie paragwajskiej. Po wybuchu „wojny niemieckiej” w 1866 wyjechał do Austro-Węgier, aby zabezpieczyć rodzinny majątek w Królestwie. Następnie powrócił do Brazylii, gdzie pełnił funkcje reprezentacyjne dworu cesarskiego, m.in. jako przewodniczący Towarzystwa Historyczno-Geograficznego i komitetu narodowego Wystawy Światowej w Wiedniu (1873). W 1872–1873 odbył wraz z bratem Filipem podróż dookoła świata, zwiedzając m.in. Indie i Hawaje. Wiosną i latem 1879 uczestniczył wraz z bratem Ferdynandem w wyprawie do Amazonii. Po ustanowieniu republiki w 1889, osiadł w Schladming. W 1890 ponownie przyjęty do służby austriackiej. Zmarł w 1907 w czasie pobytu kuracyjnego w Karlowych Warach. Został pochowany w kościele św. Augustyna w Coburgu, zaś serce złożono w kościele św. Marii Magdaleny w Karlowych Warach.
Rodzina.
15 grudnia 1864 w Rio de Janeiro poślubił Leopoldynę Teresę Bragança (1847–1871), infantkę Brazylii, córkę Piotra II i Teresy Krystyny Burbon-Sycylijskiej. Z racji na brak męskich potomków cesarza, para zawarła 18 lutego 1865 umowę małżeńską kontrasygnowaną przez premiera José Paranhosa, w której zobowiązała się do utworzenia nowej linii domu panującego – tzw. młodszą kobursko-bragantyjską. Małżeństwo doczekało się czterech synów:

</doc>
<doc id="5368433" url="https://pl.wikipedia.org/wiki?curid=5368433" title="Anna Michalczuk-Podlecki">
Anna Michalczuk-Podlecki

Anna Michalczuk-Podlecki – polska tłumaczka literatury estońskiej.
Życiorys.
Uzyskała dyplom magistra filologii polskiej na Uniwersytecie Wrocławskim, po czym w 2017 roku doktoryzowała się na macierzystej uczelni na podstawie pracy dotyczącej recepcji literatury polskiej w Estonii. Przez dwa lata pracowała jako lektor Katedry Slawistyki na Uniwersytecie w Tartu. W 2016 roku zaczęła pracować jako tłumaczka literatury estońskiej, przekłada książki dla dzieci jak i dla dorosłych odbiorców.
Jej tłumaczenia powieści Andrusa Kivirähka "Człowiek, który znał mowę węży" (2020) oraz "Listopadowe porzeczki" (2021) znalazły się na listach nominowanych publikacji do Literackiej Nagrody Europy Środkowej „Angelus”. "Człowiek, który znał mowę węży" znalazł się także na krótkiej liście nominowanych do nagrody „Ambasador Nowej Europy” Europejskiego Centrum Solidarności. W 2021 roku otrzymała od estońskiego Ministerstwa Spraw Zagranicznych list dziękczynny za „długoletni wkład w przekład literatury estońskiej oraz przybliżanie estońskiej kultury literackiej w Polsce".
Członkini Zarządu Oddziału Południowego Stowarzyszenia Tłumaczy Literatury.

</doc>
<doc id="5368437" url="https://pl.wikipedia.org/wiki?curid=5368437" title="Jaroslav Bašta">
Jaroslav Bašta

Jaroslav Bašta (ur. 15 maja 1948 w Pilźnie) – czeski polityk, dysydent i więzień polityczny, deputowany do Izby Poselskiej, minister bez teki (1998–2000), ambasador w Rosji i na Ukrainie.
Życiorys.
W latach 1967–1970 studiował archeologię na Uniwersytecie Karola w Pradze. W okresie Praskiej Wiosny należał do aktywistów ruchu studenckiego. W tę działalność w latach 1970–1972 był więziony. Pracował następnie jako robotnik (od 1987 jako technik) przy budowie dróg i mostów. Należał do sygnatariuszy Karty 77, którą podpisał w 1976. W okresie przemian politycznych w 1990 objął funkcję zastępcy dyrektora do spraw służb specjalnych w resorcie spraw wewnętrznych. Od 1991 do 1993 pełnił funkcję przewodniczącego tzw. komisji lustracyjnej, później prowadził własną działalność gospodarczą w zakresie projektów budowlanych.
W 1994 wstąpił do Czeskiej Partii Socjaldemokratycznej. W 1996 i 1998 uzyskiwał mandat deputowanego do Izby Poselskiej. Od lipca 1998 do marca 2000 zajmował stanowisko ministra bez teki w rządzie Miloša Zemana. W latach 2000–2005 sprawował urząd ambasadora Czech w Rosji. Od 2005 do 2006 był wiceministrem spraw zagranicznych, w latach 2007–2010 pełnił funkcję ambasadora na Ukrainie. Zajął się później działalnością publicystyczną.
W 2019 wystąpił z ČSSD, działał w politycznym ruchu BOS, związał się następnie z ugrupowaniem Wolność i Demokracja Bezpośrednia. W wyborach w 2021 z jego ramienia został wybrany na deputowanego do Izby Poselskiej. Był kandydatem SPD w wyborach prezydenckich w styczniu 2023. W pierwszej turze głosowania zajął ostatnie 5. wśród 8 kandydatów z wynikiem 4,5% głosów.

</doc>
<doc id="5368441" url="https://pl.wikipedia.org/wiki?curid=5368441" title="Hanne Schenk">
Hanne Schenk

Hannelore „Hanne” Schenk (ur. 10 maja 1984 w Berlinie) – szwajcarska bobsleistka (dwójki), olimpijka.
Występowała w wielu zawodach Pucharu Świata w bobslejowych dwójkach.

</doc>
<doc id="5368447" url="https://pl.wikipedia.org/wiki?curid=5368447" title="Droga Królów">
Droga Królów



</doc>
<doc id="5368451" url="https://pl.wikipedia.org/wiki?curid=5368451" title="Bobrowicze">
Bobrowicze



</doc>
<doc id="5368459" url="https://pl.wikipedia.org/wiki?curid=5368459" title="Bielitz-Bialer Israelitischer Turnverein">
Bielitz-Bialer Israelitischer Turnverein



</doc>
<doc id="5368461" url="https://pl.wikipedia.org/wiki?curid=5368461" title="GDF Suez">
GDF Suez



</doc>
<doc id="5368463" url="https://pl.wikipedia.org/wiki?curid=5368463" title="Krystyna Bilska">
Krystyna Bilska

Krystyna Bilska, także Krystyna Bilska-Jastrunowa (ur. 11 listopada 1904 w Zgierzu, zm. 11 stycznia 1975 w Łodzi) – polska tłumaczka literatury angielskiej i rosyjskiej.
Życiorys.
Bilska była absolwentką Wydziału Matematyczno-Fizycznego i Studium Pedagogicznego Uniwersytetu Jagiellońskiego, oraz ukończyła studia biologiczne na Uniwersytecie Łódzkim. Początkowo pracowała jako nauczycielka w gimnazjum. Pierwszych tłumaczeń rozpraw filozoficznych dokonywała podczas okupacji niemieckiej. Jako tłumaczka literatury pięknej zadebiutowała w 1946, tłumaczyła m.in.: Aleksandra Hercena, Konstantina Fiedina, Maksyma Gorkiego. Przełożyła na język polski trylogię: „Dzieciństwo Gorkiego”, „Wśród Ludzi”, „Moje Uniwersytety”, a także m.in. powieść „Matka” Gorkiego czy „Sanatorium Artkur”, ponadto na potrzeby dubbingu dokonywała również tłumaczeń dialogów filmowych.
Należała do Oddziału Łódzkiego Związku Literatów Polskich.
Życie prywatne.
Bilska miała 2 siostry i brata – działacza komunistycznego – Stanisława Bilskiego. Była pierwszą żoną Mieczysława Jastruna. W Łodzi mieszkała w Domu Literatów przy al. T. Kościuszki 98.
Spoczywa na Cmentarzu Komunalnym Doły w Łodzi (Kwatera: X, Rząd: 2, Grób: 19).

</doc>
<doc id="5368467" url="https://pl.wikipedia.org/wiki?curid=5368467" title="Park Narodowy Puyehue">
Park Narodowy Puyehue

Park Narodowy Puyehue (hiszp. "Parque nacional Puyehue") – park narodowy w Chile położony w regionach Los Lagos (prowincje Llanquihue i Osorno) i Los Ríos (prowincja Ranco). Został utworzony 4 sierpnia 1941 roku i zajmuje obszar 1025,22 km². Od 2007 roku jest częścią rezerwatu biosfery UNESCO o nazwie „Bosques Templados Lluviosos de los Andes Australes”. W 2010 roku został zakwalifikowany przez BirdLife International jako ostoja ptaków IBA. Od południa graniczy z najstarszym parkiem narodowym w Chile, Vicente Pérez Rosales.
Opis.
Park znajduje się na zachodnich zboczach Andów. Obejmuje pasma wulkaniczne i doliny polodowcowe z dużą ilością jezior, rzek i źródeł termalnych. Nad parkiem dominują wulkany Casablanca (1990 m n.p.m.) i Puyehue (2236 m n.p.m.). Znajdują się tu m.in. jeziora Constancia (1290 m n.p.m), Gris (1080 m n.p.m.) i Paraiso (990 m n.p.m.). Największe rzeki to Gol Gol i Chanleufu. Na północ od parku znajdują się jeziora Ranco i Maihue, na zachód jeziora Puyehue i Rupanco, a na południe jezioro Todos los Santos.
Średnia roczna temperatura wynosi +11 °C.
Flora.
Większą część parku pokrywają lasy waldiwijskie. W najniżej położonych częściach dolin dominują drzewa z gatunków "Eucryphia cordifolia" i "Nothofagus dombeyi," a także "Weinmannia trichosperma" i Aextoxicon punctatum. Wyżej rośnie głównie "Nothofagus dombeyi, Laureliopsis philippiana, Podocarpus nubigenus" i Saxegothaea conspicua"," a pobliżu szczytów "Nothofagus betuloides" i "Nothofagus pumilio." Inne rośliny występujące w parku to m.in.: "Drimys andina, Ribes cucullatum, Adesmia longipes" i "Pilgerodendron uviferum""."
Fauna.
Najczęściej spotykanymi ssakami w parku są m.in.: puma płowa, ocelot chilijski, norka amerykańska, nibylis argentyński, grizon mniejszy, nutria amerykańska, wiskacza górska, skalniczka stokowa, skunksowiec andyjski.
W parku żyje ponad 130 gatunków ptaków. Są to m.in.: kondor wielki, sokół wędrowny, łabędź czarnoszyi, kormoran oliwkowy, dzięcioł magellański, gołąbczak chilijski, pasożytka, turko kasztanowaty, ciemnokacyk żółtoskrzydły, ostrogonek mały, koszykarz ostrodzioby, andówka rdzawobrzucha, puchacz magellański, sępnik czerwonogłowy, trzęsiogon ciemnobrzuchy, krasnogonka krótkodzioba.

</doc>
<doc id="5368479" url="https://pl.wikipedia.org/wiki?curid=5368479" title="Corymborkis">
Corymborkis

Corymborkis – rodzaj roślin z rodziny storczykowatych ("Orchidaceae"). Obejmuje 8 gatunków występujących w Ameryce Południowej, Ameryce Środkowej, Afryce, Azji, Australii i Oceanii. Rośliny występują w takich krajach i regionach jak: Andamany, Angola, Argentyna, Asam, Bangladesz, Belize, Archipelag Bismarcka, Boliwia, Borneo, Brazylia, Kambodża, Kamerun, Karoliny, Republika Środkowoafrykańska, Chiny, Wyspa Bożego Narodzenia, Kolumbia, Kongo, Kostaryka, Kuba, Dominikana, Himalaje, Ekwador, Salwador, Gwinea Równikowa, Etiopia, Fidżi, Gabon, Ghana, Gwatemala, Gwinea, Gujana, Haiti, Honduras, Indie, Wybrzeże Kości Słoniowej, Jamajka, Laos, Małe Wyspy Sundajskie, Liberia, Madagaskar, Malawi, Malezja Zachodnia, Moluki, Mariany, Mauritius, Meksyk, Mozambik, Mjanma, Riukiu, Nowa Gwinea, Nikaragua, Nikobary, Nigeria, Ogasawara, Panama, Paragwaj, Peru, Filipiny, Portoryko, Queensland, Reunion, Samoa, Sierra Leone, Wyspy Towarzystwa, Wyspy Salomona, Sri Lanka, Sudan, Celebes, Sumatra, Tajwan, Tanzania, Tajlandia, Togo, Tonga, Uganda, Vanuatu, Wenezuela, Wietnam, Wallis i Futuna, Zimbabwe, Demokratyczna Republika Konga. Rośliny wyginęły na Leeward Islands.
Systematyka.
Rodzaj sklasyfikowany do plemienia "Tropidieae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5368480" url="https://pl.wikipedia.org/wiki?curid=5368480" title="Korwety typu Amiral Petre Bărbuneanu">
Korwety typu Amiral Petre Bărbuneanu

Korwety typu Amiral Petre Bărbuneanu (w kodzie NATO "Tetal") – seria czterech korwet marynarki wojennej Rumunii, zbudowanych w Rumunii w latach 80. XX wieku. Klasyfikowane także jako lekkie fregaty.
Historia.
Faktycznie rządzący Rumuńską Republiką Ludową komunistyczny dyktator Nicolae Ceaușescu dążył do możliwie dużej samodzielności kraju w ramach bloku wschodniego i rozwijania jego przemysłu, co przejawiało się w uruchomieniu w latach 70. programu budowy okrętów własnych projektów zamiast kupowania ich od ZSRR. Okręty wyposażane były jednak nadal w radzieckie, na ogół mało nowoczesne systemy uzbrojenia i elektroniki, w braku możliwości opracowania ich samemu ani uzyskania z innych państw, w szczególności z Chin, z którymi Rumunia wówczas nawiązała współpracę. W 1979 roku rozpoczęto w państwowej stoczni w Mangalii budowę serii lekkich fregat do zwalczania okrętów podwodnych, zaprojektowanych w Rumunii. Od pierwszego okrętu określa się je jako typ "Amiral Petre Bărbuneanu", a w kodzie NATO otrzymały nazwę "Tetal". Współcześnie klasyfikowane są jako korwety.
Pierwszy okręt „Amiral Petre Bărbuneanu” wodowano 23 maja 1981 roku, a wcielono do służby 4 lutego 1983 roku. Kolejne trzy wodowano w 1982, 1983 i 1985 roku. Planowano budowę ośmiu okrętów, lecz ograniczono serię do czterech, oddanych do służby do 1987 roku, na korzyść opracowania ulepszonego typu "Contraamiral Eustațiu Sebastian", mogącego przenosić śmigłowiec (kod NATO: "Modified Tetal").
Opis.
Opis ogólny i architektura.
Okręty mają kadłub gładkopokładowy, z niewielkim wzniosem pokładu w kierunku dziobu. Dziobnica jest prosta o umiarkowanym wychyleniu. Na pokładzie dziobowym umieszczona jest wieża armat AK-726, przesunięta stosunkowo daleko do tyłu. Za nią, całe śródokręcie zajmuje długa nadbudówka, zajmująca około połowy długości kadłuba. Z przodu na pokładzie nadbudówki umieszczone są wyrzutnie rakietowych bomb głębinowych, a dalej rozciąga się druga węższa kondygnacja nadbudówki, z podwyższonym pomostem dowodzenia, znajdującym się blisko środka długości okrętu. Na dachu nadbudówki umieszczone są podstawy radarów i pojedynczy maszt kratownicowy, zabudowany w dolnej części. Brak jest komina – spaliny odprowadzane są do wody, z wylotami na burtach. Na pokładzie rufowym, blisko pawężowej rufy, znajduje się druga wieża armat AK-726. Kadłub wykonany jest ze stali, a nadbudówki ze stopów lekkich.
Wyporność standardowa wynosi 1070 t, a pełna 1385 t (spotykane też są inne dane). Długość całkowita wynosi 92,34 m, szerokość 11,41 m, a zanurzenie 3,16 m.
Załoga okrętów liczy 98 osób
Uzbrojenie.
Uzbrojenie artyleryjskie składa się z czterech automatycznych armat uniwersalnych kalibru 76,2 mm AK-726 podwójnie sprzężonych w dwóch wieżach na dziobie i rufie. Szybkostrzelność wynosi do 90 strz./min na lufę, a donośność do 15 km. Ich ogniem kieruje radar Fut-B, umieszczony na dachu przedniej części nadbudówki. Uzbrojenie uzupełniają cztery działka plot. 30 mm AK-230 w dwóch dwulufowych wieżach na nadbudówce na rufie, z radarem kierowania ogniem Ryś. Ponadto okręty posiadają dwa wielkokalibrowe karabiny maszynowe kalibru 14,5 mm.
Broń podwodną stanowią dwie dwururowe obrotowe wyrzutnie torpedowe DTA-53-1124 kalibru 533 mm, umieszczone na burtach na pokładzie w części rufowej. Służą one do odpalania torped przeciw okrętom nawodnym 53-65K, których okręt przenosi cztery. Brak jest informacji w publikacjach, żeby były z nich wystrzeliwane torpedy przeciw okrętom podwodnym.
Do zwalczania okrętów podwodnych służą dwie obrotowe szesnastoprowadnicowe wyrzutnie rakietowych bomb głębinowych RBU-2500, o donośności do 2500 m. Umieszczono je na nadbudówce dziobowej przed sterówką. Fregaty przenoszą zapas 64 rakietowych bomb głębinowych RGB-25.
Sensory i wyposażenie.
Wyposażenie radioelektroniczne składało się z systemów produkcji radzieckiej, dość starych już w chwili wejścia do służby. Stanowi je przede wszystkim radar dozoru ogólnego MR-302. Jego maksymalny zasięg określany jest na 98 km w stosunku do celów powietrznych i 30 km w stosunku do okrętów. Okręty wyposażone były też w radary artyleryjskie Fut-B i Ryś. Do celów nawigacyjnych służył radar Najada.
Do wykrywania okrętów podwodnych służyła stacja hydrolokacyjna MG-322 Gierkules. Wyposażenie walki radioelektronicznej stanowiły dwie szesnastoprowadnicowe wyrzutnie celów pozornych PK-16. Wyposażenie stanowił ponadto system rozpoznania radiotechnicznego w kodzie NATO "Watch Dog" oraz system identyfikacji swój-obcy.
Napęd.
Napęd stanowią cztery silniki wysokoprężne 61D produkcji radzieckiej. Rozwijają one moc po 3285 KM (łącznie 13 140 KM). Silniki napędzają cztery śruby – przy tym silniki umieszczone w przedniej maszynowni napędzają zewnętrzne śruby, a w tylnej – wewnętrzne. Takie rozwiązanie napędu, z silnikami napędzającymi osobne śruby, nie było optymalne, lecz zostało wymuszone zapewne z uwagi na dostępność silników przy braku odpowiednich przekładni.
Napęd zapewnia osiąganie prędkości maksymalnej 23,4 węzłów. Zasięg pływania z prędkością 11 węzłów wynosi 1100 mil morskich.

</doc>
<doc id="5368481" url="https://pl.wikipedia.org/wiki?curid=5368481" title="Fregaty typu Tetal">
Fregaty typu Tetal



</doc>
<doc id="5368486" url="https://pl.wikipedia.org/wiki?curid=5368486" title="Dzioborożec białoczuby">
Dzioborożec białoczuby

Dzioborożec białoczuby ("Horizocerus albocristatus") – gatunek dużego ptaka z rodziny dzioborożców (Bucerotidae), występujący w Afryce Subsaharyjskiej. Nie jest zagrożony wyginięciem.
Systematyka.
Gatunek ten jako pierwszy naukowo opisał John Cassin, nadając mu nazwę "Buceros albo-cristatus". Opis ukazał się w 1848 roku na łamach „Proceedings of the Academy of Natural Sciences of Philadelphia”. Jako miejsce typowe autor wskazał Afrykę Zachodnią; holotyp został odłowiony nad rzeką Saint Paul (Liberia). Obecnie gatunek umieszczany jest w rodzaju "Horizocerus". IOC wyróżnia trzy podgatunki:
Na liście ptaków świata opracowywanej przez BirdLife International i autorów "Handbook of the Birds of the World" dzioborożec czarnolicy ("H. a. cassini") jest podnoszony do rangi gatunku. Lista ta jest wykorzystywana przez IUCN.
Występowanie i biotop.
Dzioborożec białoczuby występuje w Afryce Zachodniej i Środkowej, od Gwinei i Sierra Leone po Demokratyczną Republikę Konga i zachodnią Ugandę. Zasiedla tereny leśne.
Poszczególne podgatunki zamieszkują:
Morfologia.
Długość ciała około 75 cm. Upierzenie czarne z białym czubem. Dziób czarny z wyraźną naroślą u samców. Długie sterówki z białą końcówką. Wokół oka szara lub biała obwódka (w zależności od podgatunku).
Ekologia i zachowanie.
Tryb życia.
Dzioborożce białoczube często towarzyszą stadom małp, polując na wypłoszone przez zwierzęta ssaki. Odzywają się charakterystycznym głosem, przypominającym zawodzenie hien, który dla małp jest sygnałem ostrzegawczym o zbliżającym się niebezpieczeństwie.
Pożywienie.
Pokarm stanowią głównie bezkręgowce (modliszki, cykady), a także małe gryzonie i jaszczurki. Wyjadają także pisklęta z gniazd ptaków, a żerując na ziemi czasami zjadają owoce.
Lęgi.
Samica składa 2 białe jaja do gniazda w dziupli na wysokości 10–15 m nad ziemią. Wejście do dziupli samica zamurowuje swoimi odchodami, pozostawiając niewielki otwór, który wykorzystywany jest przez samca do karmienia jej w trakcie wysiadywania jaj.
Status.
Międzynarodowa Unia Ochrony Przyrody (IUCN) uznaje dzioborożca białoczubego za gatunek najmniejszej troski (LC – "Least Concern"). Liczebność populacji nie została oszacowana, ale ptak ten opisywany jest jako szeroko rozprzestrzeniony, lokalnie pospolity, ale rozmieszczony plamowo. Trend liczebności populacji uznawany jest za spadkowy z powodu utraty siedlisk. Od 2014 roku IUCN traktuje dzioborożca czarnolicego jako osobny gatunek ("Horizocerus cassini"); również zalicza go do kategorii LC, a trend liczebności jego populacji uznaje za spadkowy.

</doc>
<doc id="5368487" url="https://pl.wikipedia.org/wiki?curid=5368487" title="Andressa Urach">
Andressa Urach

Andressa Urach (ur. 11 października 1987 w Ijuí) – brazylijska modelka, osobowość telewizyjna i tancerka, znana z reality show telewizji RecordTV, pt. "A Fazenda", w którym występowała w 2013 roku. Jej konto na Instagramie ma 2,8 mln obserwujących, a na Facebooku około 900 tys.. 
W sierpniu 2015 roku wydała swoją autobiografię "Morri para viver" („Umarłam, by żyć”), w której opowiada o swoim nawróceniu i która we wrześniu tego samego roku zajęła pierwsze miejsce w rankingu krajowym i sprzedała się w ponad 1 milionie egzemplarzy.
Biografia.
W swojej książce opowiada o tym, jak przez całe dzieciństwo była ofiarą nadużyć seksualnych swojego przybranego dziadka, które miały miejsce w wieku od 2 do 8 lat. Zanim stała się sławna, pracowała jako striptizerka w klubach nocnych w São Paulo. Potem jak mówi została "call girl" i sypiała nawet z 7 mężczyznami jednego dnia. 
Przed osiemnastym rokiem życia dwukrotnie przedawkowała narkotyki. W tym samym czasie zaczęła uczęszczać na tańce funkowe i została kochanką kilku handlarzy narkotyków w Rio de Janeiro i São Paulo, ryzykując śmiercią lub aresztowaniem. Uczęszczała na quimbandę, gdzie praktykowała rytuały czarnej magii na cmentarzach, twierdząc, że zawarła pakty z demonami, aby zdobyć więcej pieniędzy, a także zniszczyć sentymentalne i finansowe życie swoich wrogów. 
Kariera.
W 2009 roku Andressa trafiła do kliniki estetycznej, gdzie na udach i pośladkach zaaplikowała sobie 400 ml hydrożelu i PMMA, wysoce toksycznych substancji, w celu wymodelowania ciała. Te zabiegi doprowadziły ją do wielu prac jako fotomodelka. Karierę artystyczną rozpoczęła jako tancerka i modelka, mając swój pierwszy występ telewizyjny w 2011 roku w "Legendaries". W 2012 roku zyskała rozgłos w mediach, dołączając do zespołu tancerzy latynoskiej piosenkarki i będąc jedną z muz Letnich Igrzysk Olimpijskich 2012. W 2012 wzięła także udział w konkursie Miss Bumbum, w którym zajęła drugie miejsce, przegrywając z Carine Felizardo. 
W latach 2012-2014 prowadziła program telewizyjny "Muito Show" w brazylijskiej stacji telewizyjnej RedeTV!. W 2014 roku została uznana przez hiszpańską gazetę elDiario.es za muzę Pucharu Świata (Musa da Copa 2014). W tym czasie dwukrotnie pozowała nago na okładce magazynu "Sexy", oraz angażowała się w kontrowersje z piłkarzem Cristiano Ronaldo. Wystąpiła jako Królowa Bębnów podczas karnawału w São Paulo tańcząc sambę. 
W lipcu 2014 roku, zaczęła mieć codzienną gorączkę, plamy i siniaki na całym ciele. Po badaniach odkryto, że jej organizm przeszedł poważny proces zakaźny, odrzucając zastosowane produkty upiększania ciała. Po operacji została zaintubowana i przyjęta na OIOM, otrzymując coraz silniejsze dawki antybiotyków, ponieważ jej nerki uległy chwilowemu paraliżowi. Zapadła w śpiączkę, gdzie później doznała także paraliżu płuc, oraz walcząc o życie. Dodatkowo groziła jej amputacja nogi. 
Nawrócenie.
W wywiadach ujawniła, że ​​podczas swojej drugiej śpiączki miała dwa doświadczenia bliskie śmierci, kiedy zobaczyła siebie poza ciałem, w projekcji astralnej, gdzie zobaczyła ciemne duchy, czarniejsze od ciemności, chcące ją zdobyć, które krzyczały, że jej dusza należy do nich. Twierdzi także, że następnie spotkała się z Bogiem, czując zbliżającą się wielką siłę, prosząc o przebaczenie i drugą szansę. 
Po nawróceniu.
Po nawróceniu Andressa dokonała odkrycia na temat swojego „nowego życia”, w którym jak opowiada musiała zrezygnować z wielu rzeczy, które wcześniej wydawały się jej „normalne”. Kilkakrotnie deklarowała w programach telewizyjnych i na portalach społecznościowych, że wiele razy odmawiała matce, na zaproszenia do kościoła i odrzucała „zasady” nakładane przez społeczności religijne. Po nawróceniu zrezygnowała z przyjaciół i życia seksualnego, a wywiadzie z prezenterką Lucianą Gimenez przyznała: 
"„Bardzo trudno było się od nich zdystansować, ludzi których kochałam, wybierając nową ścieżkę. Na początku dużo płakałam, bo musiałam zrezygnować ze wszystkich moich przyjaciół. Masz przyjaciół, którzy mieszkają w klubach i zażywają narkotyki, ale nie ma sposobu [by dalej współżyć], ponieważ leczysz uzależnienie od kokainy”."
Gdy wróciła do zdrowia zaczęła uczęszczać do Uniwersalnego Kościoła Królestwa Bożego (UCKG), gdzie wcześniej nawróciła się jej matka. Kilka miesięcy później została ochrzczona przez zanurzenie w wodzie i usunęła trzynaście tatuaży i silikonową protezę. Od 2016 roku składała świadectwo nawrócenia i wiary na wykładach, zarówno w kościołach, jak i w więzieniach w całej Brazylii, gdzie rozdawała więźniom swoją pierwszą książkę za darmo. 
W swojej autobiografii opowiada o kontrowersyjnych epizodach ze swojego życia i jak mówi nawróciła się z "kokainy, prostytucji i masochizmu""." Kontrowersyjne epizody, które porusza w swojej książce obejmują: orgazm który miała z psem, jej sadomasochistyczne doświadczenia w łóżku gdy była prostytutką, fałszywy związek lesbijski który zaaranżowała, utratę dziewictwa ze swoim przyrodnim bratem i cena którą pobierała za 2 godziny seksu.
W 2019 roku wydaje swoją drugą książkę "Desires da Alma" w której zajmuje się walką aby wytrwać w nowo obranym kierunku i odcięcia się od starych nawyków. Założyła i prowadzi kanał na YouTube. W październiku 2020 r. zrezygnowała z członkostwa w kościele UCKG, mimo to dalej uczęszczała na zebrania. 
Pod koniec lutego 2021 roku modelka postanowiła pozwać Kościół Uniwersalny o zwrot kwoty, którą przekazała (głównie z dziesięciny i sprzedaży książek) na rzecz instytucji w czasie gdy była wierna. Następnie oświadczyła, że ​​czuła się bardziej wykorzystywana w kościele niż w prostytucji, i poszła z jednej skrajności w drugą, ale jej wiara pozostaje niezachwiana i znalazła równowagę. Jak mówi oddała ponad półtora miliona reali, na rzecz tej instytucji religijnej, która kazała jej wierzyć, że „musi wszystko oddać Bogu”.
We wrześniu 2021 ​​miała myśli samobójcze i spędziła osiem dni w klinice psychiatrycznej, lecząc swoje zaburzenia i zadeklarowała nawet, że wróci do prostytucji. Modelka napisała w tekście opublikowanym na Instagramie, że ma problemy z radzeniem sobie z gniewem i jej konflikty z kościołem zaostrzyły objawy zaburzeń psychicznych typu borderline. Przyczyniły się do tego też problemy małżeńskie i finansowe.
We wrześniu 2021 wznowiła małżeństwo z Thiago Lopesem. 11 lutego 2022 urodziła drugiego syna. Pierwszego syna urodziła w 2006 roku, po związku z Tiago Costą. Para rozeszła się w 2008 roku. 
Od pewnego czasu uczęszcza do Kościoła Baptystów w Lajeado, a na Facebooku deklaruje wyznanie ewangeliczne i dzieli się swoją wiarą. W sierpniu 2022 ogłosiła, że porzuca karierę modelki, argumentując, że nawrócenie przeobraziło jej osobowość i nie odnajduje się już w tym zawodzie.

</doc>
<doc id="5368488" url="https://pl.wikipedia.org/wiki?curid=5368488" title="IKB">
IKB



</doc>
<doc id="5368494" url="https://pl.wikipedia.org/wiki?curid=5368494" title="Neottieae">
Neottieae

Neottieae – plemię roślin z rodziny storczykowatych ("Orchidaceae"). Obejmuje 7 rodzajów i 2 hybrydy występujące w Ameryce Północnej, Środkowej i Południowej, Europie, Afryce, Azji, Oceanii.
Systematyka.
Plemię sklasyfikowane do podrodziny epidendronowych ("Epidendroideae") w rodzinie storczykowatych ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5368497" url="https://pl.wikipedia.org/wiki?curid=5368497" title="Francesco Illy">
Francesco Illy

Francesco Illy (ur. jako Illy Ferenc 7 października 1892 w Temesvárze, zm. 22 października 1956 w Trieście we Włoszech) – włoski wynalazca i przedsiębiorca pochodzenia węgierskiego.
Życiorys.
Jego ojciec János Illy był stolarzem węgierskiego pochodzenia, a matka Aloisia Rössler miała niemieckie pochodzenie. Dorastał w Temesvárze. Ukończył szkołę podstawową przy miejscowym pijarskim liceum "{Temesvári Piarista Gimnázium}", a w 1904 r. ukończył szkołę zawodową.
W wieku 22 lat został powołany do armii austro–węgierskiej i od 1914 r. walczył na wielu frontach I wojny światowej, w tym m.in. w bitwach pod Kraśnikiem i nad Isonzo. Po wojnie pozostał w Trieście i tam się ożenił. Za żonę pojął Vittorię, włoską nauczycielkę gry na fortepianie, niemiecko–irlandzkiego pochodzenia, z którą miał dwoje dzieci: Ernesta i Heddę. Pracował w firmie handlującej kakao i kawą oraz zajmującej się paleniem kawy. Stąd wziął się jego pomysł: wynalazł próżniowe pakowanie świeżo palonej kawy, do czego użył specjalnych metalowych pudełek. Dzięki temu kawa nie musiała być palona w obecności klienta, a zapakowana w ten sposób, zachowywała swój aromat i zapach przez dłuższy czas. Sekretem metody Franceska Illy’ego było to, że zastępował tlen obecny w kawie azotem pod wysokim ciśnieniem, dzięki czemu świeżo palona kawa zachowywała swój pierwotny stan, ponieważ jej aromaty nie ulegały utlenieniu.
W 1933 r. Illy założył firmę illycaffè S.p.A., a następnie w 1935 r. poddał ochronie patentowej, pod nazwą Illetta, swój wynalazek – pierwszy na świecie automatyczny ekspres do kawy zasilany parą wodną pod wysokim ciśnieniem. Illettę można uznać za prekursorkę nowoczesnych ekspresów do kawy, za pomocą których powstaje słynna włoska kawa espresso. Firma Illy jest nadal w rękach trzeciego pokolenia jego potomków. Francesco Illy zmarł w 1956 r. w Trieście we Włoszech.
Biznes prowadził jego syn Ernesto Illy, który był chemikiem spożywczym i po II wojnie światowej został menedżerem Illycaffè. Całe życie poświęcił naukowym badaniom kawy i espresso. Zdobytą wiedzą dzielił się w międzynarodowych organizacjach naukowych i publikacjach. Z jego inicjatywy powstał także Uniwersytet Kawy ("Universitá del Caffe").
Upamiętnienie.
W 2013 r. został pośmiertnie honorowym obywatelem swojej rodzinnej Timișoary.
Planuje się też urządzić kawiarnię nazwaną jego imieniem w jednej z wież ciśnień rodzinnego miasta.

</doc>
<doc id="5368498" url="https://pl.wikipedia.org/wiki?curid=5368498" title="ITC">
ITC



</doc>
<doc id="5368499" url="https://pl.wikipedia.org/wiki?curid=5368499" title="Palmorchis">
Palmorchis

Palmorchis – rodzaj roślin z rodziny storczykowatych ("Orchidaceae"). Obejmuje 38 gatunków występujących w Ameryce Południowej i Środkowej w takich krajach i regionach jak: Region Północny, Kolumbia, Kostaryka, Ekwador, Gujana Francuska, Gujana, Nikaragua, Panama, Peru, Surinam, Trynidad i Tobago, Wenezuela.
Systematyka.
Rodzaj sklasyfikowany do plemienia "Neottieae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5368502" url="https://pl.wikipedia.org/wiki?curid=5368502" title="Petre Hristovici">
Petre Hristovici

Petre Hristovici (ur. 22 maja 1938 w Bukareszcie) – rumuński bobsleista, mistrz i wicemistrz Europy, uczestnik igrzysk olimpijskich.
Życiorys.
Zwyciężył w kategorii czwórek na mistrzostwach Europy w 1967 w Igls (załogę rumuńską tworzyli: Ion Panțuru, Nicolae Neagoe, Hristovici i Gheorghe Maftei). Na kolejnych mistrzostwach Europy w 1968 w Sankt Moritz drużyna rumuńska w tym samym składzie zdobyła srebrny medal.
Załoga rumuńska w tym samym składzie zajęła 4. miejsce na zimowych igrzyskach olimpijskich w 1968 w Grenoble.
Hristovici został w 2000 odznaczony Medalem Narodowym Zasługi III klasy.

</doc>
<doc id="5368506" url="https://pl.wikipedia.org/wiki?curid=5368506" title="Thaia saprophytica">
Thaia saprophytica

Thaia saprophytica – gatunek roślin z monotypowego rodzaju Thaia z rodziny storczykowatych ("Orchidaceae"). Rośliny występują w Azji Południowo-Wschodniej w południowo-centralnych Chinach, Laosie i Tajlandii.
Systematyka.
Gatunek sklasyfikowany do plemienia "Neottieae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5368507" url="https://pl.wikipedia.org/wiki?curid=5368507" title="Thaia">
Thaia



</doc>
<doc id="5368513" url="https://pl.wikipedia.org/wiki?curid=5368513" title="Hipergamia">
Hipergamia

Hipergamia – termin używany w naukach społecznych do praktyki poślubiania małżonka z wyższej kasty lub o wyższym statusie społecznym. Potocznie określa się tym terminem także praktykę poszukiwania do związku partnera wyższego statusem i pozycją społeczną. Jest to praktykowane głównie przez kobiety. Antonim „hipogamia” odnosi się do odwrotności: małżeństwa z osobą o niższej klasie społecznej lub statusie.
Indie.
Terminem „hipergamia” początkowo określano praktykę stosowaną w kulturze hinduskiego społeczeństwa kastowego, która przybiera formę zaślubin osób, znajdujących się wysoko w hierarchii społecznej. Koncepcja wżeniania się w wyższą klasę społeczną w Indiach jest rozpowszechniona ze względu na stratyfikację klasową opartą na kastach. Kobietom z wyższych kast nie wolno było poślubiać mężczyzn z niższych kast. Hipergamia wiąże się jednak z kosztami: posag często kosztuje tyle samo lub więcej niż cały dom. Wysoka cena, jaką muszą ponieść rodzice, aby zorganizować odpowiednie małżeństwo dla córki, doprowadziła do wzrostu liczby aborcji płodów żeńskich.
Kraje kultury Zachodniej.
Badanie przeprowadzone przez University of Minnesota w 2017 r. wykazało, że kobiety generalnie preferują dominujących samców jako partnerów. Badania prowadzone na całym świecie mocno wspierają stanowisko, że kobiety wolą małżeństwa z partnerami, o wyższym statusie społecznym. Najbardziej obszerne z tych badań obejmowało 10 000 osób w 37 kulturach na sześciu kontynentach i na pięciu wyspach. We wszystkich kulturach kobiety oceniały „dobre perspektywy finansowe” wyżej niż mężczyźni. W 29 próbach „ambicja i pracowitość” przyszłego partnera były ważniejsze dla kobiet niż dla mężczyzn. Analiza badań opublikowanych w latach 1965–1986 ujawniła tę samą różnicę płci (Feingold, 1992). We wszystkich badaniach 3 na 4 kobiety oceniły status społeczno-ekonomiczny jako ważniejszy u potencjalnego partnera małżeńskiego niż przeciętny mężczyzna.
London School of Economics podaje, że aż 64 proc. pań odpowiedziało, że szuka mężczyzny, który zarabia lepiej od nich i to w kraju gdzie statystycznie kobiety są bogatsze.
W obszernym materiale Magazynu „Dziennika Polskiego” dr Małgorzata Stefanowicz, ekspert ds. społecznych Centrum Analiz Klubu Jagiellońskiego informuje, że 99% kobiet w Polsce nie chce partnera o niższym statusie społecznym.

</doc>
<doc id="5368520" url="https://pl.wikipedia.org/wiki?curid=5368520" title="Wojciech Lorencowicz">
Wojciech Lorencowicz

Wojciech Lorencowicz (ur. 21 marca 1896 w Krempachach, zm. 7 listopada 1952 w Podwilku) – nauczyciel, działacz niepodległościowy, regionalny i społeczny, porucznik Wojska Polskiego, w latach 1919–1920 organizator i dowódca Kompanii Spiskiej w Legii Spisko-Orawskiej oraz Tajnej Organizacji Wojskowej na Spiszu, członek Komitetu Plebiscytowego Spiskiego.
Życiorys.
Urodził się 21 marca 1896 roku w Krempachach na Spiszu (wówczas w granicach Królestwa Węgier), w rodzinie górali spiskich. Jego ojcem był Marcin Lorencowicz, rolnik i kowal, a matką Anna z domu Łojek. Po ukończeniu węgierskiej szkoły powszechnej w Krempachach, w latach 1907–1914 uczył się w Gimnazjum Nowotarskim w Nowym Targu (wtedy w obrębie Austro-Węgier). Maturę zdał 15 marca 1915 roku.
I wojna światowa.
W czasie I wojny światowej został zmobilizowany do cesarskiej i królewskiej Armii i 15 lipca 1915 roku wcielony do c. i k. Pułku Piechoty Nr 67 stacjonującego w Preszowie. 1 grudnia 1915 roku przeniesiony został do c. i k. Pułku Piechoty Nr 45 w Przemyślu. Po odbyciu kursów podoficerskich i szkoły oficerów w Lubaczowie, walczył na froncie rosyjskim, rumuńskim i włoskim. Na stopień podporucznika rezerwy został mianowany ze starszeństwem z 1 grudnia 1917 roku. Za wykazywaną w czasie walk odwagę i poświęcenie czterokrotnie odznaczany; otrzymał Medal Waleczności, Krzyż Wojskowy Karola, Brązowy Medal Zasługi Wojskowej z mieczami i Krzyż Zasługi Wojskowej z mieczami i dekoracją wojenną.
Działalność niepodległościowa (1918-1920).
26 września 1918 roku Lorencowicz otrzymał z wojska urlop na podjęcie studiów prawniczych na Uniwersytecie Jagiellońskim. 31 października 1918 roku uczestniczył w Krakowie w rozbrajaniu posterunków austriackich. 4 listopada 1918 roku wstąpił do oddziału podhalańskiego Wojska Polskiego tworzonego w Nowym Targu przez rotmistrza Mariusza Zaruskiego. Służył kolejno w 2., 3. i 4 Pułku Strzelców Podhalańskich (1 grudnia 1919 roku awansowany na porucznika). W latach 1918–1919 kilkakrotnie wkraczał z podhalańczykami na swój rodzinny Spisz, aby przyłączyć do Rzeczypospolitej miejscowości zamieszkałe przez ludność polską. W początkach grudnia 1918 roku Wojsko Polskie miało pod kontrolą Górny Spisz wraz z Kieżmarkiem i Lubicą. Wskutek rozkazów zostało zmuszone do wycofania się z tego terenu i gdy kilka dni później rozkaz zmieniono, część tego terenu była już zajęta przez wojska czechosłowackie. 24 grudnia 1918 roku w Popradzie zawarte zostało polsko-czechosłowackie porozumienie o rozgraniczeniu terytoriów spornych na Spiszu, wyznaczające przebieg tymczasowej granicy główną granią Tatr Wysokich i Magury Spiskiej, a następnie schodzącą w dolinę Popradu koło Lubowli. 13 stycznia 1919 roku, wobec coraz trudniejszej sytuacji wojsk polskich w wojnie polsko-bolszewickiej i na skutek sfingowanego rozkazu naczelnego wodza Sił Sprzymierzonych gen. Ferdynanda Focha, Wojsko Polskie otrzymało rozkaz wycofania się z tego terenu. Represje czechosłowackie wobec górali opowiadających się za przyłączeniem Spiszu do Polski sprawiły, iż kilkaset osób uciekło na Podhale, gdzie część z nich wstąpiła do Wojska Polskiego. Wczesną wiosną 1919 roku sformowano z byłych żołnierzy armii austro-węgierskiej pochodzących z tego terenu Kompanię Spiską, wchodzącą w skład Legii Spisko-Orawskiej dowodzonej przez Wendelina Dziubka stacjonującej w Czarnym Dunajcu i działającej w ramach 3 Pułku Strzelców Podhalańskich. Organizatorem i dowódcą Kompanii Spiskiej liczącej ok. 80 żołnierzy był Lorencowicz. Legia została rozwiązana 16 marca 1920 roku.
Ponieważ we wrześniu 1919 roku Rada Ambasadorów podjęła decyzję, że polsko-czechosłowacki spór terytorialny zostanie rozstrzygnięty na podstawie wyniku plebiscytu, Lorencowicz został przydzielony do Polskiego Komitetu Plebiscytowego w Starej Wsi Spiskiej. Odgrywał tam podwójną rolę: oficjalną – jako współorganizator polskiej kampanii propagandowej i nieoficjalną – jako dowódca Tajnej Organizacji Wojskowej (TOW) na Spiszu. Komendantem TOW na Spiszu był od 1 kwietnia do 1 września 1920 roku, kiedy to TOW została rozwiązana. TOW, stworzone w części z żołnierzy Legii Spisko-Orawskiej, miała za zadanie ochraniać polską ludność, zabezpieczać polską akcję agitacyjną oraz przygotowania do plebiscytu na tym terenie, ochraniać wiece i starać się zapobiegać czechosłowackiemu terrorowi, którego ofiarą był m.in. prof. Józef Wiśmierski, zamordowany 22 czerwca 1920 roku. Tego dnia zniszczony został też lokal Polskiego Komitetu Plebiscytowego w Starej Wsi Spiskiej. Po rezygnacji z plebiscytu i ustaleniu przebiegu granicy przez Radę Ambasadorów, TOW brała udział w zajmowaniu przyznanych Polsce wiosek, po czym uległa rozwiązaniu. Za te działania Lorencowicz został w 1937 roku odznaczony Krzyżem Niepodległości.
W 1921 roku został przeniesiony do rezerwy w stopniu porucznika i dostał przydział do 68 Pułku Piechoty stacjonującego we Wrześni, w którym potem odbywał szkolenia i ćwiczenia wojskowe.
Okres międzywojenny.
W maju 1920 roku w Nowym Targu zawarł związek małżeński z Olgą Walicką (1902-1974), absolwentką Seminarium Nauczycielskiego. Miał z nią trójkę dzieci: Mariana (ur. 1921), Krystynę (1924) i Olgę (1927).
W 1921 roku przeniósł się do Podwilka na Orawie, gdzie został kierownikiem Szkoły Powszechnej nr 1 im. Królowej Jadwigi i był nim do 1939 roku. W 1926 roku ukończył Państwowe Kursy Nauczycielskie w Krakowie. Działał społecznie, był organistą i w 1924 roku założył orkiestrę dętą. W latach 1921–1939 był przewodniczącym miejscowego Koła Towarzystwa Szkoły Ludowej. Był też członkiem, a potem przewodniczącym miejscowej Ochotniczej Straży Pożarnej. W 1928 roku wraz z ks. Janem Góralikiem założył Kasę Stefczyka (dzisiejszy Bank Spółdzielczy w Jabłonce) i prowadził w niej księgowość oraz sekretariat. Od 1930 do 1932 roku był prezesem koła Bezpartyjnego Bloku Współpracy z Rządem Józefa Piłsudskiego.
II wojna światowa.
Po napaści Niemiec na Polskę już 2 września 1939 roku Lorencowicz został aresztowany. Oskarżano go o przygotowywanie działań dywersyjnych i chociaż nie znaleziono broni, to groziła mu kara śmierci. Więziony był w słowackich więzieniach, najpierw w Trzcianie, a potem Rużomberku. Po potwierdzeniu jego austriackich odznaczeń bojowych i zasług wojskowych w czasie I wojny został zwolniony po 2 miesiącach i 20 dniach aresztu, 23 listopada 1939 roku. Słowaccy okupanci Orawy zgodzili się zatrudnić Lorencowicza na zajmowanym dotychczas stanowisku, ale pod warunkiem, że będzie uczył polskie dzieci w języku słowackim. Lorencowicz ze względów patriotycznych nie przyjął tej oferty i musiał szukać pracy w głębi Słowacji. Było to trudne i prawie rok był bezrobotnym. Dopiero 19 września 1940 roku znalazł pracę jako nauczyciel w Podkrywaniu na południu Słowacji. Później pracował w Kurimanach na środkowym Spiszu koło Lewoczy. Na przerwy w nauce szkolnej wracał do Podwilka gdzie prowadził dla uczniów klas II–VI tajne nauczanie wszystkich przedmiotów szkolnych w języku polskim.
Okres powojenny.
Po zakończeniu okupacji słowackiej zajął się organizacją polskiego szkolnictwa na Górnej Orawie. Wyrażając wolę rodziców, nie dopuścił do wprowadzenia w Szkole Podstawowej im. Królowej Jadwigi w Podwilku nauczania w języku słowackim, na co naciskała ówczesna władza. Założył Spółdzielnię Rolniczo-Handlową i reaktywował Kasę Stefczyka, został wybrany do Gminnej Rady Narodowej w Jabłonce. Zmarł w 7 października 1952 roku w Podwilku i został tam pochowany na Cmentarzu Makuchowskim (Górzańskim).

</doc>
<doc id="5368532" url="https://pl.wikipedia.org/wiki?curid=5368532" title="Kara Wolters">
Kara Wolters

Kara Elizabeth Wolters, po mężu Drinan (ur. 15 sierpnia 1975 w Natick) – amerykańska koszykarka występująca na pozycji środkowej, reprezentantka kraju, mistrzyni olimpijska, świata, uniwersjady, po zakończeniu kariery zawodniczej telewizyjna analityczka koszykarska, komentatorka.
W 1997 roku została wygrana w drafcie do ligi ABL z numerem 3 przez New England Blizzard. 
Jej ojciec Wiliam grał w koszykówkę, w Boston College, po czym został wybrany do NBA w drafcie 1967 roku z numerem 12, ósmej rundy naboru przez Seattle SuperSonics. W lidze NBA nie zagrał. 

</doc>
<doc id="5368536" url="https://pl.wikipedia.org/wiki?curid=5368536" title="Gaetano d'Espinosa">
Gaetano d'Espinosa

Gaetano d'Espinosa (ur. 1978 w Palermo) – włoski dyrygent i kompozytor.
Życiorys.
W Palermo studiował grę na skrzypcach i fortepianie, jak również kompozycję. Zdobył główne nagrody we włoskim Konkursie Skrzypcowym "Vittorio Veneto" (1992) i w Międzynarodowym Konkursie Muzyki Instrumentalnej i Wokalnej "Rovere d’Oro" w 1996. Bezpośrednio po studiach d’Espinosa został pierwszym koncertmistrzem w Tokyo Metropolitan Symphony Orchestra. W latach 2003-2008 był koncertmistrzem w Staatskapelle Dresden. Z tą orkiestrą wykonał premierę swojego "Koncertu skrzypcowego nr 1" w (2005). Koncertował w takich miejscach, jak Auditorio Nacional w Madrycie, Palau de la Musica Catalana w Barcelonie, Konzerthaus Berlin i Filharmonia w Kolonii. Jego mentorem był włoski dyrygent Fabio Luisi. Jako jego asystent przygotował kilka oper w Operze Wiedeńskiej. W roku 2010 wyreżyserował "Traviatę" w Semperoper w Dreźnie. Dyrygował orkiestrami La Fenice w Wenecji, Teatro Massimo w Palermo, Teatro Carlo Felice w Genui, a także zespołami L’Orchestra Sinfonica di Milano Giuseppe Verdi, Kremerata Baltica, Kammerorchester Berlin, Philharmonisches Kammerorchester Dresden, Orkiestra Filharmonii Praskiej, NHK Symphony Orchestra, Gunma Symphony Orchestra, Osaka Century Orchestra i Orkiestrą Filharmonii Poznańskiej. Wydał dla Bayerischer Rundfunk płytę z dziełami Haydna, Szostakowicza i Ravela z Bamberger Symphoniker.

</doc>
<doc id="5368539" url="https://pl.wikipedia.org/wiki?curid=5368539" title="Tatneft">
Tatneft



</doc>
<doc id="5368541" url="https://pl.wikipedia.org/wiki?curid=5368541" title="Św. Modoald">
Św. Modoald

Święty Modoald (ur. ok. 585, zm. 645 lub 648) – znany również jako Romoald, był frankońskim arcybiskupem Trewiru od 626 do 645. Jest patronem opactw cesarskich (niem. "Reichsabtei") oraz wsi Helmarshausen, a jego święto liturgiczne przypada na 12 maja.
Modoald urodził się w Akwitanii , jako syn Arnulfa, późniejszego biskupa Metz .
Był na dworze króla Merowingów Dagoberta I, kiedy król uczynił go arcybiskupem Trewiru. Modoald założył wspólnotę Saint-Symphorien nad Mozelą i powierzył ją w opiekę swej siostry, Sewery.

</doc>
<doc id="5368542" url="https://pl.wikipedia.org/wiki?curid=5368542" title="Salim Barakat">
Salim Barakat

Salim Barakat (ur. 1 września 1951 w Al-Kamiszli) – syryjsko-kurdyjski pisarz tworzący w języku arabskim.
Urodził się w 1951 roku w Al-Kamiszli. Potem mieszkał w Damaszku, Bejrucie, na Cyprze i w Szwecji. Pisał artykuły dla gazety "Al-Karmel", gdy jej redaktorem naczelnym był Mahmud Darwisz. Barakat w swoich utworach inspiruje się m.in. kulturą kurdyjską czy arabską. W jego dziełach widoczne są elementy realizmu magicznego. Pisze zarówno wiersze, jak i utwory prozatorskie (w niektórych pojawiają się wątki autobiograficzne).

</doc>
<doc id="5368543" url="https://pl.wikipedia.org/wiki?curid=5368543" title="Piotruś Pan i Alicja w Krainie Czarów">
Piotruś Pan i Alicja w Krainie Czarów

Piotruś Pan i Alicja w Krainie Czarów () – brytyjsko-amerykański dramat fantasy z 2020 roku w reżyserii Brendy Chapman, oparty luźno na "Piotrusiu Panie" J.M. Barriego i "Alicji w Krainie Czarów" Lewis Carrolla.
Fabuła.
Matka czyta trójce swoich dzieci „Skradzione dziecko” Williama Butlera Yeatsa, a następnie opowiada historię trójki rodzeństwa – najstarszego Davida, średniej Alicji i najmłodszego Piotrusia, którzy mieszkają z rodzicami: Jackiem i Rose Littletonami w domu pod lasem na obrzeżach Londynu. Alicja zachowuje się dojrzale jak na swój wiek, w przeciwieństwie do Piotrusia, który udaje różnego rodzaju plemiona i bogów, uważając lokalne lasy za swoją domenę i ma opory przed życiem dorosłych. Dzieci podczas jednej z zabaw znajdują orle pióro oraz wrak porzuconej łodzi. Siostra Rose – Eleanor, prosi o opłacenie edukacji Davida ze względu na jego inteligencję.
Pewnego dnia podczas burzy dochodzi do tragedii, gdy w trakcie zabawy David, udając walkę z piratami, wpada do rzeki i ginie. Rodzina radzi sobie na różne sposoby. Jack zaniedbuje swą pracę modelarza i wraca do nawyków hazardowych, a Rose zamierza zrobić filcowy kapelusz, który miał być prezentem urodzinowym Davida i zatraca się pijąc podejrzane trunki. Eleonor tymczasem skupia swoją uwagę na Alice, mając nadzieję, że jej siostrzenica stanie się odpowiednią damą, aby była bardziej akceptowana w obecnym społeczeństwie klasowym ze względu na pochodzenie jej ojca. Prowadzi to do konfliktu Alicji z matką. Kulminacją tego jest porzucenie przez Alicję mosiężnego dzwoneczka wręczonego przez matkę jako dziecięcy podarunek, rzekomo o magicznych właściwościach.
Tymczasem Jack jest prześladowany przez swych wierzycieli. Aby pomóc ojcu w spłacie długów, Piotruś i Alicja udają się do Londynu, aby sprzedać rodzinny srebrny zegarek kieszonkowy, tam stają w obronie grupy ulicznych urwisów, przed zastraszającym ich kieszonkowcem, którego tamci okradli. Rodzeństwo spotyka też ekscentrycznego kapelusznika, który prowadzi ich do pożyczkodawcy i gangstera niższego szczebla, CJ-a. Piotruś później wpada na tych samych urwisów, i dowiaduje się, że są oni znani jako Zaginieni Chłopcy oraz, iż byli w miejscu znanym tylko dzieciom pod nazwą Nibylandia i oferują mu, że go tam zabiorą. Okazuje się, że CJ oszukał dzieci i dał im fałszywe pieniądze. Co gorsza, ważne zamówienie Jacka na model, mające zapewnić duże pieniądze, okazuje się nieaktualne.
W desperacji Jack odwiedza CJ-a, który jest jego bratem, i chce aby tamten odwołał swoich windykatorów. CJ jest zazdrosny o Jacka o to, że kapelusznik - ich ojciec - w jego oczach bardziej go faworyzował. Rozkazuje okaleczyć Jacka, co prowadzi do utraty dłoni. Piotruś odnajduje Zaginionych Chłopców i prosi ich aby pomogli mu okraść CJ-a ze złotych monet, których pilnuje jako powiernik różnych organizacji przestępczych londyńskiego podziemia. Kiedy CJ przyłapuje swojego siostrzeńca na tym akcie, Piotruś przed ucieczką odcina mu dłoń w pojedynku na miecze. Alicja przed wyjazdem do Eleanor wypija trunek Rose, który ją zmniejsza i wchodzi przypadkowo do króliczej nory, gdzie spotyka Piotrusia i Zaginionych Chłopców zmuszonych uciekać przed CJ-em i jego ludźmi.
Piotruś mając na sobie ubranie Davida i jego kapelusz z orlim piórem żegna się z Alicją i odpływa wraz z Zaginionymi Chłopcami na naprawionej łodzi, która wznosi się w powietrze do Nibylandii. Alicja ofiaruje mosiężny dzwoneczek, który jest przebraniem wróżki, by ich chroniła. Piotruś na krótko wraca do domu, podczas gdy jego rodzina śpi, aby zdeponować część skradzionych monet. Przez lata robi to nieregularnie, aby wesprzeć swoich bliskich. Matka kończy opowiadać swoją historię, ujawniając, że to ona była Alicją. Wracając z wieczornego wyjścia ze swoim mężem, panem Darlingiem, nagle słyszy znajome pianie, które zwykli robić jej bracia. Udaje się na górę i spostrzega szeroko otwarte okno sypialni dzieci oraz znajduje orle pióro na podłodze. Gdy patrzy przez okno na niebo, ma nadzieję, że to Piotruś przybył, aby zabrać swych siostrzeńców do Nibylandii i przypuszcza, iż będzie się nimi opiekował, gdy tam będą.

</doc>
<doc id="5368544" url="https://pl.wikipedia.org/wiki?curid=5368544" title="Ludmiła Dżygałowa">
Ludmiła Dżygałowa



</doc>
<doc id="5368547" url="https://pl.wikipedia.org/wiki?curid=5368547" title="Jean-Gunnar Lindgren">
Jean-Gunnar Lindgren

Jean-Gunnar Lindgren (ur. 18 września 1905 w Falun, zm. 23 lutego 1983 w Helsingborgu) – szwedzki lekkoatleta, długodystansowiec, dwukrotny olimpijczyk.
Życiorys.
Zajął 4. miejsce w biegu na 10 000 metrów na igrzyskach olimpijskich w 1928 w Amsterdamie, a w biegu na 3000 metrów z przeszkodami odpadł w przedbiegach.
Na kolejnych igrzyskach olimpijskich w 1932 w Los Angeles zajął 5. miejsce w biegu na 5000 metrów i 6. miejsce w biegu na 10 000 metrów.
Był mistrzem Szwecji w biegu na 5000 metrów w 1929, 1931 i 1934, w biegu na 10 000 metrów w latach 1928–1931 i 1933–1936 oraz w biegu przełajowym na 8 kilometrów w latach 1929–1932.
Rekordy życiowe: 

</doc>
<doc id="5368554" url="https://pl.wikipedia.org/wiki?curid=5368554" title="Collabieae">
Collabieae

Collabieae – plemię roślin z rodziny storczykowatych ("Orchidaceae"). Obejmuje 19 rodzajów oraz około 450 gatunków występujących w Ameryce Północnej, Środkowej i Południowej, w Afryce, Azji, Australii oraz Oceanii.
Systematyka.
Plemię sklasyfikowane do podrodziny epidendronowych ("Epidendroideae") w rodzinie storczykowatych ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5368555" url="https://pl.wikipedia.org/wiki?curid=5368555" title="Niszczyciele typu Regele Ferdinand">
Niszczyciele typu Regele Ferdinand

Niszczyciele typu Regele Ferdinand – seria dwóch niszczycieli marynarki wojennej Rumunii z okresu międzywojennego i II wojny światowej, zbudowanych we Włoszech. Służyły podczas II wojny światowej na Morzu Czarnym. Po wojnie na krótko wchodziły w skład marynarki ZSRR, po czym zostały zwrócone Rumunii.
Historia.
Rumunia tuż po pierwszej wojnie światowej nabyła dwa niszczyciele typu "Marasti", zbudowane przed wojną na jej zamówienie we Włoszech, które były okrętami o największej wartości bojowej w marynarce tego kraju. W 1927 roku w ramach nowego programu budowy okrętów zdecydowano zamówić dwa niszczyciele nowocześniejszej konstrukcji, których skonstruowanie zamówiono w tej samej stoczni Patison w Neapolu. Stocznia ta współpracowała z brytyjskim przemysłem okrętowym i opracowała projekt na bazie dużego niszczyciela (lidera) HMS „Shakespeare” konstrukcji firmy Thornycroft, z drugiej połowy wojny. Cechował się on silną jak na owe czasy artylerią z pięciu dział 120 mm, rozmieszczonych w typowy dla okresu międzywojennego sposób w dwóch poziomach na dziobie i rufie. Jedną z różnic w stosunku do pierwowzoru stała się zamiana miejscami piątego działa artylerii głównej i działa przeciwlotniczego – pierwotnie piąte działo znajdowało się między kominami, a działo przeciwlotnicze za nimi. Różniły się też od niego eszelonowym (liniowym) rozmieszczeniem obu turbin. Zamieniono także artylerię główną na produkcji szwedzkiego Boforsa.
Stępkę pod budowę obu okrętów „Regele Ferdinand” (król Ferdynand) i „Regina Maria” (królowa Maria) położono w czerwcu 1927 roku. Wodowano je w odstępie kilku miesięcy na przełomie 1928 i 1929 roku, a oddano do służby 7 września 1930 roku. Koszt budowy bez uzbrojenia wynosił 205 000 funtów za okręt.
Opis.
Opis ogólny i architektura.
Niszczyciele typu "Regele Ferdinand" miały typowe cechy brytyjskich niszczycieli końca I wojny światowej i okresu międzywojennego, z podniesionym pokładem dziobowym na ok. ⅓ długości kadłuba, prostą dziobnicą o niewielkim nachyleniu, dwoma lekko pochylonymi kominami i uzbrojeniem w pojedyncze działa w maskach przeciwodłamkowych rozmieszczone w superpozycji na dziobie i rufie. Między kominami znajdowała się platforma z armatą przeciwlotniczą kalibru 76 mm, a piąte działo głównego kalibru umieszczone było na podwyższonej platformie za drugim kominem. Za nią na pokładzie znajdowały się w osi kadłuba dwie obrotowe trzyrurowe wyrzutnie torpedowe, jedna za drugą, a na rufie była niewielka jednokondygnacyjna pokładówka.
Wyporność standardowa wynosiła 1400 ton, a pełna 1850 ton. Okręty miały długość 101,95 m, szerokość 9,6 m i | zanurzenie 3,51 m. Załoga okrętów liczyła 212 osób. Po przejęciu przez ZSRR załoga była podawana na 241 ludzi.
Uzbrojenie.
Uzbrojenie główne składało się z pięciu pojedynczych dział 120 mm w stanowiskach z maskami przeciwodłamkowymi. Działa były produkcji Boforsa i miały lufy o długości L/50 (50 kalibrów. Maksymalny kąt podniesienia wynosił 45°, amunicja łuskowa była rozdzielnego ładowania. 
Uzbrojenie przeciwlotnicze średniego kalibru stanowiła armata kalibru 76 mm na centralnej platformie między kominami. W latach 30. dodano na pokładzie po obu stronach drugiego komina dwie armaty automatyczne kalibru 40 mm. W 1939 roku natomiast okręt doposażono w dwa podwójnie sprzężone karabiny maszynowe Hotchkiss kalibru 13,2 mm. 
Podczas wojny uzbrojenie okrętów zmodyfikowano, zdejmując w 1943 roku mało skuteczne armaty przeciwlotnicze 76 mm i montując cztery niemieckie działka 20 mm C/38 i być może pojedyncze półautomatyczne działko 37 mm C/30. Zimą 1943/44 natomiast armatę nr 2 kalibru 120 mm zamieniono na niemiecką przeciwlotniczą kalibru 88 mm (L/45).
Uzbrojenie torpedowe było przeciętne dla międzywojennych niszczycieli, w postaci dwóch potrójnych wyrzutni torped kalibru 533 mm włoskiej produkcji w osi symetrii kadłuba. Do walki z okrętami podwodnymi okręty otrzymały dwie zrzutnie bomb głębinowych na rufie. Maksymalny zapas doszedł do 40 bomb głębinowych, przy czym w 1939 roku ustawiono na nich ponadto dwa włoskie pneumatyczne miotacze bomb głębinowych. Uniwersalność okrętów zwiększała możliwość zabierania i stawiania 50 min. 
Okręty miały dwa dalmierze optyczne Siemensa, na stanowiskach na nadbudówce dziobowej i rufowej.
Napęd.
Napęd stanowiły dwa zespoły turbiny parowe systemu Parsonsa, produkcji włoskiej firmy STT, o mocy łącznej 52 000 KM, pracujące na dwie śruby. Parę dostarczały cztery kotły systemu Thornycroft. Prędkość projektowa wynosiła 37 węzłów, natomiast na próbach okręty rozwinęły prędkość 38 węzłów. Zapas paliwa płynnego wynosił 480 ton. Zasięg wynosił 3000 mil morskich przy prędkości 15 w.

</doc>
<doc id="5368556" url="https://pl.wikipedia.org/wiki?curid=5368556" title="Trakt Janowski">
Trakt Janowski

Trakt Janowski (także: "Gościniec Biłgorajski") – w większości nieprzejezdna z uwagi na grzęzawiska i rozlewiska, droga leśna łącząca Janów Lubelski z Biłgorajem przez Flisy i Andrzejówkę. Prowadzi w większości przez Lasy Janowskie.
Drogę zbudowano w XIX wieku. Ma długość około 25 km, szerokość 16 metrów i status drogi powiatowej. Nawierzchnia była po raz ostatni wzmacniana prawdopodobnie podczas I lub II wojny światowej. Widnieje na rosyjskich mapach w XIX wieku, natomiast na polskich mapach wojskowych z 1938 zaznaczona jest jako główna droga łącząca Janów i Biłgoraj. Nigdy nie był to trakt szczególnie zadbany, ponieważ istniały inne możliwości pokonania trasy między oboma miastami, omijające wnętrze Lasów Janowskich. Jeszcze w latach 70. XX wieku dopuszczano możliwość wykorzystania drogi i jej rozbudowy. W tym celu w latach 60. XX wieku utworzono działkę drogową o szesnastometrowej szerokości (zwykle takie rozwiązania dla dróg leśnych nie przekraczają szerokości czterech metrów). 
Według legendy rosyjski oficer planujący i wytyczający drogę popełnił samobójstwo, gdyż miał pomylić się w obliczeniach (droga miała prowadzić od kościoła w Janowie do kościoła w Biłgoraju, jednak w tym drugim mieście końcówka dobiegła siedemset metrów obok kościoła).
Trasa stanowi popularny trakt dla miłośników turystyki off-roadowej.

</doc>
<doc id="5368561" url="https://pl.wikipedia.org/wiki?curid=5368561" title="Nagroda Lecha Wałęsy">
Nagroda Lecha Wałęsy

Nagroda Lecha Wałęsy – polska nagroda ustanowiona z okazji 25. rocznicy przyznania Lechowi Wałęsie pokojowej Nagrody Nobla, przyznawana w latach 2008–2014.
Historia.
Pierwszy raz Nagrodę Lecha Wałęsy przyznano w 2008 roku, otrzymał ją król Arabii Saudyjskiej Abd Allah ibn Abd al-Aziz Al Su’ud za działalność na rzecz dialogu międzyreligijnego. Nagrodę ustanowiono, by honorować osoby, instytucje lub ruchy społeczne działające na rzecz porozumienia i solidarnej współpracy narodów, wolności i promocji wartości bliskich duchowi „Solidarności”.
Laureatów nagradzano podczas ceremonii odbywających się w gdańskim Dworze Artusa. Otrzymywali pamiątkową plakietę, dyplom oraz nagrodę pieniężną ufundowaną przez PKO Bank Polski (w 2010 roku 100 tys. dolarów).
W 2010 roku członkami kapituły byli: Lech Wałęsa, Václav Havel, Stanisłau Szuszkiewicz, Bernard Kouchner, Jan Krzysztof Bielecki oraz Władysław Bartoszewski.
W 2011 w skład kapituły weszli: Lech Wałęsa, Václav Havel, Emil Constantinescu, Stanisłau Szuszkiewicz, Bernard Kouchner, Jan Krzysztof Bielecki, Władysław Bartoszewski, Zbigniew Jagiełło.
W 2014 roku członkami kapituły byli: Lech Wałęsa, Stanisłau Szuszkiewicz, Emil Constantinescu, Bernard Kouchner, Jan Krzysztof Bielecki, Władysław Bartoszewski, Rita Süssmuth, Mikuláš Dzurinda, Zbigniew Jagiełło. Postanowiono połączyć Nagrodę Lecha Wałęsy z Nagrodą Solidarności Ministra Spraw Zagranicznych, ustanawiając Nagrodę Solidarności im. Lecha Wałęsy.

</doc>
<doc id="5368567" url="https://pl.wikipedia.org/wiki?curid=5368567" title="KPRF">
KPRF



</doc>
<doc id="5368573" url="https://pl.wikipedia.org/wiki?curid=5368573" title="Agustín Amado">
Agustín Amado

Rodrigo Agustín Amado Hernández (ur. 6 lutego 2001 w Santa Lucía) – urugwajski piłkarz występujący na pozycji środkowego pomocnika, od 2022 roku zawodnik Fénixu.

</doc>
<doc id="5368583" url="https://pl.wikipedia.org/wiki?curid=5368583" title="Kompania łączności 28 Dywizji Piechoty">
Kompania łączności 28 Dywizji Piechoty

Kompania łączności 28 Dywizji Piechoty – pododdział łączności Wojska Polskiego.
Historia kompanii.
Wiosną 1932 została sformowana kompania telegraficzna 28 Dywizji Piechoty. Na stanowisko dowódcy kompanii wyznaczony został kapitan Zygmunt Unieszowski, a na stanowisko młodszego oficera kompanii porucznik Stanisław Zasada. W grudniu 1932 do kompanii przeniesiony został ppor. Jan Dąbrowski, a we wrześniu 1933 podporucznicy: Stefan Skociński i Marian Stanisław Herman.
Kompania stacjonowała w Dęblinie i była organiczną jednostką łączności 28 Dywizji Piechoty.
Kompania miała prowadzić szkolenie według obowiązującej wówczas „Instrukcji wyszkolenia wojsk łączności” sygn. MSWojsk. Szefostwo Łączności L. dz. 900/tjn. Wyszk. 30.
Kompania miała dwa plutony, lecz nie posiadała radia. Pluton radio był mobilizowany w pułku radio w Warszawie i po zakończeniu mobilizacji przydzielony do dywizji. Dywizja nie posiadała wówczas organu zaopatrzenia i naprawy sprzętu łączności, czyli organu służby łączności .
Na podstawie rozkazu Dowództwa Łączności MS Wojsk. L. 3000/tjn. I.Org. z 11 października 1937 kompania telegraficzna 28 DP została przeorganizowana i przemianowana na kompanię łączności 28 DP. W składzie kompanii został utworzony pluton radio.
Organizacja pokojowa kompanii łączności:
Etat przewidywał 4 oficerów, 14-18 podoficerów (zależnie od typu kompanii), 130-133 szeregowców, 14 koni wierzchowych, 18-20 koni pociągowych, 2 samochody ciężarowe, 2 motocykle, 8 rowerów.
Organizacja pokojowa była dostosowana do zadań mobilizacyjnych i okazała się dobrą.
1 września 1938 na konferencji u szefa Oddziału I Sztabu Głównego podjęto decyzję o mobilizowaniu dla „Samodzielnej Grupy Operacyjnej (czarnej)” zestawu dyspozycyjnego łączności przy kompanii łączności 2 DP lub 28 DP. Ostatecznie to kompania łączności 28 DP ze względu na charakter i zakres przewidywanych zadań, została wzmocniona dodatkowym plutonem łączności.
1 września 1938 uprawnienia dowódcze względem kompanii otrzymał szef łączności dywizji . Dowódcami (szefami) łączności 28 DP byli: mjr łącz. Marian Dorotycz-Malewicz (VII 1929 – III 1932), Ignacy Junosza-Drewnowski (III 1932 – XII 1934), mjr łącz. Adam Parafiński (od IV 1935), mjr łącz. Wacław Walknowski (1939) i kpt. łącz. Rene Maria Maksymilian Machalski (do IX 1939).
Do zadań kompanii należało szkolenie rezerw podoficerów i szeregowców jedynie na potrzeby własne. Poborowi byli wcielani bezpośrednio do kompanii. Etaty były tak skalkulowane, że dla zaspokojenia zapotrzebowań wojennych musiano powołać pod broń osiem roczników rezerwistów. Kandydaci na podoficerów służby czynnej z kompanii szkolili się w szkołach podoficerskich batalionów telegraficznych i pułku radio.
Wiosną 1939 kompania została podporządkowana pod względem wyszkolenia fachowego dowódcy 1 Grupy Łączności. Ze względu na szybki wybuch wojny dowództwo grupy nie odegrało powierzonej mu roli. 
Zgodnie z uzupełnionym planem mobilizacyjnym „W” kompania łączności 28 DP była jednostką mobilizującą. Pod względem mobilizacji materiałowej była przydzielona do 15 pułku piechoty.
Dowódca kompanii był odpowiedzialny za przygotowanie całości mobilizacji jednostek wpisanych na tabelę mob. z wyjątkiem mobilizacji materiałowej, za którą był współodpowiedzialny razem z dowódcą 15 pułku piechoty. 
Dowódca kompanii był ponadto odpowiedzialny za przeprowadzenie mobilizacji:
Wszystkie jednostki były mobilizowane w Dęblinie, w alarmie, w grupie jednostek oznaczonych kolorem czarnym. 
Po zakończeniu czynności mobilizacyjnych kompania przekazywała: nadwyżki personelu i materiału koleją do Ośrodka Zapasowego Telegraficznego „Zegrze”, natomiast nadwyżki koni i środków przewozowych do 15 pp
Jednostki zmobilizowane przynależały pod względem ewidencyjnym do OZ Telegraficznego „Zegrze” z wyjątkiem plutonów radio 28 DP i nr 60, które przynależały do Ośrodka Zapasowego Radio w Warszawie.
23 sierpnia 1939 została zarządzona mobilizacja jednostek „czarnych” na terenie Okręgu Korpusu Nr I. Początek mobilizacji został wyznaczony na godz. 6.00 następnego dnia.
Jednostki łączności 28 DP i Korpusu Interwencyjnego były formowane według organizacji wojennej L.3124/mob.org., ukompletowane zgodnie z zestawieniem specjalności L.3124/mob.AR oraz uzbrojone i wyposażone zgodnie z wojennymi należnościami materiałowymi L.3124/mob./mat.
Plutony łączności Kwatery Głównej 28 DP i nr 60 przeznaczone były do obsługi dowództwa dywizji, kompanie telefoniczne przeznaczone do budowy i obsługi polowej sieci telefonicznej (z kabla polowego), a drużyny parkowe łączności odpowiadały za zaopatrzenie, naprawę i ewakuację sprzętu łączności.
Plutony radio 28 DP i nr 60 były formowane według organizacji wojennej L.3121/mob.org., ukompletowane zgodnie z zestawieniem specjalności L.3121/mob.AR oraz uzbrojone i wyposażone zgodnie z wojennymi należnościami materiałowymi L.3121/mob./mat.
W czasie kampanii wrześniowej jednostki łączności 28 DP walczyły w składzie macierzystej dywizji, natomiast zestaw łączności nr 60 został przeznaczony dla Korpusu Interwencyjnego.

</doc>
<doc id="5368584" url="https://pl.wikipedia.org/wiki?curid=5368584" title="Maria Bardzka">
Maria Bardzka

Maria Bardzka – (ur. ok. 1850) polska malarka, studiowała u Friedricha Augusta Kaulbacha w Królewskiej Akademii Sztuk Pięknych w Monachium.

</doc>
<doc id="5368597" url="https://pl.wikipedia.org/wiki?curid=5368597" title="Borlești">
Borlești



</doc>
<doc id="5368607" url="https://pl.wikipedia.org/wiki?curid=5368607" title="Bozieni">
Bozieni



</doc>
<doc id="5368618" url="https://pl.wikipedia.org/wiki?curid=5368618" title="Węgrzy w Rumunii">
Węgrzy w Rumunii

Węgrzy w Rumunii – mniejszość narodowa w Rumunii, drugi najbardziej liczebny naród zamieszkujący Rumunię (po Rumunach) liczący w 2011 roku 1 237 746 osób, co stanowi 6,5% całości populacji. Zamieszkują głównie regiony Harghita (85.21%) i Covasna (73.74%), oraz stanowią dużą część populacji w regionach Mureș (38.09%), Satu Mare (34.65%), Bihor (25.27%), Sălaj (23.35%), i Kluż (15.93%).
Historia.
Na przełomie IX i X wieku na te tereny przybyły plemiona węgierskie. Węgrzy podporządkowali sobie Siedmiogród w X wieku i na początku wieku XI. W ten sposób Siedmiogród stał się częścią królestwa węgierskiego. W XII wieku rozpoczął się napływ kolonistów saskich.
W 1699 roku po bitwie pod Wiedniem królestwo Habsburgów podbiło Siedmiogród. Po utworzeniu Austro-Węgier w roku 1867 na tych terenach prawa języka rumuńskiego ograniczono na rzecz języka węgierskiego.
Dzięki rozpadowi Austro-Węgier Rumunia po I Wojnie Światowej zyskała Siedmiogród na mocy traktatu z Trianon w 1920 roku, kiedy Rumuni stanowili już na tym terytorium większość.
W 1940 roku w wyniku drugiego arbitrażu wiedeńskiego Rumunia straciła znaczną część Siedmiogrodu na rzecz Węgier, jednak w 1946 został on unieważniony i tereny te powróciły do Rumunii.
Polityka.
Partią, która reprezentuje mniejszość węgierską w rządzie jest centroprawicowy Demokratyczny Związek Węgrów w Rumunii. Od 1989 roku bierze ona udział w wyborach prezydenckich w Rumunii, jednak nie uzyskała jeszcze większej ilości głosów niż 7%. Od 2009 roku kandydatem jest Hunor Kelemen.
Religia.
Węgrzy w Rumunii głównie należą do różnych odłamów chrześcijaństwa, a zdecydowaną większością są katolicy i kalwiniści.

</doc>
<doc id="5368635" url="https://pl.wikipedia.org/wiki?curid=5368635" title="Brateș">
Brateș



</doc>
<doc id="5368639" url="https://pl.wikipedia.org/wiki?curid=5368639" title="Bucșani">
Bucșani



</doc>
<doc id="5368641" url="https://pl.wikipedia.org/wiki?curid=5368641" title="Rajd Akropolu 1965">
Rajd Akropolu 1965

Rajd Akropolis 1965 (13. Acropolis Rally) – 13 edycja rajdu samochodowego Rajd Akropolis rozgrywanego w Grecji. Rozgrywany był od 20 do 23 maja 1965 roku. Była to szósta runda Rajdowych Mistrzostw Europy w roku 1965.

</doc>
<doc id="5368643" url="https://pl.wikipedia.org/wiki?curid=5368643" title="Mercedes-Benz 230 SL">
Mercedes-Benz 230 SL



</doc>
<doc id="5368645" url="https://pl.wikipedia.org/wiki?curid=5368645" title="Hipogamia">
Hipogamia

Hipogamia – termin używany w naukach społecznych na określenie praktyki poślubiania małżonka z niższej kasty lub o niższym statusie społecznym. Potocznie określa się tym terminem także praktykę poszukiwania do związku partnera niższego statusem i pozycją społeczną. Jest to praktykowane głównie przez mężczyzn. Antonim „hipergamia” odnosi się do odwrotności: małżeństwa z osobą o wyższej klasie społecznej lub statusie. 
Hipogamia mężczyzn wynika naturalnej chęci mężczyzny do opiekowania się kobietą, ale też pragnienia do imponowania jej i bycia przez nią szanowanym .

</doc>
<doc id="5368648" url="https://pl.wikipedia.org/wiki?curid=5368648" title="Samoobrona Ziemi Wołkowyskiej">
Samoobrona Ziemi Wołkowyskiej

Samoobrona Ziemi Wołkowyskiej – polska organizacja podziemia antykomunistycznego działająca na terenie Białoruskiej Socjalistycznej Republiki Radzieckiej w latach 1946–1950.
Historia.
Wkroczenie wojsk radzieckich na Polesie zakończyło na tym terenie działalność oddziałów zbrojnych wywodzących się z Armii Krajowej. Wielu żołnierzy podziemia zostało wcześniej aresztowanych przez niemieckiego okupanta. Wielu z nich odeszło z oddziałami AK za tzw. linię Curzona. Aresztowania dokonane przez NKWD dotknęły tych, którzy zdecydowali się na pozostanie na terenach Polesia. Jesienią 1945 r. wielu byłych żołnierzy AK zdecydowało się na wyjazd z ludnością cywilną do Polski.
Byli żołnierze Armii Krajowej i Armii Krajowej Obywatelskiej, którzy pozostali w Wołkowysku i jego okolicach, zdecydowali się w 1946 r. na stworzenie organizacji konspiracyjnej. Była ona określana jako Samoobrona Wołkowyska lub Samoobrona Ziemi Wołkowyskiej. Inicjatywa stworzenia organizacji wyszła od ks. mjr. Antoniego Bańkowskiego ps. „Eliasz”, który zgromadził wokół siebie byłych żołnierzy podziemia, m.in. Bronisława Chwieduka ps. „Cietrzew” i Antoniego Szota ps. „Burza”. Pierwsze struktury organizacji zostały stworzone na terenie gminy Krzemienica, w której ks. Bańkowski był proboszczem. W późniejszym czasie działalność SZW została rozszerzona na tereny sąsiednich gmin, tj. Piaski, Roś, Zelwa, Mosty, Biskupice i Izabelin.
Organizacja dysponowała siatką terenową, w ramach której działało kilka plutonów. W strukturze organizacji funkcjonował pion łączności kierowany przez Mariana Zająca ps. „Bahniewicz” oraz wywiadu kierowany przez Nikołaja Iwanowa, podoficera Armii Czerwonej. Nie nawiązywano współpracy z innymi oddziałami podziemia antykomunistycznego, jedynie z szczuczyńsko-lidzką organizacją por. Anatola Radziwonika „Olecha”. W połowie 1946 r. w strukturze SZW został utworzony oddział partyzancki oznaczony kryptonimem „Reduta-2”, „Żądło”. Oddział liczył przeciętnie ok. dwudziestu partyzantów przebywających stale w terenie. Zimą 1946/1947 oddział operował w niewielkich patrolach, co mu ułatwiło konspirację.
Wiosną 1947 r. oddział został przeorganizowany, utworzono grupę liczącą kilkunastu żołnierzy i oznaczoną kryptonimem „Żądło”. Dowództwo nad oddziałem objął Józef Karnacewicz ps. „Kwiat”. Samoobrona dysponowała innymi żołnierzami, więc wkrótce stworzono dodatkowy oddział dowodzony przez Michała Cisłowskiego ps. „Gołębia”.
Oddziały prowadziły działalność zorientowaną głównie na samoobronę oraz likwidację agentury współpracującej z milicją i NKWD. W maju 1947 r. Rosjanie rozbili oddział „Żądło”. Doszło do tego w wyniku aresztowań i „wsyp” dokonanych przez NKWD. W czerwcu 1948 r. oddział Michała Cisłowskiego został częściowo rozbity w walkach z grupami operacyjnymi NKWD. Po odtworzeniu operował do 13 września 1948 r., kiedy to został zlikwidowany we wsi Stanielewicze. Pozostali żołnierze SZW kontynuowali walkę do początku lat pięćdziesiątych, kiedy to Rosjanie rozbili ostatni oddział Samoobrony, dowodzony przez Alfonsa Kopacza ps. „Wróbel”, „Alfonek”.
Upamiętnienie.
Nieznanemu żołnierzowi Samoobrony Ziemi Wołkowyskiej przypisywane jest autorstwo pieśni pt. "Bij bolszewika".

</doc>
<doc id="5368649" url="https://pl.wikipedia.org/wiki?curid=5368649" title="Obrów (Białoruś)">
Obrów (Białoruś)



</doc>
<doc id="5368650" url="https://pl.wikipedia.org/wiki?curid=5368650" title="Wełnianek uszaty">
Wełnianek uszaty

Wełnianek uszaty ("Chrotopterus auritus") – gatunek dużej wielkości drapieżnego nietoperza z rodziny liścionosowatych (Phyllostomatidae) i monotypowego rodzaju wełnianek ("Chrotopterus"). Zamieszkuje głównie lasy mgliste i tropikalne lasy deszczowe oraz lasy liściaste zrzucające liście na zimę w niemal całej Ameryce Środkowej i Południowej. Znane są szczątki z plejstocenu. Odżywia się w szczególności mniejszymi kręgowcami, np. jaszczurkami, małymi ptakami, ryjówkowatymi i gryzoniami, również mniejszymi nietoperzami. Swe ofiary konsumuje w spokoju w swoim legowisku. W Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został zaliczony do kategorii LC ("Least Concern").
Taksonomia.
Gatunek naukowo opisał według nazewnictwa biominalnego Wilhelm Karl Peters w 1856 roku jako "Vampyrus auritus". Autor jako miejsce typowe wskazał Meksyk. Nietoperz 9 lat później, przez tego samego przyrodnika, został przeniesiony do rodzaju wełnianek ("Chrotopterus"), którego jest obecnie jedynym przedstawicielem. Po dogłębniejszej rewizji taksonomicznej u tego gatunku nie wyróżnia się podgatunków, chociaż niektórzy autorzy w 1979 wyróżniali "Ch. a. australis" i "Ch. a. guianae", które zostały opisane w tej samej pracy przez Oldfielda Thomasa w 1905 roku. Wełnianka uszatego zalicza się do plemienia Vampyrini w obrębie podrodziny liścionosów (Phyllostominae). Do tego samego plemienia przydziela się widmowca wielkiego ("Vampyrum spectrum") i dwa gatunki z rodzaju Mimon ("Mimon"); do roku 2014 zaliczano inne trzy nietoperze, które wliczane były do rodzaju "Mimon", ale obecnie klasyfikuje się je w rodzaju "Gardnerycteris" i plemieniu Phyllostomini.
Nazwa "Chrotopterus" pochodzi z greki i oznacza „skóroskrzydły” od gr. χρως "khrōs", χρωτος "khrōtos" „skóra”; -πτερος "-pteros" „-skrzydły”, od πτερον "pteron" „skrzydło”. Natomiast "auritus" tłumaczy się jako „z wielkimi uszami”, „długouchy”.
Występowanie.
Gatunek szeroko rozprzestrzeniony, występuje od południowego Meksyku (od stanów Veracruz i Oaxaca oraz półwyspu Jukatan) przez Amerykę Centralną do Ameryki Południowej tj. Kolumbii, Wenezueli, krajów regionu Gujana (Gujana, Surinam i Gujana Francuska), Brazylii, Ekwadoru, wschodniego Peru, Boliwii, Paragwaju i północnej Argentyny; pomimo rozległego zasięgu występowania liścionos ten to lokalnie spotykany gatunek.
Czaszka oraz dwie żuchwy znalezione w Lara Cave na półwyspie Jukatan zdają się należeć do gatunku "Chrotopterus auritus". Inna żuchwa, odkopana spod 30 cm gleby (także z Jukatanu), może być stosunkowo młoda (datuje się ją na prawie współczesność), zaś najstarsze skamieniałości, które mogą przynależeć do tego nietoperza, pochodzą prawdopodobnie z osadów plejstoceńskich (28 400 lat temu) i wczesnoholoceńskich. Szczątki bardziej kompletne można znaleźć w brazylijskim stanie Minas Gerais.
Morfologia.
Długość ciała od 103 do 122 mm; ogon rzadko występuje, ale jeśli jest, to osiąga 7–17 mm; ucho może mierzyć od 40 do 48 mm; długość stopy tylnej 21–26 mm; przedramię 78–86 mm; masa ciała 66–96 g. Dość duży nietoperz (obok widmowca wielkiego, liścioskórka jasnolicego oraz liścionosa okazałego największy z liścionosowatych), z pokaźnymi uszami w stosunku do wielkości ciała. Wg niektórych źródeł może występować dymorfizm płciowy, przejawiający się wielkością i większą masą samic.
Futro jest bardzo gęste, w szczególności na grzbiecie, jest ono w tonacji szarości lub cynamonowego brązu. Przód tułowia jest szary, jaśniejszy od futra na plecach. Ogon jest bardzo krótki, cienki, u niektórych okazów muzealnych nie występuje; uropatagium więc sięga od jednej kończyny do drugiej, a ogon nie dzieli tej błony na dwie części. Uszy są długie i zaokrąglone, największe w porównaniu do innych liścionosów. Narośl na nosie (ang. "Noseleaf") dobrze wykształcona; tkanka okalająca narośl jest podkowiasta, zdaje się wyglądać jak sosjerka. Dolna warga ma małe V-kształtne wcięcie. Połowa przedramienia jest owłosiona. Ostroga o wiele większa od stopy. Wzór dla garnituru chromosowego: 2n = 28, FN = 52, Chromosom X jest submetacentryczny, a chromosom Y akrocentryczny.
Ekologia.
Środowisko.
Przede wszystkim tropikalny las deszczowy, lasy liściaste zrzucające liście na zimę, suche lasy tropikalne oraz lasy mgliste, wszelkie tereny poniżej 2200 m n.p.m. Jest najwyraźniej wrażliwy na niepokojenie spowodowane przez człowieka, chociaż jest lokalnie rzadki, a mniejsza dostępność kryjówek i siedlisk żerowania może odzwierciedlać takie efekty.
Pożywienie.
Wełnianek uszaty jest średniej wielkości drapieżnikiem, aczkolwiek w jego diecie występują również liście, owoce i nasiona roślin (w badaniu zaobserwowano, że te zwierzęta spożywają głównie nasiona cekropki ["Cecropia"], psianki ["Solanum"], pieprzu ["Piper"] i również mrzechliny ["Cestrum"]). W skład diety wchodzą duże bezkręgowce, szczególnie chrząszcze kózkowate (Cerambycidae), poświętnikowate (Scarabaeidae), także motyle zawisakowate (Sphinigidae), gatunek jednak poluje przede wszystkim na inne kręgowce: ptaki np. tanagrowate (Thraupidae), drozdowate (Turdidae; gatunki z rodzajów "Myadestes", "Cichlopsis" i "Entomodestes", określane po angielsku mianem solitaires), lasówkowate (Parulidae), chronkowate (Thamnophilidae) i nawet gołębiowate (Columbidae); jaszczurki z infrarzędu Gekkota, ssaki, jak torbacze z rodzaju oposek ("Marmosa"), gryzonie i ryjówkowate (Soricidae); również mniejsze nietoperze. Używa sygnałów akustycznych ofiary (np. jej chód, konsumowanie) do jej namierzenia, podobnie jak czynią to konwergentnie lironosowate (Megadermatidae) ze Starego Świata. Kiedy ją namierzy, chwyta w swe skrzydła, przytrzymuje kciukiem i zadaje śmiertelny cios, zwykle jest to ugryzienie w okolicach gardła lub głowy. Ofiarę zjada do góry nogami. Często po konsumpcji ofiary pozostawia np. skrzydła, dzioby, kości czy części układu pokarmowego (jelita, żołądek). Kiedy nadchodzi pora deszczowa, preferuje on polować na powszechne bezkręgowce.
Migracje, okres aktywności i interakcje międzygatunkowe.
Wełnianki uszate są nocnymi zwierzętami i spędzają zwykle poza schronieniem 5 godzin, chociaż obserwowano aktywność 10-godzinną. Okresy takie mogą także być przerywane przebywaniem w alternatywnych, zastępczych schronieniach. Zanim wyruszą na łowy, przebywają w jaskiniach, budynkach (np. w zniszczonych świątyniach Majów), dziuplach, opuszczonych termitierach, czasem w grupkach złożonych z 7 osobników. Obszar żerowania śledzonej przez radio samicy z Kostaryki obejmował 4 ha lasów bagiennych w pobliżu jej schronienia w dziupli. Tymczasem obserwacje z Belize pokazują grupę osobników, które na 30 ha izolowanego terenu lasu deszczowego wylatywały na tereny godzinę po zapadnięciu zmierzchu. Unikają lotu podczas obfitego opadu, a ich najrzadszym miejscem łowów są sawanny (preferują lasy i łąki). Tym samym są dość wierne swojemu schronieniu. Przez 20 nocy monitorowania jeden osobnik przeleciał 3 km, coraz dalej oddalając się od swego areału osobniczego.
Gatunek ten dzieli swe legowiska z innych nietoperzami np. worecznikiem meksykańskim ("Balantiopteryx io"), psinkiem mniejszym ("Peropteryx macrotis"), wąsoliczkiem płowym ("Pteronotus davyi"), wąsoliczkiem lejkowargim ("P. parnellii"), wampirem zwyczajnym ("Desmodus rotundus"), jęzornikiem ryjówkowatym ("Glossophaga soricina"), liścionosem okazałym ("Phyllostomus hastatus"), owocowcem liścionosym ("Artibeus jamaicensis"), brakogonkiem dżunglowym ("Anoura geoffroyi") i moloskiem brazylijskim ("Tadarida brasiliensis") oraz innymi, podobnymi gatunkami, także chętnie z innymi liścionosowatymi.
Areały osobnicze meksykańskich populacji sięgają blisko 100 ha.
Rozmnażanie.
Skąpe informacje mogą świadczyć o tym, że okres godowy występuje raz do roku. Poród odbywa się na początku pory deszczowej, ale dane z Brazylii pokazują, że sezonowość nie ma dla osobników z tamtejszych terenów większego znaczenia. W niewoli ciąża trwa 7 miesięcy. Samice mogą kopulować w wieku od 11,5–16 miesięcy i miot liczy 1 młode. Noworodek waży 32% masy matki i osiąga 47% długości jej przedramienia, jest więc jednym z największym noworodków wśród liścionosowatych, u których młode raczej ważą 18,6 do 29,4%. Po urodzeniu młode wędruje na brzuch matki i tam ssie mleko przez ok. tydzień lub 2 tygodnie. W wieku 43 dni młode mogą ważyć 82% masy ciała swej matki oraz osiągać 99% długości jej przedramienia. W wieku 65 dni od urodzenia matka karmi młode przeżutym pokarmem, a w wieku 95 dni pokarm był pod postacią stałą.
Status.
W Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został zaliczony do kategorii LC ("Least Concern"). Liczebność populacji nie jest znana, jest to jednak dość pospolity (tylko w Ameryce Centralnej jest rzadszy, a w Meksyku uznawany za zagrożony), trend populacji wydaje się stabilny. Nie wymienia się żadnych zagrożeń, nie jest wykorzytywany w handlu. Prowadzi się za to akcje na rzecz ochrony środowiska, gdzie ten nietoperz występuje.

</doc>
<doc id="5368651" url="https://pl.wikipedia.org/wiki?curid=5368651" title="Karakuş">
Karakuş

Karakuş – kurhan we wschodniej Turcji, w pobliżu miejscowości Kahta, grobowiec królowej Isias – żony Antiocha I, króla Kommageny z I wieku p.n.e. Pierwotnie był otoczony pierścieniem kolumn, z których do dzisiaj zachowały się tylko trzy. Na szczycie zachowanych kolumn znajdują się rzeźby orła i lwa oraz relief przedstawiający Mitrydatesa II i Laodikę – dzieci Antiocha i Isias.

</doc>
<doc id="5368653" url="https://pl.wikipedia.org/wiki?curid=5368653" title="Phaethornis aethopygus">
Phaethornis aethopygus



</doc>
<doc id="5368654" url="https://pl.wikipedia.org/wiki?curid=5368654" title="Ukraińcy w Rumunii">
Ukraińcy w Rumunii

Ukraińcy w Rumunii (, , "Ukrajinci Rumuniji") – oficjalna i trzecia co do wielkości mniejszość narodowa na terenie Rumunii licząca 61 098 osób (2011).
Miejsce zamieszkania.
Ukraińcy zamieszkują przede wszystkim tereny przy granicy rumuńsko-ukraińskiej, w północnej Rumunii, a w szczególności w okręgu Marmarosz, gdzie stanowią ok. 6,4% populacji (2011). W północnej części kraju zamieszkują także okręg Suczawa (ok. 0,9% populacji), a w zachodniej okręg Temesz (ok. 1,1%) i okręg Caraș-Severin (ok. 0,9%). Trzecim miejscem zamieszkania jest okręg Tulcza w Dobrudży (ok. 0,5%).
Po nasileniu konfliktu rosyjskiego-ukraińskiego w 2022 roku ponad 600 tysięcy Ukraińców uciekło do Rumunii, co obecnie powoduje chwilowy ogromny wzrost liczby Ukraińców w tym kraju, jednak przeważnie nie są to jego obywatele a jedynie imigranci.

</doc>
<doc id="5368655" url="https://pl.wikipedia.org/wiki?curid=5368655" title="Karakus">
Karakus



</doc>
<doc id="5368659" url="https://pl.wikipedia.org/wiki?curid=5368659" title="Meczet Nabi Habeel">
Meczet Nabi Habeel

Meczet Nabi Habeel (arab. مسجد النبي هابيل), czyli Meczet Proroka Abla – muzułmańskie sanktuarium poświęcone Ablowi. Położony jest w Syrii w pobliżu Damaszku, nad rzeką Barada. Druzowie i szyici wierzą, że w meczecie znajduje się grób Abla.
Meczet zbudowany został w 1599 roku przez otomańskiego gubernatora Ahmeda Paszę, na terenie domniemanego grobu Abla syna Adama. Z tego też powodu jest on celem licznych pielgrzymek ("ziyarat")

</doc>
<doc id="5368661" url="https://pl.wikipedia.org/wiki?curid=5368661" title="Nicolás Ferreira">
Nicolás Ferreira

Michael Nicolás Ferreira Berrondo (ur. 7 lutego 2002 w Montevideo) – urugwajski piłkarz występujący na pozycji lewego skrzydłowego lub cofniętego napastnika, od 2022 roku zawodnik Montevideo Wanderers.

</doc>
<doc id="5368663" url="https://pl.wikipedia.org/wiki?curid=5368663" title="Franco González">
Franco González

Franco González Fernández (ur. 22 czerwca 2004 w Montevideo) – urugwajski piłkarz występujący na pozycji ofensywnego pomocnika, od 2022 roku zawodnik Danubio.

</doc>
<doc id="5368664" url="https://pl.wikipedia.org/wiki?curid=5368664" title="Santiago Corbo">
Santiago Corbo

Santiago Corbo Fariello (ur. 29 czerwca 2002 w Montevideo) – urugwajski piłkarz występujący na pozycji prawego obrońcy, od 2022 roku zawodnik Boston River.

</doc>
<doc id="5368666" url="https://pl.wikipedia.org/wiki?curid=5368666" title="Santiago Silva">
Santiago Silva



</doc>
<doc id="5368668" url="https://pl.wikipedia.org/wiki?curid=5368668" title="Santiago Silva (ur. 2004)">
Santiago Silva (ur. 2004)

Santiago Fabián Silva Silva (ur. 20 sierpnia 2004 w Montevideo) – urugwajski piłkarz występujący na pozycji środkowego pomocnika, od 2021 roku zawodnik Danubio.

</doc>
<doc id="5368669" url="https://pl.wikipedia.org/wiki?curid=5368669" title="Pieśń o Gudrunie">
Pieśń o Gudrunie



</doc>
<doc id="5368670" url="https://pl.wikipedia.org/wiki?curid=5368670" title="Wolfgang Kaupen">
Wolfgang Kaupen

Wolfgang Kaupen (ur. 30 marca 1936 w Braniewie, zm. 30 maja 1981) – niemiecki socjolog, wykładowca Uniwersytetu Kolońskiego.
Życiorys.
Urodził się w Braniewie w rodzinie Wilhelma, starszego urzędnika podatkowego (Stadtoberrentmeister), i Marii z d. Peitz. Był drugim z czworga dzieci małżeństwa. W Braniewie mieszkali na osiedlu Koźlin, w domu przy Hansastraße 1 (ul. Warmińska). Jeszcze przed wybuchem II wojny światowej, w 1938, rodzina, wówczas z dwójką dzieci, przeprowadziła się w głąb Niemiec. Najpierw do Oranienburga, a następnie do Wipperfürth, gdzie ojciec piastował od 1948 roku przez 12 lat urząd burmistrza miasta. Niezłomna surowość ojca, urzędnika państwowego, wywarła na niego silny wpływ na Wolfganga. Ponadto wcześnie stracił matkę, która zmarła w 1967 roku.
W 1955 Wolfgang ukończył szkołę średnią w Wipperfürth. W latach 1955–1969 studiował na uniwersytetach w Tybindze, Kolonii, Paryżu (1961/62) i Mannheim, najpierw germanistykę i romanistykę, a potem prawo i socjologię. W 1962 ożenił się z socjolożką Heidrun Haas, później profesorem socjologii medycyny na Wydziale Lekarskim Uniwersytetu w Hamburgu; razem prowadzili wspólnie wiele projektów naukowych.
Od 1963 do 1966 pracował nad projektem badawczym „Znaczenie prawników w społeczeństwie ekonomicznym” Niemieckiej Wspólnoty Badawczej DFG (instytucja badawcza skupiająca większość niemieckich uniwersytetów). Od 1967 do 1971 kierował wydziałem socjologicznym Instytutu Badań MŚP na Uniwersytecie w Kolonii (dyrektorem był prof. ). Obaj położyli wytyczyli kierunki jego dalszej badań socjologicznych, a później prawno-socjologicznych.
W 2009 wydział socjologii Uniwersytetu Kolońskiego ustanowił nagrodę im. Wolfganga Kaupena (Wolfgang Kaupen-Preis), aby upamiętnić współzałożyciela Wydziału Socjologii Prawa. Wysokość nagrody wynosi 500 euro. Przyznawana jest autorowi najlepszego eseju prawniczo-socjologicznego roku.

</doc>
<doc id="5368671" url="https://pl.wikipedia.org/wiki?curid=5368671" title="Matías Abaldo">
Matías Abaldo

Matías Ezequiel Abaldo Menyou (ur. 2 kwietnia 2004 w Montevideo) – urugwajski piłkarz występujący na pozycji prawego skrzydłowego lub cofniętego napastnika, od 2021 roku zawodnik Defensora Sporting.

</doc>
<doc id="5368675" url="https://pl.wikipedia.org/wiki?curid=5368675" title="Emiliano Rodríguez (piłkarz)">
Emiliano Rodríguez (piłkarz)

Emiliano Rodríguez Rosales (ur. 16 lipca 2003 w Montevideo) – urugwajski piłkarz występujący na pozycji napastnika, od 2022 roku zawodnik Boston River.

</doc>
<doc id="5368676" url="https://pl.wikipedia.org/wiki?curid=5368676" title="NMS Rechinul">
NMS Rechinul

NMS Rechinul – rumuński okręt podwodny z okresu II wojny światowej. Odbył dwa patrole bojowe, bez rezultatów. Pod koniec wojny przejęty przez marynarkę ZSRR i wcielony do służby jako TS-1, następnie N-39 i S-39, po czym w 1951 roku zwrócony Rumunii.
Budowa.
W okresie międzywojennym Królewska Rumuńska Marynarka posiadała tylko jeden okręt podwodny „Delfinul”, zamówiony we Włoszech w 1927 roku i odebrany dopiero po dziewięciu latach, a z budowy drugiej jednostki tego typu zrezygnowano z uwagi na wady projektu. Dopiero w ramach programu rozbudowy floty rumuńskiej z 1937 roku zdecydowano o budowie trzech kolejnych okrętów podwodnych, tym razem we własnej stoczni w Gałaczu, według projektu zagranicznego. Ostatecznie w 1938 roku przystąpiono do budowy dwóch okrętów zbliżonych typów, zaprojektowanych przez niemiecko-holenderskie przedsiębiorstwo Ingenieurskantoor voor Scheepsbouw. „Marsuinul” miał być podwodnym stawiaczem min, a mniejszy „Rechinul” klasycznym okrętem torpedowym.
Stępkę pod budowę „Rechinul” (pol. rekin) położono w 1938 roku. Okręt budowano ze wsparciem technicznym niemieckiej stoczni AG Weser. Budowa przeciągała się i okręt wodowano 4 maja 1941 roku, niedługo przed przystąpieniem Rumunii do wojny przeciw ZSRR, a wyposażono go i oddano do służby dopiero w lipcu 1943 roku. 
Opis.
Okręt o konstrukcji półtorakadłubowej. Wyporność w położeniu nawodnym 585 ton i podwodnym 789 ton. Długość wynosiła 58 m, szerokość 5,6 m, a zanurzenie w położeniu nawodnym 3,6 m.
Zasadnicze uzbrojenie stanowiło sześć wyrzutni torpedowych kalibru 533 mm, w tym cztery dziobowe i dwie rufowe, z zapasem 10 torped. Uzbrojenie uzupełniało niemieckie działo uniwersalne kalibru 88 mm o długości lufy L/45 (45 kalibrów) i działko przeciwlotnicze kalibru 20 mm. 
Napęd w położeniu nawodnym stanowiły dwa silniki Diesla firmy MAN o mocy łącznej 1840 KM, a pod wodą dwa silniki elektryczne Brown Boveri o mocy łącznej 860 KM. Pozwalały one na osiąganie prędkości 16,6 węzła na powierzchni i 8 węzłów w zanurzeniu. Zasięg na powierzchni wynosił 8040 mil morskich przy prędkości 10 w, a pod wodą 86 Mm przy prędkości 4 w.
Załoga okrętu liczyła 45 osób.
Służba.
Okręt wcielono do służby w lipcu 1943 roku, z numerem taktycznym S-1. Podczas II wojny światowej odbył tylko dwa patrole bojowe w 1944 roku, o łącznej długości 69 dni, bez sukcesów. 29 sierpnia 1944 roku został zdobyty przez wojska radzieckie w Konstancy.
5 września 1944 roku podniesiono na okręcie banderę marynarki ZSRR, a 14 września 1944 roku został formalnie wcielony do radzieckiej Floty Czarnomorskiej. 20 października 1944 roku nadano mu oznaczenie TS-1 (). 4 sierpnia 1947 roku zmieniono mu oznaczenie na N-39 (). 12 stycznia 1949 roku został zaklasyfikowany jako średni okręt podwodny. 16 czerwca tego roku ponownie zmieniono mu oznaczenie na S-39 (). 3 lipca 1951 roku okręt został skreślony z listy floty, po czym w sierpniu zwrócony Rumunii.
Służył do końca lat 50. pod poprzednią nazwą „Rechinul”, po czym został złomowany. Według jednak innych źródeł, faktycznie nie wszedł już do służby rumuńskiej. 

</doc>
<doc id="5368677" url="https://pl.wikipedia.org/wiki?curid=5368677" title="NMS Requinul">
NMS Requinul



</doc>
<doc id="5368681" url="https://pl.wikipedia.org/wiki?curid=5368681" title="Islamska republika">
Islamska republika



</doc>
<doc id="5368687" url="https://pl.wikipedia.org/wiki?curid=5368687" title="Alexander Larín">
Alexander Larín

Alexander Vidal Larín Hernández (ur. 27 czerwca 1992 w San Salvadorze) – salwadorski piłkarz grający na pozycji obrońcy lub pomocnika w klubie Comunicaciones FC oraz reprezentacji Salwadoru.
Kariera.
Alexander Larín jest wychowankiem Turín FESA F.C.. Początek kariery spędził w kilku salwadorskich klubach. W 2014 trafił do Tigres UANL. Z klubu był wypożyczany. W 2015 zdobył Primera División de Costa Rica z Herediano oraz Liga de Expansión MX z FC Juárez. W 2016 przeniósł się do Alianza FC. Z klubem wygrał kilkukrotnie wygrał Primera División de Fútbol Profesional. W 2021 został zawodnikiem Comunicaciones FC. Z drużyną zdobył Ligę CONCACAF i Liga Nacional de Fútbol de Guatemala.
W reprezentacji Salwadoru zadebiutował 11 sierpnia 2012 w meczu z Gwatemalą. Pierwszą bramkę zdobył 30 sierpnia 2014 z Dominikaną. Został powołany na Złoty Puchar CONCACAF: 2013, 2015, 2017 i 2021.
Przypisy.
 
 

</doc>
<doc id="5368689" url="https://pl.wikipedia.org/wiki?curid=5368689" title="Ignacio Ithurralde">
Ignacio Ithurralde

Ignacio „Nacho” Ithurralde Sáez (ur. 30 maja 1983 w Montevideo) – urugwajski piłkarz występujący na pozycji środkowego obrońcy, reprezentant Urugwaju, trener piłkarski, od 2021 roku prowadzi Boston River.

</doc>
<doc id="5368690" url="https://pl.wikipedia.org/wiki?curid=5368690" title="Werner Widder">
Werner Widder

Werner Widder (ur. 10 lipca 1944 w Braniewie w Prusach Wschodnich) – niemiecki generał dywizji w stanie spoczynku. Od 1 października 1997 do 31 marca 1998 dowódca 5. Dywizji Pancernej w Diez, od 1 kwietnia 1998 do 31 marca 2001 dowódca 13. Dywizji Grenadierów Pancernych w Lipsku. Od 31 marca 2001 do 22 września 2003 był szefem biura wojskowego w Kolonii. Było to jego ostatnie stanowisko służbowe.
W 1967 wstąpił w związek małżeński z Sigrid z domu Vordemberge. Z tego małżeństwa narodziło się dwoje dzieci Katja i Stefan.

</doc>
<doc id="5368693" url="https://pl.wikipedia.org/wiki?curid=5368693" title="Francisco Ginella">
Francisco Ginella

Francisco Ginella Dabezies (ur. 21 stycznia 1999 w Montevideo) – urugwajski piłkarz pochodzenia włoskiego występujący na pozycji środkowego lub defensywnego pomocnika, od 2022 roku zawodnik Nacionalu.

</doc>
<doc id="5368697" url="https://pl.wikipedia.org/wiki?curid=5368697" title="Pomnik De revolutionibus w Toruniu">
Pomnik De revolutionibus w Toruniu



</doc>
<doc id="5368700" url="https://pl.wikipedia.org/wiki?curid=5368700" title="Okręg lubelski">
Okręg lubelski



</doc>
<doc id="5368701" url="https://pl.wikipedia.org/wiki?curid=5368701" title="Okręg krakowski">
Okręg krakowski



</doc>
<doc id="5368702" url="https://pl.wikipedia.org/wiki?curid=5368702" title="Okręg radomski">
Okręg radomski



</doc>
<doc id="5368703" url="https://pl.wikipedia.org/wiki?curid=5368703" title="Okręg warszawski">
Okręg warszawski



</doc>
<doc id="5368704" url="https://pl.wikipedia.org/wiki?curid=5368704" title="Okręg galicyjski">
Okręg galicyjski



</doc>
<doc id="5368706" url="https://pl.wikipedia.org/wiki?curid=5368706" title="Tate no yūsha no nariagari">
Tate no yūsha no nariagari

 – seria light novel napisana przez Aneko Yusagi z ilustracjami Seiry Minami, publikowana online w serwisie Shōsetsuka ni narō od 2012. Później została przejęta przez wydawnictwo Media Factory, które wydaje ją od sierpnia 2013 pod imprintem MF Books.
Na jej podstawie powstała manga autorstwa Aiyi Kyū oraz serial anime wyprodukowany przez studio Kinema Citrus, który był emitowany od stycznia do czerwca 2019. Drugi sezon, współprodukowany przy współpracy z DR Movie, emitowano od kwietnia do czerwca 2022. Ogłoszono także powstanie trzeciego sezonu.
Fabuła.
Naofumi Iwatani został wezwany do innego świata wraz z trzema innymi osobami, aby stać się jednym z legendarnych bohaterów i walczyć z hordami potworów zwanymi Falami. Każdy z bohaterów w momencie wezwania został wyposażony we własny ekwipunek. Naofumi otrzymał tarczę, jedyny sprzęt obronny, podczas gdy pozostali bohaterowie otrzymali odpowiednio miecz, włócznię i łuk, czyli broń przeznaczoną do ataku. W przeciwieństwie do reszty bohaterów, którzy są w pełni wspierani przez królestwo i zyskują po kilku silnych sojuszników, szczęście odwraca się od Naofumiego, gdy jego jedyna towarzyszka, księżniczka królestwa, zdradza go, kradnie wszystkie jego rzeczy i pozostawia pozbawionego wszelkiej pomocy i funduszy po tym, jak fałszywie oskarża go o napastowanie seksualne.
Odrzucony przez wszystkich, od innych bohaterów po chłopów, teraz Naofumi zmuszony jest radzić sobie samemu, aż do momentu, kiedy kupuje od handlarza niewolników młodą półludzką dziewczynę rasy Tanuki imieniem Raphtalia i jajo, z którego wykluwa się ptakopodobna bestia, którą nazywa Filo. W miarę stopniowego zdobywania zaufania i wdzięczności ludzi dzięki swoim bohaterskim czynom, Naofumi i jego towarzysze pracują razem, aby wykonać swoją misję obrońców świata, jak również rozwikłać tajemnicę Fal i powód, dla którego są one zagrożeniem nie tylko dla ich, ale także innych światów.
Light novel.
Seria pierwotnie ukazywała się jako powieść internetowa w serwisie Shōsetsuka ni narō. Następnie została nabyta przez wydawnictwo Media Factory i wydana ponownie z rozszerzoną linią fabularną i ilustracjami autorstwa Seiry Minami. Pierwszy tom ukazał się 22 sierpnia 2013, zaś według stanu na 25 czerwca 2019, do tej pory wydano 22 tomy.
Spin-off zatytułowany, "Yari no yūsha no yarinaoshi", ukazuje się od 25 września 2017.
Manga.
Adaptacja w formie mangi autorstwa Aiya Kyū ukazuje się w magazynie „Gekkan Comic Flapper” wydawnictwa Media Factory od 5 lutego 2014. Pierwszy tom tankōbon został wydany 23 czerwca 2014, zaś do 22 grudnia 2022 ukazało się łącznie 22 tomów.
Mangowa wersja spin-offu, zatytułowanego "Yari no yūsha no yarinaoshi", ukazywała się od 21 sierpnia 2017 do 26 stycznia 2023.
Komediowa yonkoma autorstwa Akagashiego, stanowiąca spin-off serii, zatytułowana , ukazywała się od 27 września 2018 do 27 czerwca 2020 w magazynie „Dengeki Daioh G”.
Anime.
Adaptacja w formie telewizyjnego serialu anime została ogłoszona w czerwcu 2017. Seria została wyprodukowana przez studio Kinema Citrus i wyreżyserowana przez Takao Abo. Scenariusz napisał Keigo Koyanagi, postacie zaprojektował Masahiro Suwa, a muzykę skomponował Kevin Penkin. 25-odcinkowe anime było emitowana od 9 stycznia do 26 czerwca 2019 w AT-X i innych stacjach. Prawa do emisji poza Azją nabyły Crunchyroll i Funimation. Crunchyroll transmitowało serial zarówno w oryginalnej japońskiej wersji, jak i z angielskim dubbingiem. Licencję na dystrybucję w Azji Południowo-Wschodniej zakupiło Plus Media Networks Asia, które udostępniło serial na platformach Aniplus Asia, iQIYI, bilibili, Netflix, Disney+ Hotstar. Funimation rozpoczęło streaming dubbingu 1 maja 2019. Pierwotnie zamierzając wyemitować angielski dubbing jednocześnie z japońskim, serwis Crunchyroll ogłosił, że 14 maja nastąpi dwutygodniowe opóźnienie w wydaniu angielskiej wersji, dzień przed planowanym 19. odcinkiem.Podczas Crunchyroll Expo 2019 ogłoszono, że seria otrzyma drugi i trzeci sezon. Masato Jinbo zastąpił Takao Abo na stanowisku reżysera, a reszta członków ekipy produkcyjnej powróciła do prac przy serialu. Animacją ponownie zajęło się studio Kinema Citrus, tym razem przy współpracy z DR Movie. Podczas „Kadokawa Light Novel Expo 2020”, podano do wiadomości, że premiera drugiego sezonu odbędzie się w październiku 2021, jednak później została ona opóźniona. Serial był emitowany od 6 kwietnia do 29 czerwca 2022, licząc łącznie 13 odcinków. W Azji Południowo-Wschodniej licencję na drugi sezon nabyło Plus Media Networks Asia, które transmitowało go na platformach Aniplus Asia, bilibili, IQIYI, Netflix. 2 maja 2022 portal Crunchyroll ogłosił, że drugi sezon otrzyma angielski dubbing, którego premiera odbyła się dwa dni później.
Trzeci sezon wyreżyseruje Hitoshi Haga.
Gra wideo.
Gra mobilna, zatytułowana , została wydana 24 lutego 2021 na urządzenia z systemami iOS i Android. Gra będąca adaptacją anime, zatytułowana "The Rising of the Shield Hero: Relive The Animation", została wydana 24 września 2019 na platformie Steam, natomiast na urządzeniach z systemami iOS i Android ukazała się 24 października.
Odbiór.
Sprzedaż i wyróżnienia.
W grudniu 2018 seria light novel liczyła ponad 3,3 mln egzemplarzy w obiegu, zaś w styczniu 2019 sprzedaż mangi przekroczyła ponad 1 mln tankōbonów. Do kwietnia 2019 powieści i manga sprzedały się w Japonii w łącznym nakładzie 6,2 mln egzemplarzy, po tym jak ich sprzedaż wzrosła o 1,2 mln egzemplarzy w przeciągu dwóch miesięcy, głównie dzięki sukcesowi anime.
Postać Raphtalii została wybrana jako najlepsza dziewczyna podczas gali Crunchyroll Anime Awards 2020.
Kontrowersje w Ameryce Północnej.
Po rozpoczęciu emisji anime w Ameryce Północnej, pierwszy odcinek stał się przedmiotem kontrowersji. Kilku recenzentów z portalu Anime News Network skrytykowało serial za przedstawienie niewolnictwa, podnosząc kwestię przepraszania za niewolnictwo i przedstawienia fałszywego oskarżenia o gwałt, skutkując oskarżeniami ze fanów wobec zachodnich atakujących serial o bycie „głośną mniejszością”. Fani ci mieli nadzieję, że dubbing nie będzie próbował wprowadzać zmian, aby udobruchać swoich krytyków. Podczas gdy jeden z głównych japońskich członków obsady produkcyjnej stojącej za anime otwarcie odrzucił kontrowersje określając je jako „bzdury”, producent serialu Junichirō Tamura zapytany o zdanie, odpowiedział, że „nie było żadnych kontrowersji dotyczących serii w Japonii, więc trudno powiedzieć. W przypadku gdyby w kraju pojawiły się jakieś kontrowersje, postaramy się zająć wszystkimi sprawami z personelem i osobami zaangażowanymi, aby następnym razem zapewnić naszym klientom lepszy produkt”.
Opinie.
Recenzje kolejnych odcinków były generalnie pozytywne. Theron Martin z Anime News Network przyznał dwóm pierwszym odcinkom ocenę B-, stwierdzając, że „seria wygląda tak, jakby przeszła przez swoją początkową problematyczną górkę i powinna, miejmy nadzieję, przejść w bardziej przyjemny przebieg historii”. Trzeciemu odcinkowi dał ocenę B+, stwierdzając, że „seria zdaje się starać zbudować Naofumiego bardziej jako bohatera ludowego niż słynnych nachalnych bohaterów, których zwykliśmy oglądać w historiach fantasy” i że „odcinek trzeci jest najlepszym do tej pory argumentem przemawiającym za możliwym potencjałem serialu”.

</doc>
<doc id="5368710" url="https://pl.wikipedia.org/wiki?curid=5368710" title="Natalia Piotrowska-Paciorek">
Natalia Piotrowska-Paciorek

Natalia Piotrowska-Paciorek (ur. 12 września 1990 w Świeciu) – polska aktorka teatralna, dubbingowa, wokalistka Studia Accantus i instruktorka wokalna. Znana z ról teatralnych m.in. Aidy w "Aidzie" w Teatrze Muzycznym „Roma” oraz Marii Magdaleny w "Jesus Christ Superstar" w Teatrze Rampa.
Życiorys.
Ukończyła Wydział Wokalno-Aktorski Akademii Muzycznej im. Stanisława Moniuszki w Gdańsku ze specjalnością musical. W 2015 roku rozpoczęła występy w spektaklach Teatru Rampa w Warszawie. W 2018 roku była nominowana do nagrody dla najlepszej wokalistki musicalowej w konkursie Teatralne Nagrody Muzyczne im. Jana Kiepury. W 2019 roku zadebiutowała na deskach Teatru Muzycznego „Roma” w tytułowej roli w musicalu "Aida". W tym samym roku otrzymała pierwszą rolę dubbingową, księżniczki Dżasminy w filmie "Aladyn".
Role teatralne.
Źródło:

</doc>
<doc id="5368711" url="https://pl.wikipedia.org/wiki?curid=5368711" title="Anderson Duarte">
Anderson Duarte

Anderson Nathael Duarte da Silva (ur. 23 marca 2004 w Tacuarembó) – urugwajski piłkarz występujący na pozycji lewego skrzydłowego, od 2021 roku zawodnik Defensora Sporting.

</doc>
<doc id="5368712" url="https://pl.wikipedia.org/wiki?curid=5368712" title="Rosyjski Korpus Ochotniczy">
Rosyjski Korpus Ochotniczy

Rosyjski Korpus Ochotniczy – jedna z formacji paramilitarnych zrzeszających Rosjan, którzy zdecydowali się wesprzeć Ukrainę w trakcie rosyjskiej agresji na ten kraj w 2022 roku.
Historia.
Korpus został utworzony w 2022 roku, po rozpoczęciu pełnoskalowej inwazji Rosji na Ukrainę. Jest formacją, która obok Legionu „Wolność Rosji” i Narodowej Armii Republikańskiej zrzesza Rosjan walczących przeciwko „wojskom Putina” na Ukrainie. RKO od „Wolności Rosji” (największej z tych trzech organizacji) odróżnia to, że jego członkowie nie są rekrutowani z jeńców lub dezerterów, tylko z emigrantów mieszkających zarówno na Ukrainie, jak i w innych państwach. Według publicystów strony „Obozriewatiel” żołnierze Korpusu walczyli za Ukrainę od czasu wybuchu wojny w Donbasie służąc w różnych batalionach ochotniczych (np. „Azow”). Zrzesza osoby o poglądach prawicowych i konserwatywnych. Informacje o ruchach RKO na froncie są niezwykle rzadko podawane. Przedstawiciele jednostki twierdzą, że formacja wypełnia misje bojowe na południowo-wschodniej Ukrainie będąc w „aktywnej obronie” (stan na 25.08.2022). 31 sierpnia wszystkie trzy ww. jednostki rosyjskie podpisały tzw. deklarację irpińską, zgodnie z którą potwierdzono koordynację działań przeciwko rosyjskim władzom i utworzono wspólne centrum polityczne. Na czele ugrupowania ma stanąć Ilja Ponomariow. Zdecydowano, że wszystkie organizacje zachowają swoje symbole, jednak wspólnie reprezentowane będą pod biało-niebiesko-białą flagą.
Symbolizm i ideologia.
Członkowie jednostki wyznają poglądy skupione wokół prawicy. Uważają się za konserwatystów i tradycjonalistów. Ich zdaniem władzę w Federacji Rosyjskiej stanowią „terroryści” i uznaje niemożność oraz niedopuszczalność prowadzenia z nimi negocjacji, a wojna na Ukrainie odbywa się z pogwałceniem praw międzynarodowych i zasad etycznych. W manifeście opublikowanym przez ukraiński Interfax Korpus Ochotniczy określił jako swoje cele ochronę i odbudowę integralności terytorialnej Ukrainy w granicach z 1991 r. i obalenie „reżimu panującego w Federacji Rosyjskiej”, a celem do ich osiągnięcia mają być:
Według anonimowego członka Korpusu „Rosja to wypalona ziemia, nie można tam być ani lewicowym, ani prawicowym. Tam można być albo gliną, albo ofiarą gliny. Wyjechaliśmy z tego neosowieckiego Gułagu na Ukrainę, ale Gułag wciąż depcze nam po piętach. On chce zamienić Ukrainę w barak obozowy, tak jak już zamienił Rosję. Więc dość uciekania, czas wstać i walczyć o nasze życie i nasz honor”.
Symbolem jednostki jest biało-czarny symbol tarczy z szewronem na której znajduje się miecz. Bardzo podobnej symboliki używała „Biała Idea”, emigracyjne ugrupowanie dla młodzieży nacjonalistycznej utworzone w 1934 r. zrzeszające wrogów systemu komunistycznego. Żołnierze formacji aktywnie korzystają z symboli Rosyjskiej Armii Wyzwoleńczej – organizacji wojskowej, która w trakcie II wojny światowej kolaborowała z III Rzeszą.

</doc>
<doc id="5368718" url="https://pl.wikipedia.org/wiki?curid=5368718" title="Natalia Piotrowska">
Natalia Piotrowska



</doc>
<doc id="5368724" url="https://pl.wikipedia.org/wiki?curid=5368724" title="Jan Wszędyrówny">
Jan Wszędyrówny

Jan Wacław Wszędyrówny, właśc. Wacław Wszędyrówny, imię zakonne Jan od Dusz Czyśćcowych Wszędyrówny (ur. 4 grudnia 1916 w Rzekuniu, zm. 26 maja 1983) – pierwszy prowincjał pasjonistów w Polsce (1958–1960), rekolekcjonista, misjonarz.
Życiorys.
Wszędyrówny był synem Adama Wszędyrównego i Ewy z domu Sieredzińskiej. Jego rodzina pochodziła z Mińska. W młodości uczęszczał do Państwowej Szkoły powszechnej w Rzekuniu. W 1937 wstąpił do nowicjatu pasjonistów w Sadowiu. 15 września 1937 złożył pierwsze, a 21 października 1943 wieczyste śluby zakonne w Zgromadzeniu Męki Jezusa Chrystusa. W kwietniu 1943 spędził kilka tygodni w areszcie w Przasnyszu, pod zarzutem organizacji nielegalnego zebrania. 14 listopada 1943 roku w Warszawie otrzymał od bp Antoniego Szlagowskiego święcenia kapłańskie. Po przejściu frontu wojennego podczas II wojny światowej zajmował się odbudową klasztoru i kościoła w Przasnyszu, po wojnie powrócił do Sadowia, gdzie pełnił funkcję mistrza nowicjuszy, w 1951 zaś został wikariuszem klasztornym i lektorem studentów w Przasnyszu. W latach 1954–1958 był wiceprowincjałem oo. pasjonistów w Polsce. Dzięki jego zabiegom utworzono wówczas w klasztory w Łodzi i Warszawie, co przyczyniło się do erygowania Prowincji Polskiej pod wezwaniem Wniebowzięcia NMP przez Kapitułę Generalną i mianowanie Wszędyrównego pierwszym prowincjałem oo. pasjonistów w Polsce.
Na początku lat 60. XX w. rozpoczął posługę kapłańską w Łodzi, gdzie był organizatorem i twórcą klasztoru i parafii pasjonistów pw. Matki Bożej Bolesnej na osiedlu Teofilów. Po pertraktacjach z władzą komunistyczną (Wszędyrówny szantażował komunistów samospaleniem, dodatkowo pasjoniści odstąpili część posiadanej ziemi na cele budownictwa mieszkaniowego) w 1971 uzyskał pozwolenie na budowę kościoła, który budowano w latach 1972–1976. Był on pierwszym kościołem w Łodzi po II wojnie światowej, na którego powstanie władze komunistyczne wyraziły zgodę. Wszędyrówny w latach 1972–1983 był pierwszym proboszczem parafii pasjonistów pw. Matki Bożej Bolesnej w Łodzi, funkcję tę sprawował do swojej śmierci.
Został pochowany na cmentarzu rzymskokatolickim Matki Bożej Nieustającej Pomocy w Łodzi.
Upamiętnienie.
W 1992 na osiedlu Teofilów w Łodzi przy klasztorze oo. pasjonistów wytyczono aleję Jana Wszędyrównego.

</doc>
<doc id="5368726" url="https://pl.wikipedia.org/wiki?curid=5368726" title="Linia kolejowa Nowosokolniki – Posiń">
Linia kolejowa Nowosokolniki – Posiń

Linia kolejowa Nowosokolniki – Posiń – linia kolejowa w Rosji łącząca stację Nowosokolniki z mijanką Posiń i z granicą państwową z Łotwą. Zarządzana jest przez region petersbursko-witebski Kolei Październikowej (część Kolei Rosyjskich). Fragment linii Moskwa - Siebież - Ryga.
Linia położona jest w obwodzie pskowskim. Na całej długości jest niezelektryfikowana i jednotorowa.
Historia.
Linia została zbudowana na przełomie XIX i XX w. jako część kolei moskiewsko-windawskiej. Otwarcie dla ruchu miało miejsce . W okresie międzywojennym linia na odcinku Nowosokolniki - Siebież była dwutorowa.
Początkowo leżała w Imperium Rosyjskim, następnie w Związku Sowieckim. Od 1991 położona jest w Rosji.

</doc>
<doc id="5368730" url="https://pl.wikipedia.org/wiki?curid=5368730" title="Elden Ring">
Elden Ring

Elden Ring – fabularna gra akcji wyprodukowana przez FromSoftware i wydana przez Namco Bandai Games. Za reżyserię gry odpowiedzialny był Hidetaka Miyazaki. Gra została wydana na PlayStation 4, PlayStation 5, Windows, Xbox One i Xbox Series X/S 25 lutego 2022 roku.
W "Elden Ring" gracz kontroluje postać, która wyrusza w podróż, aby naprawić Eldeński Krąg i zostać nowym Eldeńskim Władcą. Gra prezentowana jest z perspektywy trzeciej osoby, a gracz swobodnie przemierza fikcyjną krainę Ziemie Pomiędzy.
Produkcja zyskała uznanie krytyków; chwalono ją za mechanikę otwartego świata przy zachowaniu stylu rozgrywki znanego z serii "Dark Souls", przy czym krytyka dotyczyła głównie problemów z wydajnością.
Fabuła.
Świat.
Akcja "Elden Ring" toczy się na Ziemiach Pomiędzy, fikcyjnej krainie rządzonej przez kilku półbogów. W przeszłości rządziła nią królowa Marika Wieczna, która pełniła funkcję strażnika Eldeńskiego Kręgu, potężnej siły, która manifestowała się jako fizyczna koncepcja porządku. Kiedy Marika rozbiła Eldeński Krąg i zniknęła, jej dzieci zaczęły walczyć o kawałki Kręgu w wydarzeniu zwanym Roztrzaskaniem. Każdy półbóg posiadł odłamek Kręgu zwany Wielką Runą, który z czasem zaczął niszczyć ich swoją mocą. W grze postać gracza to zmatowieniec, jeden z grupy wygnańców z Krain Pomiędzy, którzy zostali przywołani ponownie po Roztrzaskaniu. Jako jeden ze zmatowieńców, gracz musi przemierzyć krainę, aby naprawić Eldeński Krąg i zostać władcą krainy.
Streszczenie.
Na początku swojej podróży mającej na celu naprawę Eldeńskiego Kręgu, zmatowieniec spotyka kobietę o imieniu Melina. Oferuje ona pomoc, dając możliwość zamieniania run w siłę, a także dając zmatowieńcowi wierzchowca Strugę. Robi to pod warunkiem, że gracz przyprowadzi ją do Złotego Drzewa, domu Eldeńskiego Kręgu. Melina później zabiera gracza do Twierdzy Okrągłego Stołu, miejsca spotkań innych zmatowienieńców, którzy chcą naprawić Krąg. Zarządca Twierdzy, Dwa Palce, każe postaci zebrać Wielkie Runy i przynieść je do Złotego Drzewa, gdzie mogą zostać użyte do naprawy Kręgu.
Bohater wyrusza w podróż do Krain Pomiędzy, badając różne lokalizacje i pokonując półbogów. Wkrótce odzyskuje wystarczającą liczbę Wielkich Run, aby Dwa Palce pozwolił mu walczyć z Morgottem, Królem Omenów, półbogiem strzegącym Złotego Drzewa. Umierając, Morgott twierdzi, że Drzewo nie pozwoli nikomu do niego wejść, czyniąc zniszczenie Eldeńskiego Krągu nieodwracalnym. Zmatowieniec znajduje potwierdzenie jego słów, gdy zbliżając się do Złotego Drzewa, znajduje wnętrze zablokowane przez ścianę cierni. Melina radzi, aby wyruszyli ponownie w podróż, w celu znalezienia Płomienia Ruiny, którego mogą użyć do podpalenia Drzewa i spalenia cierni. Zmatowieniec może wtedy swobodnie podróżować w kierunku Płomienia Zniszczenia lub szukać innego sposobu na okiełznanie równie potężnego Oszalałego Płomienia.
Po zdobyciu Płomienia Zniszczenia, jeśli postać nie zdobyła mocy Oszalałego Płomienia, Melina weźmie Płomień Zniszczenia i poświęci się, aby podpalić Złote Drzewo. Jeśli postać uzyskała wcześniej moc Szałowego Płomienia, Melina porzuci ich, zmuszając ich do użycia go do podpalenia Drzewa. Niezależnie od tego, zmatowieniec zostaje przetransportowany do zrujnowanego miasta Farum Azula, podczas gdy Drzewo płonie. Po pokonaniu Maliketha, Czarnej Klingi i użyciu jego Runy Śmierci do podsycenia ognia, zmatowieniec powraca do spalonego Drzewa. Wewnątrz walczy z ożywionymi szczątkami małżonka królowej Mariki, Radagona ze Złotego Porządku, a także strażnikiem Drzewa, Eldeńską Bestią. Po pokonaniu obu, postać uzyskuje dostęp do rozbitego ciała Mariki, które zawiera pozostałości Eldeńskiego Kręgu. W zależności od działań w trakcie gry, można osiągnąć sześć różnych zakończeń, począwszy od tego w którym zmatowieniec staje się władcą krainy, przez pozwolenie na zniszczenie Kręgu przez wiedźmę Ranni lub użycie Oszalałego Płomienia do zniszczenia Ziemi Pomiędzy.
Rozgrywka.
"Elden Ring" to fabularna gra akcji rozgrywana z perspektywy trzeciej osoby, skupiające się na walce i eksploracji. Zawiera elementy podobne do tych, które można znaleźć w innych grach opracowanych przez FromSoftware, takich jak seria "Dark Souls", "Bloodborne" i "". W otwartym świecie gracze mogą swobodnie eksplorować Ziemie Pomiędzy. Świat gry można eksplorować za pomocą wierzchowca Strugi,a także korzystać z możliwości szybkiej podróży poza walką. W trakcie gry gracze napotykają postacie niezależne i wrogów, w tym półbogów, którzy rządzą każdym dużym obszarem i stanowią głównych bossów.
Na początku gry gracz wybiera klasę postaci, która określa jej początkowe statystyki i wyposażenie. Zaklęcia w "Elden Ring" pozwalają graczowi ulepszać własną broń, walczyć z wrogami z daleka i przywracać utracone punkty wytrzymałości. Gracz może zapamiętać ograniczoną liczbę zaklęć, które można rzucić za pomocą laski lub przedmiotu Świętej Pieczęci. Oprócz bezpośredniej walki, mechanika skradania się może być wykorzystana do całkowitego unikania wrogów lub pozwalania na atakowanie przeciwników z ukrycia.
Punkty kontrolne zwane Miejscami Łask znajdują się na całym obszarze gry; są to miejsca, w których postać może zwiększyć moc swoich atrybutów, zmienić zapamiętane zaklęcia lub podróżować za pomocą mechaniki szybkiej podróży. Po śmierci gracze odradzają się w ostatnim Miejscu Łaski, w którym odpoczywali; alternatywnie mogą zdecydować się na odrodzenie przy pomniku Mariki, pod warunkiem, że zginą w okolicy. Aby zwiększyć swoje atrybuty w Miejscu Łask, gracz musi wydawać runy, walutę w grze zdobywaną przez pokonywanie wrogów. Runy można również wykorzystać do kupowania przedmiotów oraz ulepszania broni i zbroi. Śmierć w "Elden Ring" spowoduje, że gracz straci wszystkie zebrane runy w miejscu śmierci, a jeśli gracz umrze ponownie przed odzyskaniem run, zostaną one utracone na zawsze.
Gra zawiera mechanikę rzemiosła, która wymaga materiałów do tworzenia przedmiotów. Aby wytworzyć określony przedmiot, gracz musi znaleźć odpowiedni przepis. Przedmioty rzemieślnicze obejmują np. zatrute strzałki, wybuchające garnki czy materiały eksploatacyjne, które tymczasowo zwiększają siłę gracza w walce. Podobnie jak w grach "Dark Souls", gracz może przyzywać przyjazne postacie (duchy) do walki z wrogami. Każda z nich, wymaga jednak odnalezienia odpowiedniego przedmiotu. Duchy można przyzywać tylko w wybranych miejscach.
"Elden Ring" ma system gry wieloosobowej, który umożliwia przywoływanie graczy zarówno do gry w trybie kooperacji, jak i gry PvP przez Internet. Gra kooperacyjna polega na umieszczeniu na ziemi znaku przywołania, który powoduje, że znak pojawia się w świecie graczy online, którzy użyli przedmiotu Remedium wezwania zgiętego palca. Jeśli inny gracz wejdzie w interakcję ze znakiem, osoba, która go odłożyła, zostanie wezwana do swojego świata. Gracze współpracujący pozostają w tym samym świecie, dopóki boss danego obszaru nie zostanie pokonany lub dopóki przyzwany gracz nie umrze i nie zostanie odesłany do swojego świata ojczystego. Walka PvP polega na użyciu Znaku Przywołania, aby bezpośrednio wyzwać innego gracza na pojedynek, lub użyciu przedmiotów zwanych krwawym palcem lub odwróconym palcem do inwazji na światy innych.
Produkcja.
Firma FromSoftware stworzyła trylogię gier "Dark Souls", znaną z wysokiego poziomu trudności. Grę wyreżyserowali Hidetaka Miyazaki i Yui Tanimura. Miyazaki chciał stworzyć grę z otwartym światem z zamiarem działania jako mechaniczna ewolucja "Dark Souls". Gra została zaprojektowana tak, aby jej świat był większy i bardziej otwarty w porównaniu do wąskich lochów poprzednich tytułów FromSoftware, a Miyazaki miał nadzieję, że większa skala doda wolności i głębi eksploracji. Studio FromSoftware zwróciło się do amerykańskiego autora George'a RR Martina, znanego z serii powieści fantasy "Pieśń Lodu i Ognia", o stworzenie świata dla "Elden Ring". Miyazaki będący miłośnikiem twórczości Martina, miał nadzieję, że jego wkład stworzy bardziej przystępną narrację niż w poprzednich grach studia. Miyazaki pozostał głównym scenarzystą fabuły, ale dał Martinowi swobodę w pisaniu o wydarzeniach, które miały miejsce przed główną historią. Proces ten został opisany przez Miyazakiego jako użycie „podręcznika mistrza lochów w grze fabularnej RPG”.
Niektórzy pracownicy z zajmujący się wcześniej serialem "Gra o tron", będącym telewizyjną adaptacją "Pieśni lodu i ognia", również pomagali w tworzeniu gry. Podobnie jak w przypadku wielu poprzednich gier FromSoftware, historia została zaprojektowana tak, aby nie była w pełni wyjaśniona. Twórcy chcieli, aby gracze sami zinterpretowali historię za pomocą tekstu opisowego i opcjonalnych dyskusji z postaciami niezależnymi. Miyazaki wyznał, że lubi pisać bardziej szczegółowe postacie niezależne, wierząc, że są one bardziej przekonujące niż w jego wcześniejszych pracach.
Produkcja gry rozpoczęła się na początku 2017 roku, po wydaniu "The Ringed City", zawartości do pobrania do "Dark Souls III". Prace nad grą trwały w tym samym czasie co nad "", której reżyserem był również Miyazaki. Wyjaśnił on, że chociaż walka w "Elden Ring" ma podobieństwa do "Sekiro", żadna z gier nie inspirowała bezpośrednio mechaniki drugiej. FromSoftware było w stanie opracować obie gry jednocześnie przy użyciu struktury „współreżysera”, w której obie gry miały członka personelu pełniącego funkcję reżysera podczas pierwszej fazy produkcji. Miyazaki później udzielał wskazówek dotyczących mechaniki, oprawy graficznej i dźwiękowej.
Zespół projektantów "Elden Ring" skupił się na budowie świata, elementach RPG i historii jako filarach budujących grę. Deweloperzy przypisali rozmiar świata jako odpowiedzialny za tworzenie poczucia różnorodności w grze i zaplanowali elementy RPG, aby umożliwić różnorodne interakcje gracza z otoczeniem. Systemy ukrywania się i przywoływania zostały zaimplementowane w celu dodania alternatyw dla bezpośredniego zaangażowania w walkę. Miyazaki wspomniał o takich grach jak "Shadow of the Colossus", "The Elder Scrolls", ' i ' jako inspiracjach projektowych dla "Elden Ring". Uznał także "RuneQuest", "Władcę Pierścieni" i powieść Michaela Moorcocka "Wieczny wojownik" jako inspiracje dla fabuły gry.
Prace nad "Elden Ring" zostały ujawnione podczas konferencji gier na konsole Xbox na E3 2019. Niektóre informacje o grze wyciekły wcześniej ze względu na lukę w zabezpieczeniach serwerów wydawcy Bandai Namco Entertainment. Pierwszy zwiastun wydano w czerwcu 2021 roku podczas festiwalu Summer Game Fest. Poza zwiastunem ogłoszono datę premiery. Firma Bandai Namco Entertainment, udostępniła zamkniętą wersję beta w listopadzie 2021 roku, w której udział brać mogły osoby, które wcześniej zapisały się i miały konsolę do gier. Premiera gry początkowo ustalona na 21 stycznia 2022 roku, została opóźniona do 25 lutego. Poza wersją standardową wydano także edycję kolekcjonerską, w której skład wchodzi m.in. artbook, ścieżka dźwiękowa i figurka Malenii, jednego z bossów w grze. Kadokawa Corporation, spółka matka FromSoftware, w 2022 roku wydała mangę-komedię, która parodiuje "Elden Ring".
Odbiór.
"Elden Ring" spotkał się z dobrą reakcją krytyków, uzyskując według agregatora recenzji Metacritic średnią z 60 ocen wynoszącą 94/100.
Mechanika otwartego świata gry spotkała się z uznaniem, a recenzenci chwalili sposób eksploracji. Tamoor Hussain z portalu GameSpot pochwalił Ziemie Pomiędzy jako największy świat w historii FromSoftware, nazywając eksplorację i odkrywanie lokacji głównymi atrakcjami gry. Mitchell Saltzman z IGN pochwalił grę za satysfakcjonującą eksplorację w każdej części mapy. Simon Parkin z brytyjskiej gazety „The Guardian” nazwał świat gry intrygującym i pomysłowym. Niektórym recenzentom podobało się, że otwarty krajobraz daje możliwość odkrywania i próbowania wielu wyzwań. Eksploracja była często porównywana do "". Poszczególne lokacje również były chwalone za projekt artystyczny, a recenzenci pozytywnie oceniali ich wykonanie, doceniając jednocześnie projekty liniowych lochów.
Podobnie jak w przypadku wcześniejszych gier "Souls" FromSoftware trudność "Elden Ring" wywołała wiele komentarzy, a recenzenci zarówno chwalili, jak i krytykowali brak prostszych trybów dla nowych graczy. Inni recenzenci uznali "Elden Ring" za najbardziej dostępną grę "Souls", mówiąc, że gracz może wybrać unikanie trudnych zagrożeń i powrót z większym doświadczeniem. Walka w "Elden Ring" była chwalona za oferowanie różnych opcji walki z wrogami, przy jednoczesnym utrzymaniu gry wymagającej. Wierzchowiec i szybka podróż były dobrze przyjętymi funkcjami, a recenzenci wymieniali je jako duże ulepszenia ułatwiające eksplorację gry.
Historia opowiedziana w "Elden Ring" została zauważona przez recenzentów z powodu reklamowania jej przez amerykańskiego pisarza George'a Martina. Kyle Orland z "Ars Technica" zauważył, że dialogi w grze są „charakterystycznie rzadkie i niejasne” i przeciwne do tego, czego oczekiwaliby fani Martina. Chris Carter z "Destructoid" nazwał narrację słabym punktem gry, ale przyznał, że i tak jest lepiej opowiedziana niż w poprzednich grach FromSoftware. Aoife Wilson z "Eurogamera" powiedział, że duże zaangażowanie George'a Martina w marketing było zdumiewające, natomiast jego wkład w narrację był niejasny. Saltzman nie miał nic przeciwko brakowi stylu Martina, mówiąc, że bardziej zafascynowały go zadania poboczne, niż wątek główny.
Niektórzy recenzenci skrytykowali szereg systemów menu i ułatwień dostępu. Recenzenci narzekali również na słabą wydajność gry na PC, przy czym często wspominano o problemach z liczbą klatek na sekundę. Orland negatywnie ocenił mapę świata, określając ją jako skomplikowaną i mało przydatną. Gabriel Zamora z „PC Magazine” narzekał na często pojawiające się informacje, opisujące rozgrywkę na początku gry, które w jego opinii zaburzały tempo gry.
Sprzedano 13,4 miliona egzemplarzy "Elden Ring" na całym świecie do końca marca 2022 i 16,6 miliona do końca czerwca 2022. Jest najszybciej sprzedającą się grą Bandai Namco wszech czasów na rok 2022. W samej Japonii do marca 2022 roku sprzedano milion kopii.

</doc>
<doc id="5368734" url="https://pl.wikipedia.org/wiki?curid=5368734" title="Cactus Air Force">
Cactus Air Force

Cactus Air Force – („siły powietrzne kaktus”) umowna nazwa jednostek lotniczych stacjonujących na opanowanym przez amerykańską 1. dywizję marines japońskim lotnisku na wyspie Guadalcanal na Wyspach Salomona.
W trakcie kampani na Wyspach Salomona w drugiej połowie 1942 roku, nazwane przez żołnierzy korpusu piechoty morskiej mianem Henderson Field lotnisko, stanowiło punkt ciężkości sześciomiesięcznych krwawych walk o kontrolę nad lotniskiem, zaś biorące w nich udział stacjonujące na lotnisku eskadry lotnictwa myśliwskiego oraz bombowego, wniosły znaczący wkład w uniemożliwienie dostaw zaopatrzenia dla walczącej o wypchnięcie marines z lotniska japońskiej 17. Armii. Stacjonujące na Henderson Field samoloty myśliwskie Grumman F4F Wildcat broniły lotniska i rozmieszczonych wokół niego pododdziałów marines przed atakami japońskiego lotnictwa bombowego, zaś bombowce nurkujące Douglas SBD Dauntless oraz torpedowo-bombowe Grumman TBF Avenger, zwalczały oddziały japońskiej piechoty na Guadalcanalu oraz jednostki transportowe i okręty japońskiej marynarki wojennej, usiłujące dostarczać na wyspę kolejne oddziały żołnierzy oraz zaopatrzenie.
Po stratach amerykańskiej marynarki wojennej w kolejnych bitwach morskich i powietrzno-morskich wokół Guadalcanalu, zwłaszcza zaś uszkodzeniu lotniskowców USS „Saratoga” (CV-3) i „Enterprise” (CV-6), oraz zatopieniu USS „Wasp” (CV-7) i „Hornet” (CV-8), gdy US Navy na krótko straciła wszystkie operacyjne lotniskowce na Pacyfiku, Cactus Air Force została wzmocniona częścią grupy lotniczej „Enterprise”. Spowodowało to, że przez pewien okres działające z Henedrson Field lotnictwo, stanowiło jedyne siły powietrzne zdolne do przeciwdziałania japońskim dostawom na wyspę. W dalszej części działań, Cactus Force została wzmocniona także samolotami należącymi do lotnictwa armii Stanów Zjednoczonych, w postaci P-400 – eksportową wersją samolotu myśliwskiego Bell P-39 Airacobra.
Zagrożenie stwarzane przez Cactus Air Force powodowało, że japońskie lotnictwo bombowe oraz marynarka wojenna podejmowały wielokrotne wysiłki celem zniszczenia go na ziemi, poprzez bombardowania lotnicze oraz nocne ostrzały artyleryjskie z japońskich okrętów liniowych. Nocą z 13 na 14 października 1942 roku japońskie pancerniki „Kongō” i „Haruna”, przyprowadziły najcięższe bombardowanie lotniska, przy użyciu m.in. pocisków zapalających wzór 3 kalibru 355 mm. W trakcie półtoragodzinnego ostrzału, japońskie pancerniki wystrzeliły na lotnisko 973 pociski tego kalibru, niszcząc połowę zgromadzonych na nim samolotów oraz niemal całe zapasy paliwa lotniczego.
Mimo strat, Cactus Force skutecznie zwalczała dostawy zaopatrzenia przez „Tokyo Express” oraz japońskie statki zaopatrzeniowe, pod koniec kampanii doprowadzając do krytycznej sytuacji jednostek 17. Armii na wyspie, w tym głodu wśród jej żołnierzy. Startujące z wyspy samoloty, miały też duży udział w zatopieniu japońskiego pancernika „Hiei”.

</doc>
<doc id="5368736" url="https://pl.wikipedia.org/wiki?curid=5368736" title="Valérie Jean-Charles">
Valérie Jean-Charles

Valérie Jean-Charles, później Philibert (ur. 27 stycznia 1969 w Paryżu) – francuska lekkoatletka, sprinterka, mistrzyni igrzysk śródziemnomorskich, olimpijka.
Życiorys.
Zwyciężyła w sztafecie 4 × 100 metrów (która biegła w składzie: Magalie Simioneck, Maguy Nestoret, Fabienne Ficher i Jean-Charles) i zdobyła brązowy medal w biegu na 200 metrów na igrzyskach śródziemnomorskich w 1991 w Atenach. Na mistrzostwach świata w 1991 w Tokio zajęła 5. miejsce w sztafecie 4 × 100 metrów i odpadła w półfinale biegu na 200 metrów. Odpadła w półfinale biegu na 60 metrów na halowych mistrzostwach Europy w 1992 w Genui.
Odpadła w ćwierćfinale biegu na 200 metrów na igrzyskach olimpijskich w 1992 w Barcelonie. Zajęła 2. miejsce w sztafecie 4 × 100 metrów w zawodach pucharu świata w 1992 w Hawanie (sztafeta francuska reprezentowała Europę). Na igrzyskach śródziemnomorskich w 1993 w Narbonie ponownie zwyciężyła w sztafecie 4 × 100 metrów (w składzie: Patricia Girard, Odiah Sidibé, Nestoret i Jean-Charles), a także zdobyła srebrny medal w biegu na 200 metrów. Zajęła 4. miejsce w sztafecie 4 × 100 metrów i odpadła w ćwierćfinale biegu na 100 metrów na mistrzostwach świata w 1993 w Stuttgarcie.
Była mistrzynią Francji w biegu na 100 metrów w 1993 i w biegu na 200 metrów w 1991 oraz brązową medalistką w biegu na 100 metrów w 1991, a także halową wicemistrzynią w biegu na 200 metrów w 1993 i 1994.
Rekordy życiowe.
Rekordy życiowe Jean-Charles:

</doc>
<doc id="5368738" url="https://pl.wikipedia.org/wiki?curid=5368738" title="The Fall of Rome">
The Fall of Rome

The Fall of Rome (pol. "Upadek Rzymu") – jedyny album studyjny grupy Winter Solstice, wydany 8 marca 2005 roku.

</doc>
<doc id="5368739" url="https://pl.wikipedia.org/wiki?curid=5368739" title="Jadwiga Topczewska">
Jadwiga Topczewska

Jadwiga Topczewska – polska zootechnik, dr hab. nauk rolniczych, profesor uczelni Instytutu Technologii Żywności i Żywienia, Kolegium Nauk Przyrodniczych Uniwersytetu Rzeszowskiego.
Życiorys.
28 września 2000 obroniła pracę doktorską "Wskaźniki reprodukcyjne klaczy i ogierów małopolskich z uwzględnieniem poziomu inbredu", 25 lutego 2014 habilitowała się na podstawie pracy zatytułowanej "Reaktywność behawioralna koni huculskich utrzymywanych w warunkach tabunowych". Została zatrudniona na stanowisku profesora nadzwyczajnego w Katedrze Produkcji Zwierzęcej i Oceny Produktów Drobiarskich na Wydziale Biologicznym i Rolniczym Uniwersytetu Rzeszowskiego.
Jest profesorem uczelni w Instytucie Technologii Żywności i Żywienia, Kolegium Nauk Przyrodniczych Uniwersytetu Rzeszowskiego.

</doc>
<doc id="5368740" url="https://pl.wikipedia.org/wiki?curid=5368740" title="Edi Paloka">
Edi Paloka

Edi Paloka (ur. 23 grudnia 1965 w Tiranie) – albański dziennikarz, deputowany do Zgromadzenia Albanii z ramienia Demokratycznej Partii Albanii.
Życiorys.
Ukończył studia na Uniwersytecie Tirańskim.
W latach 1991-1999 był zastępcą redaktora naczelnego dziennika "Rilindja Demokratike".
Od 2001 roku jest deputowanym do Zgromadzenia Albanii z ramienia Demokratycznej Partii Albanii, jednocześnie w latach 1999-2005 był rzecznikiem prasowym Urzędu Ochrony Danych oraz członkiem prezydium partyjnego w latach 2001-2005.

</doc>
<doc id="5368741" url="https://pl.wikipedia.org/wiki?curid=5368741" title="NIFL Premiership (2022/2023)">
NIFL Premiership (2022/2023)

NIFL Premiership 2022/2023 
(ze względów sponsorskich zwana "Danske Bank Premiership") – 122. edycja najwyższej klasy rozgrywkowej piłki nożnej w Irlandii Północnej. 
Bierze w niej udział 12 drużyn, które w okresie od 12 sierpnia 2022 do maja 2023 rozegra 38 kolejek meczów. 
Sezon zakończy baraż o miejsce w następnym sezonie w NIFL Premiership.
Obrońcą tytułu jest drużyna Linfield.

</doc>
<doc id="5368743" url="https://pl.wikipedia.org/wiki?curid=5368743" title="Bois-d’Amont">
Bois-d’Amont

Zobacz też:

</doc>
<doc id="5368744" url="https://pl.wikipedia.org/wiki?curid=5368744" title="Maguy Nestoret">
Maguy Nestoret

Maguy Antoinette Nestoret, później Ontanon (ur. 28 lipca 1969 w Vitry-sur-Seine) – francuska lekkoatletka, sprinterka, mistrzyni igrzysk śródziemnomorskich, olimpijka.
Życiorys.
Odpadła w eliminacjach biegu na 200 metrów na mistrzostwach Europy w 1990 w Splicie. Zajęła 3. miejsce w tej konkurencji w zawodach superligi pucharu Europy w 1991 we Frankfurcie.
Zwyciężyła w sztafecie 4 × 100 metrów (która biegła w składzie: Magalie Simioneck, Nestoret, Fabienne Ficher i Valérie Jean-Charles) i zdobyła srebrny medal w biegu na 100 metrów na igrzyskach śródziemnomorskich w 1991 w Atenach. Na mistrzostwach świata w 1991 w Tokio zajęła 5. miejsce w sztafecie 4 × 100 metrów i odpadła w półfinale biegu na 200 metrów. Odpadła w eliminacjach biegu na 200 metrów na igrzyskach olimpijskich w 1992 w Barcelonie.
Zwyciężyła w biegu na 200 metrów i w sztafecie 4 × 100 metrów (w składzie: Patricia Girard, Odiah Sidibé, Nestoret i Jean-Charles) na igrzyskach śródziemnomorskich w 1993 w Narbonie. Odpadła w ćwierćfinale biegu na 100 metrów na mistrzostwach świata w 1993 w Stuttgarcie. Sztafeta 4 × 100 metrów z jej udziałem została zdyskwalifikowana w eliminacjach na mistrzostwach Europy w 1994 w Helsinkach. Nestoret odpadła w eliminacjach biegu na 100 metrów na mistrzostwach świata w 1995 w Göteborgu. Zajęła 5. miejsce w tej konkurencji i 4. miejsce w sztafecie 4 × 100 metrów na uniwersjadzie w 1995 w Fukuoce.
Była mistrzynią Francji w biegu na 200 metrów w 1993, wicemistrzynią w biegu na 100 metrów w 1992 i w biegu na 200 metrów w 1995, a także brązową medalistką w biegu na 100 metrów w 1994 oraz w biegu na 200 metrów w 1990, 1992 i 1994. W hali była mistrzynią Francji w 1993 oraz wicemistrzynią na tym dystansie w 1991 i 1992.
Rekordy życiowe.
Rekordy życiowe Nestoret:

</doc>
<doc id="5368746" url="https://pl.wikipedia.org/wiki?curid=5368746" title="Căldăraru">
Căldăraru



</doc>
<doc id="5368748" url="https://pl.wikipedia.org/wiki?curid=5368748" title="Câmpu Mare">
Câmpu Mare



</doc>
<doc id="5368751" url="https://pl.wikipedia.org/wiki?curid=5368751" title="Carlos Mejía">
Carlos Mejía



</doc>
<doc id="5368753" url="https://pl.wikipedia.org/wiki?curid=5368753" title="Chicerea">
Chicerea



</doc>
<doc id="5368754" url="https://pl.wikipedia.org/wiki?curid=5368754" title="Chilia">
Chilia



</doc>
<doc id="5368756" url="https://pl.wikipedia.org/wiki?curid=5368756" title="Armand Isaac-Bénédic">
Armand Isaac-Bénédic

Armand Isaac-Bénédic (ur. 26 sierpnia 1875 w Paryżu, zm. 20 października 1962 tamże) – francuski curler.
Życiorys.
Isaac-Bénédic był członkiem reprezentacji Francji podczas zimowych igrzysk olimpijskich w 1924 w Chamonix. Gospodarze w fazie początkowej przegrali mecze przeciwko Wielkiej Brytanii (skip William Jackson) i Szwecji (skip Carl Wilhelm Petersén) odpowiednio 4:46 i 10:19. W meczu o srebro ponownie ulegli Szwedom (18:10) i ostatecznie zajęli 3. miejsce.
Z zawodu był handlarzem metalami. Był także działaczem sportowym.

</doc>
<doc id="5368757" url="https://pl.wikipedia.org/wiki?curid=5368757" title="Chilii">
Chilii



</doc>
<doc id="5368758" url="https://pl.wikipedia.org/wiki?curid=5368758" title="Armand Bénédic">
Armand Bénédic



</doc>
<doc id="5368763" url="https://pl.wikipedia.org/wiki?curid=5368763" title="Bois-d’Amont (Szwajcaria)">
Bois-d’Amont (Szwajcaria)

Bois-d’Amont – szwajcarska gmina (fr. "commune"; niem. "Gemeinde") w kantonie Fryburg, w okręgu Sarine. Powstała 1 stycznia 2021.
Demografia.
W Bois-d’Amont mieszka 2 312 osób. W 2020 roku 16,5% populacji gminy stanowiły osoby urodzone poza Szwajcarią.
Transport.
Przez teren gminy przebiega droga główna nr 180. 

</doc>
<doc id="5368764" url="https://pl.wikipedia.org/wiki?curid=5368764" title="Survivor Series WarGames">
Survivor Series WarGames

Survivor Series WarGames – gala wrestlingu wyprodukowana przez federację WWE dla zawodników z brandów Raw i SmackDown. Odbyła się 26 listopada 2022 w TD Garden w Bostonie w stanie Massachusetts. Emisja była przeprowadzana na żywo za pośrednictwem serwisu strumieniowego Peacock w Stanach Zjednoczonych i WWE Network na całym świecie oraz w systemie pay-per-view. Była to trzydziesta szósta gala w chronologii cyklu Survivor Series.
W przeciwieństwie do poprzednich gal Survivor Series, tematem wydarzenia 2022 będzie WarGames match, walka gimmickowa użyta po raz pierwszy w Jim Crockett Promotions, a następnie w World Championship Wrestling. W latach 2017-2021 był używany przez brand rozwojowy WWE, NXT, i odbywał się na corocznej gali WarGames. Survivor Series został z kolei nazwany „Survivor Series WarGames”, co oznacza pierwszą główną galę WWE, na której odbędzie się WarGames, a także zakończenie serii gal WarGames dla NXT.
Na gali odbyło się pięć walk, z których dwie były WarGames matchami. W walce wieczoru, The Bloodline (Roman Reigns, Solo Sikoa, Sami Zayn i The Usos (Jey Uso i Jimmy Uso)) (z Paulem Heymanem) pokonali Team Brawling Brutes (Sheamusa, Ridge’a Hollanda i Butcha, Drew McIntyre’a i Kevina Owensa) w męskim WarGames matchu, zaś w żeńskim WarGames matchu, Team Belair (Bianca Belair, Asuka, Alexa Bliss, Mia Yim i Becky Lynch) pokonały Team Damage CTRL (Bayley, Dakotę Kai i Iyo Sky, Nikki Cross i Rheę Ripley).
Produkcja i rywalizacje.
Survivor Series WarGames oferowało walki profesjonalnego wrestlingu z udziałem wrestlerów należących do brandów Raw i SmackDown. Wyreżyserowane rywalizacje (storyline’y) były kreowane podczas cotygodniowych gal "Raw" i "SmackDown". Wrestlerzy są przedstawieni jako heele (negatywni, źli zawodnicy i najczęściej wrogowie publiki) i face’owie (pozytywni, dobrzy i najczęściej ulubieńcy publiki), którzy rywalizują pomiędzy sobą w seriach walk mających budować napięcie. Kulminacją rywalizacji jest walka wrestlerska lub ich seria.
19 września 2022, dyrektor WWE Triple H ogłosił, że gala w 2022 będzie obejmować dwa WarGames matche, po jednym dla mężczyzn i kobiet, które nie będą oparte na koncepcji „brand kontra brand”. To pierwszy raz, kiedy na głównej gali WWE pojawi się WarGames match. Gasla w 2022 zostało z kolei przemianowane na Survivor Series WarGames. Brand NXT wcześniej organizował coroczne wydarzenie WarGames w latach 2017-2021. Wraz z przejściem walki WarGames do głównego rosteru na Survivor Series, zakończyło to wydarzenie WarGames NXT, które zostało zastąpione przez Deadline.
W wywiadzie dla "The Ringer" na temat WarGames na Survivor Series, Triple H stwierdził:
„Tradycja Survivor Series odpływa i odpływa, i zmienia się nieco z biegiem czasu, ale to będzie podobne do tego. To nie będzie Raw kontra SmackDown. Będzie o wiele bardziej oparte na fabule. Nadal patrzę na to jako na tradycyjny element Survivor Series, ponieważ są tam rywalizujące duże zespoły ludzi. Po prostu podnieśliśmy nieco stawkę na WarGames i sprawiliśmy, że ewoluowała. Survivor Series od 36 lat jest niesamowitym wydarzeniem. I musi trochę ewoluować, a ten rok wydawał się na to odpowiednim momentem”.
Żeński WarGames match.
Po tym, jak Bianca Belair zachowała Raw Women’s Championship przeciwko Becky Lynch na SummerSlam, skonfrontowała się z powracającą Bayley, której towarzyszyli Dakota Kai i Iyo Sky, z Lynch stojącą razem z Belair. Trio nazwało się Damage CTRL. Na Clash at the Castle, Damage CTRL pokonał drużynę Belair, Alexę Bliss i Asukę w Six-woman Tag Team matchu. Podczas gdy Belair i Bayley feudowali o Raw Women’s Championship, Bliss i Asuka feudowali z Kai i Sky o WWE Women’s Tag Team Championship. Belair zachowała swój tytuł przeciwko Bayley na Extreme Rules w Ladder matchu, podczas gdy Bliss i Asuka zdobyły tytuły tag team od Kai i Sky 31 października na odcinku "Raw". Na Crown Jewel, Kai i Sky pokonały Bliss i Asukę, aby odzyskać Women’s Tag Team Championship dzięki Nikki Cross która zaatakowała Bliss, a później tej samej nocy, Belair obroniła swój tytuł po raz kolejny przeciwko Bayley w Last Woman Standing matchu. W następnym odcinku Raw, Belair, Bliss i Asuka oświadczyły, że ich wojna z Damage CTRL jeszcze się nie skończyła i wyzwały je na WarGames match na Survivor Series WarGames, które zostało zaakceptowane. Damage CTRL następnie zwerbowały Cross do swojej drużyny z jednym miejscem do wypełnienia, podczas gdy drużyna Belair ma dwa miejsca do wypełnienia. W następnym tygodniu Mia Yim, która wróciła do WWE tydzień wcześniej, dołączyła do zespołu Belair, podczas gdy Rhea Ripley dołączyła do zespołu Bayley, pozostawiając jedno miejsce w zespole Belair do obsadzenia. 21 listopada na odcinku "Raw", Ripley pokonała Asukę, dając drużynie Bayley przewagę w WarGames matchu, a w piątkowym odcinku "SmackDown", powracająca Lynch została ujawniona jako piąta członkini zespołu Belair.
Męski WarGames match.
W połowie października, The Brawling Brutes (Sheamus, Ridge Holland i Butch) rozpoczęli feud z członkami The Bloodline (The Usos (Jey Uso i Jimmy Uso), Solo Sikoa i Sami Zayn), a The Bloodline zkontuzjowali Sheamusa. Następnie Holland i Butch otrzymali walkę przeciwko The Usos o Undisputed WWE Tag Team Championship na Crown Jewel, którą nie udało się im wygrać. W następnym odcinku "SmackDown", The Brawling Brutes z wyleczonym Sheamusem bili się z The Bloodline, w tym ich liderem, Undisputed WWE Universal Championem Romanem Reignsem, z Drew McIntyrem dołączającym do brawlu, stając po stronie The Brawling Brutes. W następnym tygodniu potwierdzono, że The Brawling Brutes zmierzy się z The Bloodline w WarGames matchu na Survivor Series WarGames i pomimo wcześniejszych problemów McIntyre’a z Sheamusem, miał większe problemy z The Bloodline sięgające czasów jego walki o mistrzostwo przeciwko Reignsowi na Clash at the Castle, a tym samym dołączył do sojuszu z The Brawling Brutes. Później tej nocy, gdy obie drużyny walczyły, Kevin Owens ujawnił się jako piąty członek zespołu Sheamusa, a Owens również miał przeszłość z Reignsem. 25 listopada na odcinku "SmackDown", McIntyre i Sheamus pokonali The Usos, aby uzyskać przewagę dla swojej drużyny w WarGames matchu.
Ronda Rousey vs. Shotzi.
11 listopada na odcinku "SmackDown", Shotzi pokonała Lacey Evans, Liv Morgan, Raquel Rodriguez, Sonyę Deville i Xię Li w Six-Pack Challenge’u, zdobywając walkę przeciwko Rondzie Rousey o SmackDown Women’s Championship na Survivor Series WarGames.
AJ Styles vs. Finn Bálor.
Na początku października, The O.C. (AJ Styles, Luke Gallows i Karl Anderson) rozpoczęli rywalizację z The Judgement Day (Finn Bálor, Damian Priest, Dominik Mysterio i Rhea Ripley). The O.C. zawsze byli w niekorzystnej sytuacji z powodu Ripley, która kosztowała The O.C. ich Six-man Tag Team match przeciwko Judgement Day na Crown Jewel. 7 listopada na "Raw", The O.C. (AJ Styles, Luke Gallows i Karl Anderson) skonfrontowali się z The Judgment Day (Finn Bálor, Damian Priest, Dominik Mysterio i Rhea Ripley) i ta ostatnia została zaatakowana przez powracającą Mię Yim, a później cała ósemka miała brawl, gdzie Yim atakowała Ripley za pomocą kija do kendo, a Styles w ringu wykonał Styles Clash na Bálorze. W następnym tygodniu, ogłoszono pojedynek pomiędzy Stylesem a Bálorem na Survivor Series WarGames, z ich odpowiednimi członkami stajni w ich narożnikach.
Seth "Freakin" Rollins vs. Bobby Lashley vs. Austin Theory.
7 listopada na odcinku "Raw" Seth "Freakin" Rollins rzucił otwarte wyzwanie o United States Championship, na które odpowiedział Bobby Lashley, od którego Rollins kontrowersyjnie zdobył tytuł kilka tygodni wcześniej. Walka jednak nigdy się nie rozpoczęła, ponieważ Lashley zamiast tego zaatakował Rollinsa, zanim walka mogła się rozpocząć. Po pobiciu, Austin Theory wybiegł i wykorzystał swój kontrakt Money in the Bank na osłabionym Rollinsie; jednak Rollins zachował tytuł dzięki ingerencji Lashleya. W następnym tygodniu, Lashley powiedział, że będzie nadal celował w Rollinsa, dopóki nie odzyska mistrzostwa, a później tej nocy Theory zaatakował Rollinsa. 21 listopada ogłoszono, że Rollins będzie bronił United States Championship przeciwko Lashleyowi i Theory’emu w Triple Threat matchu na Survivor Series WarGames.
Gala.
Główne show.
Pay-per-view rozpoczęło się WarGames matchem kobiet, w którym Drużyna Belair (Bianca Belair, Alexa Bliss, Asuka, Mia Yim i Becky Lynch) zmierzyły się z Drużyną Damage CTRL (Bayley, Dakotę Kai i Iyo Sky, Nikki Cross i Rhea Ripley). Belair i Kai rozpoczęły walki. Ze względu na to, że Drużyna Bayley zdobyła przewagę na WarGames w poprzednim odcinku "Raw", Sky weszła jako następna. Sky i Kai następnie zdominowały Belair. Asuka weszła jako następna i patrzyły się na siebie ze Sky. Obie walczyły przez chwilę, a Asuka zdobyła przewagę nad Sky. Belair rzuciła Kai w stalową ścianę klatki, a Asuka wykonała na Sky Middle Dropkick. Cross weszła jako następna, jednak zamiast wejść do klatki, Cross wrzuciła do ringu sześć kijów do kendo i cztery pokrywy koszy na śmieci. Cross zaatakowała Belair pokrywą kosza na śmieci i wykonała Torando DDT na Belair oraz crossbody na Asuce. Bliss weszła jako następna. Kiedy Cross próbowała zaatakować Bliss pokrywą kosza na śmieci, Bliss zaatakowała Cross. Cross, która siedziała na szczycie klatki, wykonała Cross Body z klatki na pozostałe zawodniczki. Bayley weszła jako następna, wyjęła spod ringu dwie drabiny i stół i weszła do klatki. Kai, Sky i Bayley ustawiły następnie stół pomiędzy dwoma ringami i zaatakowały nim Belair. Jako następna weszła Yim, wzięła trzy kosze na śmieci i weszła na ring. Następnie Yim obaliła do ziemi Kai i Sky koszami na śmieci. Jako następna weszła Ripley, a potem Lynch. Po oficjalnym rozpoczęciu WarGames, Lynch wykonała Diving Lep Drop na Sky, która utknęła w koszu na śmieci. Ripley wykonała Riptide na Lynch, na nearfall. Asuka splunęła zieloną mgłą w twarz Ripley. Bayley wykonała Rose Plant na Lynch w metalową płytkę łączącą dwa ringi. Sky wykonała Moonsault z górnej części klatki na wszystkich. W końcówce, Belair wykonała K.O.D. na Bayley do klatki, gdy Lynch wykonała Double Diving Lep Drop na Kai i Sky przez stół i przypięła Kai, aby wygrać walkę dla Drużyny Belair.
W segmencie za kulisami, Jey Uso, który nigdy nie ufał ani nie lubił Samiego Zayna, rozmawiał z Romanem Reignsem na temat lojalności Zayna wobec The Bloodline, podczas gdy Jey nad głową Zayna rozmawiał z Kevinem Owensem na "SmackDown" poprzedniej nocy, a Owens mówił Zaynowi, żeby obrócił się przeciwko The Bloodline, a Zayn okłamał Jeya w sprawie spotkania. Reigns powiedział, że sobie z tym poradzi i kazał Paulowi Heymanowi zadzwonić do Zayna, aby się z nim spotkał.
W drugiej walce, AJ Styles (w towarzystwie The OC (Luke’a Gallowsa, Karla Andersona)) zmierzył się z Finnem Bálorem (w towarzystwie The Judgement Day (Damiana Priesta, Dominika Mysterio)). Czwórka przy ringu wdarła się w tłum i nie widziano jej przez resztę walki. Bálor próbował wykonać Styles Clash na Stylesie, ale nie powiodło się. Bálor spudłował wykonanie Coupe De Grâce i zranił się w nogę. Styles założył dźwignię Calf Crusher, ale Bálor chwycił głowę Stylesa i uderzył nią o matę. W końcowych momentach, Styles wykonał Phenomenal Forarm na Bálora, aby wygrać walkę.
Następnie, Ronda Rousey (w towarzystwie Shayny Baszler) broniła mistrzostwo kobiet SmackDown przeciwko Shotzi. Baszler kilka razy próbowała się zaangażować w walkę, ale bezskutecznie. Shotzi wykonała Crossbody na Rousey i Baszler na trybunach. Po powrocie na ring ,Rousey wykonała Piper's Pit na Shotzi, a następnie zmusiła ją do poddania się po założeniu dźwigni Armbar, aby zachować tytuł.
W innym segmencie za kulisami, Sami Zayn spotkał się z Romanem Reignsem, który zapytał, dlaczego Zayn okłamał Jeya Uso w sprawie rozmowy z Kevinem Owensem. Zayn powiedział, że jest lojalny wobec The Bloodline i że skłamał, aby Jey mógł skupić się na swoim pojedynku na "SmackDown" tamtej nocy. Reigns najwyraźniej zaakceptował fakt, że Zayn mówi prawdę.
W przedostatniej walce, Seth "Freakin" Rollins bronił mistrzostwo Stanów Zjednoczonych przeciwko Bobby’emu Lashleyowi i Austinowi Theory’emu w Triple Threat matchu. W kulminacyjnym momencie, Lashley założył jednocześnie dźwignię Hurt Lock na Rollinsie i Theorym, ale obaj uciekli. Lashley próbował użyć Spear, ale Theory przeskoczył Lashleya. Rollins użył powalonego Theory’ego, aby wykonać Curb Stomp na Lashleyu. Gdy Rollins próbował wykonać Falcon Arrow w Theorym, Lashley uderzył Rollinsa Spearem, po czym Theory upadł na Rollinsa przypinając go, aby zdobyć tytuł po raz drugi.
Walka wieczoru.
Walką wieczoru był męski WarGames match, w którym The Bloodline (Roman Reigns, The Usos (Jey Uso i Jimmy Uso), Solo Sikoa i Sami Zayn) (w towarzystwie Paula Heymana) zmierzyli się z Drużyną Brawling Brutes (Sheamus, Ridge Holland i Butch, Drew McIntyre i Kevin Owens). Butch i Jey rozpoczęli walki. Brutes mieli przewagę na WarGames, gdy Holland wszedł jako następny. Gdy Jimmy próbował wejść, Reigns zatrzymał go i wybrał Zayna, aby wszedł zamiast tego, aby sprawdzić jego lojalność wobec Bloodline. Pozostała część wejść to byli McIntyre, Jimmy, Owens, Sikoa, Sheamus i wreszcie Reigns. Wszyscy z The Brutes wykonało na The Bloodline 10 Beats of the Bodhran. Gdy Sheamus wykonał Brogue Kick, Reigns uderzył Shemausa Spearem, ale Butch przerwał przypięcie. Jey chybił wykonując na Butchu Superkicka i zamiast tego przypadkowo uderzył Zayna. Usos wykonali 1D z górnej liny na Butchu, ale Holland przerwał przypięcie. Reigns przebił Hollandem przez zastawiony w kącie stół za pomocą Speara. Sikoa umieścił McIntyre’a w stole po wykonaniu Uranage. W kulminacyjnym momencie, Owens uderzył Pop-Up Powerbomb i Stunner na Reignsie, ale Zayn powstrzymał sędziego przed policzeniem do trzech. Skonfliktowany Zayn następnie zadał Owensowi low blow, po czym wykonał Helluva Kick, po czym złapał Owensa i rzucił go na matę. Następnie Zayn pozwolił Jeyowi uderzyć Uso Splash na Owensie, aby wygrać walkę dla The Bloodline. Jey w końcu zaakceptował Zayna jako część The Bloodline, a zespół świętował, gdy Reigns wyglądał na zadowolonego z działań Zayna.
Wydarzenia po gali.
Raw.
Na najbliższym "Raw", Kevin Owens zkonfrontował się z The Bloodline (Solo Sikoa, Sami Zayn i The Usos (Jey Uso i Jimmy Uso)) i wyzwał Jeya na walkę na tym odcinku, a Jey zaakceptował wyzwanie. W walce, po prawie 22 minutach starcia, Owens pokonał Jeya. Na "Raw" w następnym tygodniu, Usosi początkowo mieli bronić niekwestionowanego mistrzostwa WWE Tag Team przeciwko Mattowi Riddle’owi i Eliasowi, ale The Bloodline zaatakowało Eliasa, nieumożliwiając mu uczestniczenie w walce, zamian po stronie Riddle’a zawalczył Kevin Owens, a walka zakończyła się zwycięstwem The Usos, ale po walce wybuchła bójka pomiędzy Riddle’em, Owensem i The Bloodline, która zakończyła się, gdy Owens uciekł od The Usos i Zayna. Jednak Sikoa zaatakował Riddle’a, co zakończyło się, gdy Sikoa umieścił krzesło wokół gardła Riddle’a przed wykonaniem Hip Smash z rozbiegu. W następnym tygodniu, Elias zmierzył się z Sikoą, gdzie w ponad 8 minut zwyciężył członek The Bloodline. W następnym tygodniu, Kevin Owens wraz z Sethem "Freakin" Rollinsem pokonali The Usos w starciu tag teamowym. Dwa tygodnie później, The Bloodline zmowu „rozpędzili piekło” w ringsidzie, a naprzeciwko nim wyszedł Kevin Owens i doszło do brawlu, który zakończył się ucieczką Bloodline z powodu interwencji niektórych wrestlerów brandu Raw, a za karę WWE Official Adam Pearce ogłosił, że The Bloodline zawalczą na tej tygodniówce. Na tej tygodniówce, Solo Sikoa zmierzył się z Eliasem w Music City Street Fightcie, który wygrał Sikoa, a pozostali członkowie Bloodline pokonali Owensa i The Street Profits (Montez Ford i Angelo Dawkins). W następnym tygodniu, The Bloodline zaatakowało Owensa po jego walce z Baronem Corbinem, a Pearce na zapleczu ogłosił, że Sikoa zmierzy się z Dolphem Zigglerem, a bracia Usos bedą bronili mistrzostwo Tag Team Raw z zwycięzcami Tag Team Turmoil matchu. Walkę Sikoa vs. Ziggler wygrał Sikoa w mniej niż 11 minut, a Tag Team Turmoil match wygrali członkowie The Judgment Day (Dominik Mysterio i Damian Priest (początkowo w walce walczył Finn Bálor, jednak w trakcie walki doznał kontuzji (kayfabe) i został zastąpiony przez Mysterio)), pokonując The O.C. (Luke Gallows i Karl Anderson), Cedrica Alexandera i Sheltona Benjamina, Alpha Academy (Chad Gable i Otis) oraz The Street Profits (Montez Ford i Angelo Dawkins). 23 stycznia na specjalnym odcinku Raw is XXX, doszło do sądu Samiego Zayna, który dzięki Jey’owi Uso został osądzony niewinnym i pozostał w The Bloodline, a następnie Zayn zastąpił Jimmy’ego Uso w walce z The Judgment Day, gdzie razem z Jey’em obronili mistrzostwo Tag Team Raw.
W następnym odcinku "Raw", Damage CTRL (Bayley, Dakota Kai i Iyo Sky) skonfrontowały się z Becky Lynch, a pomiędzy paniami wywiązał się brawl, który zakończył się rozdzieleniem tej czwórki od siebie. W następnym tygodniu, odbyły się dwa Triple Threat matche kwalifikujące do walki o miano pretendentki do mistrzostwa kobiet Raw, które jest w posiadaniu Bianci Belair. W pierwszym starciu, Bayley pokonała Asukę i Rheę Ripley, a po walce, Ripley zaatakowała Asukę, wykonując na niej swój finisher Riptide, a w drugiej walce wygrała Alexa Bliss pokonując Becky Lynch i Nikki Cross, po interwencji Dakoty Kai i Iyo Sky, które zaatakowały Lynch w trakcie walki. W następnym tygodniu, odbyła się walka o miano pretendentki do mistrzostwa kobiet Raw, gdzie Bliss pokonała Bayley, a po walce Belair chciała podać ręke Bliss, jednak ta chciała, aby się przytuliły, gdy to zrobiły, na TitanTronie pojawiło się logo Braya Wyatta i Alexa była w pozycji do wykonania Sister Abigail na Belair, jednak tego nie zrobiła. W następnym tygodniu, Bianca Belair i Alexa Bliss udzieliły wywiadu na zapleczu, gdzie na końcu segmentu, Bliss wzieła wazon z kwiatami i uderzyła nim Belair w tył głowy. Dwa tygodnie później, poszło do walki, gdzie Bliss była rozpraszana przez zamaskowane osoby i logo Wyatta które pojawiło się na TitanTronie, po czym Bliss zaatakowała sędziego, co doprowadziło do wygranej Belair przez dyskwalifikację i obrony tytułu, a następnie zaatakowała Belair, na końcu wykonując dwa DDT na stalowe schody. W następnym tygodniu, Bliss w swoim promo wyjaśniała, co się stało w zeszłym tygodniu, po czym przerwał jej Uncle Howdy filmikiem na TitanTronie i wejściem na arenę, gdzie Bliss wyglądała na rozzłoszczoną. W następnym tygodniu, Bliss zaczęła wspominać o Royal Rumble, a Belair jej przerwała, mówiąc, czy naprawde chce walczyć w Royal Rumble matchu i zapytała, czy bardziej nie chce walczyć o mistrzostwo kobiet Raw i Bliss zaakceptowała wyzwanie Belair na walkę o tytuł na Royal Rumble.
Także na "Raw", członkini The Judgment Day Rhea Ripley walczyła z członkinią The O.C. Mią Yim, a walka zakończyła się bez rezultatu po interwencji obu stajni, a po tym obie stajnie zmierzyły się ze sobą w Eight-person Mixed Tag Team matchu, z którego zwycięsko wyszli Judgment Day.
Także na najbliższym "Raw", mistrz Stanów Zjednoczonych Austin Theory wygłaszał promo, w trakcie którego przerwał mu Seth "Freakin" Rollins, który pogratulował Theory’emu zdobycia tytułu i wyzwał go na rewanż o tytuł, ale Theory odmówił, twierdząc, że będzie walczył w swoim czasie. W następnym tygodniu, Bobby Lashley skonfrontował się z Rollinsem, a pomiędzy nimi wywiązał się brawl, który zakończył się wykonianiem przez Lashleya Speara na Peteyu Williamsie. Na tym samym odcinku, Theory bronił mistrzostwa U.S. przeciwko Mustafie Alim, a walka zakończyła się zwycięstwem mistrza przez dyskwalifikację, po tym jak Theory’ego zaatakował Dolph Ziggler. W następnym tygodniu, Rollins zmierzył się z Lashleyem o miano pretendenta do mistrzowstwa Stanów Zjednoczonych, gdzie walkę wygrał Rollins, a po walce Lashley był wściekły na sędziego, że nie liczył przypięcia odrazu i rzucił go w narożnik, a po tym przyszedł drugi sędzia, któremu Lashley uderzył z łokcia, po czym przyszedł WWE Official Adam Pearce, którego Lashley odepchnął, po czym Pearce zwolnił Lashleya (kayfabe). Następnego dnia Pearce na swoim Twitterze wydał oświadczenie, w którym powiedział, ze Lashley nie jest zwolniony. Dwa tygodnie później, poszło do walki, którą wygrał Theory broniąc tytuł, miąc przewage, że Rollins w trakcie walki doznał kontuzji (kayfabe). W następnym tygodniu, Theory wygłosił promo, a po czym przerwał mu Rollins, gdzie obaj ogłosili, że będą członkami Royal Rumble matchu na Royal Rumble, a następnie powrócił Lashley i zaatakował tą dwójkę, także ogłaszając członkostwo w Royal Rumble matchu. 23 stycznia specjalnym odcinku Raw is XXX, Theory obronił mistrzostwo Stanów Zjednoczonych przeciwko Lashley’owi w No Disqualification matchu po interwencji powracającego Brocka Lesnara, który wykonał "F5" na Lashleyu, a następnie kolejne "F5" na Theorym który wylądował na Lashleyu pozwalając odliczyć pin.
SmackDown.
Na najbliższym "SmackDown", tym razem promo The Bloodline przerwali The Brawling Brutes (Sheamus, Ridge Holland i Butch), a Sheamus zmierzył się z Zaynem i dzięki Jey’owi który wykonał Superkick na Sheamusie, Zayn wygrał starcie. Na "SmackDown" w następnym tygodniu, The Usos znowu w tym tygodniu obronili niekwestionowane mistrzostwo WWE Tag Team, tym razem przeciwko Sheamusowi i Butchowi (początkowo zamiast Butcha miał walczyć Drew McIntyre, ale doznał pekniętego bębenka usznego (wraz z Romanem Reignsem) i nie był zdolny do walki). W następnym tygodniu, The Bloodline w całym składzie pojawiło się i Roman Reigns powiedział, że mają problem z Kevinem Owensem i powiedział, że ma rozwiązanie tego problemu i ogłosił, że za dwa tygodnie obędzie się Tag Team match pomiędzy nim i Zaynem, a Owensem i jego partnerem, po czym na TitanTronie pojawił się John Cena, który od 2002 roku stoczył chociaż jedną walkę w WWE i powiedział, że będzie partnerem Tag Teamowym Owensa. W następnym tygodniu, The Usos bronili niekwestionowane mistrzostwo WWE Tag Team przeciwko Hit Row (Ashante "Thee" Adonis i Top Dolla), gdzie po lekko mniej niż 10 minutach wygrali Usosi, broniąc swoje tytuły. W następnym tygodniu, odbyła się walka Sheamusa z Solo Sikoą, gdzie walkę po 11 minutach wygrał członek The Bloodline. W walce wieczoru tej samej tygodniówki, Kevin Owens i John Cena pokonali Romana Reignsa i Samiego Zayna. W następnym tygodniu na odcinku "SmackDown", Owens wyzwał Reignsa na walkę o niekwestionowane mistrzostwo WWE Universal na Royal Rumble, a Reigns zaakceptował wyzwanie, a na tej samej tygodniówce The Usos obronili niekwestionowane mistrzostwo WWE Tag Team przeciwko McIntyre’owi i Sheamusowi.
W następnym odcinku "SmackDown", odbył się finał turnieju Smackdown World Cup, którego zwycięzcą został Ricochet, pokonując w finale Santosa Escobara, zdobywając tym samym walkę o mistrzostwo Interkontynentalne przeciwko Guntherowi. W następnym tygodniu, doszło do podpisania kontraktu na walkę, a po tym odbył się Six-man Tag Team match, gdzie po stronie pretendenta staneli The New Day (Kofi Kingston i Xavier Woods), a po stronie mistrza, pozostali członkowie Imperium (Ludwig Kaiser i Giovanni Vinci), a walka zakończyła się zwycięstwem New Day i Ricocheta. W następnym tygodniu, odbyła sie walka o mistrzostwo Interkontynentalne pomiędzy Guntherem a Ricochetem, która wygrał mistrz, broniąc swój tytuł. W następnym tygodniu, odbył się świąteczny Miracle on 34th Street Fight pomiędzy Braunem Strowmanem i Ricochetem, a Imperium (Ludwig Kaiser i Giovanni Vinci), gdzie walkę wygrali face’owie. W następnym tygodniu, Braun Strowman przerwał Imperium w im promie i powiedział, że Gunther nie pokonał go i zażądał walki o mistrzostwo Interkontynentalne, a nastepnie wywiązał się brawl, który zakończył się interwencją Ricocheta i rozdzieleniem, a walka o tytuł została ogłoszona, że odbędzie się za dwa tygodnie. W walce która odbyła się 13 stycznia, po 18 minutach wygrał Gunther pokonując Strowmana.
Także na "SmackDown", odbywa się walka Shayny Baszler z Emmą, gdzie szybko wygrała Baszler. Po walvce, Emmie pomogła Shotzi oraz Raquel Rodriguez, zmuszając Baszler do odwrotu. W następnym tygodniu, Ronda Rousey i Shayna Baszler zaatakowały Shotzi na parkingu, kontuzjując jej ręke. Później na tym samym odcinku, Liv Morgan i Tegan Nox pokonały Rousey i Baszler, po odwróceniu uwagi przez Raquel Rodriguez. W następnym tygodniu, Raquel Rodriguez na zapleczu podczas udzielania wywiadu, została zaatakowała przez Rousey i Baszler. W następnym tygodniu, odbył się Gauntlet match, którego zwyciężczyni zdobędzie walkę o mistrzostwo kobiet SmackDown przeciwko Rondzie Rousey w następnym tygodniu. Gauntlet match wygrała Raquel Rodriguez, pokonując Emmę, Liv Morgan, Shaynę Baszler, Sonyę Deville, Tegan Nox i Xię Li. W następnym tygodniu, odbyła się walka Ronda Rousey kontra Raquel Rodriguez o mistrzostwo kobiet SmackDown, gdzie walkę wygrała Rousey, a po walce na walkę o tytuł wyzwała ją powracająca Charlotte Flair i Flair szybko pokonała Rousey, zdobywając tytuł po raz siódmy. W następnym tygodniu, Charlotte Flair broniła tytułu przeciwko Sonyi Deville, gdzie po mniej niż 9 minutach wygrała Flair. W następnym tygodniu, Sonya Deville zażadała od Adama Pearce’a walki o mistrzostwo kobiet SmackDown, jednak Pearce odmówił, a nasepnie na zapleczu doszło do bójki pomiędzy Flair a Deville. W następnym tygodniu, Deville przerwała promo Flair, a po wyjściu Pearce’a na arenę Deville uderzyła Flair i uciekła z ringu. W następnym tygodniu, w segmencie na zapleczu, Flair postanowiła dać Devilee walkę o mistrzostwo kobiet SmackDown, a Pearce ogłosił, że walka odbędzie się w następnym tygodniu.
Także na najbliższym "SmackDown", Damage CTRL (Bayley, Dakota Kai i Iyo Sky) dały promo, aby odnieść się do ich przegranej z Team Belair, gdzie z nimi zkonfrontowała się Liv Morgan, a w trakcie brawlu, Morgan pomogła powracająca Tegan Nox (w swoim pierwszym występie od czasu zwolnienia z WWE w listopadzie 2021), zmuszając Damage CTRL do odwrotu. Dwa tygodnie później, odbyła się walka o mistrzostwo kobiet Tag Team WWE pomiędzy Damage CTRL (Dakota Kai i Iyo Sky) a Liv Morgan i Tegan Nox, gdzie walkę wygrały mistrzynie.

</doc>
<doc id="5368767" url="https://pl.wikipedia.org/wiki?curid=5368767" title="Jean Marcel Fabre">
Jean Marcel Fabre

Jean Marcel Fabre (ur. 13 grudnia 1904 w Murat-sur-Vèbre, zm. 21 sierpnia 1975 tamże) – francuski historyk literatury i polonista.
Życiorys.
Urodził się 13 grudnia 1904 r. w Murat-sur-Vèbre koło Tuluzy. Egzamin maturalny zdał w Tuluzie, po czym ukończył studia w paryskiej Ecole Normale Supérieure, zakończone egzaminem (agrégation), uprawniającym do nauczania w szkolnictwie średnim i wyższym. W latach 1927–1928 odbywał w stopniu podporucznika służbę w 15 Pułku Piechoty, stacjonującym w Albi. Od października 1928 r. przebywał w Warszawie, pracując jako wykładowca filologii, a potem literatury francuskiej w Instytucie Francuskim. Od 1936 r. był tytularnym profesorem Uniwersytetu Warszawskiego, a od 1937 r. wicedyrektorem Instytutu Francuskiego. W tym okresie zaczął uczyć się polskiego; opublikował nieliczne artykuły, ale jednocześnie zebrał bardzo obszerne materiały do dalszych prac.
We wrześniu 1939 r. został zmobilizowany i przydzielony do francuskiej misji wojskowej w Polsce i wraz z nią ewakuowany 17 września do Rumunii. Zdemobilizowany w lipcu 1940 r., od października pracował równocześnie w charakterze nauczyciela liceum w Lyonie i wykładowcy na tamtejszym Uniwersytecie. W latach 1942–1952 był profesorem uniwersytetu w Strasburgu, który w okresie wojny mieścił się w Clermont-Ferrand, przy czym od marca 1945 r. pracował na stanowisku docenta literatury francuskiej XVII—XVIII wieku. W tym okresie prowadził docenione potem badania nad pracami autorów francuskich (m.in. Rousseau, Marmontel, Diderot, Chénier, Beaumarchais). Po wojnie dzięki znajomym Polakom odzyskał większą część swoich materiałów zebranych przed wojną w Polsce, a po Październiku zaczął przyjeżdżać do Polski z odczytami i na konferencje.
W 1950 r. obronił doktorat na Sorbonie, którego tematem była działalność kulturalna Stanisława Augusta Poniatowskiego. Następnie od 1952 do 1969 r. był profesorem Sorbony. Był także honorowym przewodniczącym towarzystwa współpracy kulturalnej z Polską, a od 1959 r. członkiem Polskiej Akademii Nauk. W 1968 r. odszedł na emeryturę uniwersytecką, nadal jednak kontynuując prace badawcze i biorąc udział w pracach towarzystw naukowych.
Autor 120 publikacji, w tym prac "Stanislas-Auguste Poniatowski et l’Europe des Lumières" (1952), "Lumières et romantisme: energie et nostalgie de Rousseau à Mickiewicz" (1963) i "Od Oświecenia do romantyzmu. Studia i szkice z literatury polskiej" (1995). Książka Fabre’a o Stanisławie Auguście była pozytywnie, a nawet entuzjastycznie recenzowana przez polskie środowiska emigracyjne, które chwaliły ogrom nakładu pracy, obiektywizm, zrozumienie dla polskiego kontekstu kulturowego oraz brak poważnych błędów, natomiast w stalinowskiej Polsce pracę skrytykowano jako wytwór "nauki burżuazyjnej", choć jednocześnie uznano ją za nieodzowne źródło do pracy historyków XVIII w. Część z emigracyjnych recenzji po Październiku doczekała się przedruku w Polsce. Oprócz prac poświęconych Stanisławowi Augustowi, Fabre publikował prace dotyczące Adama Mickiewicza, Stanisława Wyspiańskiego, Juliusza Słowackiego i Jana Potockiego.
Zmarł 21 sierpnia 1975 r. w Murat-sur-Vèbre; został zaatakowany przez rój pszczół podczas wyprawy na ryby.

</doc>
<doc id="5368771" url="https://pl.wikipedia.org/wiki?curid=5368771" title="Lisa Su">
Lisa Su

Lisa Su (ur. 7 listopada 1969) – tajwańsko-amerykańska biznesmenka i inżynier elektryk, która jest prezesem, dyrektorem generalnym i przewodniczącą Advanced Micro Devices (AMD). Na początku swojej kariery Su pracowała w Texas Instruments, IBM i Freescale Semiconductor na stanowiskach inżynierskich i kierowniczych. Jest znana ze swojej pracy nad rozwojem technologii produkcji półprzewodników typu „krzem na izolatorze” i bardziej wydajnych chipów półprzewodnikowych w czasie, gdy była wiceprezesem Centrum Badań i Rozwoju Półprzewodników IBM.
Su została mianowana prezesem i dyrektorem generalnym AMD w październiku 2014 roku, po dołączeniu do firmy w 2012 roku i pełnieniu takich funkcji, jak starszy wiceprezes globalnych jednostek biznesowych AMD i dyrektor operacyjny. Obecnie zasiada w zarządach Cisco Systems, Global Semiconductor Alliance i U.S. Semiconductor Industry Association, i jest członkiem Instytutu Inżynierów Elektryków i Elektroników (IEEE). Uznana wieloma nagrodami i wyróżnieniami, została nazwana Executive of the Year przez EE Times w 2014 roku i jednym z World’s Greatest Leaders w 2017 roku przez Fortune. Została pierwszą kobietą, która otrzymała IEEE Robert Noyce Medal w 2021 roku.
Wczesne życie i edukacja.
Lisa Tzwu-Fang Su urodziła się w listopadzie1969 roku w Tainan na Tajwanie. Urodziła się w tajwańskiej rodzinie mówiącej językiem Hokkien. Wyemigrowała do Stanów Zjednoczonych w wieku 3 lat wraz z rodzicami Su Chun-hwai (蘇春槐) i Sandy Lo (羅淑雅). Zarówno ona, jak i jej brat byli zachęcani do studiowania matematyki i nauk ścisłych jako dzieci. Kiedy miała siedem lat, jej ojciec – emerytowany statystyk – zaczął ją przepytywać z tabliczki mnożenia. Jej matka, księgowa, która później została przedsiębiorcą, zapoznała ją z koncepcjami biznesowymi. W młodym wieku Su aspirowała do bycia inżynierem, wyjaśniając „miałam po prostu wielką ciekawość, jak rzeczy działają”. W wieku 10 lat zaczęła rozbierać, a następnie naprawiać zdalnie sterowane samochody brata, a w gimnazjum posiadała swój pierwszy komputer, Apple II. Uczęszczała do Bronx High School of Science w Nowym Jorku, kończąc ją w 1986 r.
Jesienią 1986 roku Su zaczęła uczęszczać do Massachusetts Institute of Technology (MIT), zamierzając studiować elektrotechnikę lub informatykę. Zdecydowała się na inżynierię elektryczną, wspominając, że wydawała się najtrudniejszym kierunkiem. Podczas pierwszego roku pracowała jako asystentka badawcza „produkując testowe płytki krzemowe dla studentów” w ramach programu Undergraduate Research Opportunities Program (UROP). Ten projekt, jak również jej letnia praca w Analog Devices, podsyciły jej zainteresowanie półprzewodnikami. Pozostała skupiona na tym temacie przez resztę swojej edukacji, spędzając większość czasu w laboratoriach projektując i dostosowując produkty. Po zdobyciu tytułu licencjata z inżynierii elektrycznej, uzyskała tytuł magistra na MIT w 1991 roku. W latach 1990–1994studiowała nad doktoratem pod kierunkiem Dimitri Antoniadisa z MIT. MIT Technology Review donosi, że jako doktorantka, Su była „jednym z pierwszych badaczy, którzy przyjrzeli się technologii „krzem na izolatorze” (SOI), niesprawdzonej wówczas technice zwiększania wydajności tranzystorów poprzez budowanie ich na warstwach materiału izolacyjnego”. Ukończyła studia doktoranckie z inżynierii elektrycznej na MIT w 1994 r. Jej praca doktorska nosiła tytuł Extreme-submicrometer silicon-on-insulator (SOI) MOSFETs.
Kariera.
1994-1999: Texas Instruments i IBM R&amp;D.
W czerwcu 1994 r. Su została członkiem personelu technicznego Texas Instruments, pracując w Centrum Procesów i Urządzeń Półprzewodnikowych (SPDC) do lutego 1995 r. W tym samym miesiącu IBM zatrudnił Su jako pracownika naukowego specjalizującego się w fizyce urządzeń, a ona sama została mianowana wiceprezesem Centrum Badań i Rozwoju Półprzewodników IBM. W czasie pracy w IBM, Su odegrała „krytyczną rolę” w opracowaniu „przepisu”, aby połączenia miedziane działały z chipami półprzewodnikowymi zamiast aluminiowych, „rozwiązując problem zapobiegania zanieczyszczeniu urządzeń przez zanieczyszczenia miedziane podczas produkcji”. Pracując z różnymi zespołami projektowymi IBM nad szczegółami urządzenia, Su wyjaśnił, że „moją specjalnością nie była miedź, ale migrowałem tam, gdzie były problemy”. Technologia miedziana została wprowadzona na rynek w 1998 roku, co zaowocowało nowymi standardami branżowymi i chipami, które były do 20% szybsze niż wersje konwencjonalne.
2000-2007: Dział IBM Emerging Products.
W 2000 roku Su otrzymała roczne zadanie jako asystentka techniczna Lou Gerstnera, dyrektora generalnego IBM. Następnie przyjęła rolę dyrektora ds. projektów wschodzących, stwierdzając, że „w zasadzie byłam dyrektorem samej siebie – w grupie nie było nikogo innego”. Jako szefowa i założycielka działu produktów wschodzących IBM prowadziła firmę startową i wkrótce zatrudniła 10 pracowników, aby skupić się na biochipach oraz „półprzewodnikach o niskiej mocy i szerokopasmowych”. Ich pierwszym produktem był mikroprocesor, który poprawił żywotność baterii w telefonach i innych urządzeniach podręcznych. MIT Technology Review nazwał ją „Top Innovator Under 35" w 2001 roku, częściowo dzięki jej pracy z Emerging Products. Również poprzez ten dział reprezentowała IBM we współpracy z Sony i Toshibą w celu stworzenia chipów nowej generacji. Ken Kutaragi postawił przed współpracą zadanie „zwiększenia wydajności procesorów maszyn do gier o współczynnik 1000”, a zespół Su ostatecznie wpadł na pomysł dziewięcioprocesorowego układu, który później stał się mikroprocesorem Cell wykorzystywanym do zasilania urządzeń takich jak Sony PlayStation 3. Od 2006 roku nadal pełniła funkcję wiceprezesa centrum badań i rozwoju półprzewodników w IBM, pełniąc tę funkcję do maja 2007 roku.
2007-2011: Freescale Semiconductor.
Su dołączyła do Freescale Semiconductor w czerwcu 2007 roku jako chief technology officer (CTO), kierując badaniami i rozwojem firmy do sierpnia 2009 roku. Od września 2008 roku do grudnia 2011 roku pełniła funkcję starszego wiceprezesa i dyrektora generalnego grupy ds. sieci i multimediów Freescale, a także była odpowiedzialna za globalną strategię, marketing i inżynierię w zakresie komunikacji wbudowanej i procesorów aplikacyjnych firmy. Jako szefowa biznesu sieciowo-chipowego firmy, EE Times przypisał jej pomoc Freescale w uzyskaniu „jej domu w porządku”, przy czym spółka złożyła wniosek o IPO w 2011 r.
2012-2014: Nominacje w AMD.
Su została starszym wiceprezesem i dyrektorem generalnym w Advanced Micro Devices (AMD) w styczniu 2012 roku, nadzorując globalne jednostki biznesowe firmy oraz „end-to-end business execution” produktów AMD. W ciągu następnych dwóch lat „odegrała znaczącą rolę” w popychaniu firmy do dywersyfikacji poza rynkiem PC, w tym współpracując z Microsoftem i Sony w celu umieszczenia układów AMD w konsolach do gier Xbox One i PS4.
W dniu 8 października 2014 roku AMD ogłosiło nominację Su na prezesa i dyrektora generalnego, zastępując Rory’ego Reada. Su stwierdziła, że jej plan dla firmy obejmuje skupienie się na dokonywaniu „właściwych inwestycji technologicznych”, usprawnieniu linii produktów i kontynuowaniu dywersyfikacji, zapewniając również, że chce „uprościć” firmę i przyspieszyć rozwój nowych technologii. Wielu analityków pochwaliło nominację ze względu na referencje Su, zauważając, że AMD szukało wzrostu w obszarach produktowych, w których Su miała „bogate doświadczenie”.
2015-2016: Dywersyfikacja AMD.
Kiedy Su dołączyła do AMD w 2012 roku, około 10 procent sprzedaży pochodziło z produktów innych niż PC. Do lutego 2015 roku, mniej więcej 40 procent sprzedaży AMD pochodziło z rynków innych niż PC, takich jak konsole do gier wideo i urządzenia wbudowane. W maju 2015 roku Su i inni członkowie kierownictwa AMD przedstawili długoterminową strategię firmy, która ma się skupić na rozwoju wysokowydajnych technologii obliczeniowych i graficznych dla trzech obszarów wzrostu: rynków gier, centrów danych i „platform immersyjnych”.
W styczniu 2016 roku Su ogłosiła, że AMD pracuje nad nowymi układami opartymi na technologii FinFET, aby stworzyć nową linię mikroprocesorów, produktów, akcelerowanych jednostek obliczeniowych (APU), układów graficznych, oraz projektów układów semi-custom dla niewydanych konsol do gier wideo. Wartość akcji AMD gwałtownie wzrosła w lipcu 2016 roku, kiedy to AMD odnotowało silny wzrost przychodów. Fortune przypisał „imponującą” statystykę Su, stwierdzając, że „kontynuuje realizację planu powrotu ... kluczowe zyski w układach graficznych i konsolach do gier wideo zwiększyły wyniki, a także korzystną umowę o licencjonowanie projektów układów serwerowych w Chinach”.
Od 2017: Ryzen.
Po wstępnej premierze układów Zen w drugim kwartale 2017 roku, procentowy udział AMD w rynku procesorów podskoczył do prawie 11%. Procesory Ryzen otrzymały korzystne recenzje od różnych punktów informacyjnych, szczególnie podkreślając ich wysoką liczbę wątków przy cenach drastycznie niższych niż w przypadku procesorów Intela, zwłaszcza na rynku wysokowydajnych obliczeń z linią procesorów AMD Ryzen Threadripper dla stacji roboczych. Su jest pierwszą kobietą w historii, która znalazła się na szczycie corocznej ankiety The Associated Press dotyczącej wynagrodzeń dyrektorów generalnych: Jej pakiet wynagrodzeń w 2019 roku został wyceniony na 58,5 miliona dolarów.
W lutym 2022 roku Su została przewodniczącą AMD po sfinalizowaniu zgłoszonego przejęcia za 49 miliardów dolarów producenta układów FPGA i programowalnych układów na chipie, firmy Xilinx.
Życie osobiste.
Su i jej mąż Dan mieszkają w Austin w Teksasie. Su i współzałożyciel i CEO Nvidii Jen-Hsun Huang zostali opisani jako kuzyni lub siostrzenica i wujek; jednak odrzuciła te twierdzenia jako „nieprawdziwe”.

</doc>
<doc id="5368780" url="https://pl.wikipedia.org/wiki?curid=5368780" title="John Senior">
John Senior

John Senior (ur. 21 lutego 1923 w Nowym Jorku, zm. 8 kwietnia 1999 w Kansas) – amerykański pisarz katolicki, myśliciel, eseista, wykładowca literatury oraz języka łacińskiego. 
Życie i twórczość.
W młodości ateista o przekonaniach marksistowskich, później zwrócił się w stronę duchowości Dalekiego Wschodu. Jako wykładowca akademicki nawrócił się na katolicyzm pod wpływem lektury pism Tomasza z Akwinu podsuniętych mu przez hinduskiego mistrza duchowego, Anandę Coomaraswamy’ego. Pracował na Uniwersytecie Kansas, Uniwersytecie Cornella oraz Uniwersytecie Wyoming, pisząc stosunkowo mało i poświęcając się przeważnie działalności pedagogicznej. Uczył łaciny oraz historii literatury, komentując klasyczne dzieła kultury zachodniej.
W 1957 roku obronił rozprawę doktorską "The Way Down and Out", która traktowała o wątkach ezoterycznych w XIX i XX wiecznym symbolizmie.
W 1960 roku przystąpił do Kościoła katolickiego. W 1970 roku współtworzył Program Zintegrowanej Humanistyki.
Znany w Polsce za sprawą zbioru esejów, "Upadek i odbudowa kultury chrześcijańskiej" (Dębogóra 2021), która stanowi przekład dwóch głównych prac Seniora, "The Death of Christian Culture" (San Francisco 1978) oraz "The Restoration of Christian Culture" (San Francisco 1983).
Zmarł na raka w 1999 roku w Kansas.

</doc>
<doc id="5368782" url="https://pl.wikipedia.org/wiki?curid=5368782" title="Bronisław Pekosiński">
Bronisław Pekosiński

Bronisław Pekosiński (ur. 1 września 1939 w Zwierzyńcu, zm. 2 stycznia 2013 w Zamościu) – polski szachista, dziecko wojny.
Życiorys.
W 1943 został znaleziony poza ogrodzeniem obozu w Zwierzyńcu. Dzieckiem zaopiekowała się Wanda Cebrykow. Chłopiec, który został przerzucony przez ogrodzenie miał uraz kręgosłupa, i był nie w pełni sprawny do końca życia. Wanda Cebrykow wymyśliła nazwisko Pekosiński od Polskiego Komitetu Opieki Społecznej (PKOS), datę i miejsce urodzenia 1 września 1939 w Zwierzyńcu, oraz imię - na przypadające 1 września imieniny. Wychowywał się w domu dziecka w Zamościu w latach 1946-1960, ukończył zamojskie liceum ogólnokształcące.
W połowie lat pięćdziesiątych XX wieku grał w szachy i zwyciężał w turniejach, był mistrzem powiatu w latach 1969, 1972, 1974. W 1978 doznał wylewu, który wraz z kalectwem doprowadził go do upadku, a jego mieszkanie stało się pijacką meliną. Realizacja filmu "Przypadek Pekosińskiego" w 1993 pozwoliła mu na podniesienie się z ruiny.
Sytuacja Bronisława Pekosińskiego była przedstawiana jako symbol martyrologii Zamojszczyzny. Zmarł w Zamościu 2 stycznia 2013 i został pochowany na cmentarzu parafialnym.

</doc>
<doc id="5368786" url="https://pl.wikipedia.org/wiki?curid=5368786" title="Ciurea">
Ciurea



</doc>
<doc id="5368789" url="https://pl.wikipedia.org/wiki?curid=5368789" title="Horbacha">
Horbacha

Horbacha (, "Harbacha"; , "Gorbacha") – agromiasteczko na Białorusi, w obwodzie brzeskim, w rejonie janowskim, w sielsowiecie Horbacha.
Historia.
W XIX i w początkach XX w. położona była w Rosji, w guberni grodzieńskiej, w powiecie kobryńskim, w gminie Worocewicze.
W dwudziestoleciu międzywojennym leżała w Polsce, w województwie poleskim, w powiecie drohickim, do 18 kwietnia 1928 w gminie Worocewicze, następnie w gminie Osowce. W 1921 wieś liczyła 368 mieszkańców, zamieszkałych w 74 budynkach, w tym 248 tutejszych, 109 Polaków i 11 Białorusinów. 340 mieszkańców było wyznania prawosławnego, 27 mojżeszowego i 1 rzymskokatolickiego.
Po II wojnie światowej w granicach Związku Radzieckiego. Od 1991 w niepodległej Białorusi.

</doc>
<doc id="5368790" url="https://pl.wikipedia.org/wiki?curid=5368790" title="Ciurești">
Ciurești



</doc>
<doc id="5368791" url="https://pl.wikipedia.org/wiki?curid=5368791" title="Cordun">
Cordun



</doc>
<doc id="5368793" url="https://pl.wikipedia.org/wiki?curid=5368793" title="Cornățel">
Cornățel



</doc>
<doc id="5368798" url="https://pl.wikipedia.org/wiki?curid=5368798" title="Snitowo">
Snitowo

Snitowo (, "Snitawa"; , "Snitowo") – agromiasteczko na Białorusi, w obwodzie brzeskim, w rejonie janowskim, w sielsowiecie Horbacha.
Znajduje tu się przystanek kolejowy Snitowo, położony na linii Łuniniec – Żabinka.
Historia.
W XIX i w początkach XX w. położone było w Rosji, w guberni grodzieńskiej, w powiecie kobryńskim, w gminie Worocewicze. W XIX w pobliżu wsi powstała stacja kolejowa Snitowo.
W dwudziestoleciu międzywojennym leżało w Polsce, w województwie poleskim, w powiecie drohickim, do 18 kwietnia 1928 w gminie Worocewicze, następnie w gminie Janów. W 1921 wieś liczyła 611 mieszkańców, zamieszkałych w 144 budynkach, w tym 551 tutejszych, 34 Żydów i 26 Białorusinów. 577 mieszkańców było wyznania prawosławnego i 34 mojżeszowego. Stacja kolejowa Snitowo łącznie z kolonią Snitowo Nowe liczyły 28 mieszkańców, zamieszkałych w 3 budynkach, w tym 14 Żydów, 13 Polaków i 1 Białorusina. 14 mieszkańców było wyznania mojżeszowego, 8 rzymskokatolickiego i 6 prawosławnego.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5368802" url="https://pl.wikipedia.org/wiki?curid=5368802" title="Vladimir Prebilič">
Vladimir Prebilič

Vladimir Prebilič (ur. 21 maja 1974 w Lublanie) – słoweński historyk, samorządowiec i nauczyciel akademicki, burmistrz gminy Kočevje, kandydat w wyborach prezydenckich w 2022.
Życiorys.
Ukończył studia z historii i geografii na Uniwersytecie Lublańskim. W 2001 na wydziale nauk społecznych tej uczelni uzyskał magisterium, a w 2004 doktoryzował się z nauk o obronności. Został nauczycielem akademickim na stołecznym uniwersytecie, kierował na nim katedrą studiów, a także objął stanowisko profesorskie.
W latach 2002–2006 zasiadał w radzie gminy Kočevje, od 2003 pełnił funkcję zastępcy burmistrza. W latach 2006–2008 był osobistym doradcą Boruta Pahora, później do 2011 współpracował z administracją prezydenta Danila Türka. W 2010 po raz pierwszy wybrany na stanowisko burmistrza gminy Kočevje, w kolejnych wyborach z powodzeniem ubiegał się o reelekcję. Wszedł w skład organów kierowniczych słoweńskich organizacji samorządowych, został też przewodniczącym słoweńskiej delegacji do Kongresu Władz Lokalnych i Regionalnych Europy.
W wyborach prezydenckich w 2022 był niezależnym kandydatem na urząd prezydenta, uzyskał poparcie kilkudziesięciu słoweńskich burmistrzów. W pierwszej turze zajął czwarte miejsce wśród siedmiu pretendentów z wynikiem niespełna 11% głosów.

</doc>
<doc id="5368805" url="https://pl.wikipedia.org/wiki?curid=5368805" title="Venus Lacy">
Venus Lacy

Venus Milette Lacy, przedstawiana w prasie również pod nazwiskiem Lacey (ur. 9 lutego 1967 w Chattanoodze) – amerykańska koszykarka występująca na pozycji środkowej, reprezentantka kraju, mistrzyni olimpijska.
4 lutego 1997 miała wypadek samochodowy.
W swojej karierze występowała też w Grecji, Japonii oraz we Włoszech.

</doc>
<doc id="5368808" url="https://pl.wikipedia.org/wiki?curid=5368808" title="Bassraiders">
Bassraiders

Bassraiders (także Trackraiders) to niemiecki duet DJów i producentów muzycznych, którego członkami są Frank Raven (Frank Schubach) i Lars Böge (DJ Gollum). Duet jest najbardziej znany ze swoich utworów "Raveolution" i "Prepare to Qualify".
Historia.
Schubach i Böge poznali się na początku lat 00. i założyli zespół Bassraiders. Obaj podpisali kontrakt z Kontor Records i wydali swój pierwszy album w 2001 roku, zatytułowany "Prepare to Qualify". W tym samym roku wydali drugi album zatytułowany "Raveolution", który przyniósł im dużą popularność. W 2002 roku wydali remiks piosenki "It's Alright" East-17 pod pseudonimem Trackraiders. Remiks znalazł się na albumie remiksów "It's Alright", a później na albumie "Lifetimes".

</doc>
<doc id="5368813" url="https://pl.wikipedia.org/wiki?curid=5368813" title="Glinna (obwód brzeski)">
Glinna (obwód brzeski)

Glinna (, "Hlinna"; , "Glinno") – wieś na Białorusi, w obwodzie brzeskim, w rejonie janowskim, w sielsowiecie Horbacha, nad Kanałem Dniepr-Bug (Królewskim).
Historia.
W dwudziestoleciu międzywojennym wieś i folwark leżące w Polsce, w województwie poleskim, w powiecie drohickim, w gminie Odryżyn. W 1921 wieś liczyła 298 mieszkańców, zamieszkałych w 83 budynkach, w tym 295 Rusinów i 3 Polaków. 296 mieszkańców było wyznania prawosławnego i 2 rzymskokatolickiego. Folwark natomiast liczył 24 mieszkańców, zamieszkałych w 2 budynkach. Wszyscy oni byli Rusinami wyznania prawosławnego.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5368816" url="https://pl.wikipedia.org/wiki?curid=5368816" title="El Maracanazo">
El Maracanazo

El Maracanazo – określenie wydarzeń podczas meczu eliminacji do Mistrzostw Świata w Piłce Nożnej 1990 pomiędzy Brazylią a Chile. W trakcie meczu chilijski bramkarz Roberto Rojas udał, że został trafiony racą przez brazylijskich kibiców, podczas gdy w rzeczywistości nie miało to miejsca, a Rojas pociął się żyletką schowaną w rękawicy. W następstwie Rojas został dożywotnio zdyskwalifikowany, a reprezentacja Chile ukarana walkowerem i wykluczona z eliminacji do Mistrzostw Świata 1994.
Tło.
W eliminacjach strefy CONMEBOL do Mistrzostw Świata 1990 uczestniczyło dziewięć reprezentacji podzielonych na trzy grupy. W grupie trzeciej uczestniczyły reprezentacje Brazylii, Chile i Wenezueli. Chile pokonało Wenezuelę 3:1 i 5:0, natomiast Brazylia wygrała z Wenezuelą 4:0 i 6:0. W rozegranym w Santiago spotkaniu Chile z Brazylii padł remis 1:1. O awansie do mistrzostw decydowało więc ostatnie spotkanie grupy, 3 września 1989 roku w Rio de Janeiro. Z uwagi na korzystniejszy bilans bramkowy Brazylii do awansu na mistrzostwa świata wystarczał remis. Chile, chcąc awansować, musiało wygrać.
Mecz.
Mecz odbywał się na stadionie Maracanã i był obserwowany przez 140 000 widzów. Od początku przeważała reprezentacja Brazylii. Chile koncentrowało się na defensywie, a wyróżniającym się piłkarzem tej reprezentacji był bramkarz, Roberto Rojas. W 59. minucie po błędzie Rojasa Careca zdobył gola na 1:0 dla Brazylii; asystował Bebeto.
W 67. minucie 24-letnia Rosenery Mello do Nascimento rzuciła z trybun racę. Rojas upadł na murawę, a jego głowa zaczęła krwawić, po czym podbiegli do niego piłkarze z Chile i nerwowo zaczęli wzywać personel medyczny. Po interwencji medyków chilijscy piłkarze zeszli z boiska, a Patricio Yáñez wykonał nieprzyzwoity gest w kierunku trybun. Sędzia przerwał mecz, a Brazylii groził walkower.
Dochodzenie i następstwa.
Po śledztwie CONMEBOL wyszło na jaw, że Rojas symulował, nie będąc w rzeczywistości trafionym racą. Jako dowód posłużyły zdjęcia Ricardo Alfieriego wykazujące, że raca upadła około metr od Rojasa. Alfieri przekazał fotografie Paulo Teixeirze, który z kolei udostępnił je Ricardo Teixeirze, prezydentowi CBF. Ponadto wykazano, że obrażenia nie pochodziły od poparzenia racą. Rojas podczas dochodzenia przyznał się, że ukrył w rękawicy żyletkę. Leżąc na ziemi, wyjął on żyletkę i pociął sobie nią głowę. Miało to na celu przyznanie Chile walkowera bądź też powtórzenie meczu. Bramkarz utrzymywał, że o żyletce wiedzieli selekcjoner Orlando Aravena i lekarz Daniel Rodríguez.
Za swoje zachowanie Rojas został dożywotnio zdyskwalifikowany przez FIFA; w 2001 roku dyskwalifikacja została cofnięta. Dyskwalifikacjami ukarani zostali również Aravena, Rodríguez, prezes ANFP Sergio Stoppel oraz piłkarz Fernando Astengo. Za opuszczenie boiska przed zakończeniem meczu reprezentacja Chile została ukarana walkowerem i wykluczona z eliminacji do Mistrzostw Świata 1994.
Copa Teixeira.
W 1990 roku reprezentacje Chile i Brazylii rozegrały towarzyski turniej o nazwie Copa Teixeira. Turniej był reakcją na wydarzenia podczas El Maracanazo. W ramach Copa Teixeira rozegrano dwa spotkania. 17 października w Santiago padł bezbramkowy remis. W rozegranym 8 listopada rewanżu w Belém również obie reprezentacje zremisowały 0:0. W efekcie trofeum zostało podzielone między oba zespoły.

</doc>
<doc id="5368820" url="https://pl.wikipedia.org/wiki?curid=5368820" title="Marie Collonvillé">
Marie Collonvillé

Marie Collonvillé (ur. 23 listopada 1973 w Amiens) – francuska lekkoatletka, wieloboistka, medalistka halowych mistrzostw świata, mistrzyni igrzysk śródziemnomorskich i frankofońskich, dwukrotna olimpijka. Z powodzeniem startowała wównież w skoku wzwyż.
Życiorys.
Zajęła 19. miejsce w siedmioboju na mistrzostwach Europy w 1994 w Helsinkach i 5. miejsce w tej konkurencji na uniwersjadzie w 1995 w Fukuoce. Na halowych mistrzostwach świata w 1997 w Paryżu zajęła 8. miejsce w pięcioboju.
Zdobyła brązowy medal w siedmioboju na igrzyskach śródziemnomorskich w 1997 w Bari. Zajęła 12. miejsce w tej konkurencji na mistrzostwach świata w 1997 w Atenach. Zdobyła brązowe medale 
w skoku wzwyż i w siedmioboju na uniwersjadzie w 1997 w Katanii. Zajęła 5. miejsce w pięcioboju na halowych mistrzostwach Europy w 1998 w Walencji.
Zwyciężyła w siedmioboju w pucharze Europy w wielobojach w 1998 w Tallinnie. Zajęła w tej konkurencji 8. miejsce na mistrzostwach Europy w 1998 w Budapeszcie i 9. miejsce na mistrzostwach świata w 1999 w Sewilli. Nie ukończyła pięcioboju na halowych mistrzostwach Europy w 2000 w Gandawie. Zwyciężyła w siedmioboju na igrzyskach frankofońskich w 2001 w Ottawie. Zajęła 11. miejsce w tej konkurencji na mistrzostwach świata w 2001 w Edmonton.
Zdobyła brązowy medal w pięcioboju na halowych mistrzostwach świata w 2003 w Birmingham, przegrywając jedynie z Caroliną Klüft ze Szwecji i Natallą Sazanowicz z Białorusi. Zajęła 7. miejsce w siedmioboju na igrzyskach olimpijskich w 2004 w Atenach i 6. miejsce w pięcioboju na halowych mistrzostwach Europy w 2005 w Madrycie. Zwyciężyła w siedmioboju na igrzyskach śródziemnomorskich w 2005 w Almeríi, a na mistrzostwach świata w 2005 w Helsinkach 6. miejsce w tej konkurencji. Nie ukończyła siedmioboju na mistrzostwach Europy w 2006 w Göteborgu, zajęła w nim 9. miejsce na mistrzostwach świata w 2007 w Osace i 11. miejsce na igrzyskach olimpijskich w 2008 w Pekinie.
Była mistrzynią Francji w skoku wzwyż w 1997 oraz w siedmioboju w 1995, 1999, 2001 i 2002, a także brązową medalistką w skoku wzwyż w 1996, 2000, 2002, 2004, 2005 i 2008 oraz w siedmioboju w 1996. W hali była mistrzynią w skoku wzwyż w 1999, 2002 i 2009, w skoku w dal w 2008 oraz w pięcioboju w 1996, 1999, 2003, 2004 i 2006, a także brązową medalistką w skoku wzwyż w 2002 oraz w pięcioboju w 1994 i 1997.
25 i 26 września 2004 w Talence ustanowiła pierwszy oficjalny rekord świata w dziesięcioboju kobiet z rezultatem 8150 punktów. 14 marca 2003 w Birmingham ustanowiła halowy rekord Francji w pięcioboju z wynikiem 4644 pkt.
Rekordy życiowe.
Rekordy życiowe Collonvillé:

</doc>
<doc id="5368821" url="https://pl.wikipedia.org/wiki?curid=5368821" title="Żurawek">
Żurawek

Żurawek (, "Żurawok"; , "Żurawok") – wieś na Białorusi, w obwodzie brzeskim, w rejonie janowskim, w sielsowiecie Horbacha, nad Kanałem Dniepr-Bug (Królewskim).
Historia.
W XIX i w początkach XX w. wieś i folwark położone w Rosji, w guberni grodzieńskiej, w powiecie kobryńskim, w gminie Odryżyn. W 1895 folwark należał do Tołubiejewych.
W dwudziestoleciu międzywojennym leżał w Polsce, w województwie poleskim, w powiecie drohickim, w gminie Odryżyn. W 1921 wieś liczyła 191 mieszkańców, zamieszkałych w 84 budynkach. Wszyscy oni byli Białorusinami. 190 mieszkańców było wyznania prawosławnego i 1 rzymskokatolickiego.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5368823" url="https://pl.wikipedia.org/wiki?curid=5368823" title="Islamski Ruch Afganistanu">
Islamski Ruch Afganistanu

Islamski Ruch Afganistanu (pers. حرکت اسلامی افغانستان "Harakat-e Islami-ji Afghanistan") – afgańska fundamentalistyczna partia polityczna założona dnia 19 sierpnia 1978 roku przez Asifa Mohseniego, początkowo partia inspirowała się ideami Alego Szariatiego (szariatyzmem). Ugrupowanie zostało zarejestrowane dopiero w 2003 roku.
Historia.
Partia powstała dnia 19 sierpnia 1978; jej działacze walczyli przeciwko Związkowi Radzieckiemu podczas interwencji z 1979 roku. W tym czasie Islamski Ruch Afganistanu należał do Teherańskiej Ósemki, która była wspieraną przez Iran koalicję szyickich afgańskich partii politycznych.
W lutym 2005 roku Asif Mohseni zrezygnował z pełnienia funkcji przewodniczącego partii; jego następcą został Sajed Mohammad Ali Dżawid. W kwietniu tego roku partia dołączyła do krótkotrwale działającego Narodowego Frontu Porozumienia Afganistanu.
W latach 2012-2013 partia wydawała tygodniki "Fadżr Omid" i "Harakat".
W 2015 roku odbył się zjazd Islamskiego Ruchu Afganistanu, podczas którego wybrano Sultana Alego Mortezę Nikzada na szefa partyjnej Rady Wykonawczej.
Struktura organizacyjna.
Struktura organizacyjna Islamskiego Ruchu Afganistanu składa się z danych organów:

</doc>
<doc id="5368826" url="https://pl.wikipedia.org/wiki?curid=5368826" title="Costinești">
Costinești



</doc>
<doc id="5368828" url="https://pl.wikipedia.org/wiki?curid=5368828" title="Zniknięcia">
Zniknięcia

Zniknięcia, przekład francuskiej powieści La Disparition ("Zniknięcie") zawierającej ponad 300 stron, napisanej w 1969 przez Georges'a Pereca z całkowitym pominięciem litery "e".
Polskie wydanie "Zniknięć" ukazało się w 2022 roku nakładem Wydawnictwa Lokator w przekładzie René Koelblena i Stanisława Waszaka.

</doc>
<doc id="5368829" url="https://pl.wikipedia.org/wiki?curid=5368829" title="Touring Sciàdipersia">
Touring Sciàdipersia

Touring Sciàdipersia – samochód sportowy klasy wyższej wyprodukowany przez włoskie przedsiębiorstwo Carrozzeria Touring Superleggera w 2018 i 2019 roku.
Historia i opis modelu.
W marcu 2018 roku włoski producent nadwozi Carrozzeria Touring Superleggera przedstawił kolejny po coupé Berlinetta Lusso model własnej marki Touring, podobnie będący autorskim projektem stylistycznym opartym na technologii istniejącego już samochodu. Sportowo-luksusowe coupé powstało na bazie Maserati GranTurismo, dzieląc z nim płytę podłogową, układ napędowy, silnik i podzespoły techniczne.. Nazwa samochodu to zbitka włoskich słów "Scià di Persia" (Szach Persji), którymi nawiązano do historycznego projektu studia Maserati 5000 GT powstałego na zlecenie dawnego władcy Iranu Mohammada Rezy Pahlawiego.
Pod kątem stylistycznym Touring Sciàdipersia zyskała awangardowy projekt stylistyczny wyrózniający się podłużną, nisko opadającą linią maski, a także dużą ilością chromowanych listw zdobiących przednią i tylną część nadwozia. Pas przedni przyozdobiły nietypowe, nisko osadzone niewielkie reflektory o okrągłym kształcie. Początkowo samochód powstał wyłącznie jako coupé umożliwiające pomieszczenie 4 pasażerów w układzie 2+2, jednak po prośbach klientów rok po debiucie, w marcu 2019, przedstawiono także otwarty wariant typu kabriolet.
Do napędu samochodu wykorzystana została 454-konna jednostka typu V8 Maserati, która przenosi moc na tylną oś za pośrednictwem 6-biegowej automatycznej skrzyni biegów. Maksymalnym moment obrotowy wyniósł 520 Nm, z kolei 100 km/h samochód osiąga po 5 sekundach i rozpędza się maksymalnie do 288 km/h.
Sprzedaż.
Touring Sciàdipersia powstał w warunkach ręcznej produkcji, pierwotnie w ściśle ograniczonej serii ograniczonej do 10 egzemplarzy, z czego w pierwszej kolejności zainteresowani musieli dostarczyć do włoskiej manufaktury własny egzemplarz Maserati GranTurismo do konwersji. Ostatecznie, firma zbudowała jednak tylko jedno coupé, a serię kabrioletów określiła na 14 sztuk. Koszt wykonania pierwszej i jedynej sztuki z zamkniętym dachem ujawniony został dopiero w 2021 roku, kiedy to na amerykańskim portalu aukcyjnym wystawiono na sprzedaż jeden z egzemplarzy - Carrozzeria Touring Superleggera realizowało zlecenie za kwotę 760 620 euro.

</doc>
<doc id="5368835" url="https://pl.wikipedia.org/wiki?curid=5368835" title="NXT Deadline">
NXT Deadline

NXT Deadline (stylizowane jako DEADL1NE) – gala wrestlingu wyprodukowana przez federację WWE dla zawodników z brandu NXT. Odbyła się 10 grudnia 2022 w WWE Performance Center w Orlando w stanie Floryda. Emisja była przeprowadzana na żywo za pośrednictwem serwisu strumieniowego Peacock w Stanach Zjednoczonych i WWE Network na całym świecie oraz w systemie pay-per-view. Deadline zastąpiło NXT WarGames jako grudniowe wydarzenie brandu, ponieważ koncepcja WarGames została przeniesiona do głównego rosteru tegorocznej gali Survivor Series dla brandów Raw i SmackDown.
Na gali odbyło się pięć walk. W walce wieczoru, Bron Breakker pokonał Apollo Crewsa broniąc NXT Championship. W innych ważnych walkach, The New Day (Kofi Kingston i Xavier Woods) pokonali Pretty Deadly (Eltona Prince’a i Kita Wilsona) zdobywając NXT Tag Team Championship, zostając trzecimi WWE Tag Team Triple Crown Championami oraz rekordowo po raz dwunasty zostali mistrzami Tag Team w WWE, Grayson Waller wygrał męski Iron Survivor Challenge, zaś żeński Iron Survivor Challenge wygrała Roxanne Perez.
Produkcja i rywalizacje.
NXT Deadline oferowało walki profesjonalnego wrestlingu z udziałem wrestlerów należących do brandu NXT. Wyreżyserowane rywalizacje (storyline’y) były kreowane podczas cotygodniowych gal "NXT" i uzupełniający program transmisji strumieniowej online Level Up. Wrestlerzy są przedstawieni jako heele (negatywni, źli zawodnicy i najczęściej wrogowie publiki) i face’owie (pozytywni, dobrzy i najczęściej ulubieńcy publiki), którzy rywalizują pomiędzy sobą w seriach walk mających budować napięcie. Kulminacją rywalizacji jest walka wrestlerska lub ich seria.
Iron Survivor Challenge kobiet i mężczyzn.
15 listopada na odcinku "NXT", Shawn Michaels ogłosił dwie walki Iron Survivor Challenge na NXT Deadline, jeden dla mężczyzn, a drugi dla kobiet. Zasady walki są takie, że dwóch wrestlerów rozpoczyna walkę i co pięć minut wchodzi inny zawodnik, aż do obecności wszystkich pięciu uczestników. Po wejściu ostatniego wrestlera obowiązuje z góry ustalony limit czasu. Za każdym razem, gdy wrestler zdobędzie pinfall lub poddanie lub stanie się ofiarą dyskwalifikacji, zdobywa punkt, a wrestler, którego przypina, poddaje lub który zostaje zdyskwalifikowany, trafia do pudła karnego na 90 sekund. Zwycięzcą walki jest zapaśnik, który zdobędzie najwięcej punktów na koniec limitu czasu. Zwycięzcy zostaną pretendentami numer 1 do NXT Championship (dla mężczyzn) oraz NXT Women’s Championship (dla kobiet). 29 listopada na odcinku "NXT", Michaels ujawnił uczestników walk, którymi zostali, u mężczyzn: Carmelo Hayes, JD McDonagh, Grayson Waller i Joe Gacy, zaś u kobiet: Zoey Stark, Cora Jade, Roxanne Perez i Kiana James. W następnym tygodniu, Axiom zdobył piąte i ostatnie miejsce w walce mężczyzn, pokonując Vona Wagnera i Andre Chase’a w Triple Threat matchu, podczas gdy Indi Hartwell zdobyła piąte i ostatnie miejsce w walce kobiet, pokonując Wendy Choo i Fallon Henley, również w Triple Threat matchu.
Bron Breakker vs. Apollo Crews.
15 listopada na odcinku "NXT", Apollo Crews ostrzegł NXT Championa Brona Breakkera, że jego celem było zostanie mistrzem. Później, po walce Crewsa, Breakker pojawił się, by się z nim skonfrontować. W następnym tygodniu, ogłoszono, że Breakker będzie bronić swojego tytułu przeciwko Crewsowi na Deadline.
Pretty Deadly vs. The New Day.
6 grudnia na odcinku "NXT", NXT Tag Team Championi Pretty Deadly czytali świąteczną historię, kiedy przerwali im członkowie rosteru SmackDown, Xavier Woods i Kofi Kingston z The New Day, którzy zaatakowali duet i rzucili im wyzwanie o tytuły. Walka odbędezie się dla NXT Deadline.
Alba Fyre vs. Isla Dawn.
15 listopada na odcinku "NXT", Alba Fyre przegrała z NXT Women’s Championką Mandy Rose w Last Woman Standing matchu po interwencji Isli Dawn, która zadebiutowała w NXT. 6 grudnia na odcinku "NXT", po tym, jak Dawn z powodzeniem wygrała swoją walkę, Fyre ją zaatakowała. Później tej nocy, walka pomiędzy Dawn i Fyre została oficjalnie ogłoszona, że odbędzie się na Deadline.
Gala.
Dark matche.
Zanim wgala rozpoczęła się na żywo, odbyły się dwa dark matche, które później były transmitowane w odcinku "Level Up" z 16 grudnia. W pierwszej, Ivy Nile (z Tatum Paxley) pokonała Lash Legend, podczas gdy w drugiej Chase University (Duke Hudson i Andre Chase) (z Theą Hail) pokonali Javiera Bernala i Xyona Quinna.
Główne show.
Właściwa gala rozpoczęła się od Iron Survivor Challenge kobiet, w którym uczestniczyły Indi Hartwell, Cora Jade, Kiana James, Roxanne Perez i Zoey Stark. Perez i Stark były pierwszymi dwoma uczestniczkami. James weszła do walki jaklo trzecia. Stark wykonała K-360 na Perez, aby zdobyć pierwszy punkt. Jade dołączyła do walki jako czwarta. Perez próbowała wykonać Pop Rocks na James, ale Jade odrzuciła Perez na bok i wykonała Superkick na James, aby zdobyć punkt. Hartwell wszedła do walki jako ostatnia i przypięła Pereza po big bootcie, aby zdobyć punkt. Perez przypięła Stark roll-upem i zdobyła punkt. Perez wykonała Pop Rocks na Jade, aby objąć prowadzenie. W końcówce Jade wykonała DDT na Perez, która wytoczyła się z ringu po upływie czasu. W rezultacie Perez wygrała walkę z dwoma punktami i został nazwana Iron Survivorki kobiet.
W drugiej walce, Alba Fyre zmierzyła się z Islą Dawn. W końcówce, Fyre wykonała Swanton Bomb, ale sędzia wykrztusił czarną mazią. Dawn wykorzystała przewagę, wpychając Fyre w odsłonięty narożnik, a następnie wykonała Eye of the Hurricane, aby wygrać walkę.
W trzeciej walce, Pretty Deadly (Kit Wilson i Elton Prince) bronili mistrzostwo Tag Team NXT przeciwko The New Day (Kofi Kingston i Xavier Woods). Podczas walki wszyscy czterej zawodnicy rzucali jedenym z tytułów w drugiego, udając, że zostali przez nich trafieni, w hołdzie dla Eddie Guerrero. W kulminacyjnym momencie, Wilson i Prince podjęli próbę wykonania Spilled Milk na Woodsie, ale Kingston wyciągnął Wilsona z ringu i wykonał Trouble in Paradise. Następnie Kingston i Woods wykonali Midnight Hour na Princie, aby po raz pierwszy zdobyć tytuły, co czyni ich trzecimi WWE Tag Team Triple Crown Championami. Oznaczało to również ich rekordowe dwunaste mistrzostwo tag team w WWE jako zespół i rekordowy pietnasty tytuł tag team w WWE dla Kingstona indywidualnie.
Przedostatnią walką był Iron Survivor Challenge mężczyzn, w którym udział wzięli Axiom, Joe Gacy, Carmelo Hayes, JD McDonagh i Grayson Waller. McDonagh, pierwszy uczestnik, zaatakował Axioma, drugiego uczestnika, podczas jego wejścia. Trzecim uczestnikiem był Hayes, który przypiął Axioma po tym, jak narzucił na niego McDonagha, zdobywając pierwszy punkt. Czwartym uczestnikiem był Waller, który wykonał Ace Crusher na Axiomie i McDonaghi, aby przypiąć ich obu i zdobyć dwa punkty. Axiom przypiął Wallera roll upem, aby zdobyć punkt, i wykonał Golden Ratio na McDonaghu, aby zdobyć kolejny. Ostatnim uczestnikiem był Gacy, który zmusił Axioma do poddania się dźwignią Rings of Saturn, aby zdobyć punkt, i przypiął Hayesa po wykonaniu Upside-Down World, aby zdobyć kolejny. Hayes zmusił Wallera do poddania się dźwignią crossface, aby zdobyć kolejny punkt. W końcowych momentach walki, Hayes wykonał diving leg drop na Axiomie, ale Waller wyciągnął Hayesa z ringu i przypiął samego Axioma, zdobywając trzeci punkt. Następnie Waller biegał po ringu aż do upływu czasu, wygrywając walki i otrzymując tytuł Iron Survivora mężczyzn.
Walka wieczoru.
W walce wieczoru, Bron Breakker bronił mistrzostwo NXT przeciwko Apollo Crewsowi. To była wyrównana walka. W pewnym momencie Crews wykonał swój własny Military Press Powerslam na Breakkerze dla nearfallu. W końcówce, Breakker wykonał Spear na Crewsie, aby zachować tytuł. Po walce pojawił się Grayson Waller i wykonał Ace Crusher na Breakkerze. Waller następnie trzymał tytuł nad Breakkerem, gdy gala się zakończyła.

</doc>
<doc id="5368839" url="https://pl.wikipedia.org/wiki?curid=5368839" title="Nexus (studio)">
Nexus (studio)

 – japońskie studio animacji z siedzibą w tokijskiej dzielnicy Suginami, założone w 2012 roku. 

</doc>
<doc id="5368841" url="https://pl.wikipedia.org/wiki?curid=5368841" title="Touring Superleggera Arese RH95">
Touring Superleggera Arese RH95

Touring Superleggera Arese RH95 – supersamochód klasy średniej wyprodukowany przez włoskie przedsiębiorstwo Carrozzeria Touring Superleggera w 2021 roku.
Historia i opis modelu.
W czerwcu 2021 włoskie studio projektowe i manufaktura Carrozzeria Touring Superleggera zaprezentowało kolejny model własnej marki, tym razem świętujący 95. rocznicę założenia firmy, co zawarto w nazwie - Touring Superleggera Arese RH95. Samochód powstał według autorskiego projektu stylistycznego nawiązującego do przedstawionego rok wcześniej Touring Superleggera Aero 3, podobnie jak on opierając się na konstrukcji Ferrari. Tym razem włoscy konstruktorzy za bazę obrali supersamochód Ferrari F8 Tributo, zapożyczając od niego podzespoły techniczne, płytę podłogową i układ kabiny pasażerskiej. Superleggera Arese RH95 zachowała uchylane do góry drzwi zachodzące na dach, a także aktywne elementy aerodynamiczne. Nadwozie wykonano z włókna węglowego dla zachowania optymalnego stosunku masy do sztywności.
Touring Superleggera Arese RH95 realizuje koncepcję stylistyczną "Streamlined Design", którą po raz pierwszy włoskie studio wdrożyło w 2013 roku przy okazji projektu Alfa Romeo Disco Volante. Samochód wyróżniły mniejsze niż w pierwowzorze Ferrari reflektory o agresywnym kształcie, a także charakterystyczny centralny wlot powietrza w kształcie trapezu. Pierwszy premierowy egzemplarz pokryty został charakterystycznym, zielonym lakierem z białymi pasami, z kolei kabinę pasażerską pokryto beżowo-brązową skórą. Obicie siedzeń wzbogacono tkaniną w kolorze szafranu. Już w momencie premiery zapowiedziano, że druga i trzecia sztuka pomalowana zostanie kontrastowo: kolejno na czerwono-biało i niebiesko-pomarańczowo.
Do napędu Arese RH95 wykorzystano oryginalną jednostkę napędową Ferrari typu V8 umieszczoną centralnie, która rozwinęła moc 670 KM i 760 Nm maksymalnego momentu obrotowego przy 3,9 litra pojemności. Silnik przenosi moc na tylną oś za pomocą 7-stopniowej dwusprzęgłowej automatycznej skrzyni biegów, pozwalając na rozwinięcie 100 km/h w 3 sekundy i rozpędzenie się maksymalnie do 330 km/h.
Sprzedaż.
Podobnie jak inne konstrukcje włoskiej manufaktury Carrozzeria Touring Superleggera, Arese RH95 powstało w ściśle limitowanej serii budowanej na specjalne zamówienie klientów. Pula produkcyjna ograniczona została do 18 sztuk, z czego pierwszy samochód dostarczony został do pierwszego nabywcy już miesiąc po premierze, w lipcu 2021. Samochód objęty jest dwuletnią gwarancją bez określonego limitu przebiegu, z kolei dostępność części wyprodukowanych lub zmodyfikowanych przez Touring jest gwarantowana dożywotnio.

</doc>
<doc id="5368845" url="https://pl.wikipedia.org/wiki?curid=5368845" title="Pergagrapta bella">
Pergagrapta bella

Pergagrapta bella – gatunek błonkówki z rodziny Pergidae, gatunek typowy rodzaju "Pergagrapta".
Taksonomia.
Gatunek ten został opisany w 1841 roku przez E. Newmana pod nazwą "Perga bella". Jako miejsce typowe podał on południowoaustralijskie miasto Adelaide; holotyp, nieznanej płci, zaginął. W następnych latach był on opisywany pod nazwami "Perga foersteri" Westwood, 1880 (miej. typ. Australia, syntypem była samica), "Perga divaricata" Kirby, 1839 (miej. typ. Melbourne, syntypami były samiec i samica), "Perga rubripes" Rohwer, 1910 (miej. typ. Tasmania, holotypem była samica) i "Perga montana" Forsius, 1935 (miej. typ. Wentworth, holotypem był samiec). Dwie pierwsze nazwy zsynonimizował Morice w 1919, zaś dwie pozostałe R. Benson w 1939. W tym samym roku Benson przeniósł ten gatunek do rodzaju "Pergagrapta" oraz opisał go pod jeszcze trzema nazwami: "Pergagrapta nigra", "Pergagrapta rohweri" i "Pergagrapta rossi". Zsynonimizował on te nazwy w roku 1958.
Zasięg występowania.
Australia, występuje w stanach Australia Południowa, Nowa Południowa Walia, Wiktoria, oraz na Tasmanii.
Biologia i ekologia.
Roślinami żywicielskimi są drzewa "Corymbia gummifera", "Eucalyptus amygdalina", "Eucalyptus pauciflora", "Eucalyptus piperita" i eukaliptus rózgowaty z rodziny mirtowatych.

</doc>
<doc id="5368847" url="https://pl.wikipedia.org/wiki?curid=5368847" title="Na wypadek nieszczęścia">
Na wypadek nieszczęścia

Na wypadek nieszczęścia (fr. "En cas de malheur", wł. "La ragazza del peccato") – francusko-włoski dramat kryminalny z 1958 roku w reżyserii Claude'a Autant-Lary. Adaptacja powieści Georgesa Simenona pod tym samym tytułem. 
Fabuła.
Tragiczna historia związku pospolitej złodziejki (Yvette) i uznanego paryskiego adwokata (André). Postarzały mężczyzna, zafascynowany młodą i piękną dziewczyną, pomaga jej za pomocą podstawionego świadka uniknąć wyroku za napad z użyciem niebezpiecznego narzędzia. W zamian Yvette oferuje mu siebie. Wbrew żonie, która wie o wszystkim, i palestrze, w której zostaje zawieszony, gdy jego niecny uczynek wychodzi na jaw, André romansuje z Yvette, obsypując ją prezentami i kupując drogi apartament z wynajętą służącą. Wiadomość, że Yvette jest z nim w ciąży uwzniośla go jeszcze bardziej. Dziewczyna nie rezygnuje jednak ze spotkań ze swoim byłym kochankiem, przystojnym studentem medycyny Mazettim. Ten, zazdrosny o nią, morduje dziewczynę podczas jednej ze schadzek w jego obskurnym pokoju. 
Obsada aktorska.
i inni.
O filmie.
Kolejny film Claude'a Autant-Lary, czołowego reżysera "Czwartej Republiki", powstał u szczytu jego kariery. Obok wcześniejszych obrazów jego autorstwa ("Diabeł wcielony" z 1947, "Zajmij się Amelią" z 1949, "Czerwona oberża" z 1951, "Czarny rynek w Paryżu" z 1956) "[stanowił] pamfletowe przesłanie, wymierzone przeciw tradycyjnym bogoojczyźnianym wartościom Francuzów, z kaligraficzną elegancją stylu".
W Europie film spodobał się zarówno krytykom, którzy uznali, że "po raz kolejny potęga [ówczesnego] kina francuskiego opiera się przede wszystkim na aktorstwie", jak i widzom, którzy tłumnie odwiedzali kina, głównie ze względu na Brigitte Bardot. Z diametralnie różnym odbiorem film spotkał się za oceanem. "The New York Times" uznał go za "film rozczarowujący o niezrozumiałej fabule". Chwalono aktorstwo Gabina i Feuillere, krytykując jednocześnie ich antagonistów w osobach Bardot i Interlenghiego. Część scen erotycznych z udziałem Bardot w wersji rozpowszechnianej na terenie USA zostało ocenzurowanych. 

</doc>
<doc id="5368851" url="https://pl.wikipedia.org/wiki?curid=5368851" title="Język cacahue">
Język cacahue



</doc>
<doc id="5368852" url="https://pl.wikipedia.org/wiki?curid=5368852" title="Język kaukaue">
Język kaukaue



</doc>
<doc id="5368854" url="https://pl.wikipedia.org/wiki?curid=5368854" title="Dariusz Wilk (duchowny)">
Dariusz Wilk (duchowny)

Dariusz Wilk (ur. 21 czerwca 1967 r. w Dukli) – polski ksiądz katolicki, pedagog, przełożony generalny Zgromadzenia Świętego Michała Archanioła i przewodniczący Konferencji Wyższych Przełożonych Zakonów Męskich.
Życiorys.
Pochodzi z miejscowości Wrocanka w powiecie krośnieńskim. Po zdaniu matury w Liceum Ogólnokształcącym w Miejscu Piastowym wstąpił do nowicjatu michalitów w Pawlikowicach. W 1987 złożył tam pierwszą profesję zakonną. W 1994 przyjął święcenia kapłańskie z rąk biskupa Jana Chrapka, kończąc dodatkowe studia na Wyższej Szkole Pedagogicznej w Rzeszowie.
Po święceniach pracował jako wychowawca w Niższym Seminarium Duchownym w Miejscu Piastowym, a następnie jako wikariusz w parafiach w Buschhoven i Bonn w Niemczech oraz jako katecheta w parafii w Stalowej Woli. Pracował też jako wychowawca w Domu Dziecka w Prałkowcach. W latach 2001–2016 był dyrektorem Katolickiego Liceum Ogólnokształcącego i Katolickiego Gimnazjum Zgromadzenia Świętego Michała Archanioła im. ks. Bronisława Markiewicza w Krośnie. Pełnił też szereg dodatkowych funkcji, w tym eksperta Ministerstwa Edukacji Narodowej i redaktora prowadzącego w Radio „Fara”, należącym do Archidiecezji Przemyskiej. Był także inicjatorem i organizatorem krośnieńskiego Orszaku Trzech Króli. 4 czerwca 2016 na XXVIII uroczystej sesji Rady Miasta Krosna otrzymał Nagrodę Prezydenta Miasta Krosna „Za Zasługi dla Krosna”. 
25 kwietnia 2016 na XXI Kapituły Generalnej Zgromadzenia Świętego Michała Archanioła został wybrany na urząd przełożonego generalnego. 2 maja 2022 ponownie na ten urząd wybrała go XXII Kapituła Generalna Zgromadzenia. 
17 października 2022, podczas 149. Zebrania Plenarnego Konferencji Wyższych Przełożonych Zakonów Męskich na Jasnej Górze, został wybrany nowym przełożonym owej Konferencji.

</doc>
<doc id="5368866" url="https://pl.wikipedia.org/wiki?curid=5368866" title="Carla McGhee">
Carla McGhee

Carla Renee McGhee (ur. 6 marca 1968 w Peorii) – amerykańska koszykarka występująca na pozycjach silnej skrzydłowej lub środkowej, reprezentantka kraju, mistrzyni olimpijska, po zakończeniu kariery zawodniczej trenerka koszykarska.
W 1986 zdobyła mistrzostwo stanu szkół średnich klasy AA stanu Illinois. Została też wtedy zaliczona do składu High School All-American.
Przez sześć lat grała profesjonalnie w ligach Niemiec, Francji, Turcji, Korei Południowej, Hiszpanii, Włoch i Grecji.
1 sierpnia 2006 objęła stanowisko dyrektora do spraw personelu w WNBA.

</doc>
<doc id="5368869" url="https://pl.wikipedia.org/wiki?curid=5368869" title="Funky Worm">
Funky Worm

Funky Worm – singel amerykańskiego zespołu Ohio Players z 1973 roku, który pojawił się na albumie "Pleasure". Utwór w 1973 uplasował się na pierwszej pozycji listy przebojów US "Billboard" Best Selling Soul Singles oraz na piętnastym miejscu listy US "Billboard" Hot 100.
Wpływ na muzykę.
Solówka syntezatorowa pojawiająca się w utworze stała się popularnym samplem używanym w utworach hip-hopowych, zwłaszcza wyprodukowanych na Zachodnim Wybrzeżu Stanów Zjednoczonych. Piskliwy dźwięk wydawany przez instrument stał się trendem w samplingu utworów z podgatunku g-funk i pojawił się na utworach takich wykonawców, jak m.n. N.W.A, Redmana, Dr. Dre, Above the Law, Snoop Dogga, czy Ice Cube’a.

</doc>
<doc id="5368870" url="https://pl.wikipedia.org/wiki?curid=5368870" title="I Need Romance 3">
I Need Romance 3

I Need Romance 3 (kor. 로맨스가 필요해 3 "Romaenseuga Pilyohae 3") – południowokoreański serial telewizyjny z 2014 roku w reżyserii Jang Young-woo, w którym w głównych rolach występują Kim So-yeon i Sung Joon. Był emitowany na kanale tvN od 13 stycznia do 4 marca 2014 roku w poniedziałki i wtorki o godzinie 22:00 (KST).
Jest to trzecia odsłona serii z gatunku komedii romantycznej stacji tvN po popularności "I Need Romance" i "I Need Romance 2012". Podobnie jak w poprzednich seriach ta realistycznie przedstawia przyjaźnie, rywalizację w miejscu pracy i życie miłosne trzech karierowiczek po trzydziestce, tym razem w firmie zajmującej się kanałem zakupów domowych.
Fabuła.
Shin Joo-yeon jest 33-letniom dyrektorką marketingu mody w firmie zajmującej się kanałem zakupów domowych. Opracowała twardą, powłokę zewnętrzną, aby odnieść sukces w miejscu pracy i prawie porzuciła ideę prawdziwej miłości po niezliczonych niepowodzeniach. Joo Wan to 26-letni kompozytor i beztroski duch, który wraca do Korei po siedemnastu latach życia za granicą. Aż do 9 roku życia był praktycznie wychowywany przez przyjaciółkę swojej mamy i jej córkę, Shin Joo-yeon. Ta pamięta go tylko jako dziecko, z którym była zmuszona się bawić, gdy jej mama była zajęta, podczas gdy wszystkie jego wczesne wspomnienia od kąpieli, przez zabawę, naukę wiązania butów, obejmują właśnie ją. Po ponownym spotkaniu zamierza uleczyć uczucia Joo-yeon.

</doc>
<doc id="5368874" url="https://pl.wikipedia.org/wiki?curid=5368874" title="Karsakiškis (przystanek kolejowy)">
Karsakiškis (przystanek kolejowy)

Karsakiškis – przystanek kolejowy w miejscowości Karsakiškis, w rejonie poniewieskim, w okręgu poniewieskim, na Litwie. Położony jest na linii Radziwiliszki – Dyneburg.

</doc>
<doc id="5368875" url="https://pl.wikipedia.org/wiki?curid=5368875" title="Agbogbloshie">
Agbogbloshie

Agbogbloshie – przedmieście Akry, w Ghanie. Miejsce jednego z największych w Ghanie składowiska płyt głównych, monitorów i dysków. Zaliczane do najbardziej zanieczyszczonych miejsc na świecie.
Wysypisko elektrośmieci jest skażone ołowiem, rtęcią, cyjanowodorem, talem i polichlorkiem winylu. Odpady stanowią zagrożenie dla zdrowia ludzi, zwłaszcza podczas palenia przewodów elektrycznych, co ułatwia dotarcie do znajdującej się w środku poszukiwanej miedzi.

</doc>
<doc id="5368876" url="https://pl.wikipedia.org/wiki?curid=5368876" title="Schody św. Jakuba w Jamestown">
Schody św. Jakuba w Jamestown

Schody św. Jakuba w Jamestown (ang. "Jacob's Ladder") – publiczne schody w Jamestown na Wyspie Świętej Heleny (brytyjskie terytorium zamorskie), łączące centrum miasta ze wzgórzem Ladder Hill.
Historia.
Początkowo (mapa Thorntona z 1702–1707) z dna doliny, w którym znajduje się centrum Jamestown, na szczyt Ladder Hill prowadziła drabinka linowa. Towarzyszyła jej kręta, zygzakowata ścieżka wyłącznie dla pieszych. Później wytyczono mniej stromą drogę odpowiednią dla wozów, która obecnie nosi nazwę Shy Road/upper Ladder Hill Road. Mapa Lafitte'a z 1781 pokazuje obie trasy, jednak nie ma na niej już drabinki linowej, która została prawdopodobnie usunięta, gdy oddano do użytku lepszą trasę dla wozów. 
Royal Engineers w 1829 zamontował maszynę o napędzie konnym do wciągania towarów na szczyt wzgórza po szynach, za pomocą maszyny z pasami napędowymi. Urządzenie to opisano w magazynie "Mechanics" z marca 1834. W Muzeum św. Heleny znajduje się działający model tej wyciągarki. Funkcjonowała ona do 1871. Była szczególnie przydatna do przewożenia dużych ilości obornika gromadzonego w stajniach oraz magazynach. Z uwagi na niebezpieczeństwo urządzenie nie przewoziło pasażerów. Było bardzo awaryjne, a 28 kwietnia 1867 pod drewnianymi podkładami u góry wybuchł niewielki pożar. Zamknięto i rozebrano je w 1871. W jego miejscu powstały schody liczące 699 stopni. 21 maja 2000 zostało uruchomione oświetlenie. W 2006 przeprowadzono remont.
Parametry.
Schody mają 699 stopni, długość 282 metry, przewyższenie 183 metry i średnie nachylenie 41°. Średnia wysokość stopnia wynosi 28 cm.

</doc>
<doc id="5368877" url="https://pl.wikipedia.org/wiki?curid=5368877" title="Xavier Deniau">
Xavier Deniau

Xavier Emmanuel Gaston Marie-Joseph Deniau (ur. 24 września 1923 w Paryżu, zm. 29 marca 2011) – francuski polityk, urzędnik państwowy i dyplomata, wieloletni deputowany krajowy, sekretarz stanu, poseł do Parlamentu Europejskiego I kadencji.
Życiorys.
Pochodzi z rodziny o tradycjach winiarskich, jego ojciec Marcel (zm. 1934) był inżynierem. Brat polityka i dyplomaty Jean-François’a Deniau, który pełnił m.in. funkcję komisarza europejskiego. Podczas II wojny światowej działał w ruchu oporu. Studiował z prawo na Uniwersytecie Paryskim i politologię w École libre des sciences politiques, po czym kształcił się w École nationale de la France d’outre-mer, kształcącej kadry dla administracji kolonialnej. Otrzymał doktorat honoris causa na Université du Québec.
Od 1945 pracował jako urzędnik w Indochinach i Francuskiej Afryce Zachodniej, m.in. kierując administracją w Pleiku i doradzając komisarzowi w Dakarze. Od 1955 do 1958 członek francuskiej delegacji przy Organizacji Narodów Zjednoczonych, następnie doradca ministra obrony i członek delegacji przy NATO. W 1962 zatrudniony jako maître des requêtes w Radzie Stanu. Działacz na rzecz Frankofonii oraz współpracy międzynarodowej, był inicjatorem utworzenia zgromadzenia parlamentarnego Frankofonii i członkiem Acadèmie des Sciences d’Outre-Mer. Opublikował również kilka książek.
Działał w ugrupowaniach gaullistowskich: Unii na rzecz Nowej Republiki, Unii Demokratów na rzecz Republiki i Zgromadzeniu na rzecz Republiki. W latach 1962–2002 był członkiem Zgromadzenia Narodowego (z przerwą na lata 1972–1973, kiedy był sekretarzem stanu w rządzie Pierre’a Messmera odpowiedzialnym za terytoria zamorskie). Od 1965 do 2001 pozostawał merem Escrignelles. Od 1981 do 1983 pozostawał posłem do Parlamentu Europejskiego, gdzie zastąpił Marie-Madeleine Fourcade. Należał do Europejskich Postępowych Demokratów. W latach 1993–1997 członek Zgromadzenia Parlamentarnego Rady Europy. Był także ambasadorem Zakonu Maltańskiego w Nigrze oraz członkiem Cour de justice de la République (organu badającego prawidłowość działania ministerstw).
Życie prywatne.
Od 1953 żonaty z arystokratką Irène Ghica-Cantacuzène, miał pięcioro dzieci. Jego syn François-Xavier Deniau został dyplomatą i ambasadorem Francji w Serbii.
Odznaczenia i wyróżnienia.
Odznaczony Legią Honorową IV klasy, Krzyżem Wojennym (dwukrotnie, za lata 1939–1945 i Krzyż Zamorskich Teatrów Operacyjnych), Krzyżem Kombatanta-Ochotnika Ruchu Oporu, a także orderami zagranicznymi: Orderem Chrystusa III klasy, Krzyżem Wielkim Orderu Leopolda oraz Krzyżem Wielkim Orderu Pro Merito Melitensi. Był wyróżniany nagrodami Akademii Francuskiej.

</doc>
<doc id="5368881" url="https://pl.wikipedia.org/wiki?curid=5368881" title="Obserwatorium w Sydney">
Obserwatorium w Sydney

Obserwatorium w Sydney (ang. "Sydney Observatory") – zabytkowe australijskie obserwatorium astronomiczne i stacja meteorologiczna położone na wzgórzu Observatory Hill w dzielnicy Miller Points w pobliżu Central Business District w Sydney. Aktualnie placówka edukacyjna i muzealna umozliwiająca obserwacje nieba za pomocą nowoczesnych i historycznych teleskopów. 
Historia.
Zbudowana w 1850 roku jako wieża z kulą czasu sygnalizującą określoną godzinę dnia. W latach 80. XIX wieku wykonano z niej pierwsze zdjęcia nieba na południowej półkuli.

</doc>
<doc id="5368895" url="https://pl.wikipedia.org/wiki?curid=5368895" title="Aleja 3 Maja w Krakowie">
Aleja 3 Maja w Krakowie

Aleja 3 Maja – aleja w Krakowie, stanowiąca granicę dzielnic: Krowodrza oraz Zwierzyniec. Aleja rozpoczyna się od Alei Marszałka Ferdynanda Focha a kończy się przy ulicy Piastowskiej i ma około 1,6 km długości.
Historia.
Dawna "Droga do Woli Justowskiej" została od 1850 do 1855 przebudowana i obsadzona drzewami przez wojsko austriackie. Przyczyną zaanagażowania wojskowych był strategiczny charakter drogi, będacej dojazdem do istniejącego do 1934 fortu w Cichym Kąciku. Obecną nazwę ulica otrzymała w 1912 roku.
Przebieg.
Swój bieg rozpoczyna na alei Marszałka Ferdynanda Focha. Kończy się na ulicy Piastowskiej. Na całej długości alei po jej lewej stronie rozciągają się Błonia.
Na początku alei z prawej strony znajduje się gmach główny Muzeum Narodowego i Dom im. Józefa Piłsudskiego oraz Pomnik Stanisława Wyspiańskiego. W środku ulicy znajduje się Park Jordana i Stadion Miejski im. Henryka Reymana oraz Hotel by Marriott Kraków. Na końcu ulicy znajduje się pętla tramwajowa "„Cichy Kącik”" należąca do MPK w Krakowie.
Komunikacja miejska.
W ciągu ulicy znajdują się następujące przystanki tramwajowe linii 6 i 20, kursujących do pętli na Cichym Kąciku należące do MPK Kraków:

</doc>
<doc id="5368897" url="https://pl.wikipedia.org/wiki?curid=5368897" title="Rakiszki (stacja kolejowa)">
Rakiszki (stacja kolejowa)

Rakiszki () – stacja kolejowa w miejscowości Rakiszki, w rejonie rakiszeckim, w okręgu poniewieskim, na Litwie. Położona jest na linii Radziwiliszki – Dyneburg. Jest to litewska stacja graniczna na granicy z Łotwą. Stacją graniczną po stronie łotewskiej jest Eglaine.
Historia.
Stacja powstała w XIX w. na odgałęzieniu Kolei Libawsko-Romieńskiej. W okresie międzywojennym, inaczej niż obecnie, nie była ostatnią stacją przed granicą z Łotwą. Likwidacja stacji i przystanków pomiędzy Rakiszkami a Łotwą miała miejsce po upadku Związku Sowieckiego.

</doc>
<doc id="5368898" url="https://pl.wikipedia.org/wiki?curid=5368898" title="Madka">
Madka

Madka – pejoratywne określenie młodej, uciążliwej dla otoczenia kobiety wychowującej potomstwo, przyjmującej roszczeniową postawę wobec innych, uważającą się za lepszą ze względu na to, że urodziła dziecko, co upoważnia ją do tego, że „jej się należy”. Wraz z popularyzacją określenia pojawiły się również powiązane z nim neologizmy – „madkizm” czy „madkomowa” – oraz memy internetowe.
Geneza.
W Google Trends wyrażenie „madki” pojawiło się po raz pierwszy w lipcu 2007, a „madka” w czerwcu 2008, były to jednak jednostkowe wyszukiwania, mogące wynikać z błędnego zapisu. Tendencja wzrostowa rozpoczęła się w 2016 i wtedy też słowo najprawdopodobniej pojawiło się w obecnym znaczeniu. W internetowym słowniku nowych wyrazów Obserwatorium Językowego Uniwersytetu Warszawskiego zarejestrowane zostało 30 września 2017 roku, a w "Miejskim słowniku slangu" 19 grudnia 2017. Termin powstał poprzez zniekształcenie słowa „matka”, które w zmienionej formie ma nadawać mu deprecjonujące znaczenie, a zarazem podkreślać prymitywność samych "madek". Według niektórych językoznawców człon „mad” nawiązywać może do angielskiego "mad" – ‘szalony’. W definicjach słownikowych "madki" wyróżniane są następujące cechy: „ (1) (młoda) kobieta, która ma dziecko, (2) (z tego powodu) jest przekonana o swojej wyjątkowości, (3) nadmiernie roszczeniowa, (4) nachalnie werbalizująca swoje potrzeby, (5) nieprzestrzegająca zasad grzeczności i współżycia społecznego”.
"Madka" stanowi zaprzeczenie utrwalonego w języku polskim obrazu matki, który z reguły wartościowany był pozytywnie i należał to sfery "sacrum". Jest też zaprzeczeniem stereotypu „matki Polki”, potrafiącej pogodzić pracę z wychowaniem dzieci. Po transformacji ustrojowej w 1989 roku i wraz z rozpowszechnieniem się nowych technologii kobietom łatwiej jest połączyć rodzicielstwo z życiem zawodowym, stały się również bardziej zauważalne w Internecie, aktywnie uczestnicząc chociażby w rozmowach na forach dyskusyjnych czy w mediach społecznościowych. Ogólnodostępność informacji, np. o kolejnych restauracjach wprowadzających zakaz przyprowadzania dzieci, oraz aktywne uczestnictwo w dyskusjach internetowych kobiet nieprzygotowanych do rodzicielstwa sprawiły, że zaczęły być one coraz bardziej widoczne. Termin stał się popularny w 2016 roku, kiedy uruchomiony został rządowy program „Rodzina 500+” (kwiecień), a w sieci dyskontów Biedronka ruszyła pierwsza edycja programu lojalnościowego „Gang Świeżaków” (czerwiec), samo zjawisko jest jednak starsze i było opisywane chociażby przez Zbigniewa Mikołejkę w „Wysokich Obcasach Extra” w 2012 roku.
Charakterystyka.
Wśród głównych cech "madki" wymieniane są przede wszystkim roszczeniowość, głupota, patologia społeczna i bezkrytyczne uwielbienie dla własnego dziecka. Nadrzędną wartością dla "madki" jest jej dziecko lub dzieci – nazywane „bombelkami”, „gówniakami”, „kaszojadami”, „purchlakami”, „brajanami” (w przypadku synów) bądź „dżesikami” (córki). Partner lub ojciec dziecka, jeśli jest obecny, to „tateł”.
Jedną z najpowszechniejszych postaw prezentowanych przez "madki" jest "dej" (potoczna forma rozkaźnika „daj”), za sprawą niepoprawnego zapisu mająca dodatkowo podkreślać prymitywność i niewyedukowanie, a objawiająca się przekonaniem, że ze względu na posiadanie potomstwa "madce" „się należy”. W ramach tej postawy "madka" oczekuje, że wyłącznie ze względu na to, że urodziła dziecko, może je wychować bez podejmowania pracy, pobierając zasiłki i inne świadczenia z Miejskiego Ośrodka Pomocy Społecznej czy programu „Rodzina 500+”, jak również że powinna otrzymywać wszystko za darmo, ponieważ wychowuje potomstwo. Prezentując taką postawę może również deprecjonować innych, twierdząc np., że skoro mamy dzieci niepełnosprawnych otrzymują coś za darmo, ona również powinna mieć możliwość skorzystania z tego bezpłatnie.
Postawa taka stała się zauważalna wraz z popularnością serwisów ogłoszeniowych takich jak chociażby OLX, umożliwiających oddanie przedmiotów za darmo bądź wymienienie ich. "Madki" nagabują osoby wystawiające przedmioty, żeby dostały je za darmo, argumentując to posiadaniem potomstwa bądź trudną sytuacją materialną. W rozmowach przybierają postawę wyższości wobec sprzedającego, najczęściej nie używając zwrotów grzecznościowych, a domagając się, żeby oddać im przedmiot. W razie odmowy często obrażają sprzedającego, nierzadko używając wulgaryzmów. Jako kartę przetargową i „cenę” za oczekiwany przedmiot mogą wskazać zadowolenie dziecka, co przyczyniło się do powstania memów o „uśmiechu bombelka” jako formie płatności przyjętej przez "madki". Zdarza się, że wyłudzone za darmo przedmioty są następnie przez "madki" sprzedawane.
Powszechną cechą "madek" jest niewyedukowanie, objawiające się przede wszystkim nieumiejętnością poprawnego stosowania języka polskiego (brak interpunkcji, znaków diakrytycznych, wielkich liter), robieniem licznych błędów językowych, np. „u rzeczko” (łóżeczko), „od bierdolta sie” (odpierdolcie się), „spuczucie” (współczucie), „zwruszanonce” (wzruszające) oraz stosowaniem zdrobnień i infantylizmów. Bardzo częsta jest również nieznajomość leksemów skutkująca błędami, np. „owulacje na stojąco” (owacje), „znać coś z eutanazji” (autopsji), „badania planetarne” (prenatalne). Język stosowany przez "madki" nazywany jest "madkomową", w której wykształciły się takie określenia jak np. „serduszkować” (uprawiać seks) czy „brzuchatka” (kobieta w ciąży). Pomimo przekonania o własnej wszechwiedzy w zakresie wychowania i zdrowia dziecka, wiele "madek" wierzy w pseudonaukę, medycynę alternatywną, zabobony, odrzuca wiedzę naukową (chociażby poprzez nieszczepienie dzieci, co ma prowadzić do autyzmu), a zamiast zasięgać porad specjalistów, poszukują ich na forach internetowych.
"Madki" mogą przejawiać różne zachowania patologiczne czy antyspołeczne, jak np. niepodejmowanie pracy, niepłacenie za wynajmowane mieszkania, dewastowanie mieszkań przed eksmisją, palenie papierosów w ciąży, zachodzenie w ciążę z wieloma różnymi mężczyznami, porzucanie partnera po porodzie, przeznaczanie pieniędzy ze świadczeń, zasiłków i alimentów na własne cele, np. ubrania i kosmetyki, podczas gdy wyprawkę dla dziecka wyżebruje od innych. Próżniactwo usprawiedliwiane jest często argumentem, że bycie matką to praca na pełny etat, a często również bezpośrednimi stwierdzeniami, że "madce" nie chce się pracować („mi praca nie potrzebna, tylko pieniądze”) bądź że za pracę i zarabianie pieniędzy odpowiada mężczyzna. Wśród postaw społecznie nieakceptowalnych znajduje się również pozwalanie dziecku na wszystko, na co ma ochotę (np. wypróżnianie się w miejscu publicznym czy zjedzenie w sklepie towaru bez płacenia za niego), jako argument podając, że „to tylko dziecko”.
"Madki" przyjmują postawę negatywną wobec osób niemających dzieci bądź kobiet, które urodziły poprzez cesarskie cięcie albo nie karmią piersią, co w ich opinii sprawia, że nie są prawdziwymi matkami. W "madkomowie" wobec osób takich wykształciły się negatywne określenia, jak chociażby „wydobyciny” (cesarskie cięcie), „lambadziara” (kobieta niezamężna) czy „bezpłodnica” (kobieta bezpłodna), które następnie przeniknęły do potocznej polszczyzny za sprawą osób obserwujących i komentujących zjawisko. Wyrażają również pogardę wobec osób niemających dzieci, uważając, że mają one za dużo pieniędzy, wobec czego powinny zostać obłożone dodatkowymi podatkami, które zostaną przeznaczone na podwyższenie świadczeń socjalnych dla matek „na pełny etat”.
Odbiór i ocena zjawiska.
Chociaż same "madki" potrafią używać tego określenia wobec siebie, pokazując, że mają do siebie dystans, w ogólnym odbiorze nacechowane jest ono niemal wyłącznie negatywnie, a zjawisko uważa się je za przejaw próżności, lenistwa i cwaniactwa. Część komentujących wskazuje, że używanie tego terminu jest przejawem jawnej pogardy, klasyfikowania ludzi i szerzenia mowy nienawiści, ma służyć również podniesieniu samooceny i dowartościowaniu się przez osoby go używające. Memy o "madkach" z reguły mają pełnić funkcję ludyczną, mogą jednak przybierać też formę hejtu. Stosowanie terminu "madki" ma funkcję stereotypizującą, wpływa na generalizowanie, co sprawia, że kobiety rzeczywiście znajdujące się w trudnej sytuacji życiowej czy materialnej proszące o pomoc mogą być niesłusznie utożsamiane z "madkami" bądź wstydzić się prosić o pomoc, żeby nie zostać za takowe uznane.

</doc>
<doc id="5368899" url="https://pl.wikipedia.org/wiki?curid=5368899" title="Park Narodowy Queulat">
Park Narodowy Queulat

Park Narodowy Queulat (hiszp. "Parque nacional Queulat") – park narodowy w Chile położony w regionie Aysén, w prowincjach Aysén (gmina Cisnes) i Coyhaique (gmina Lago Verde). Został utworzony 13 października 1983 roku i zajmuje obszar 1540,93 km². Na zachód od niego znajduje się Park Narodowy Isla Magdalena.
Opis.
Park obejmuje część Andów Patagońskich. Główne szczyty na terenie parku to Alto Nevado (2225 m n.p.m.), Overo (2061 m n.p.m.) i Ventisqueros (1745 m n.p.m.). Znajduje się tu również duży fragment grupy wulkanicznej Puyuhuapi. Wyższe partie gór pokryte są lodowcami, z których największy jest Queulat Glaciar Colgante (80 km²). Doliny obfitują w jeziora (m.in.: Risopatrón, Escondida, Tempanos) oraz rzeki ( np.: Queulat, Ventisqueros, Guillermo i Cisnes), na których znajduje się wiele wodospadów (np.: Cascada de Ventisquero Colgante, Padre García i Cóndor).
Średnia roczna temperatura w parku waha się od +4° C do +9 °C.
Flora.
Doliny w parku pokrywają lasy waldiwijskie. W najniżej położonych częściach dolin rośnie głównie "Nothofagus betuloides", "Chusquea macrostachya", "Laureliopsis philippiana", "Weinmannia trichosperma", zacierp Wintera, fuksja magellańska, "Desfontainia spinosa", "Nothofagus nitida" i "Podocarpus nubigena". Wyżej na zboczach dolin występuje głównie "Nothofagus pumilio", "Berberis ilicifolia" i "Ribes cucullatum". Jeszcze wyżej rośnie bukan chilijski, "Nassauvia dentata" i "Senecio portalesianus".
Fauna.
Ssaki występujące w parku to m.in.: puklerzyk różowy, puklerznik sześciopaskowy, kawiaczka górska, wiskacza skalna, gwanako andyjskie, huemal chilijski, pudu południowy, ocelot chilijski, puma płowa, wydrak południowy, nibylis andyjski.
Ptaki tu żyjące to m.in.: dzięcioł chilijski, turko czarnogardły, karakara czubata, aguja rdzawogrzbieta, dzięcioł magellański, kondor wielki, krasnogonka krótkodzioba, krytonos rudogardły.

</doc>
<doc id="5368901" url="https://pl.wikipedia.org/wiki?curid=5368901" title="Tindžiuliai (przystanek kolejowy)">
Tindžiuliai (przystanek kolejowy)

Tindžiuliai – przystanek kolejowy w miejscowości Poniemunek i w pobliżu miejscowości Tindžiuliai, w rejonie rakiszeckim, w okręgu poniewieskim, na Litwie. Położony jest na linii Radziwiliszki – Dyneburg.

</doc>
<doc id="5368905" url="https://pl.wikipedia.org/wiki?curid=5368905" title="Rajd Genewy 1965">
Rajd Genewy 1965

Rajd Genewy 1965 (33. Rallye de Genève) – 33. edycja rajdu samochodowego Rajdu Genewskiego rozgrywanego w Szwajcarii. Rozgrywany był od 10 do 12 czerwca 1965 roku. Była to siódma runda Rajdowych Mistrzostw Europy w roku 1965.

</doc>
<doc id="5368906" url="https://pl.wikipedia.org/wiki?curid=5368906" title="C.S. Herediano">
C.S. Herediano



</doc>
<doc id="5368912" url="https://pl.wikipedia.org/wiki?curid=5368912" title="Ulica Marszałka Józefa Piłsudskiego w Wieliczce">
Ulica Marszałka Józefa Piłsudskiego w Wieliczce

Ulica Marszałka Józefa Piłsudskiego – ulica w Wieliczce. Jej całkowita długość wynosi ok. 2,2 km. 
Pochodzenie nazwy ulicy.
Nazwa ulicy poświęcona jest marszałkowi Józefowi Piłsudskiemu.
Przebieg.
Swój bieg rozpoczyna przy skrzyżowaniu ulic Reformackiej, ul. Brata Alojzego Kosiby i ul. Gabriela Narutowicza. Kończy się jako ślepa ulica obok drogi krajowej nr 94.
Na początku ulicy z prawej strony widać Klasztor franciszkanów-reformatów i kościół Stygmatów św. Franciszka oraz z lewej strony widać Liceum Ogólnokształcące im. Jana Matejki oraz Szkołę Podstawową nr 1 im. Kazimierza Wielkiego. W środku ulicy z lewej strony znajduje się Cmentarz Komunalny. Na końcu ulicy znajduje się pętla autobusowa „"Wieliczka Miasto"” należąca do MPK Kraków oraz z prawej strony Technikum PCKZiU.
Komunikacja Miejska.
W ciągu ulicy znajdują się następujące przystanki autobusowe należące do MPK Kraków:
Linki zewnętrzne.
Przebieg w Google Maps

</doc>
<doc id="5368916" url="https://pl.wikipedia.org/wiki?curid=5368916" title="Veselko Gabričević">
Veselko Gabričević

Veselko Gabričević (ur. 29 września 1948 w Gardunie) – chorwacki wojskowy i polityk, generał, przewodniczący Chorwackiej Partii Emerytów (HSU).
Życiorys.
Studiował na akademii wojskowej w Belgradzie, gdzie uzyskał magisterium z nauk o wojskowości. Był zawodowym wojskowym, w stan spoczynku przeszedł w stopniu generała. Uczestnik wojny w Chorwacji, brał udział m.in. w obronie Dubrownika. Pełnił funkcje dowódcy jednego z okręgów wojskowych i komendanta uczelni wojskowej. Był też inspektorem sił zbrojnych i szefem inspektoratu szkolenia chorwackiej armii.
Należał do współzałożycieli organizacji weteranów VEDRA. Zaangażował się w działalność polityczną w ramach Chorwackiej Partii Emerytów. W 2007 organizował struktury partii w miejscowości Trilj, zasiadał w tamtejszej radzie miejskiej. Pełnił funkcję wiceprzewodniczącego ugrupowania, a w grudniu 2020 zastąpił Silvana Hrelję na stanowisku przewodniczącego HSU.

</doc>
<doc id="5368917" url="https://pl.wikipedia.org/wiki?curid=5368917" title="Balcia">
Balcia



</doc>
<doc id="5368920" url="https://pl.wikipedia.org/wiki?curid=5368920" title="Kask do rugby">
Kask do rugby

Kask do rugby (ang. "scrum cap") – kask sportowy używany przez zawodników podczas meczu rugby, chroniący ich przed poważnymi urazami głowy, kalafiorowatym uchem, skaleczeniami i otarciami. Zgodnie z przepisami kask jest dodatkowym elementem ubioru i nie jest obowiązkowy. 
Opis.
Tradycyjnie kask do rugby używany był przez młynarzy, jednak obecnie noszą go również zawodnicy, którzy nie formują młyna. Zgodnie z ostatnimi badaniami, kask do rugby może zmniejszyć wpływ siły uderzenia nawet o 47%. Projekt kasku został zaprezentowany przez Euriga Evansa i był po raz pierwszy noszony przez uczniów brytyjskiego Christ’s College w Londynie. Rozmiar kasku w dużej mierze zależy od wielkości głowy zawodnika. W oficjalnych turniejach i meczach rugby dopuszczalne są tylko te kaski, które mają etykietę organizacji World Rugby.
Kask do rugby ochrania całą głowę oraz uszy i składa się z trzech warstw: zewnętrznej, środkowej i wewnętrznej. Warstwa wewnętrzna ma kilka perforacji na powierzchni, natomiast warstwa zewnętrzna ma kilka kieszonek. Warstwa środkowa wyposażona jest w otwartokomórkową piankę poliuretanową, o gęstości w zakresie od 100 do 300 kg/m³, która skutecznie redukuje energię przeciążenia, która po uderzeniu przekazywana jest do głowy zawodnika.
Pierwszy w historii kask miał typową konstrukcję opaski na głowę z wyściółką w okolicy uszu oraz paskiem pod brodą. Nie zakrywał obszaru głowy i zawodnik był narażony na obrażenia zewnętrzne. Obecnie używane kaski produkowane są z cienkiej pianki o różnych zaawansowanych właściwościach. Materiał sztywny, taki jak tworzywo sztuczne, jest całkowicie zabroniony. Kask dzięki odpowiedniej wentylacji zapobiega przegrzaniu głowy.
Linki zewnętrzne.
 

</doc>
<doc id="5368921" url="https://pl.wikipedia.org/wiki?curid=5368921" title="Z Hokejem">
Z Hokejem

Z Hokejem – skała we wsi Rożnów w województwie małopolskim, w powiecie nowosądeckim, w gminie Gródek nad Dunajcem. Znajduje się nad wschodnim brzegiem Jeziora Rożnowskiego, pod względem geograficznym na Pogórzu Rożnowskim będącym częścią Pogórza Środkowobeskidzkiego. Do skały dochodzi się wąską drogą, początkowo szutrową, potem wykonaną z płyt betonowych, odbiegającą od drogi z Rożnowa do Gródka nad Dunajcem. Droga ta zaczyna się w odległości około 700 m od cmentarza w Rożnowie w kierunku Gródka nad Dunajcem.
Skała z Hokejem jest jedną ze Skał Rożnowskich. Znajduje się w lesie, powyżej charakterystycznego przełazu pod skałami. Jest pozostałością dawnego kamieniołomu. Ma postać pionowej ściany o szerokości 14 m. Są w niej okapy, zacięcia i rysy. Zbudowana jest z piaskowca istebniańskiego. Są to gruboławicowe i gruboziarniste piaskowce przedzielone cienkimi warstwami piaszczystych mułowców zmieszanych ze zwęglonymi resztkami roślinnymi.
Drogi wspinaczkowe.
Skała jest obiektem wspinaczki skalnej, ale znajduje się na terenie prywatnym i wspinaczka dozwolona jest przy zachowaniu zasad ustalonych z właścicielem terenu. Jest na niej 8 dróg wspinaczkowych o trudności od V do VI.5+ w skali polskiej. 7 z nich ma zamontowane stałe punkty asekuracyjne: ringi (r) i stanowisko zjazdowe (st), na jednej wspinaczka na wędkę (w).

</doc>
<doc id="5368924" url="https://pl.wikipedia.org/wiki?curid=5368924" title="Szachy kurierskie">
Szachy kurierskie

Szachy kurierskie, gra kurierska ("Kurierspiel") – odmiana szachów rozgrywana na planszy o wymiarach 12 × 8 pól, grywana w latach ok. 1200–1800.
Zasady.
Szachy kurierskie w porównaniu do klasycznych szachów średniowiecznych wprowadzały trzy nowe figury: kuriera, radcę (mędrca) i błazna (marudera). Kurier był bardzo aktywną figurą, uatrakcyjniającą rozgrywkę.
Rozgrywka zawsze rozpoczynała się od czterech specyficznych posunięć: ruchów pionami sprzed wież i królowej o dwa pola do przodu, a także ruchem królową, także o dwa pola do przodu. Celem gry było zamatowanie króla przeciwnika. Nie znano zasady pata.
Historia.
Nieznane jest pochodzenie szachów kurierskich. Pierwszy raz zostały wspomniane w romansie Wirnta von Grafenberga z 1202 roku pt. "Wigalois". W 1300 roku Heinrich von Beringen opisał tę grę w poemacie "Schachbuch", a w 1337 roku Konrad von Ammenhausen wspomniał o niej w swoim dzienniku podróży. W 1508 roku Lucas van Leyden namalował obraz pt. "Gracze w szachy", przedstawiający rozgrywkę w szachy kurierskie. Gustavus Selenus przedstawił zasady gry w dziele "Das Schack- oder König-Spiel" z 1616 roku.
Szachy kurierskie były popularne w późnym średniowieczu w Niderlandach, Francji oraz Niemczech. W 1651 roku książę Fryderyk Brandenburski ofiarował komplet do gry wiosce Ströbeck. W 1821 roku H.G. Albers napisał, że w rejonie Ströbeck nadal gra się w szachy kurierskie, jednakże relacje odwiedzających Ströbeck z 1825 roku zaprzeczyły temu. W 1831 roku William Lewis podczas wizyty w Ströbeck opisał, iż w miejscowości gra straciła popularność. Lewis odnotował także fakt, że nowymi figurami w miejsce mędrca i błazna są kanclerze.
Eric V. Greenwood, powołując się na szachowego historyka Johna Gollona, stwierdził, że Albers w 1821 roku opisywał odmianę szachów kurierskich, nazywaną "Courier-Spiel". Różnica w stosunku do klasycznych szachów kurierskich polegała na innych możliwościach posunięć bierek. Roszada polegała na ruchu królem na kolumnę c bądź j oraz przemieszczeniu roszowanej wieży na drugą stronę. Błazen poruszał się jak król z zastrzeżeniem, że mógł być zbity. Goniec poruszał się o jedno lub dwa pola po przekątnej. Pion miał możliwość poruszenia się o dwa pola w pierwszym ruchu, jednakże promocja następowała dopiero w trzecim ruchu po dojściu na ostatnią linię. Zamiast radcy wprowadzono nową figurę – kanclerza, który poruszał się ruchami skoczka i króla.
Istniały również inne warianty gry, jak wymyślone w 1971 roku przez Paula Bywaya "Modern Courier Chess" czy też odmiana Clémenta Begnisa z 2011 roku, nazwana "Reformed Courier-Spiel".
Znaczenie.
Historyk szachowy Rick Knowlton opisał szachy kurierskie jako "most" do współczesnych szachów, podkreślając fakt, że w porównaniu do tradycyjnych szachów średniowiecznych gra była znacznie dynamiczniejsza. Wprowadzenie kuriera dało bowiem znacznie większe możliwości ataku. Jednakże brak jest jednoznacznych dowodów, że zwiększenie siły gońca w klasycznych szachach nastąpiło bezpośrednio pod wpływem szachów kurierskich.

</doc>
<doc id="5368926" url="https://pl.wikipedia.org/wiki?curid=5368926" title="Courier Chess">
Courier Chess



</doc>
<doc id="5368933" url="https://pl.wikipedia.org/wiki?curid=5368933" title="Kirił Despodow">
Kirił Despodow

Kirił Wasilew Despodow (, ur. 11 listopada 1996 w Kresnej) – bułgarski piłkarz, grający na pozycji lewoskrzydłowego, prawoskrzydłowego lub środkowego napastnika w bułgarskim klubie Łudogorec Razgrad i reprezentacji Bułgarii.
Wychowanek Liteksu Łowecz, w którym rozpoczął seniorską karierę. Grał także w CSKA Sofia, Cagliarim Calcio i Sturmie Graz.

</doc>
<doc id="5368935" url="https://pl.wikipedia.org/wiki?curid=5368935" title="Atlas kultury ludowej w Polsce">
Atlas kultury ludowej w Polsce

Atlas kultury ludowej w Polsce – pierwszy wydany w Polsce atlas etnograficzny. Atlas opracowany pod kierunkiem Kazimierza Moszyńskiego opisywał obszar Polski sprzed 1939 r.
Był to pierwszy atlas kultury ludowej dotyczący terenu jednego państwa europejskiego.
Zeszyty.
"Atlas kultury ludowej w Polsce" opublikowany był w trzech zeszytach:
Ponadto, w latach 1938-1939 K. Moszyński i J. Klimaszewska przygotowali zeszyt 4. Materiały do jego przygotowań zostały przekazane redakcji Polskiego Atlasu Etnograficznego.

</doc>
<doc id="5368936" url="https://pl.wikipedia.org/wiki?curid=5368936" title="Davidești">
Davidești



</doc>
<doc id="5368939" url="https://pl.wikipedia.org/wiki?curid=5368939" title="Potok Leśny (dopływ Rawy)">
Potok Leśny (dopływ Rawy)

Potok Leśny – drobny ciek wodny na Wyżynie Katowickiej, na terenie Katowic. Prawy dopływ Rawy.
Płynie we wschodnich dzielnicach Katowic, przez Katowicki Park Leśny, początkowo w kierunku północno-wschodnim, następnie północnym. Źródła na wysokości ok. 285 m n.p.m. w Lasach Murckowskich, na południe od ulicy 73. Pułku Piechoty i na północ od linii kolejowej prowadzącej do kopalni „Murcki-Staszic”. Wypływa ze śródleśnych mokradeł z licznymi drobnymi oczkami wodnymi o interesującej florze i faunie. M.in. zidentyfikowano tu występowanie 14 gatunków ważek. Omija od południowego wschodu osiedle Muchowiec oraz lotnisko Muchowiec. W środkowym biegu przepływa kolejno przez stawy w Dolinie Trzech Stawów: Sumik, Ozdobny, Kąpielowy (za nim przepływa pod autostradą A4), Kajakowy i Łąka. Po wylocie z tego ostatniego zakrytym korytem płynie pod linią kolejową i ulicą 1 Maja, by w okolicach zabudowań Uniwersytetu Ekonomicznego, tuż przed ulicą Murckowską, na wysokości ok. 255 m n.p.m. ujść do Rawy.

</doc>
<doc id="5368941" url="https://pl.wikipedia.org/wiki?curid=5368941" title="Dobreni">
Dobreni



</doc>
<doc id="5368942" url="https://pl.wikipedia.org/wiki?curid=5368942" title="Nad Zachodem">
Nad Zachodem

Nad Zachodem – skała we wsi Rożnów w województwie małopolskim, w powiecie nowosądeckim, w gminie Gródek nad Dunajcem. Znajduje się nad wschodnim brzegiem Jeziora Rożnowskiego, pod względem geograficznym na Pogórzu Rożnowskim będącym częścią Pogórza Środkowobeskidzkiego. Do skały dochodzi się wąską drogą, początkowo szutrową, potem wykonaną z płyt betonowych, odbiegającą od drogi z Rożnowa do Gródka nad Dunajcem. Droga ta zaczyna się w odległości około 700 m od cmentarza w Rożnowie w kierunku Gródka nad Dunajcem.
Nad Zachodem jest jedną ze Skał Rożnowskich. Znajduje się w lesie, poniżej skały Mur. Jest pozostałością dawnego kamieniołomu. Ma postać pionowej ściany o szerokości 14 m. Są w niej zacięcia i rysy. Zbudowana jest z piaskowca istebniańskiego. Są to gruboławicowe i gruboziarniste piaskowce przedzielone cienkimi warstwami piaszczystych mułowców zmieszanych ze zwęglonymi resztkami roślinnymi.
Drogi wspinaczkowe.
Skała jest obiektem wspinaczki skalnej, ale znajduje się na terenie prywatnym i wspinaczka dozwolona jest przy zachowaniu zasad ustalonych z właścicielem terenu. Jest na niej 6 dróg wspinaczkowych o trudności od VI do VI.4 w skali polskiej. 5 z nich ma zamontowane stałe punkty asekuracyjne: ringi (r) i stanowisko zjazdowe (st), na jednej wspinaczka na wędkę (w).

</doc>
<doc id="5368943" url="https://pl.wikipedia.org/wiki?curid=5368943" title="Dornești">
Dornești



</doc>
<doc id="5368945" url="https://pl.wikipedia.org/wiki?curid=5368945" title="Giurgeni">
Giurgeni



</doc>
<doc id="5368948" url="https://pl.wikipedia.org/wiki?curid=5368948" title="Godeanu">
Godeanu



</doc>
<doc id="5368949" url="https://pl.wikipedia.org/wiki?curid=5368949" title="Rudolf Marx">
Rudolf Marx

Rudolf Marx (ur. 14 lutego 1943 w Braniewie w Prusach Wschodnich) – niemiecki polityk CDU, w latach 2000–2012 starosta powiatu Vogelsberg.
Życiorys.
Urodził się w 1943 roku w Braniewie, które w 1945 znalazło się w granicach Polski. Po wysiedleniu mieszkał w Wartenbergu w Hesji. Tam ukończył szkołę podstawową i zawodową w zawodzie stolarza. Wykształcenie średnie i maturę uzupełnił po wstąpieniu do Federalnej Straży Granicznej ("Bundesgrenzschutz"). Następnie ukończył kurs oficerski oraz zdobył dyplom z zakresu zarządzania w administracji publicznej (. W latach 1973–1997 pracował jako komisarz policji w Federalnej Straży Granicznej w Alsfeld.
W 1978 roku wstąpił do Unii Chrześcijańsko-Demokratycznej (CDU). Od 1981 był członkiem rady miejskiej w Romrod i rady powiatowej Vogelsberg. Od 1987 do wyboru na radnego powiatowego etatowego w lipcu 1997 r. był członkiem komitetu powiatowego.
20 lutego 2000 został wybrany w wyborach bezpośrednich na urząd starosty powiatu Vogelsberg, uzyskując w II turze wyborów 53,0% głosów. Został czwartym wybranym w wyborach starostą tego powiatu. W kolejnych wyborach, w dniu 26 marca 2006, został ponownie wybrany w wyborach bezpośrednich z wynikiem 55,6 procent głosów. Jego druga kadencja trwała do 9 czerwca 2012. Ze względu na wiek Marks nie ubiegał się o reelekcję.
W 2013 roku Marks został wybrany jednogłośnie honorowym przewodniczącym związku miejskiego CDU w Romrod. 
Rudolf Marx jest żonaty i ma dwóch dorosłych synów.

</doc>
<doc id="5368953" url="https://pl.wikipedia.org/wiki?curid=5368953" title="Hârtop">
Hârtop



</doc>
<doc id="5368954" url="https://pl.wikipedia.org/wiki?curid=5368954" title="Nathalie Teppe">
Nathalie Teppe

Nathalie Teppe (ur. 22 maja 1972 w Bourg-en-Bresse) – francuska lekkoatletka, oszczepniczka i wieloboistka, mistrzyni igrzysk śródziemnomorskich i frankofońskich, dwukrotna olimpijka.
Życiorys.
Zdobyła brązowy medal w rzucie oszczepem na mistrzostwach Europy juniorów w 1989 w Varaždinie. Zajęła 4. miejsce w siedmioboju i 10. miejsce w rzucie oszczepem na mistrzostwach świata juniorów w 1990 w Płowdiwie. Zajęła 19. miejsce w siedmioboju na mistrzostwach Europy w 1990 w Splicie. Na mistrzostwach Europy juniorów w 1991 w Salonikach zdobyła srebrny medal w tej konkurencji. Zajęła 23. miejsce w siedmioboju na igrzyskach olimpijskich w 1992 w Barcelonie.
Zwyciężyła w rzucie oszczepem i w siedmioboju na igrzyskach śródziemnomorskich w 1993 w Narbonie. Na mistrzostwach świata w 1993 w Stuttgarcie zajęła 14. miejsce w siedmioboju, a na halowych mistrzostwach Europy w 1994 w Paryżu 9. miejsce w pięcioboju. Zajęła 2. miejsce w siedmioboju w pucharze Europy w wielobojach w 1994 w Lyonie.
Zwyciężyła w rzucie oszczepem na igrzyskach frankofońskich w 1994 w Bondoufle. Zajęła 9. miejsca w rzucie oszczepem i siedmioboju na mistrzostwach Europy w 1994 w Helsinkach. Na mistrzostwach świata w 1995 w Göteborgu zajęła 11. miejsce w siedmioboju, a na halowych mistrzostwach Europy w 1996 w Sztokholmie 7. miejsce w pięcioboju.
Ponownie zwyciężyła w siedmioboju na igrzyskach śródziemnomorskich w 1997 w Bari. Zajęła 11. miejsce w tej konkurencji na mistrzostwach świata w 1997 w Atenach. Nie ukończyła siedmioboju na mistrzostwach Europy w 1998 w Budapeszcie. Zajęła 6. miejsce w pięcioboju na halowych mistrzostwach świata w 1999 w Maebashi i 19. miejsce w siedmioboju na igrzyskach olimpijskich w 2000 w Sydney.
Była mistrzynią Francji w siedmioboju w 1992, 1996 i 2000, wicemistrzynią w rzucie oszczepem w 1995, 2006 i 2007 oraz w siedmioboju w 2004, a także brązową medalistką w rzucie oszczepem w latach 1990–1994. W hali była mistrzynią w pięcioboju w 2002.
5 marca 1999 w Maebashi ustanowiła halowy rekord Francji w pięcioboju z wynikiem 4472 pkt.
Jej starsza siostra Agnès Teppe również była lekkoatletką specjalizującą się w rzucie dyskiem, medalistką igrzysk śródziemnomorskich i frankofońskich.
Rekordy życiowe.
Rekordy życiowe Teppe:

</doc>
<doc id="5368962" url="https://pl.wikipedia.org/wiki?curid=5368962" title="MK John Wilson Trophy">
MK John Wilson Trophy

MK John Wilson Trophy – międzynarodowe zawody w łyżwiarstwie figurowym seniorów rozgrywane w Wielkiej Brytanii od 2022 roku. Wchodzą w cykl zawodów Grand Prix organizowanych przez Międzynarodową Unię Łyżwiarską.

</doc>
<doc id="5368963" url="https://pl.wikipedia.org/wiki?curid=5368963" title="Piotr z Nowego i Polanowa">
Piotr z Nowego i Polanowa

Piotr Święca z Nowego i Polanowa, zwany Kanclerzem (zm. 1326/7) – kanclerz i starosta wschodniopomorski. Był synem wojewody słupskiego, gdańskiego i pomorskiego Święcy, przedstawicielem najbogatszej i najbardziej wpływowej rodziny możnowładztwa Pomorza Gdańskiego przełomu XIII i XIV wieku.
Po raz pierwszy pojawił się w 1299 na dwóch dokumentach wystawionych w Gdańsku przez księcia Władysława Łokietka - w pierwszym, z 29 IV, występował jako prepozyt kaliski, w drugim, z 30 IV, jako kanclerz pomorski. Posiadanie godności prepozyta jak i świadczący o pobieraniu wcześniejszych nauk fakt objęcia stanowiska kanclerza sugerują, iż Piotr od młodości został przez rodzinę przeznaczony do kariery kościelnej. Późniejsze losy Piotra wskazują jednak, że miał on wówczas jedynie niższe święcenia kościelne. Po upadku Łokietka i objęciu w 1300 rządów przez Przemyślidę Wacława II kancelaria pomorska przestała istnieć i w tym samym zapewne momencie Piotr porzucił karierę kościelną, jednak do końca życia zachował przezwisko "Kanclerz". Już jako człowiek świecki brał czynny udział w powstrzymaniu agresji książąt rugijskich, którzy w początkach 1301 zajęli ziemie sławieńską i słupską, za co 28 VI 1301 w Brnie otrzymał nagrodę z rąk Wacława II w postaci wsi Zbysław i Cekcyn oraz przede wszystkim miasto Nowe z wsią Kończyce i obszarem wielkości 2 mil w górę i w dół Wisły oraz tyle samo w głąb lądu, z prawem pierwokupu wszystkich znajdujących się na tym terenie majątków, z szerokim immunitetem dla przejętych dóbr.
Latem 1302 wraz z ojcem Święcą oraz braćmi Janem i Wawrzyńcem wziął udział w wyprawie przeciw Rugijczykom, zakończonej odbiciem ziem białogardzkiej i słupskiej. Sukces ten Święcowie uczcili, nadając klasztorowi oliwskiemu Łęgowo i wieś "Gransin" (dziś nieistniejącą). 

</doc>
<doc id="5368965" url="https://pl.wikipedia.org/wiki?curid=5368965" title="Martti Matilainen">
Martti Matilainen

Martti Matilainen (ur. 18 września 1907 w Iisalmi, zm. 20 października 1993 w Valkeakoski) – fiński lekkoatleta, średnio- i długodystansowiec, dwukrotny olimpijczyk.
Życiorys.
Zajął 4. miejsce w biegu na 3000 metrów z przeszkodami na igrzyskach olimpijskich w 1932 w Los Angeles. Na mistrzostwach Europy w 1934 w Turynie zajął 6. miejsce w biegu na 1500 metrów
Na kolejnych igrzyskach olimpijskich w 1936 w Berlinie ponownie zajął 4. miejsce w biegu na 3000 metrów z przeszkodami i odpadł w eliminacjach w biegu na 1500 metrów.
Rekordy życiowe: 
Rodzina.
Jego starsi bracia Kalle i Jukka również byli lekkoatletami, uczestnikami igrzysk olimpijskich w 1928 w Amsterdamie, a zięć Pekka Vasala mistrzem olimpijskim w biegu na 1500 metrów na igrzyskach w 1972 w Monachium.

</doc>
<doc id="5368966" url="https://pl.wikipedia.org/wiki?curid=5368966" title="Turbine Inc">
Turbine Inc



</doc>
<doc id="5368971" url="https://pl.wikipedia.org/wiki?curid=5368971" title="Georgi Minczew (piłkarz, ur. 1995)">
Georgi Minczew (piłkarz, ur. 1995)

Georgi Płamenow Minczew (, ur. 20 kwietnia 1995 w Ruse) – bułgarski piłkarz, grający na pozycji środkowego napastnika w łotewskim klubie FK Auda, do którego jest wypożyczony z Riga FC, oraz reprezentacji Bułgarii.
Wychowanek Liteksu Łowecz, w którym rozpoczął seniorską karierę. Grał także w CSKA Sofia, Carsko Seło Sofia, Łokomotiwie Płowdiw i Riga FC.

</doc>
<doc id="5368972" url="https://pl.wikipedia.org/wiki?curid=5368972" title="Rugby 7 na Igrzyskach Ameryki Południowej 2022">
Rugby 7 na Igrzyskach Ameryki Południowej 2022

Turnieje rugby 7 na Igrzyskach Ameryki Południowej 2022 odbyły się w dniach 7–9 października 2022 roku w paragwajskim mieście Luque. Zawody służyły również jako kwalifikacja do turnieju rugby 7 na Igrzyskach Panamerykańskich 2023.
Była to trzecia edycja zawodów w rugby siedmioosobowym w historii tej imprezy. Zawody zostały rozegrane w dniach 7–9 października 2022 roku na Estadio Héroes de Curupayty. Do turnieju męskiego przystąpiło siedem zespołów, które w pierwszej fazie rozegrały spotkania systemem kołowym w ramach jednej grupy, po czym odbyła się faza pucharowa. Z kolei w zawodach żeńskich walczyło dziewięć reprezentacji podzielonych na trzy trzyzespołowe grupy rywalizujące systemem kołowym. Pełniąca rolę ćwierćfinałów druga faza grupowa odbyła się dzień później – po dwie najlepsze zespoły z każdej grupy awansowały do turnieju Cup, trzecie zaś do Plate. Obydwa te turnieje ponownie rozgrywane były systemem kołowym w trzech trzyzespołowych grupach, po czym odbyła się faza pucharowa. Zespoły zostały rozstawione na podstawie wyników osiągniętych odpowiednio w CONSUR Sevens 2021 i CONSUR Women’s Sevens 2022. Prócz medali stawką tych zawodów były też po dwa miejsca w turnieju rugby 7 na Igrzyskach Panamerykańskich 2023 – o które ubiegały się reprezentacje z wyłączeniem Brazylijek i obu reprezentacji Chile.
W zawodach kobiet zgodnie z przedturniejowymi zapowiedziami triumfowały Brazylijki, awans na Igrzyska Panamerykańskie 2023 uzyskały nastomiast pozostałe medalistki – Paragwajki i Kolumbijki. Wśród mężczyzn po finałowym zwycięstwie nad Chilijczykami triumfowali Argentyńczycy, którzy zakwalifikowali się na IP 2023 wraz ze zdobywcami brązowego medalu, Urugwajczykami.
Turniej mężczyzn.
Faza pucharowa.
 Mecz o miejsca 5–6 
 Mecz o miejsca 3–4 
 Mecz o miejsca 1–2 
Turniej kobiet.
Pierwsza faza grupowa.
 Grupa A 
 Grupa B 
 Grupa C 
Druga faza grupowa.
 Cup 1 
 Cup 2 
 Plate 
Faza pucharowa.
 Mecz o 7. miejsce 
 Mecz o 5. miejsce 
 Cup 

</doc>
<doc id="5368974" url="https://pl.wikipedia.org/wiki?curid=5368974" title="Mistrzostwa Świata w Piłce Nożnej 2022 (składy)">
Mistrzostwa Świata w Piłce Nożnej 2022 (składy)

Artykuł grupuje składy wszystkich reprezentacji narodowych w piłce nożnej, które wystąpiły podczas mistrzostw Świata 2022 od 20 listopada do 18 grudnia 2022 roku w Katarze. Selekcjonerzy wszystkich 32 reprezentacji biorących udział w turnieju na 6 dni przed rozpoczęciem turnieju – do 14 listopada 2022 roku do godz. 17:00 musieli zarejestrować od 23-osobowy do 26-osobowy skład (w tym 3 bramkarzy). W przypadku, gdy zawodnik z przesłanej listy składu doznał kontuzji lub choroby przed pierwszym meczem swojej drużyny w turnieju, zawodnik ten mógł zostać zmieniony w dowolnym momencie do 24 godzin przed pierwszym meczem. Zarówno lekarz drużyny, jak i główny lekarz FIFA musieli potwierdzić, że kontuzja lub choroba jest na tyle poważna, że uniemożliwiają zawodnikowi udział w turnieju. Gracze zastępujący nie musieli być koniecznie z początkowej listy składu.
23 czerwca 2022 roku Prezydium Rady FIFA zatwierdziło zwiększenie maksymalnej liczby zawodników na ostatecznej liście składu (z 23 do 26). Wynikało to z umiejscowienia turnieju w piłkarskim kalendarzu oraz destrukcyjnych skutków wywołanych pandemią COVID-19. Jednak zgodnie z przepisami gry, drużyny nadal mogą wpisać maksymalnie 23 graczy do protokołu meczowego na każde spotkanie turniejowe (z czego 12 to rezerwowi).
Grupa A.
Selekcjoner: Gustavo Alfaro
Ostateczny skład Ekwadoru został ogłoszony 14 listopada 2022 roku.
Selekcjoner: Louis van Gaal
Ostateczny skład Holandii został ogłoszony 10 listopada 2022 roku.
Selekcjoner: Félix Sánchez
Ostateczny skład Kataru został ogłoszony 11 listopada 2022 roku.
Selekcjoner: Aliou Cissé
Ostateczny skład Senegalu został ogłoszony 11 listopada 2022 roku. Sadio Mané wycofał się kontuzjowany 17 listopada i został zastąpiony przez Moussę N'Diaye 20 listopada.
Grupa B.
Selekcjoner: Gareth Southgate
Ostateczny skład Anglii został ogłoszony 10 listopada 2022 roku.
Selekcjoner: Carlos Queiroz
Ostateczny skład Iranu został ogłoszony 13 listopada 2022 roku.

Selekcjoner: Gregg Berhalter
Ostateczny skład Stanów Zjednoczonych został ogłoszony 9 listopada 2022 roku.
Selekcjoner: Robert Page
Ostateczny skład Walii został ogłoszony 9 listopada 2022 roku.
Grupa C.
Selekcjoner: Lionel Scaloni
Ostateczny skład Argentyny został ogłoszony 11 listopada 2022 roku. Nicolás González wycofał się kontuzjowany i 17 listopada został zastąpiony przez Ángela Correę. Tego samego dnia, Joaquín Correa wycofał się kontuzjowany i 18 listopada został zastąpiony przez Thiago Almadę.
Selekcjoner: Gerardo Martino
Ostateczny skład Meksyku został ogłoszony 14 listopada 2022 roku.
Selekcjoner: Czesław Michniewicz
Ostateczny skład Polski został ogłoszony 10 listopada 2022 roku. 13 listopada Bartłomiej Drągowski został zmuszony do wycofania się z oficjalnej listy składu z powodu kontuzji i został zastąpiony przez Kamila Grabarę.
Selekcjoner: Hervé Renard
Ostateczny skład Arabii Saudyjskiej został ogłoszony 10 listopada 2022 roku. 13 listopada Fahad Al-Muwallad został zastąpiony przez Nawafa Al-Abeda po tym jak WADA zdecydowała o zawieszeniu Al-Muwallada.
Grupa D.
Trener: Graham Arnold
Ostateczny skład Australii został ogłoszony 8 listopada 2022 roku. 15 listopada Martin Boyle z powodu kontuzji został zastąpiony przez Marco Tilio.
Selekcjoner: Kasper Hjulmand
Ostateczny skład Danii został ogłoszony 13 listopada 2022 roku.
Selekcjoner: Didier Deschamps
Ostateczny skład Francji został ogłoszony 9 listopada 2022 roku. Do składu 14 listopada został dodany Marcus Thuram. Presnel Kimpembe wycofał się ze składu z powodu kontuzji i został zastąpiony przez Axela Disasiego oraz ze składu z powodu kontuzji musiał wycofać się Christopher Nkunku, a zastąpił go Randal Kolo Muani. Karim Benzema wycofał się kontuzjowany 20 listopada, choć nie ogłoszono jeszcze żadnego zastępcy.
Selekcjoner: Jalel Kadri
Ostateczny skład Tunezji został ogłoszony 14 listopada 2022 roku.
Grupa E.
Trener: Luis Fernando Suárez
24 sierpnia 2022 roku Suárez ogłosił kapitana Bryana Ruiza jako jedyny potwierdzony do tej pory w składzie Kostaryki. Ostateczny skład Kostaryki został ogłoszony 3 listopada 2022 roku.
Selekcjoner: Hansi Flick
Ostateczny skład Niemiec został ogłoszony 10 listopada 2022 roku.
Selekcjoner: Hajime Moriyasu
Ostateczny skład Japonii został ogłoszony 1 listopada 2022 roku. 8 listopada Yuta Nakayama został zmuszony do wycofania się z oficjalnej listy składu z powodu kontuzji i został zastąpiony przez Shuto Machino.
Selekcjoner: Luis Enrique
Ostateczny skład Hiszpanii został ogłoszony 11 listopada 2022 roku. José Gayà wycofał się kontuzjowany i 18 listopada został zastąpiony przez Alejandro Balde.
Grupa F.
Selekcjoner: Roberto Martínez
Ostateczny skład Belgii został ogłoszony 10 listopada 2022 roku.
Selekcjoner: John Herdman
Ostateczny skład Kanady został ogłoszony 13 listopada 2022.
Selekcjoner: Zlatko Dalić
Ostateczny skład Chorwacji został ogłoszony 9 listopada 2022 roku.
Selekcjoner: Walid Regragui
Ostateczny skład Maroka został ogłoszony 7 listopada 2022 roku. Amine Harit wycofał się kontuzjowany i 16 listopada został zastąpiony przez Anassa Zaroury’ego.
Grupa G.
Selekcjoner: Tite
Ostateczny skład Brazylii został ogłoszony 7 listopada 2022 roku.
Selekcjoner: Rigobert Song
Ostateczny skład Kamerunu został ogłoszony 9 listopada 2022 roku.
Selekcjoner: Dragan Stojković
Ostateczny skład Serbii został ogłoszony 11 listopada 2022 roku.
Selekcjoner: Murat Yakin
Ostateczny skład Szwajcarii został ogłoszony 9 listopada 2022 roku.
Grupa H.
Selekcjoner: Otto Addo
Ostateczny skład Ghany został ogłoszony 14 listopada 2022 roku.
Selekcjoner: Fernando Santos
Ostateczny skład Portugalii został ogłoszony 10 listopada 2022 roku.
Selekcjoner: Paulo Bento
Ostateczny skład Korei Południowej został ogłoszony 12 listopada 2022 roku.
Selekcjoner: Diego Alonso
Ostateczny skład Urugwaju został ogłoszony 10 listopada 2022 roku.

</doc>
<doc id="5368977" url="https://pl.wikipedia.org/wiki?curid=5368977" title="Pergagrapta bensoni">
Pergagrapta bensoni

Pergagrapta bensoni – gatunek błonkówki z rodziny Pergidae.
Taksonomia.
Gatunek ten został opisany w 1980 roku przez Davida R. Smitha. Jako miejsce typowe podał on Enarotadi nad Jeziorem Paniai na Nowej Gwinei. Holotypem była samica.
Zasięg występowania.
"Pergagrapta bensoni" występuje na Nowej Gwinei.

</doc>
<doc id="5368978" url="https://pl.wikipedia.org/wiki?curid=5368978" title="Państwowa Ogólnokształcąca Szkoła Artystyczna w Zakopanem">
Państwowa Ogólnokształcąca Szkoła Artystyczna w Zakopanem

Państwowa Ogólnokształcąca Szkoła Artystyczna w Zakopanem – szkoła podstawowa.
Charakterysyka.
Szkoła powstała w 1992 roku z inicjatywy Lidii Długołęckiej – Pinkwart, która do 2005 roku kierowała placówką. Od 1999 roku szkoła kształciła w cyklu dziewięcioletnim. Od 2017 roku, w związku z reformą systemu oświaty, ponownie w szkole przywrócono cykl ośmioletni. Szkołą podlega Ministerstwu Kultury i Dziedzictwa Narodowego. Nad całością kształcenia w POSA opiekę sprawuje Centrum Edukacji Artystycznej w Warszawie. Równolegle z ogólną podstawą programową, uczniowie POSA realizują program wybranego kierunku artystycznego. Są nimi: – muzyka; – plastyka; – teatr; – balet; – taniec; – literatura.

</doc>
<doc id="5368980" url="https://pl.wikipedia.org/wiki?curid=5368980" title="Skoczka madagaskarska">
Skoczka madagaskarska

Skoczka madagaskarska ("Heterixalus madagascariensis") - gatunek płaza bezogonowego z rodziny sitówkowatych występujący endemicznie na Madagaskarze. Dorasta do 4,0 cm długości i cechuje się białym grzbietem oraz czarnym paskiem między nozdrzem a okiem. Rozmnaża się w stałych i okresowych zbiornikach wodnych. Gatunek najmniejszej troski (LC) w związku z m.in. dużymi rozmiarami populacji.
Wygląd.
Samce dorastają do 3,5 cm, a samice do 4,0 cm długości. Grzbiet ma jednakową barwę, zazwyczaj białą (rzadziej żółtą). Pomiędzy nozdrzem a okiem widoczny jest czarny pasek. Brzuch białawy. Uda, brzuszna część kończyn, dłonie oraz stopy są pomarańczowe. 
Zasięg występowania i siedlisko.
Endemit. Występuje w północnowschodnich i wschodnich częściach Madagaskaru na wysokościach bezwzględnych do 800 m n.p.m.. Spotykany jest m.in. w okolicach miast Antalaha, Fenoarivo Atsinanana, Maroantserta i Toamasina. Zasiedla lasy deszczowe, lasy strefy przybrzeżnej, a także pola uprawne czy tereny zabudowane.
Rozród.
Do rozrodu dochodzi w stałych i okresowych zbiornikach wodnych przez cały rok.
Status.
Gatunek najmniejszej troski (LC) w związku z szerokim zasięgiem występowania, dużymi zdolnościami adaptacyjnymi oraz dużymi rozmiarami populacji.

</doc>
<doc id="5368982" url="https://pl.wikipedia.org/wiki?curid=5368982" title="Jarosław Kurek">
Jarosław Kurek

Jarosław Kurek – polski inżynier, naukowiec, nauczyciel akademicki, dr hab. nauk inżynieryjno-technicznych, o specjalności sztuczna inteligencja, sieci neuronowe, uczenie maszynowe. Profesor uczelni na Instytucie Informatyki Technicznej Szkoły Głównej Gospodarstwa Wiejskiego w Warszawie.
Życiorys.
Pracę doktorską pt. "Diagnostyka uszkodzeń prętów klatki maszyny asynchronicznej z zastosowaniem sieci neuronowej" obronił w 2008 r. na Politechnice Warszawskiej. Habilitował się na podstawie rozprawy pt. "Metody sztucznej inteligencji w rozwiązywaniu zagadnień klasyfikacji w wybranych problemach diagnostycznych".

</doc>
<doc id="5368984" url="https://pl.wikipedia.org/wiki?curid=5368984" title="Rajd Wełtawy 1965">
Rajd Wełtawy 1965

Rajd Wełtawy 1965 (6. Rally Vltava) – 6. edycja rajdu samochodowego Rajd Wełtawy rozgrywanego w Czechosłowacji. Rozgrywany był od 5 do 7 lipca 1965 roku. Była to ósma runda Rajdowych Mistrzostw Europy w roku 1965.

</doc>
<doc id="5368985" url="https://pl.wikipedia.org/wiki?curid=5368985" title="Kresta">
Kresta



</doc>
<doc id="5368986" url="https://pl.wikipedia.org/wiki?curid=5368986" title="Lancia Flavia 1800 Coupé">
Lancia Flavia 1800 Coupé



</doc>
<doc id="5368987" url="https://pl.wikipedia.org/wiki?curid=5368987" title="Park św. Kingi w Wieliczce">
Park św. Kingi w Wieliczce

Park św. Kingi – park zlokalizowany w Wieliczce obok Kopalni Soli i Szybu Daniełowicza, założony w 1867 roku. Jego obszar to około 8 hektarów.
Miejsca w parku.
Na terenie parku znajdują się m.in.:

</doc>
<doc id="5368988" url="https://pl.wikipedia.org/wiki?curid=5368988" title="Škoda Octavia Super">
Škoda Octavia Super



</doc>
<doc id="5368991" url="https://pl.wikipedia.org/wiki?curid=5368991" title="Spathoglottis">
Spathoglottis

Spathoglottis – rodzaj roślin z rodziny storczykowatych ("Orchidaceae"). Obejmuje 42 gatunki występujące w Azji Południowo-Wschodniej w takich krajach i regionach jak: Andamany, Asam, Bangladesz, Archipelag Bismarcka, Borneo, Kambodża, Karoliny, Chiny, Wyspy Cooka, Himalaje, Fidżi, Indie, Jawa, Laos, Małe Wyspy Sundajskie, Malezja Zachodnia, Moluki, Mariany, Riukiu, Nepal, Nowa Kaledonia, Nowa Gwinea, Nikobary, Niue, Filipiny, Queensland, Samoa, Wyspy Salomona, Sri Lanka, Celebes, Sumatra, Tajwan, Tajlandia, Tybet, Tonga, Vanuatu, Wietnam, Wallis i Futuna.
Rośliny zostały introdukowane na Kajmanach, Komorach, Kubie, Dominikanie, Florydzie, Hawajach, Nauru, Panamie, Portoryko, Seszelach, Wyspach Towarzystwa, Leeward Islands i Windward Islands.
Systematyka.
Rodzaj sklasyfikowany do plemienia "Collabieae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5368992" url="https://pl.wikipedia.org/wiki?curid=5368992" title="Georgi Minczew (piłkarz, ur. 1954)">
Georgi Minczew (piłkarz, ur. 1954)

Georgi Minczew Iwanow (, ur. 16 sierpnia 1954 w Generale Toszewie) – bułgarski piłkarz, grający na pozycji ofensywnego pomocnika. Trzykrotny reprezentant Bułgarii. Podczas swojej kariery zawodniczej grał dla ŻSK-Spartaka Warna, Sławii Sofia i maltańskiego Ħamrun Spartans. Ma na koncie 247 meczów i 58 bramek na poziomie A grupy (1. poziom rozgrywkowy).

</doc>
<doc id="5368994" url="https://pl.wikipedia.org/wiki?curid=5368994" title="Collabium">
Collabium

Collabium – rodzaj roślin z rodziny storczykowatych ("Orchidaceae"). Obejmuje 15 gatunków wystęujących w Azji Południowo-Wschodniej w takich krajach i regionach jak: Archipelag Bismarcka, Borneo, Chiny, Fidżi, Hajnan, Jawa, Malezja Zachodnia, Nowa Kaledonia, Nowa Gwinea, Wyspy Salomona, Celebes, Sumatra, Tajwan, Tajlandia, Vanuatu, Wietnam.
Systematyka.
Rodzaj sklasyfikowany do plemienia "Collabieae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5368996" url="https://pl.wikipedia.org/wiki?curid=5368996" title="Diglyphosa">
Diglyphosa

Diglyphosa – rodzaj roślin z rodziny storczykowatych ("Orchidaceae"). Obejmuje 3 gatunki występujące w Azji Południowo-Wschodniej w takich krajach i regionach jak: Borneo, Chiny, wschodnie Himalaje, Jawa, Malezja Zachodnia, Moluki, Nowa Gwinea, Filipiny, Celebes, Sumatra.
Systematyka.
Rodzaj sklasyfikowany do plemienia "Collabieae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5368997" url="https://pl.wikipedia.org/wiki?curid=5368997" title="Ipsea">
Ipsea

Ipsea – rodzaj roślin z rodziny storczykowatych ("Orchidaceae"). Obejmuje 3 gatunki występujące w Azji Południowo-Wschodniej w Indiach, Tajlandii i na Sri Lance.
Systematyka.
Rodzaj sklasyfikowany do plemienia "Collabieae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5369000" url="https://pl.wikipedia.org/wiki?curid=5369000" title="Kat (film)">
Kat (film)

Kat () – hiszpańsko-włoska czarna komedia filmowa z 1963 roku w reżyserii Luisa Garcii Berlangi. Scenariusz Berlanga napisał wspólnie z Rafaelem Azconą i Ennio Flaiano. Film został uhonorowany Nagrodą FIPRESCI na 24. MFF w Wenecji.
Fabuła.
Amadeo, kat w Madrycie, poznaje José Luisa, pracownika zakładu pogrzebowego, który ma odebrać więźnia, na którym Amadeo właśnie wykonał wyrok. José Luis nie może znaleźć dziewczyny, bo wszystkie dziewczyny odchodzą od niego, gdy dowiadują się, że pracuje w zakładzie pogrzebowym. Córka Amadeo, Carmen, nie może znaleźć chłopaka, bo wszyscy kandydaci odchodzą, gdy dowiadują się, że jej ojciec jest katem. Carmen i José Luis poznają się i rozpoczynają związek, który deklarują Amadeo, gdy Carmen zachodzi w ciążę.
Amadeo ma nadzieję, że rząd da mu mieszkanie (biorąc pod uwagę, że jest urzędnikiem państwowym), ale odmawiają mu, bo zanim mu je dadzą, będzie już na emeryturze. Wraz z córką podstępem zmusza José Luisa do przyjęcia roli kata, aby zachować mieszkanie, zapewniając go, że nie będzie musiał nikogo zabijać. Kiedy przychodzi rozkaz wykonania egzekucji na Majorce, José Luis jest przerażony i chce zrezygnować, ale to oznaczałoby utratę mieszkania i zwrot zarobionej pensji. Amadeo i Carmen mówią mu, żeby poczekał do ostatniej chwili, bo więzień jest chory i na pewno umrze przed egzekucją. W końcu José Luis zostaje desperacko zawleczony na egzekucję, tak jakby to on był skazańcem, a nie katem.

</doc>
<doc id="5369001" url="https://pl.wikipedia.org/wiki?curid=5369001" title="Nephelaphyllum">
Nephelaphyllum

Nephelaphyllum – rodzaj roślin z rodziny storczykowatych ("Orchidaceae"). Obejmuje 13 gatunków występujących w Azji Południowo-Wschodniej w takich krajach i regionach jak: Andamany, Asam, Bangladesz, Borneo, Kambodża, południowo-wschodnie Chiny, wschodnie Himalaje, Hajnan, Jawa, Laos, Malezja Zachodnia, Mjanma, Filipiny, Celebes, Sumatra, Tajwan, Tajlandia, Wietnam.
Systematyka.
Rodzaj sklasyfikowany do plemienia "Collabieae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5369003" url="https://pl.wikipedia.org/wiki?curid=5369003" title="Pachystoma">
Pachystoma

Pachystoma – rodzaj roślin z rodziny storczykowatych ("Orchidaceae"). Obejmuje 2 gatunki występujące w Azji Południowo-Wschodniej w takich krajach i regionach jak: Andamany, Asam, Bangladesz, Borneo, Kambodża, Chiny, Himalaje, Hajnan, Indie, Jawa, Laos, Małe Wyspy Sundajskie, Malezja Zachodnia, Moluki, Mjanma, Nepal, Nowa Kaledonia, Nowa Gwinea, Nikobary, Filipiny, Celebes, Sumatra, Tajwan, Tajlandia, Wietnam, Terytorium Północne w Australii.
Systematyka.
Rodzaj sklasyfikowany do plemienia "Collabieae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5369005" url="https://pl.wikipedia.org/wiki?curid=5369005" title="Phaius">
Phaius

Phaius – rodzaj roślin z rodziny storczykowatych ("Orchidaceae"). Obejmuje 46 gatunków występujących w Azji Południowo-Wschodniej, Afryce, Australii i Oceanii w takich krajach i regionach jak: Kongo, Demokratyczna Republika Konga, Gwinea Równikowa, Gabon, Angola, Malawi, Zambia, Zimbabwe, Mauritius, Madagaskar, Reunion, Seszele, Chiny, Hajnan, Tybet, Japonia, Riukiu, Tajwan, Asam, Bangladesz, Himalaje, Indie, Nepal, Sri Lanka, Kambodża, Laos, Mjanma, Tajlandia, Wietnam, Borneo, Jawa, Małe Wyspy Sundajskie, Malezja Zachodnia, Moluki, Filipiny, Celebes, Sumatra, Archipelag Bismarcka, Nowa Gwinea, Wyspy Salomona, Fidżi, Niue, Nowa Kaledonia, Samoa, Tonga, Vanuatu, Wallis i Futuna, Wyspy Towarzystwa, Wyspy Cooka, Karoliny, stany Nowa Południowa Walia, Terytorium Północne i Queensland.
Systematyka.
Rodzaj sklasyfikowany do plemienia "Collabieae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5369007" url="https://pl.wikipedia.org/wiki?curid=5369007" title="Plocoglottis">
Plocoglottis

Plocoglottis – rodzaj roślin z rodziny storczykowatych ("Orchidaceae"). Obejmuje 35 gatunków występujących w Azji Południowo-Wschodniej w takich krajach i regionach jak: Archipelag Bismarcka, Borneo, Kambodża, Chiny, Jawa, Laos, Małe Wyspy Sundajskie, Malezja Zachodnia, Moluki, Mjanma, Nowa Gwinea, Nikobary, Filipiny, Wyspy Salomona, Celebes, Sumatra, Tajlandia, Wietnam.
Systematyka.
Rodzaj sklasyfikowany do plemienia "Collabieae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5369008" url="https://pl.wikipedia.org/wiki?curid=5369008" title="Devogelia intonsa">
Devogelia intonsa

Devogelia intonsa – gatunek roślin z monotypowego rodzaju Devogelia z rodziny storczykowatych ("Orchidaceae"). Rośliny występują w Azji Południoo-Wschodniej na Nowej Gwinei i Molukach.
Systematyka.
Gatunek sklasyfikowany do plemienia "Collabieae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5369009" url="https://pl.wikipedia.org/wiki?curid=5369009" title="Devogelia">
Devogelia



</doc>
<doc id="5369010" url="https://pl.wikipedia.org/wiki?curid=5369010" title="Eriodes barbata">
Eriodes barbata

Eriodes barbata – gatunek roślin z monotypowego rodzaju Eriodes z rodziny storczykowatych ("Orchidaceae"). Rośliny występują w Azji Południowo-Wschodniej w takich krajach i regionach jak: Asam, Chiny, wschodnie Himalaje, Mjanma, Tajlandia, Wietnam.
Systematyka.
Gatunek sklasyfikowany do plemienia "Collabieae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5369011" url="https://pl.wikipedia.org/wiki?curid=5369011" title="Eriodes">
Eriodes



</doc>
<doc id="5369013" url="https://pl.wikipedia.org/wiki?curid=5369013" title="Hancockia uniflora">
Hancockia uniflora

Hancockia uniflora – gatunek roślin z monotypowego rodzaju Hancockia z rodziny storczykowatych ("Orchidaceae"). Rośliny występują w Azji Południowo-Wschodniej w południowo-centralnych Chinach, Japonii, Wietnamie, na Tajwanie i na wyskach Riukiu.
Systematyka.
Gatunek sklasyfikowany do plemienia "Collabieae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5369014" url="https://pl.wikipedia.org/wiki?curid=5369014" title="Hancockia">
Hancockia



</doc>
<doc id="5369015" url="https://pl.wikipedia.org/wiki?curid=5369015" title="Pilophyllum villosum">
Pilophyllum villosum

Pilophyllum villosum – gatunek roślin z monotypowego rodzaju Pilophyllum z rodziny storczykowatych ("Orchidaceae"). Rośliny występują w Azji Południowo-Wschodniej w takich krajach i regionach jak: Borneo, Jawa, Malezja Zachodnia, Moluki, Nowa Gwinea, Filipiny, Wyspy Salomona, Tajlandia.
Systematyka.
Gatunek sklasyfikowany do plemienia "Collabieae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5369016" url="https://pl.wikipedia.org/wiki?curid=5369016" title="Pilophyllum">
Pilophyllum



</doc>
<doc id="5369018" url="https://pl.wikipedia.org/wiki?curid=5369018" title="LaserActive">
LaserActive

LaserActive (jap. レーザーアクティブ, RēzāAkutibu) – konsola gier wideo czwartej generacji zdolna do odczytu płyt LaserDisc, CD, a także LD-Rom. Została wydana przez Pioneer Corporation w 1993 roku. Oprócz gier LaserActive, sprzedawane oddzielnie moduły dodatkowe (nazywane przez Pioneera „PACs”) obsługują kasety z Sega Mega Drive, Sega Mega-CD, TurboGrafx-16 ROM i CD-ROM. Pioneer wypuścił model LaserActive CLD-A100 w Japonii 20 sierpnia 1993 r., w cenie 89 800 ¥, a w Stanach Zjednoczonych 13 września 1993 r. w cenie 970 USD. Wersja odtwarzacza LaserActive pod marką NEC, znana jako LD-ROM² System lub model PCE-LD1, została wydana w grudniu 1993 roku i została wyceniona identycznie jak oryginalny system, a także akceptowała moduły PAC Pioneera. LaserActive nie ma blokady regionalnej, dzięki czemu oprogramowanie z dowolnego regionu może być odtwarzane na każdej z tych konsol. Konsola sprzedała się w ilości około 10 000 sztuk.

</doc>
<doc id="5369019" url="https://pl.wikipedia.org/wiki?curid=5369019" title="Henryk Krauze">
Henryk Krauze

Henryk Krauze (ur. 12 grudnia 1912 w Ostrołęce, zm. 23 września 1991 w Ostrołęce) – artysta malarz, projektant, pedagog, działacz turystyczny i społeczny, żołnierz wojny obronnej 1939 r.
Życiorys.
Pochodził z rodziny inteligenckiej, syn Cezarego i Kazimiery z d. Zielińskiej. Uczęszczał do SP w Ostrołęce oraz do Gimnazjum im. Króla Stanisława Leszczyńskiego w Ostrołęce, następnie do Państwowej Szkoły Ogrodniczej w Warszawie i Szkoły Podchorążych w Zambrowie. Był porucznikiem w stanie spoczynku. Ukończył Akademię Wychowania Fizycznego w Warszawie. Status artysty plastyka został mu nadany przez Ministerstwo Kultury i Sztuki.
W okresie międzywojennym pracował jako nauczyciel przysposobienia wojskowego w Gimnazjum im. Króla Stanisława Leszczyńskiego w Ostrołęce. Po wybuchu II wojny światowej, jako podporucznik rezerwy, na ochotnika zgłosił się do Batalionu Obrony Narodowej, który podlegał Samodzielnej Grupie Operacyjnej „Narew”. Jako dowódca plutonu zwiadu prowadził działania w okolicach Kruszewa, Różana, Łątczyna, Lipianki, Miastkowa, Nowogrodu. Po zatrzymaniu przez Niemców w okolicach Śniadowa udało mu się uciec i wrócić do Ostrołęki. Otrzymał skierowanie do Krakowa, ale został ujęty przez gestapowców. Po brutalnym przesłuchiwaniu 30 grudnia 1939 r. przetransportowano go do obozu przejściowego w Stablack k. Królewca, gdzie otrzymał numer obozowy 40225, następnie w połowie stycznia 1940 r. – do oflagu IA w Itzehoe k. Hamburga, a po kilkunastu miesiącach do Sandhostel. Podczas ewakuacji jeńców, po inwazji Niemiec na ZSSR, uciekł z wagonu, ale został schwytany przez pościg i odstawiony do Lubeki. 20 kwietnia 1942 r. trafił z ok. 800 jeńcami do Oflagu II C Woldenberg. Tam, mimo bardzo ciężkich warunków życia, rozpoczął działalność plastyczną, przesyłając swoje prace Międzynarodowemu Czerwonemu Krzyżowi. Przez całą okupację przebywał w obozach jenieckich na terenie Niemiec. Po II wojnie światowej pracował na węźle kolejowym PKP, a później w szkolnictwie średnim – najpierw w Liceum Ogólnokształcącym, później przez 30 lat w Liceum Pedagogicznym, a następnie w Technikum Budowlanym w Ostrołęce. Od 1973 r. na emeryturze. Będąc nauczycielem wychowania plastycznego i fizycznego, organizował wraz z żoną obozy turystyczne, rajdy i spływy kajakowe dla młodzieży. Działał w Polskim Towarzystwie Turystyczno-Krajoznawczym, był, m.in. prezesem Zarządu Powiatowego i członkiem Zarządu Okręgu w Warszawie. Należał do Stronnictwa Demokratycznego, był radnym Miejskiej Rady Narodowej (cztery kadencje).
Był mężem Jadwigi z d. Owczarek – nauczycielki (zm. 1992), mieli syna Andrzeja. Przez całe życie był związany z Ostrołęką. Spoczął w grobie rodzinnym na cmentarzu parafialnym w Ostrołęce.
Działalność artystyczna.
Był związany z grupami twórczymi plastyków nauczycieli „Nałęczów-56” i „Mazowsze”, działającymi przy Zarządzie Głównym Związku Nauczycielstwa Polskiego. Jako artysta plastyk wykonał około 400 prac, w tym większość obrazów olejnych oraz grafiki, projekty medali i pocztówek. Był autorem, m.in. pomnika Szarży Artylerii pod dow. ppłk. Józefa Bema, na miejscu bitwy ostrołęckiej w powstaniu listopadowym, medalu 600-lecia Ostrołęki, pomnika Ostrołęckich Żydów na terenie dawnego cmentarza, Odznaki „Za zasługi dla województwa ostrołęckiego”.
Uczestniczył w 43 wystawach zbiorowych i ośmiu indywidualnych. Jego obrazy ukazują piękno Ostrołęki, był m.in. autorem zbiorów rysunków pt. „Kapliczki kurpiowskie ze szkicownika Henryka Krauze”, „Ostrołęka w rysunkach Henryka Krauze” i „Dawna Ostrołęka”. Jego prace znajdują się w zbiorach prywatnych i instytucji polskich oraz zagranicznych, m.in. na Węgrzech, w Szwajcarii, Czechach, Słowacji i Stanach Zjednoczonych. Po pożarze kościoła poklasztornego w Ostrołęce wykonał kopię obrazu przedstawiającego fundatora klasztoru i kościoła – Tomasza Gocłowskiego.
Upamiętnienie.
Skwer przed II Liceum Ogólnokształcącym w Ostrołęce nosi imię Henryka Krauzego. W sobotę 22 czerwca 2019 uroczyście odsłonięto na skwerze tablicę upamiętniającą tę postać.

</doc>
<doc id="5369020" url="https://pl.wikipedia.org/wiki?curid=5369020" title="Denza EV">
Denza EV



</doc>
<doc id="5369021" url="https://pl.wikipedia.org/wiki?curid=5369021" title="Towarzystwo Przyjaźni Polsko-Węgierskiej">
Towarzystwo Przyjaźni Polsko-Węgierskiej



</doc>
<doc id="5369023" url="https://pl.wikipedia.org/wiki?curid=5369023" title="Lovely (singel Billie Eilish i Khalida)">
Lovely (singel Billie Eilish i Khalida)

Lovely (stylizowany zapis: lovely) – utwór muzyczny amerykańskich piosenkarzy Billie Eilish Khalida. Wydany 26 kwietnia 2018 roku za pośrednictwem wytwórni Interscope Records.
Piosenka osiągnęła 64 miejsce na amerykańskiej "liście Billboard" Hot 100 i znalazła się w pierwszej czterdziestce w kilku innych krajach. „Lovely” otrzymał kilka certyfikatów, w tym sześciokrotną platynę od Australijskiego Stowarzyszenia Przemysłu Nagraniowego.
Teledysk.
Taylor Cohen i Matty Peacock wyreżyserowali teledysk, który został zamieszczony na oficjalnym kanale Eilish na YouTube 26 kwietnia 2018 roku. Zaczyna się z Eilish uwięzioną w szklanym pudełku. Khalid pojawia się wtedy za nią, nosząc pasujące do siebie czarne ubrania i srebrne łańcuszki, gdy śpiewa z nią. Eilish i Khalid zaczynają wędrować ze znużeniem po pudle. Pojedyncza chmura deszczowa wyzwala wtedy deszcz i grzmoty. Piosenkarze czasem się rozdzielają, ale udaje im się odnaleźć drogę powrotną do siebie. Deszcz z chmury zaczyna zamarać w pudełku, a lód pokrywa ściany, gdy Khalid i Eilish trzymają się nawzajem. Ale gdy film zbliża się do końca, lód topnieje, ukazując, że pudełko jest puste.
Film osiągnął 1 miliard wyświetleń w marcu 2020 r. i od listopada 2022 ma ponad 1,6 miliarda wyświetleń.
Występy na żywo.
Billie Eilish i Khalid zaśpiewali utwów na Coachella Valley Music and Arts Festival w kwietniu 2019 roku.
Personel.
Opracowano na podstawie informacji z Tidala.

</doc>
<doc id="5369026" url="https://pl.wikipedia.org/wiki?curid=5369026" title="Giuseppe Lippi">
Giuseppe Lippi

Giuseppe Lippi (ur. 15 kwietnia 1904 we Florencji, zm. 18 maja 1978 tamże) – włoski lekkoatleta, długodystansowiec, dwukrotny olimpijczyk.
Życiorys.
Zajął 7. miejsce w biegu na 3000 metrów z przeszkodami na igrzyskach olimpijskich w 1932 w Los Angeles. Na kolejnych igrzyskach olimpijskich w 1936 w Berlinie odpadł w eliminacjach tej konkurencji.
Zajął 7. miejsce w biegu na 10 000 metrów na mistrzostwach Europy w 1938 w Paryżu.
Był mistrzem Włoch w biegu na 5000 metrów w 1932, w biegu na 10 000 metrów w 1938 i 1939, w biegu na 3000 metrów z przeszkodami w 1933, 1935, 1936, 1940 i 1948, w sztafecie 4 × 400 metrów w 1932, w sztafecie 4 × 800 metrów w 1930, w sztafecie 4 × 1500 metrów w 1930 i 1931, w sztafecie 3 × 3000 metrów w 1930 i 1931, w sztafecie 3 × 5000 metrów w 1934 oraz w biegu przełajowym w latach 1925, 1927–1930, 1937 i 1938.
Dwukrotnie poprawiał rekord Włoch w biegu na 5000 metrów do czasu 15,11,8, uzyskanego 2 listopada 1930 we Florencji i raz w biegu na 10 000 metrów z rezultatem 31:24,2 (22 listopada 1930 w Bolonii).
Rekordy życiowe: 

</doc>
<doc id="5369027" url="https://pl.wikipedia.org/wiki?curid=5369027" title="Dalekie głosy, spokojne życie">
Dalekie głosy, spokojne życie

Dalekie głosy, spokojne życie () – brytyjski dramat filmowy z 1988 roku w reżyserii i według scenariusza Terence’a Daviesa. 
Opis fabuły.
Film ukazuje życie rodzinne klasy robotniczej w Liverpoolu w latach 40. i początku lat 50. XX wieku, zwracając szczególną uwagę na rolę muzyki popularnej, kina hollywoodzkiego, lekkiej rozrywki i domu publicznego w funkcjonowaniu lokalnej społeczności.
Obraz składa się z dwóch oddzielnych części, nakręconych w odstępie dwóch lat, ale z udziałem tej samej obsady i ekipy. Pierwsza część, "Dalekie głosy", to kronika życia katolickiej rodziny z klasy robotniczej, żyjącej w cieniu brutalnego i terroryzującego ją ojca. W drugiej części, "Spokojnym życiu", dzieci dorastają i odnajdują się w zupełnie innej Wielkiej Brytanii z lat 50., jeszcze sprzed ery rock and rolla i czasów The Beatles.
Nagrody i wyróżnienia.
Film został uhonorowany m.in. Nagrodą FIPRESCI na 41. MFF w Cannes, Złotym Lampartem na MFF w Locarno oraz Złotym Kłosem na MFF w Valladolid. W 2007 roku Brytyjski Instytut Filmowy ponownie wydał i rozpowszechnił film w najbardziej znanych brytyjskich kinach niezależnych, dzięki czemu "Dalekie głosy, spokojne życie" dosłużyły się miana autobiograficznego arcydzieła Daviesa.
W przeprowadzonym w 2011 roku przez „Time Out” plebiscycie na 100 najlepszych brytyjskich filmów wszech czasów, "Dalekie głosy, spokojne życie" znalazły się na trzecim miejscu.

</doc>
<doc id="5369029" url="https://pl.wikipedia.org/wiki?curid=5369029" title="Konstantynów Głębocki">
Konstantynów Głębocki



</doc>
<doc id="5369033" url="https://pl.wikipedia.org/wiki?curid=5369033" title="Laskowicze">
Laskowicze



</doc>
<doc id="5369034" url="https://pl.wikipedia.org/wiki?curid=5369034" title="Poczta Krima">
Poczta Krima

Poczta Krima () – rosyjskie unitarne przedsiębiorstwo federalne świadczące usługi pocztowe na Krymie. Powstało 21 kwietnia 2014 roku, po aneksji Krymu przez Rosję. Ukrposzta przestała dostarczać przesyłki na Krym w kwietniu 2014. 

</doc>
<doc id="5369035" url="https://pl.wikipedia.org/wiki?curid=5369035" title="Lučina">
Lučina



</doc>
<doc id="5369036" url="https://pl.wikipedia.org/wiki?curid=5369036" title="Teodora Glücksburg">
Teodora Glücksburg



</doc>
<doc id="5369037" url="https://pl.wikipedia.org/wiki?curid=5369037" title="Malaxideae">
Malaxideae

Malaxideae – plemię roślin z rodziny storczykowatych ("Orchidaceae"). Obejmuje 14 rodzajów i około 1200 gatunków występujących w Ameryce Północnej, Środkowej i Południowej, Europie, Afryce, Azji, Australii i Oceanii.
Systematyka.
Plemię sklasyfikowane do podrodziny epidendronowych ("Epidendroideae") w rodzinie storczykowatych ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5369038" url="https://pl.wikipedia.org/wiki?curid=5369038" title="Georgi Bożiłow (piłkarz)">
Georgi Bożiłow (piłkarz)

Georgi Penkow Bożiłow (, ur. 12 lutego 1987 w Sofii) – bułgarski piłkarz, grający na pozycji środkowego lub cofniętego napastnika w bułgarskim klubie Marek Dupnica. Były, dwukrotny reprezentant Bułgarii.
Wychowanek sofijskich klubów - Septemwri i CSKA. W 2004 podpisał pierwszy profesjonalny kontrakt z Nafteksem Burgas. W swojej karierze grał jeszcze w Czernomorcu Burgas, Łokomotiwie Płowdiw, Czerno More Warna i Beroe Stara Zagora.

</doc>
<doc id="5369041" url="https://pl.wikipedia.org/wiki?curid=5369041" title="Lunca">
Lunca



</doc>
<doc id="5369042" url="https://pl.wikipedia.org/wiki?curid=5369042" title="Roland Blum">
Roland Blum

Roland Charles Léon Blum (ur. 24 września 1945 w Les Pennes-Mirabeau) – francuski polityk, samorządowiec i prawnik, deputowany krajowy, od 1986 do 1987 poseł do Parlamentu Europejskiego II kadencji.
Życiorys.
Jego ojciec kierował izbą handlową i zarządem portu w Marsylii. W 1969 uzyskał magisterium z prawa publicznego na Université d’Aix-Marseille, w 1970 został absolwentem Instytutu Nauk Politycznych w Paryżu (w ramach kampusu Sciences Po Aix). W 1978 uzyskał uprawnienia adwokata.
Działał w ugrupowaniach centroprawicowych: Unii na rzecz Demokracji Francuskiej, Unii na rzecz Ruchu Ludowego i Republikanach. Został członkiem rady departamentu Delta Rodanu (1979–1998, 2004–2005) oraz rady miejskiej Marsylii (1983–1986, 1989–2001). Ponadto w latach 1986–1987 zasiadał w Parlamencie Europejskim, gdzie zastąpił Gérarda Longueta i działał we frakcji liberalno-demokratycznej. W latach 1986–2012 był członkiem Zgromadzenia Narodowego pięciu kadencji. Zasiadał w Zgromadzeniu Parlamentarnym Rady Europy, był w nim wiceszefem francuskiej delegacji. Zajmował stanowiska mera VI sektora Marsylii (2001–2008), pierwszego (2008–2014) i drugiego zastępcy mera Marsylii (2014–2020), następnie radnego oraz wiceszefa związku metropolitarnego Marsylia–Aix-en-Provcence (2018–2020).
Żonaty, ma syna.
Odznaczenia.
Odznaczony Legią Honorową V klasy (2013).

</doc>
<doc id="5369046" url="https://pl.wikipedia.org/wiki?curid=5369046" title="Crepidium">
Crepidium

Crepidium – rodzaj roślin z rodziny storczykowatych ("Orchidaceae"). Obejmuje 294 gatunki występujące w Azji Południowo-Wschodniej, Australii i Oceanii w takich krajach i regionach jak: Andamany, Asam, Bangladesz, Archipelag Bismarcka, Borneo, Kambodża, Karoliny, Chiny, Wyspy Cooka, Himalaje, Fidżi, Hajnan, Indie, Jawa, Laos, Małe Wyspy Sundajskie, Malezja Zachodnia, Moluki, Mariany, Mjanma, Riukiu, Nepal, Nowa Kaledonia, Nowa Gwinea, Nikobary, Tybet, Tonga, Vanuatu, Wietnam, Wallis i Futuna, Niue, Terytorium Północne, Filipiny, Ogasawara, Queensland, Samoa, Wyspy Towarzystwa, Sri Lanka, Celebes, Sumatra, Tajwan, Tajlandia, Wyspy Kazan.
Systematyka.
Rodzaj sklasyfikowany do plemienia "Malaxideae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5369047" url="https://pl.wikipedia.org/wiki?curid=5369047" title="Hubert Buchou">
Hubert Buchou



</doc>
<doc id="5369048" url="https://pl.wikipedia.org/wiki?curid=5369048" title="Barbara Gąsienica Giewont">
Barbara Gąsienica Giewont



</doc>
<doc id="5369052" url="https://pl.wikipedia.org/wiki?curid=5369052" title="Marcin Sompoliński">
Marcin Sompoliński

Marcin Sompoliński (ur. 1964 w Gdyni) – polski dyrygent i kompozytor.
Życiorys.
Ukończył klasę skrzypiec w Liceum Muzycznym w Gdańsku, a potem Akademię Muzyczną w Poznaniu (najpierw pod kierunkiem Renarda Czajkowskiego, a potem Witolda Krzemieńskiego). Dyplom uzyskał w 1989. Uczestniczył w kursach mistrzowskich w Lipsku, Stuttgarcie oraz Bressanone. W 1993 uzyskał stypendium dla młodych twórców miasta Poznania, a w 1994 Medal Młodej Sztuki. Od 1987 do 1999 prowadził Orkiestrę Symfoniczną Państwowego Liceum Muzycznego w Poznaniu, a od 1987 do 1990 był dyrygentem Wielkopolskiej Orkiestry Symfonicznej. Od 1993 kierował Orkiestrą Symfoniczną Akademii Muzycznej w Poznaniu. W latach 1997-2002 był dyrygentem Teatru Wielkiego w Poznaniu. Zrealizował m.in. premierę "Czarodziejskiego fletu" na festiwalach w Carcassone i Xanten. Towarzyszył m.in. takim solistom jak Konstanty Kulka, Jadwiga Kotnowska, Elżbieta Chojnacka, Wiesław Ochman, czy Malcolm Bilson. Od 2005 do 2008 był kierownikiem muzycznym Teatru Muzycznego w Poznaniu, a od 2008 orkiestry "Concerto Brandenburg".
Wśród jego dokonań operowych znalazło się:
Napisał mszę żałobną "Missa pro defuncto Wolfgango Amadeo" za duszę W.A.Mozarta, która została wykonana 4 grudnia 2001 w poznańskim kościele franciszkanów. "Gazeta Wyborcza" uznała to za wydarzenie muzyczne roku w Poznaniu (obok Konkursu Wieniawskiego). Jest pomysłodawcą i realizatorem cyklu koncertów edukacyjnych "Speaking Concerts". Realizował też program "Music in Death Camps" prezentowany w Polsce, Niemczech oraz Izraelu w 2012.

</doc>
<doc id="5369057" url="https://pl.wikipedia.org/wiki?curid=5369057" title="Centre municipal des sports">
Centre municipal des sports

Centre municipal des sports (pol. Miejskie Centrum Sportowe, znane także jako Palais des sports, pol. Pałac Sportu) – kompleks sportowy zlokalizowany w centrum miasta Tours, w dzielnicy Sanitas. Jego budowa rozpoczęła się w 1954 roku, częściowo otwarty rok później, całkowicie ukończony w 1972 roku.
W skład centrum sportowego wchodzą: hala sportowa im. Roberta Grenona, mogąca pomieścić ponad 3000 widzów, basen olimpijski im. Gilberta Bozona, lodowisko olimpijskie, a także kilka mniejszych hal z przeznaczenie dla różnych dyscyplin.
Historia.
Jednym z głównych inicjatorów budowy centrum sportowego w Tours był radny miejski Robert Grenon. Z tego względu do 1983 roku jego imię nosiło całe centrum, a później znajdująca się w nim największa hala sportowa. Kompleks zaprojektował architekt Jean Niermans. Budowa rozpoczęła się w 1954 roku, a rok później otwarto halę do koszykówki. Pozostała część budynku pozostawała wciąż nieukończona.
Centrum sportowe zostało w pełni ukończone w 1972 roku. Inauguracja odbyła się 11 czerwca 1972 roku w obecności sekretarza stanu ds. młodzieży i sportu Josepha Comitiego.
W 1991 roku kompleks przeszedł remont elewacji i części pomieszczeń, natomiast w 2013 roku odnowiony został basen. W 2018 roku przeprowadzono renowację hali im. Roberta Grenona, tak aby spełniała wymagania Europejskiej Konfederacji Piłki Siatkowej co do obiektów sportowych, w których mogą być rozgrywane mecze Ligi Mistrzów. Prace ukończono 30 września, a inauguracja odnowionej hali odbyła się 4 października. W trakcie inauguracji burmistrz miasta Christophe Bouchet zapowiedział, że hala zostanie powiększona do 5500-6000 miejsc, natomiast lodowisko do 2500 miejsc. Prace renowacyjne mają zostać ukończone w 2023 roku, a cały kompleks ma stanowić obiekt pomocniczy w trakcie Letnich Igrzysk Olimpijskich 2024.
Charakterystyka.
W skład centrum sportowego wchodzą:

</doc>
<doc id="5369059" url="https://pl.wikipedia.org/wiki?curid=5369059" title="Szczarka">
Szczarka

Szczarka (; ) – wieś na Białorusi, w obwodzie mińskim, w rejonie wilejskim, w sielsowiecie Chocieńczyce.
Dawniej używana nazwa – Szczarka I.
Historia.
W czasach zaborów wieś włościańska w powiecie wilejskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie wilejskim, w gminie Chocieńczyce.
Według Powszechnego Spisu Ludności z 1921 roku zamieszkiwało tu 49 osób, 4 były wyznania rzymskokatolickiego a 45 prawosławnego. Jednocześnie 10 mieszkańców zadeklarowało polską a 49 białoruską przynależność narodową. Było tu 7 budynków mieszkalnych. W 1931 w 12 domach zamieszkiwało 65 osób.
Wierni należeli do parafii rzymskokatolickiej w Ilji i prawosławnej w Chocieńczycach. Miejscowość podlegała pod Sąd Grodzki w Ilji i Okręgowy w Wilnie; właściwy urząd pocztowy mieścił się w Chocieńczycach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5369060" url="https://pl.wikipedia.org/wiki?curid=5369060" title="Crossoglossa">
Crossoglossa

Crossoglossa – rodzaj roślin z rodziny storczykowatych ("Orchidaceae"). Obejmuje 50 gatunków występujących w Ameryce Południowej i Środkowej w Panamie, Peru, Nikaragui, Ekwadorze, Kostaryce, Kolumbii, Boliwii.
Systematyka.
Rodzaj sklasyfikowany do plemienia "Malaxideae", podrodzina epidendronowe ("Epidendroideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5369061" url="https://pl.wikipedia.org/wiki?curid=5369061" title="GraphQL">
GraphQL

GraphQL – otwarty język zapytań i manipulacji danych stanowiący sposób komunikacji z serwerem za pośrednictwem API oraz środowisko wykonawcze dla wykonywania zapytań tego typu. Specyfikacja i oprogramowanie zostało opracowane przez firmę Facebook, Inc..
Język zapytań GraphQL umożliwia uzyskanie struktury odpowiedzi na żądanie na podstawie wyłącznie tych danych i parametrów, które zostały określone w strukturze zapytania, co pozwala zapobiec uzyskaniu zbędnych i nadmiarowych danych podczas takiego procesu. Wynik wykonanego zapytania jest najczęściej zwracany w postaci dokumentu w formacie JSON.
Przykład.
Poniższy przykład definiuje żądanie typu POST celem uzyskania podstawowych informacji o zamówieniu produktu o numerze porządkowym 10:
 orders(id: 10) {
 productsList {
 product {
 name
 price
 quantity
 totalAmount
Zawartością odpowiedzi na wysłane żądanie będzie poniższa struktura JSON o przykładowych wartościach:
 "data": {
 "orders": [
 "productsList": [
 "product": {
 "name": "orange",
 "price": 1.5
 "quantity": 100
 ],
 "totalAmount": 150
 ]

</doc>
<doc id="5369063" url="https://pl.wikipedia.org/wiki?curid=5369063" title="Cmentarz Komunalny w Wieliczce">
Cmentarz Komunalny w Wieliczce

Cmentarz Komunalny w Wieliczce – cmentarz położony w Wieliczce przy ulicy Marszałka Józefa Piłsudskiego, założony w pierwszej połowie XIX wieku.

</doc>
<doc id="5369064" url="https://pl.wikipedia.org/wiki?curid=5369064" title="Fabryka obuwia Fagus w Alfeld">
Fabryka obuwia Fagus w Alfeld



</doc>
<doc id="5369066" url="https://pl.wikipedia.org/wiki?curid=5369066" title="Szczarka (rejon wilejski)">
Szczarka (rejon wilejski)

Szczarka – dawny folwark. Tereny, na których leżał, znajdują się obecnie na Białorusi, w obwodzie mińskim, w rejonie wilejskim, w sielsowiecie Chocieńczyce.
Historia.
W czasach zaborów zaścianek włościański w gminie Chocieńczyce, w powiecie wilejskim, w guberni wileńskiej Imperium Rosyjskiego. W 1866 roku był tu 1 dom, zamieszkiwało tu 7 osób.
W latach 1921–1945 folwark leżał w Polsce, w województwie wileńskim, w powiecie wilejskim, w gminie Chocieńczyce.
Powszechny Spis Ludności z 1921 roku nie podał danych dotyczących miejscowości. W 1931 w 1 domu zamieszkiwało 9 osób.
Wierni należeli do parafii rzymskokatolickiej w Ilji i parafii prawosławnej w Chocieńczycach. Miejscowość podlegała pod Sąd Grodzki w Ilji i Okręgowy w Wilnie; właściwy urząd pocztowy mieścił się w Chocieńczycach.

</doc>
<doc id="5369067" url="https://pl.wikipedia.org/wiki?curid=5369067" title="Musick to Play in the Dark Vol. 1">
Musick to Play in the Dark Vol. 1



</doc>
<doc id="5369070" url="https://pl.wikipedia.org/wiki?curid=5369070" title="Danuše Nerudová">
Danuše Nerudová

Danuše Nerudová (ur. 4 stycznia 1979 w Brnie) – czeska ekonomistka i nauczycielka akademicka, w latach 2018–2022 rektor Uniwersytetu Mendla w Brnie.
Życiorys.
W 2002 ukończyła studia na wydziale ekonomii i biznesu Uniwersytetu Rolniczo-Leśnego im. Mendla w Brnie. Doktoryzowała się na tej samej uczelni w 2005. Podjęła pracę jako nauczycielka akademicka na macierzystym uniwersytecie (przemianowanym następnie na Uniwersytet Mendla w Brnie). Kierowała instytutem rachunkowości i podatków, zajmowała stanowiska prodziekana swojego wydziału (2009–2014) i prorektora uczelni (2014–2015). W październiku 2017 została wybrana na stanowisko rektora Uniwersytetu Mendla w Brnie. Stanowisko to objęła w lutym 2018.
W marcu 2022 ogłosiła swój start w wyborach prezydenckich rozpisanych na styczeń 2023. W październiku 2022 współrządząca centroprawicowa koalicja SPOLU wskazała ją jako jednego z trzech popieranych pretendentów. W następnym miesiącu Danuše Nerudová przedłożyła ponad 82 tysiące podpisów pod swoją kandydaturą celem jej zarejestrowania. W pierwszej turze głosowania z 13 i 14 stycznia 2023 zajęła 3. miejsce wśród 8 kandydatów z wynikiem 13,9% głosów.
Życie prywatne.
Mężatka, ma dwoje dzieci.

</doc>
<doc id="5369072" url="https://pl.wikipedia.org/wiki?curid=5369072" title="Oberschlesisches Landesmuseum">
Oberschlesisches Landesmuseum

Oberschlesisches Landesmuseum – oficjalna niemieckojęzyczna nazwa muzeów:
w Bytomiu (Górny Śląsk)
w Ratingen (Nadrenia-Północna Westfalia)

</doc>
<doc id="5369075" url="https://pl.wikipedia.org/wiki?curid=5369075" title="Szczarka II">
Szczarka II

Szczarka II – dawny zaścianek. Tereny, na których leżał, znajdują się obecnie na Białorusi, w obwodzie mińskim, w rejonie wilejskim, w sielsowiecie Chocieńczyce.
Historia.
W czasach zaborów zaścianek w gminie Chocieńczyce, w powiecie wilejskim, w guberni wileńskiej Imperium Rosyjskiego. Pod koniec XIX wieku miał 9 dusz rewizyjnych. Należał do dóbr Zaborze, własność Hryhorowiczów.
W latach 1921–1945 zaścianekk leżał w Polsce, w województwie wileńskim, w powiecie wilejskim, w gminie Chocieńczyce.
Według Powszechnego Spisu Ludności z 1921 roku zamieszkiwało tu 12 osób, wszystkie były wyznania prawosławnego i zadeklarowały białoruską przynależność narodową. Były tu 2 budynki mieszkalne. W 1931 w 2 domach zamieszkiwało 14 osób.
Wierni należeli do parafii rzymskokatolickiej w Ilji i parafii prawosławnej w Chocieńczycach. Miejscowość podlegała pod Sąd Grodzki w Ilji i Okręgowy w Wilnie; właściwy urząd pocztowy mieścił się w Chocieńczycach.

</doc>
<doc id="5369076" url="https://pl.wikipedia.org/wiki?curid=5369076" title="Musick to Play in the Dark Vol. 2">
Musick to Play in the Dark Vol. 2



</doc>
<doc id="5369079" url="https://pl.wikipedia.org/wiki?curid=5369079" title="Szczaroczycha">
Szczaroczycha

Szczaroczycha (; ) – wieś na Białorusi, w obwodzie mińskim, w rejonie wilejskim, w sielsowiecie Ilja.
Historia.
W czasach zaborów wieś w powiecie wilejskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie wilejskim, w gminie Chocieńczyce.
Według Powszechnego Spisu Ludności z 1921 roku zamieszkiwało tu 71 osób, wszystkie były wyznania prawosławnego i zadeklarowały białoruską przynależność narodową. Było tu 10 budynków mieszkalnych. W 1931 rozróżniono Szczaroczychę I i II. Szczaroczychę I w 7 domach zamieszkiwało 41 osób a Szczaroczychę II w 4 domach zamieszkiwało 26 osób.
Wierni należeli do parafii rzymskokatolickiej i prawosławnej w Ilji. Miejscowość podlegała pod Sąd Grodzki w Ilji i Okręgowy w Wilnie; właściwy urząd pocztowy mieścił się w Chocieńczycach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5369082" url="https://pl.wikipedia.org/wiki?curid=5369082" title="Luncani">
Luncani



</doc>
<doc id="5369083" url="https://pl.wikipedia.org/wiki?curid=5369083" title="Pergagrapta bicolor">
Pergagrapta bicolor

Pergagrapta bicolor – gatunek błonkówki z rodziny Pergidae.
Taksonomia.
Gatunek ten został opisany w 1817 roku przez Williama Leacha pod nazwą "Perga bicolor". Jako miejsce typowe podał on „Australazję”. Holotypem była samica. W 1890 roku Walter Wilson Froggatt opisał go pod nazwą "Perga chalybea" (miejsce typowe Australia Południowa, holotypem był samiec). Nazwy te zsynonimizował Friedrich Wilhelm Konow w 1905. W 1939 Robert Bernard Benson przeniósł ten gatunek do rodzaju "Pergagrapta".
Zasięg występowania.
"Pergagrapta bicolor" występuje w australijskich stanach Australia Południowa, Nowa Południowa Walia i Wiktoria.
Biologia i ekologia.
Roślinami żywicielskimi są drzewa "Corymbia gummifera", "Eucalyptus haemastoma", "Eucalyptus pauciflora" i eukaliptus wierzbowaty z rodziny mirtowatych.

</doc>
<doc id="5369084" url="https://pl.wikipedia.org/wiki?curid=5369084" title="Czarnobrody (ujednoznacznienie)">
Czarnobrody (ujednoznacznienie)



</doc>
<doc id="5369085" url="https://pl.wikipedia.org/wiki?curid=5369085" title="(495253) Hanszimmer">
(495253) Hanszimmer

(495253) Hanszimmer – planetoida z pasa głównego okrążająca Słońce w ciągu 3,73 lat w średniej odległości 2,40 au. Została odkryta 30 lipca 2013 roku przez Michała Kusiaka i Michała Żołnowskiego ze zdalnego obserwatorium Rantiga zlokalizowanego w pobliżu miejscowości Tincana we Włoszech. Nazwana na cześć niemieckiego kompozytora muzyki filmowej Hansa Zimmera.

</doc>
<doc id="5369088" url="https://pl.wikipedia.org/wiki?curid=5369088" title="Margret Göbl">
Margret Göbl

Margret Göbl, po mężu Ningel (ur. 26 czerwca 1938 w Nürnbergu, zm. 21 czerwca 2013 w Duisburgu) – niemiecka łyżwiarka figurowa reprezentujący RFN, startująca w parach sportowych z mężem Franzem Ningelem. Uczestniczka igrzysk olimpijskich (1960), brązowa medalistka mistrzostw świata (1962), wicemistrzyni (1961) i dwukrotna brązowa medalistka mistrzostw Europy (1960, 1962), trzykrotna mistrzyni RFN (1960–1962).
Dorastała w Oberammergau, zaś karierę sportową rozpoczęła w Garmisch-Partenkirchen. Od 1959 roku rozpoczęła współpracę z Franzem Ningelem, którego poślubiła w 1962 roku. Na arenie międzynarodowej Göbl i Ningel rywalizowali z inną niemiecką parą, Kilius i Bäumler. Po zakończeniu kariery amatorskiej małżeństwo Ningelów występowało w rewiach łyżwiarskich na całym świecie. W 1973 roku obydwoje rozpoczęli pracę trenerską w Frankfurcie nad Menem. Później założyli własną szkołę łyżwiarską w Duisburgu. Ich córka Johanna była łyżwiarką występującą w kategorii juniorów, a następnie w formacjach łyżwiarskich.

</doc>
<doc id="5369091" url="https://pl.wikipedia.org/wiki?curid=5369091" title="Franz Kröger">
Franz Kröger

Franz Kröger (ur. 11 marca 1937 w Braniewie) – niemiecki etnolog, badacz kultury i języka plemienia , emerytowany wykładowca Uniwersytetu w Münster.
Życiorys.
Urodził się w Braniewie w Prusach Wschodnich. Studiował etnologię, anglistykę, historię i geografię na uniwersytetach w Münster i Wiedniu. W latach 1972–1974 prowadził wykłady na Uniwersytecie w Cape Coast w Ghanie, wówczas przeprowadził pierwsze badania wśród mieszkańców plemienia (Bulsa), grupy etnicznej w północno-wschodniej Ghanie. W 1978 obronił doktorat na Uniwersytecie w Münster pt. "Übergangsriten der Bulsa" (Rytuały przejścia plemienia Bulsy).
Od 1974 wykładał w Instytucie Etnologii w Münster oraz w Gimnazjum im. Aldegrevera w Soest w Westfalii. W 1999 roku zakończył działalność pedagogiczną na poziomie szkoły średniej i zajął się wyłącznie etnologią. Jego badania koncentrują się na religii, kulturze materialnej i języku plemienia Bulsów, wśród którego spędził łącznie ponad 30 lat. Poprzez swoje liczne publikacje w postaci książek, artykułów, reportaży radiowych i telewizyjnych uważany jest za znawcę kultury Bulsów. Jego badania naukowe koncentrują się na regionie północnej Ghany (Bulsa i Koma), tematyka badań obejmuje takie dziedziny jak etnologia, religia, kultura materialna i język miejscowych ludów.
W 1995 roku był doradcą naukowym dwóch produkcji telewizyjnych dla niemieckiego kanału telewizyjnego Südwestfunk. Jedna z nich ("Die Regenmacher" - "The Rain-Makers") dotyczyła ludu , który regularnie odwiedza kraj Bulsy przed początkiem pory deszczowej. W Instytucie Etnologii Uniwersytetu w Münster Franz Kröger zgromadził ponadto kolekcję ponad 500 przedmiotów materialnych plemienia Bulsa, które są używane w ich mieszkaniach. W 2005 roku zostały one pokazane na dużej wystawie w Muzeum Przyrodniczym Münster ("LWL-Museum für Naturkunde").
Publikacje książkowe.
Prócz tego opublikował wiele artykułów w czasopismach antropologicznych.

</doc>
<doc id="5369092" url="https://pl.wikipedia.org/wiki?curid=5369092" title="Czarnobrody (film francusko-brytyjsko-niemiecki)">
Czarnobrody (film francusko-brytyjsko-niemiecki)

Czarnobrody (ang. "Blackbeard: Terror at Sea") – brytyjsko-francusko-niemiecki telewizyjny film biograficzny z 2006 roku. Film zrealizowana na podstawie biografii Czarnobrodego, słynnego angielskiego pirata.

</doc>
<doc id="5369093" url="https://pl.wikipedia.org/wiki?curid=5369093" title="Czarnobrody (film 2006)">
Czarnobrody (film 2006)



</doc>
<doc id="5369095" url="https://pl.wikipedia.org/wiki?curid=5369095" title="Midway Games">
Midway Games



</doc>
<doc id="5369098" url="https://pl.wikipedia.org/wiki?curid=5369098" title="Instytut Pedagogiczny w Katowicach">
Instytut Pedagogiczny w Katowicach

Instytut Pedagogiczny w Katowicach – zakład dokształcania czynnych nauczycieli na poziomie wyższym istniejący w latach 1928–1939 i 1945–1950 w Katowicach. Na jego bazie powstała w 1950 uczelnia Wyższa Szkoła Pedagogiczna w Katowicach, a z księgozbioru utworzono Pedagogiczną Bibliotekę Wojewódzką w Katowicach.
Historia.
Okres międzywojenny.
Instytut Pedagogiczny w Katowicach powstał z inicjatywy zrzeszeń nauczycielskich województwa śląskiego, zorganizowanych w Towarzystwie Instytutu Pedagogicznego (które było prawnym organizatorem Instytutu), przy poparciu Wojewody Śląskiego Michała Grażyńskiego, Naczelnika Wydziału Oświecenia Śląskiego Urzędu Wojewódzkiego Ludwika Ręgorowicza oraz władz miejskich Katowic. Na organizatora Instytutu i pierwszego dyrektora został powołany profesor Uniwersytetu Jagiellońskiego dr Zygmunt Mysłakowski. Instytut Pedagogiczny zaczął funkcjonować 3 listopada 1928 w tymczasowej siedzibie w gmachu Gimnazjum Państwowego przy ul. Mickiewicza.
Od roku 1936/1937 rozpoczęto realizować 3-letni kurs pedagogiczny.
W roku szkolnym 1938/1939 program trzyletnich studiów obejmował 21 przedmiotów (10 pedagogicznych, 7 specjalnych i 4 pomocnicze):
A. Przedmioty główne
pedagogiczne
specjalne
B. Przedmioty pomocnicze
C. Studium pracy społeczno-oświatowej.
Praktyka szkolna obejmowała hospitacje w szkołach oraz lekcje pokazowe.
Ostatni przedwojenny rok szkolny 1938/1939 rozpoczynał się w Instytucie Pedagogicznym 15 września i trwał do 21 grudnia, drugi od 16 stycznia do 31 marca, a trzeci od 1 kwietnia do 15 czerwca. Ferie świąteczne Bożego Narodzenia trwały od 22 grudnia do 15 stycznia włącznie, zaś Wielkanocy od niedzieli Palmowej do pierwszej środy po świętach wielkanocnych włącznie.
Okres powojenny.
Przygotowania do reaktywacji trzyletniego Instytutu Pedagogicznego rozpoczął w marcu 1945 dr Józef Pieter na polecenie Kuratora Oświaty w Katowicach. Działalność wznowiono 8 października 1945, przyjmując na naukę 160 słuchaczy.
Z dniem 12 października 1945 Minister Oświaty uznał dyplomy ukończenia Instytutu Pedagogicznego w Katowicach począwszy od roku szkolnego 1931/1932 (tj. od drugiego Kursu Pedagogicznego) za równoważne z dyplomami na nauczyciela liceów pedagogicznych w zakresie przedmiotów pedagogicznych.
We wrześniu 1947 został przejęty przez Związek Nauczycielstwa Polskiego, nosząc aż do likwidacji w 1950 nazwę Instytut Pedagogiczny ZNP w Katowicach.
Biblioteka Instytutu.
Bibliotekę otwarto dla słuchaczy 1 lutego 1929. W maju 1929 posiadała 380 dzieł pedagogicznych i pokrewnych oraz 10 tytułów czasopism pedagogicznych i psychologicznych polskich, 12 czasopism niemieckich, 2 francuskie, 2 angielskie i 1 włoskie. W sierpniu 1939 księgozbiór liczył ok. 10.000 woluminów.

</doc>
<doc id="5369099" url="https://pl.wikipedia.org/wiki?curid=5369099" title="Bohaterki Pacyfiku">
Bohaterki Pacyfiku

Bohaterki Pacyfiku (ang. "So Proudly We Hail!") – amerykański film wojenny z 1943 roku w reżyserii Marka Sandricha. Obraz uzyskał cztery nominacje do Oscara.
Nagrody i wyróżnienia.
Film był nominowany do Oscara w czterech kategoriach:

</doc>
<doc id="5369103" url="https://pl.wikipedia.org/wiki?curid=5369103" title="Julia Żugaj">
Julia Żugaj

Julia Żugaj (ur. 15 czerwca 2000) – polska piosenkarka i influencerka.
Życiorys.
W wieku czterech lat została członkinią dziecięcego zespołu Wesołe nutki. W 2018 rozpoczęła aktywność w mediach społecznościowych, tworząc treści na aplikację Musical.ly, która później zmieniła nazwę na TikTok. Wraz ze swoją siostrą, Sonią, tworzyła głównie filmiki o tańcu i lifestyle’u; w ciągu trzech miesięcy ich profil uzyskał 100 tys. obserwatorów, a do lutego 2023 – ponad 3 mln. Jeszcze w 2018 nawiązała współpracę ze Spotlight Agency zajmującą się influencer marketingiem.
W listopadzie 2020 została członkinią internetowego projektu Team X, który przyniósł jej szerszą rozpoznawalność i z którym opublikowała swoje pierwsze utwory. 12 października 2022 nakładem Unity Records wydała minialbum pt. "Miłostki", z którym dotarła do pierwszego miejsca listy sprzedaży OLiS. 11 stycznia 2023 za sprzedaż epki uzyskała status złotej płyty.

</doc>
<doc id="5369104" url="https://pl.wikipedia.org/wiki?curid=5369104" title="Wojciech Kadzidłowski">
Wojciech Kadzidłowski

Wojciech Kadzidłowski herbu Ogończyk (ur. prawdopodobnie w 1590, zm. 1666) – sekretarz królewski, kasztelan inowrocławski, starosta radziejowski, fundator klasztoru kamedulskiego w Bieniszewie.
Życiorys.
Wojciech Kadzidłowski pełnił funkcję sekretarza trzech polskich królów z dynastii Wazów: Zygmunta III, Władysława IV i Jana Kazimierza. Był od 1661 roku właścicielem dóbr Kazimierz Biskupi. W późniejszym czasie wszedł w posiadanie pobliskich miejscowości, m.in. Gosławic i Lichenia.
Znany ze swej chorobliwej oszczędności. Przekazał o. Silvanowi Boselli jedynie 300 florenów na budowę pustelni w Bieniszewie, mimo że wiedział już wtedy od swojego spowiednika – o. Antoniego Krzesikowskiego – o rzekomym objawieniu, do którego miało dojść w 1662 roku w Bieniszewie. Dopiero w 1664 roku, z wdzięczności za udzieloną gościnę w domu kamedułów oraz pod naciskiem biskupa Andrzeja Trzebickiego, zgodził się udzielić pomoc finansową, w wysokości kilku tysięcy florenów, na budowę kamedulskiego klasztoru.

</doc>
<doc id="5369109" url="https://pl.wikipedia.org/wiki?curid=5369109" title="Poniemunek (przystanek kolejowy)">
Poniemunek (przystanek kolejowy)

Poniemunek () – przystanek kolejowy w miejscowości Poniemunek, w rejonie rakiszeckim, w okręgu poniewieskim, na Litwie. Położony jest na linii Radziwiliszki – Dyneburg.
Historia.
Stacja kolejowa w tym miejscu powstała w XIX w. na odgałęzieniu Kolei Libawsko-Romieńskiej. Początkowo nosiła nazwę "Poniemunok" (). Zdegradowana do roli przystanku po upadku Związku Sowieckiego.

</doc>
<doc id="5369119" url="https://pl.wikipedia.org/wiki?curid=5369119" title="Dalry (North Ayrshire)">
Dalry (North Ayrshire)

Dalry () – miasto w południowo-zachodniej Szkocji, w hrabstwie North Ayrshire (historycznie w Ayrshire), położone na zachodnim brzegu rzeki Garnock. W 2011 roku liczyło 5657 mieszkańców.
Miasto było w przeszłości ośrodkiem przemysłu włókienniczego, wydobycia węgla i żelaza oraz cegielnictwa. Od 1958 roku znajduje się tu zakład produkcji preparatów witaminowych, należący do koncernu DSM (wcześniej Hoffmann-La Roche). Do głównych wytwarzanym w nim produktów należy kwas askorbinowy (witamina C). Według producenta jest to jedyny zakład wytwarzający tę substancję w świecie zachodnim.
W Dalry urodzili się konstruktor lokomotyw Andrew Barclay (1814–1900), amerykański kongresmen Daniel Kerr (1836–1916), biznesmen i współfundator Ford Motor Company Alexander Malcomson (1865–1923) oraz malarz George Houston (1869–1947).

</doc>
<doc id="5369120" url="https://pl.wikipedia.org/wiki?curid=5369120" title="Dalry">
Dalry



</doc>
<doc id="5369123" url="https://pl.wikipedia.org/wiki?curid=5369123" title="Barlon Sequeira">
Barlon Sequeira

Barlon Andrés Sequeira Sibaja (ur. 25 maja 1998 w Alajueli) – kostarykański piłkarz występujący na pozycji lewego pomocnika, reprezentant Kostaryki, od 2022 roku zawodnik Sportingu San José.

</doc>
<doc id="5369124" url="https://pl.wikipedia.org/wiki?curid=5369124" title="Pawieł Bermondt-Awałow">
Pawieł Bermondt-Awałow

Pawieł Rafaiłowicz Bermondt-Awałow (ur. , zm. 12 stycznia 1974 w Nowym Jorku) – rosyjski oficer, uczestnik rosyjskiej wojny domowej po stronie białych. Na czele oddziału stworzonego przy pomocy niemieckiej z rosyjskich jeńców wojennych walczył, u boku Bałtyckiej Landeswehry, z łotewskimi bolszewikami. Następnie w 1919 r. stanął na czele Zachodniej Armii Ochotniczej, do której weszły jednostki niemieckie operujące do tej pory na ziemiach łotewskich. W październiku 1919 r. podjął nieudaną próbę zdobycia Rygi, po której jego oddziały zostały internowane w Prusach Wschodnich i rozformowane. Resztę życia spędził na emigracji.
Życiorys.
Pochodzenie.
Na temat jego pochodzenia i początków kariery wojskowej w literaturze funkcjonują różne wersje. Według jednej z nich Pawieł Bermondt-Awałow był z pochodzenia Kozakiem ussuryjskim. Jako jego miejsce urodzenia podawany jest Tyflis. Nazwiskiem "Awałow", zrusyfikowaną wersją nazwiska gruzińskiego książęcego rodu Awaliszwili, zaczął posługiwać się dopiero w październiku 1919 r.; nie był spokrewniony z tą rodziną. Nie jest również jasne, w jakim charakterze brał udział w I wojnie światowej: według jednej z wersji uczestniczył w walkach, według innej służył w wojskowej orkiestrze.
Współpraca z Niemcami podczas wojny o niepodległość Łotwy i rosyjskiej wojny domowej.
Po rewolucji październikowej stanął po stronie białych. Między sierpniem 1918 a styczniem 1919 r. działał na Ukrainie, dowodząc małym oddziałem białych Rosjan. Jeszcze w 1918 r. nawiązał kontakt z dowództwem niemieckim w Kijowie, współpracował następnie z niemieckim biurem werbunkowym. Po odejściu wojsk niemieckich z Ukrainy wyjechał razem z nimi do Niemiec. W lutym 1919 r., z niemieckich funduszy, zaczął formować oddział z internowanych w Niemczech oficerów i żołnierzy rosyjskich, wziętych do niewoli w I wojnie światowej, na co wiosną tego roku otrzymał znaczne środki.
Kwiecień-lipiec 1919 r..
Oddział ten został przerzucony na Łotwę i wspólnie z siłami Bałtyckiej Landeswehry brał udział w walkach z Armią Radzieckiej Łotwy. Początkowo podlegał Rosyjskiemu Korpusowi Ochotniczemu Najświatlejszego Księcia Lievena. Uczestniczył m.in. w bitwie o Rygę w końcu maja 1919 r., po której Niemcy i sformowany przez nich marionetkowy rząd łotewski Andrievsa Niedry przejęli kontrolę nad łotewską stolicą. W maju jednostka dowodzona przez Bermondta-Awałowa została wyodrębniona z Rosyjskiego Korpusu Ochotniczego i przemianowana na Zachodni Korpus Ochotniczy im. hr. Kellera. Oddział liczył wówczas ok. 6000 żołnierzy i po bitwie o Rygę został ześrodkowany w Mitawie. Nie brał udziału w niemiecko-estońsko-łotewskiej bitwie pod Kiesią. 6 czerwca 1919 r. oddział Bermondta został ponownie podporządkowany Rosyjskiemu Korpusowi Ochotniczemu, który z kolei uznał zwierzchnictwo gen. Nikołaja Judenicza, dowódcy Armii Północno-Zachodniej, która zamierzała z terytorium Estonii uderzyć na radziecki Piotrogród.
Bitwa pod Kiesią zakończyła się zwycięstwem sił estońskich i łotewskich. Obie republiki, wspierane zbrojnie przez państwa Ententy, nie dopuściły wojsk niemieckich do dalszego marszu w głąb Liwonii. Postawiło to pod znakiem zapytania sens dalszej obecności jednostek niemieckich na terytorium Łotwy – do tej pory uzasadniano ją potrzebą wspierania Łotwy w walce z bolszewikami, jednak po ofensywie estońskiej w Liwonii oraz po bitwie pod Kiesią tereny kontrolowane przez Niemców nie graniczyły nawet z zajmowaną jeszcze przez bolszewików Łatgalią. W tej sytuacji Niemcy, jeszcze w trakcie walk pod Kiesią, podjęli próbę przejęcia kontroli nad całą Armią Północno-Zachodnią. Bermondt-Awałow, formalnie jej podległy, zadeklarował gotowość do dalszej współpracy z Niemcami.
13 lipca 1919 r. gen. Rüdiger von der Goltz, dowodzący wszystkimi siłami niemieckimi na Łotwie, w swoim rozkazie zezwolił niemieckim żołnierzom zaciągać się do oddziału Bermondta-Awałowa. Następnie ogłosił, że pod jego rozkazy mogą zaciągać się całe niemieckie jednostki (co zostało usankcjonowane kolejnym rozkazem z 31 lipca). Tym samym von der Goltz omijał postanowienia rozejmu zawartego z Łotwą i Estonią po bitwie pod Kiesią, który przewidywał ewakuację wojsk niemieckich z Łotwy w sierpniu 1919 r. Nie mogąc przejąć kontroli nad całą Armią Północno-Zachodnią (która po pierwszej nieudanej ofensywie na Piotrogród była nadal wspierana i wyposażana przez Wielką Brytanię), Niemcy zamierzali uczynić z oddziałów Bermonta-Awałowa konkurencyjną wobec niej siłę, która potencjalnie mogłaby posłużyć i do obalenia proalianckiego rządu łotewskiego, i do wzmocnienia wpływów Berlina wśród rosyjskich sił antybolszewickich.
Przejście oddziałów niemieckich pod komendę Bermondta-Awałowa.
W sierpniu 1919 r. Niemcy przyspieszyli werbunek do oddziałów Bermondta-Awałowa, ściągając do nich zarówno byłych rosyjskich jeńców wojennych, jak i ochotników niemieckich i austriackich, którym obiecywano nadanie w przyszłości ziemi w Rosji, po zwycięstwie białych. 29 sierpnia 1919 r. przejście pod komendę Bermondta ogłosiła cała 2 brygada niemieckiej Żelaznej Dywizji. W tym samym miesiącu przebywający w Mitawie Bermondt-Awałow zaproponował Polsce podział Litwy między Polskę i białą Rosję. W końcu miesiąca zrezygnował z agresywnych planów wobec Litwy, uznając, że ewentualny marsz w głąb ziem litewskich i zajęcie Kowna sprawiłoby, że Polacy wystąpiliby przeciwko niemu.
26 i 27 sierpnia w Rydze pod patronatem brytyjskim odbyły się rozmowy w sprawie stworzenia jednolitego frontu antybolszewickiego, w których wzięły udział delegacje estońska, łotewska, polska i litewska oraz przedstawiciele Armii Północno-Zachodniej i oddziału Bermondta. Podczas negocjacji przedstawiciele sił Bermondta zadeklarowali uznanie rządu Ulmanisa i domagali się zgody na przeniesienie bazy oddziału do Rygi, skąd mógłby on przemieszczać się wzdłuż Dźwiny, północnym brzegiem, w celu uderzenia na pozostający pod kontrolą Łotewskiej SRR Dyneburg. Delegacja łotewska nie chciała się zgodzić na obecność białych Rosjan w Rydze, spodziewając się, że Bermondt proklamowałby tam powstanie rosyjskiego, antyłotewskiego rządu. Alianci proponowali Bermondtowi przeniesienie na front pod Narwą i udział, pod komendą Judenicza, w nowej ofensywie na Piotrogród. Mimo zasadniczych różnic zdań konferencja zakończyła się deklaracją współpracy. Skoordynowane działania przeciwko Rosji Radzieckiej miały zacząć się 15 września 1919 r., jednak plan ten nie został zrealizowany. 1 września w Mitawie pod dowództwo Bermondta oficjalnie przeszła cała niemiecka Żelazna Dywizja, Legion Niemiecki pod dowództwem kpt. Siewerta oraz Korpus Ochotniczy Plehwe. Wbrew wcześniejszym ustaleniom o ewakuacji jednostek niemieckich z Łotwy trwał również dalszy werbunek ochotników niemieckich do oddziałów Bermondta. 21 września wszystkie oddziały niemieckie w Kurlandii i na Żmudzi, na mocy umowy między von der Goltzem i Bermondtem, przeszły pod komendę tego ostatniego, tworząc Zachodnią Armię Ochotniczą. Faktyczne kierownictwo wojskowe Armii pozostało w rękach oficerów niemieckich. Alianci zareagowali na te działania, grożąc podjęciem działań zbrojnych nad Renem, blokadą Niemiec i skierowaniem wojsk polskich przeciwko oddziałom niemieckim w Kurlandii i na Litwie. W odpowiedzi 28 września rząd niemiecki wydał oficjalne oświadczenie, w którym zakazywał niemieckim ochotnikom zaciągania się do armii Bermondta, a także stwierdził, że niemieckie oddziały na Łotwie działają na własne ryzyko i nie są oficjalnie wspierane przez Berlin. W praktyce ochotnicy dołączali do Bermondta w dalszym ciągu. We wrześniu 1919 r. pod jego komendą znajdowało się 40–50 tys. żołnierzy (więcej, niż pod komendą Judenicza, którego zwierzchnictwo Bermondt nadal teoretycznie uznawał), a poziom uzbrojenia i wyposażenia był bardzo dobry.
21 września 1919 r. Judenicz skierował do Bermondta rozkaz przejścia na front narewski, w celu udziału w marszu na Piotrogród. Gdy Bermondt zignorował go, Judenicz 26 września osobiście przybył do Mitawy, jednak nawet podczas bezpośredniego spotkania Bermondt odmówił wykonania rozkazu i żądał, by władze łotewskie pozwoliły mu uderzyć na bolszewików w Łatgalii. Ostatecznie siły Bermondta nie wzięły udziału w drugiej ofensywie na Piotrogród, rozpoczętej 28 września. Bermondt uważał postawę Judenicza, który był skłonny zgodzić się na niepodległość Litwy, Łotwy i Estonii, za kapitulancką.
Uderzenie Bermondta na Rygę.
3 października 1919 r. Bermondt ogłosił, iż obszar Łotwy jest jego bazą operacyjną do samodzielnych działań przeciwko Rosji Radzieckiej. Stwierdził również, iż Łotysze przeszkadzają zaplanowanej przez niego antybolszewickiej operacji. W odpowiedzi Łotysze rozpoczęli koncentrację sił pod Rygą, spodziewając się uderzenia sił Bermondta na stolicę. 6 października Bermondt ogłosił utworzenie Centralnej Rady, która na zajmowanych przez niego terenach miała pełnić funkcję rządu białej Rosji – dla Łotyszy przewidywał jedynie pewien zakres autonomii. Tego samego dnia oficjalnie poprosił rząd łotewski o pomoc w działaniach przeciwko bolszewikom. Gdy otrzymał odpowiedź odmową, 8 października rozpoczął działania zaczepne, których celem było zajęcie Rygi. 11 października gen. Nikołaj Judenicz ogłosił go zdrajcą i wezwał żołnierzy Bermondta do wypowiedzenia mu posłuszeństwa. Bermondt tego samego dnia odpowiedział, iż jego działania mają na celu zabezpieczenie pozycji białych przed walką z bolszewikami, niedopuszczenie do sytuacji, w której biała armia była uzależniona od pomocy państwa estońskiego, co w jego przekonaniu miało poniżać Rosjan. 13 października Bermondt skierował swojego przedstawiciela do dowódcy białych Sił Zbrojnych Południa Rosji gen. Antona Denikina, twierdząc, że zdobył już Rygę i rozbił wojska estońskie oraz łotewskie, a tym samym zdobył bazę do uderzenia na Rosję Radziecką od zachodu.
Pod Rygą siły Bermondta-Awałowa miały około dwukrotną przewagę liczebną nad wojskami łotewskimi. Niepodległej Łotwie udzielili pomocy alianci, wydzielając osiem okrętów z grupy operującej w Zatoce Fińskiej i wspierającej natarcie Armii Północno-Zachodniej na Piotrogród. Łotewska 2 Dywizja pod dowództwem płk Jorģisa Zemitānsa, a od 12 października - Mārtiņša Peniķisa musiała opuścić lewy brzeg Dźwiny, ale skutecznie broniła się na linii rzeki, zaś 18 października przeszła do kontrnatarcia. Próba zdobycia Rygi przez Bermondta zakończyła się niepowodzeniem. 19 października rząd Łotwy odrzucił prośbę Bermondta o zawieszenie broni. Pokonana Zachodnia Armia Ochotnicza wycofała się przez Litwę do Prus Wschodnich.
29 października, wobec klęski Bermondta, rząd niemiecki nakazał wszystkim obywatelom niemieckim walczącym w jego armii powrót do kraju pod rygorem utraty obywatelstwa, zaś Żelazną Dywizję i inne jednostki, które wcześniej przeszły do Zachodniej Armii Ochotniczej, wykreślono z szeregów armii niemieckiej. Przerwano też werbunek do tych oddziałów. 18 grudnia 1919 r. Bermondt-Awałow przybył do Berlina, by negocjować przeniesienie swoich ostatnich 8 tys. żołnierzy, głównie Rosjan, internowanych w Prusach Wschodnich do dalszej walki z bolszewikami. Ich przewiezienie do Estonii (w celu reaktywowania rozbitej pod Piotrogrodem Armii Północno-Zachodniej) lub na front południowy rosyjskiej wojny domowej rozważali alianci, ale ostatecznie żadne z tych rozwiązań nie zostało zrealizowane.
Dalsze losy.
Pawieł Bermondt-Awałow przeżył kolejne kilkanaście lat w Niemczech, działając w kręgach rosyjskiej białej emigracji, w jej skrajnie konserwatywnym skrzydle. Współtworzył faszystowską Partię Rosyjskich Wyzwolicieli – Rosyjski Ruch Narodowosocjalistyczny. W 1936 r., być może zmuszony przez nazistowski rząd do opuszczenia Niemiec, wyjechał przez Włochy do Jugosławii. Do 1941 r. żył w Belgradzie, skąd w wymienionym roku wyjechał do Stanów Zjednoczonych. Tam też zmarł i został pochowany na cmentarzu przy prawosławnym klasztorze Nowe Diwiejewo w Nanuet, w stanie Nowy Jork.

</doc>
<doc id="5369148" url="https://pl.wikipedia.org/wiki?curid=5369148" title="Czesław Puchalski">
Czesław Puchalski

Czesław Puchalski – polski inżynier, dr hab. nauk rolniczych, profesor Instytutu Technologii Żywności i Żywienia, Kolegium Nauk Przyrodniczych Uniwersytetu Rzeszowskiego.
Życiorys.
W 1976 ukończył studia techniki rolniczej w Akademii Rolniczej w Lublinie, 10 października 1985 obronił pracę doktorską, 24 lutego 2003 uzyskał stopień doktora habilitowanego. 9 stycznia 2017 otrzymał tytuł profesora nauk rolniczych. Został zatrudniony na stanowisku profesora nadzwyczajnego w Katedrze Inżynierii Produkcji na Wydziale Inżynieryjnym i Ekonomicznym Wyższej Szkole Inżynieryjno-Ekonomicznej w Ropczycach, oraz w Katedrze Inżynierii Produkcji Rolno-Spożywczej na Wydziale Biologicznym i Rolniczym Uniwersytetu Rzeszowskiego.
Awansował na stanowisko kierownika w Katedrze Technologii Bioenergetycznych i dziekana na Wydziale Biologicznym i Rolniczym Uniwersytetu Rzeszowskiego, a także prorektorem Uniwersytetu Rzeszowskiego.
Był członkiem Komitetu Agrofizyki PAN.
Jest profesorem w Instytucie Technologii Żywności i Żywienia, Kolegium Nauk Przyrodniczych Uniwersytetu Rzeszowskiego.

</doc>
<doc id="5369149" url="https://pl.wikipedia.org/wiki?curid=5369149" title="Agata Znamirowska">
Agata Znamirowska

Agata Marta Znamirowska – polska zootechnik, dr hab. nauk rolniczych, profesor uczelni Instytutu Technologii Żywności i Żywienia, Kolegium Nauk Przyrodniczych Uniwersytetu Rzeszowskiego.
Życiorys.
17 marca 1999 obroniła pracę doktorską "Wpływ czynników przyżyciowych na jakość mięsa końskiego", 24 listopada 2005 habilitowała się na podstawie pracy zatytułowanej "Wartość rzeźna, jakość mięsa i tłuszczu chłodzonego i mrożonego oraz poziom akumulacji związków toksycznych w zależności od wieku koni". Została zatrudniona na stanowisku profesora nadzwyczajnego i kierownika w Zakładzie Technologii Mleczarstwa na Wydziale Biologicznym i Rolniczym Uniwersytetu Rzeszowskiego.
Jest profesorem uczelni w Instytucie Technologii Żywności i Żywienia, Kolegium Nauk Przyrodniczych Uniwersytetu Rzeszowskiego.

</doc>
<doc id="5369153" url="https://pl.wikipedia.org/wiki?curid=5369153" title="Pieśń Szwadronu Wąsowicza">
Pieśń Szwadronu Wąsowicza



</doc>
<doc id="5369157" url="https://pl.wikipedia.org/wiki?curid=5369157" title="Klubowe Mistrzostwa Świata w piłce siatkowej mężczyzn 2022">
Klubowe Mistrzostwa Świata w piłce siatkowej mężczyzn 2022

Klubowe Mistrzostwa Świata w piłce siatkowej mężczyzn 2022 (oficjalna nazwa 2022 FIVB Men’s Volleyball Club World Championship) – 17. turniej o tytuł klubowego mistrza świata, który odbędzie się w dniach 8–12 grudnia 2022 w Betim, Brazylia, po raz siódmy w historii.
System rozgrywek.
Turniej składa się z dwóch rund, w trakcie których rozegrane zostanie 10 meczów.
W fazie grupowej stworzono dwie grupy (A i B) z 4 zespołami w obu grupach. Rywalizacja w grupach odbywa się systemem kołowym. Do fazy pucharowej awansują 2 drużyny z każdej grupy. W fazie finałowej odbędą się półfinały, mecz o 3. miejsce i finał. Pary półfinałowe zostaną stworzone według wzoru:
Przegrani półfinałów zagrają o 3. miejsce, natomiast wygrani zmierzą się w finale. Zwycięzca meczu finałowego zostanie klubowym mistrzem świata.
Drużyny uczestniczące.
Pierwotnie w turnieju zamiast zespołu udział miał wziąć zwycięzca Ligi Mistrzów . Polska drużyna zrezygnowała z występu w turnieju głównie z powodów logistycznych tj. napiętym grafikiem rozgrywek w PlusLidze oraz Ligi Mistrzów.
Rozgrywki.
Faza grupowa.
Grupa A.
Tabela
Wyniki
Grupa B.
Tabela
Wyniki

</doc>
<doc id="5369159" url="https://pl.wikipedia.org/wiki?curid=5369159" title="LDK">
LDK



</doc>
<doc id="5369160" url="https://pl.wikipedia.org/wiki?curid=5369160" title="PDK">
PDK



</doc>
<doc id="5369165" url="https://pl.wikipedia.org/wiki?curid=5369165" title="Marko Djurić">
Marko Djurić



</doc>
<doc id="5369167" url="https://pl.wikipedia.org/wiki?curid=5369167" title="Walter Pritchard">
Walter Pritchard

Walter Herbert Pritchard (ur. 14 kwietnia 1910 w Hancock, zm. 31 sierpnia 1982 w Cleveland) – amerykański lekarz kardiolog, w młodości lekkoatleta, długodystansowiec, olimpijczyk.
Życiorys.
Ukończył studia medyczne uzyskując bakalaureat (A.B.) w Hamilton College w Clinton i magisterium (M.D.) na Harvard Medical School. Następnie podjął pracę w szpitalu uniwersyteckim Case Western Reserve University, gdzie spędził resztę życia zawodowego. W 1960 został mianowany profesorem kardiologii na tym uniwersytecie. Kierował wydziałem medycyny w latach 1970–1971, a od 1971 do 1978 był szefem personelu medycznego.
W 1947 wraz z Claude’m Beckiem i Haroldem Feilem dokonał pierwszej skutecznej defibrylacji podczas operacji serca.
Osiągnięcia sportowe.
Wystąpił w biegu na 3000 metrów z przeszkodami na igrzyskach olimpijskich w 1932 w Los Angeles. Dostał się do finału, w którym zajął 8. miejsce.
Był wicemistrzem Stanów Zjednoczonych (AAU) w biegu na 3000 metrów z przeszkodami w 1932
Rekordy życiowe: 

</doc>
<doc id="5369174" url="https://pl.wikipedia.org/wiki?curid=5369174" title="Nello Bartolini">
Nello Bartolini

Nello Bartolini (ur. 13 czerwca 1904 we Florencji, zm. 19 marca 1956 tamże) – włoski lekkoatleta, długodystansowiec, dwukrotny olimpijczyk.
Życiorys.
Odpadł w eliminacjach biegu na 3000 metrów z przeszkodami na igrzyskach olimpijskich w 1928 w Amsterdamie. Na kolejnych igrzyskach olimpijskich w 1932 w Los Angeles awansował do finału tej konkurencji, w którym zajął 10. miejsce.
Zajął 7. miejsce w biegu na 5000 metrów na mistrzostwach Europy w 1934 w Turynie.
Był mistrzem Włoch w biegu na 5000 metrów w 1930, w biegu na 3000 metrów z przeszkodami w 1926, 1927, 1931, 1932 i 1934, w sztafecie 4 × 800 metrów w 1930, w sztafecie 4 × 1500 metrów w 1930 i 1931, w sztafecie 3 × 3000 metrów w 1930 i 1931, w sztafecie 3 × 5000 metrów w 1934 oraz w biegu przełajowym w 1931 i 1932.
Rekordy życiowe: 

</doc>
<doc id="5369177" url="https://pl.wikipedia.org/wiki?curid=5369177" title="Marzec (obraz Izaaka Lewitana)">
Marzec (obraz Izaaka Lewitana)



</doc>
<doc id="5369178" url="https://pl.wikipedia.org/wiki?curid=5369178" title="Bolszewik (obraz Borysa Kustodijewa)">
Bolszewik (obraz Borysa Kustodijewa)



</doc>
<doc id="5369180" url="https://pl.wikipedia.org/wiki?curid=5369180" title="Łoknia">
Łoknia



</doc>
<doc id="5369182" url="https://pl.wikipedia.org/wiki?curid=5369182" title="Systemy teleinformatyczne">
Systemy teleinformatyczne



</doc>
<doc id="5369183" url="https://pl.wikipedia.org/wiki?curid=5369183" title="Łozen">
Łozen



</doc>
<doc id="5369186" url="https://pl.wikipedia.org/wiki?curid=5369186" title="Dominique Chaboche">
Dominique Chaboche

Dominique Chaboche (ur. 12 maja 1937 w Paryżu, zm. 16 listopada 2005 w Le Port-Marly) – francuski polityk, menedżer i samorządowiec, od 1984 do 1986 poseł do Parlamentu Europejskiego II kadencji, deputowany krajowy.
Życiorys.
Syn przedsiębiorcy Henriego Chaboche. Kształcił się w Collège Stanislas. Zawodowo pracował jako menedżer, był m.in. dyrektorem kilku centrów handlowych w Paryżu oraz spółki z branży medialnej. W połowie lat 60. zaangażowany w nacjonalistyczny ruch Occident, a także w kampanię prezydencką Jean-Louisa Tixier-Vignancoura. W 1972 wstąpił do Frontu Narodowego, pełnił w nim funkcje sekretarza generalnego (1973–1975) i wiceprezesa (od 1975), odpowiadał za kwestie propagandy. W 1984 wybrany posłem do Parlamentu Europejskiego, gdzie przystąpił do Europejskiej Prawicy. Z Europarlamentu odszedł w 1986, obejmując mandat w Zgromadzeniu Narodowym, który wykonywał do końca kadencji w 1988. W latach 1986–2005 był członkiem i wiceprzewodniczącym rady regionu Górna Normandia, a od 1989 do 2001 radnym miejskim Rouen; pełnił też funkcję administratora tamtejszego portu.
Od 1966 żonaty z Anne-Marie Lejeune, miał dwoje dzieci. Był wyróżniany m.in. medalem z zakresu handlu morskiego.

</doc>
<doc id="5369187" url="https://pl.wikipedia.org/wiki?curid=5369187" title="Władimir Burliuk">
Władimir Burliuk



</doc>
<doc id="5369188" url="https://pl.wikipedia.org/wiki?curid=5369188" title="Władimir Burluk">
Władimir Burluk



</doc>
<doc id="5369194" url="https://pl.wikipedia.org/wiki?curid=5369194" title="Leonardo Nascimento">
Leonardo Nascimento

Leonardo Ferreira Do Nascimento (ur. 16 marca 1995 w Belo Horizonte) – brazylijski siatkarz, grający na pozycji przyjmującego, reprezentant Brazylii. 
Sukcesy klubowe.
Klubowe Mistrzostwa Ameryki Południowej:
Mistrzostwo Brazylii:
Superpuchar Brazylii:
Klubowe Mistrzostwa Świata:
Puchar Brazylii:
Puchar Turcji:
Superpuchar Francji:
Sukcesy reprezentacyjne.
Mistrzostwa Ameryki Południowej Kadetów:
Mistrzostwa Ameryki Południowej Juniorów:
Mistrzostwa Ameryki Południowej U-23:
Mistrzostwa Świata U-21:
Puchar Panamerykański:

</doc>
<doc id="5369201" url="https://pl.wikipedia.org/wiki?curid=5369201" title="Teodora Glücksburg (1906–1969)">
Teodora Glücksburg (1906–1969)

Teodora Glücksburg, zw. Dolla, gr. "Θεοδώρα Γκλύξμπουργκ", niem. "Theodora von Glücksburg zu Griechenland und Dänemark" (ur. 30 maja 1906 w Tatoi, zm. 16 października 1969 w Konstancji) – grecka arystokratka, księżniczka Grecji i Danii, tytularna wielka księżna i margrabina Badenii jako żona Bertolda.
Życiorys.
Urodziła się jako drugie z pięciorga dzieci Andrzeja (1882–1944), księcia Grecji i Danii, oraz Alicji Battenberg (1885–1969). Imię otrzymała na cześć cesarzowej bizantyńskiej Teodory. Miała starszą siostrę Małgorzatę (1905–1981), młodsze Cecylię (1911–1937) i Zofię (1914–2001) oraz brata Filipa (1921–2021). Wychowywała się w Atenach i Korfu. W rozmowach z matką używała języka angielskiego, ale równie biegle porozumiewała się po grecku, francusku i niemiecku. Otrzymała staranne wykształcenie domowe, typowe dla przedstawicieli arystokracji tego okresu. W 1907–1909 w związku z niestabilną sytuacją polityczną domu panującego, rodzina Teodory często przebywała w podróży, w Wielkiej Brytanii, Rosji, Hesji i na Malcie. W 1917–1920 przebywała z rodziną na emigracji w Szwajcarii, zamieszkując w Lucernie. W 1920 jej rodzina ponownie zamieszkała w Korfu. W tym okresie Teodora wraz z siostrą Małgorzatą rozwijały młodzieńcze zainteresowania archeologią.
W latach 1922–1936 w związku ze skazaniem ojca na banicję, ponownie na emigracji. Początkowo zamieszkała z rodzicami w Saint-Cloud, zaproszonych przez Marię Bonaparte. Dzięki udzielonemu wsparciu finansowemu ciotek Anastazji Stewart i Edwiny Ashley, w 1924–1929 Teodora studiowała archeologię i historię sztuki na Uniwersytecie Paryskim.
W 1931 po zawarciu małżeństwa z Bertoldem Badeńskim zamieszkała w Salem. Za pośrednictwem męża poznała Axela Munthego, z którym się zaprzyjaźniła. W 1932–1941 prowadziła wraz z mężem prywatną szkołę średnią, której ostatecznie nie udało im się uratować przed upaństwowieniem. W okresie rządów nazistowskich małżeństwo ukrywało w swojej posiadłości Żydów, którym pomagali wyjechać za granicę, początkowo do Grecji i Danii, następnie do Wielkiej Brytanii. Po wybuchu II wojny światowej Teodora zaangażowała się w pracę dla Niemieckiego Czerwonego Krzyża. Po zakończeniu działań wojennych powróciła do pracy w ponownie otworzonej szkole. W 1948, w wyniku pogorszenia stanu zdrowia, wycofała się z pracy pedagogicznej. Zmarła w 1969 na zawał serca w szpitalu w Konstancji. Została pochowana w kościele św. Weroniki przy zamku w Salem.
Rodzina.
17 sierpnia 1931 w Baden-Baden wyszła za mąż za Bertolda Badeńskiego (1906–1963), pretendenta do tronu byłej Badenii, syna Maksymiliana (1867–1929) i Marii Ludwiki Hanowerskiej (1879–1948). Ślub odbył się w podwójnej ceremonii, prawosławnej i luterańskiej. Ze związku pochodzi troje dzieci:

</doc>
<doc id="5369202" url="https://pl.wikipedia.org/wiki?curid=5369202" title="Włodzimierz Izdebski">
Włodzimierz Izdebski



</doc>
<doc id="5369207" url="https://pl.wikipedia.org/wiki?curid=5369207" title="Marek Šotola">
Marek Šotola

Marek Šotola (ur. 5 listopada 1999) – czeski siatkarz, grający na pozycji atakującego, reprezentant Czech. 
Jego ojciec o imieniu Miroslav w przeszłości był siatkarzem.
Sukcesy klubowe.
Mistrzostwo Czech:
Puchar Czech:
Superpuchar Niemiec:
Mistrzostwo Niemiec:
Puchar Niemiec:
Sukcesy reprezentacyjne.
Mistrzostwa Europy Kadetów:
Mistrzostwa Europy Juniorów:
Liga Europejska:

</doc>
<doc id="5369221" url="https://pl.wikipedia.org/wiki?curid=5369221" title="Amont">
Amont

Francja:
Osoby:
Zobacz też:

</doc>
<doc id="5369223" url="https://pl.wikipedia.org/wiki?curid=5369223" title="Periaeschna biguttata">
Periaeschna biguttata



</doc>
<doc id="5369224" url="https://pl.wikipedia.org/wiki?curid=5369224" title="La Brillaz">
La Brillaz

La Brillaz – szwajcarska gmina (fr. "commune"; niem. "Gemeinde") w kantonie Fryburg, w okręgu Sarine. Powstała 1 stycznia 2001.
Demografia.
W La Brillaz mieszka 2 080 osób. W 2020 roku 13,1% populacji gminy stanowiły osoby urodzone poza Szwajcarią.

</doc>
<doc id="5369230" url="https://pl.wikipedia.org/wiki?curid=5369230" title="Stokrotki (film)">
Stokrotki (film)

Stokrotki () – czechosłowacka surrealistyczna tragikomedia z 1966 roku, w reżyserii i według scenariusza Věry Chytilovej. Film, uznawany za kamień milowy czechosłowackiej Nowej Fali, opowiada o dwóch młodych dziewczynach (Jitka Cerhová i Ivana Karbanová) o imieniu Marie, które robią mężczyznom dziwne psikusy. Pierwotnie planowany jako satyra na mieszczańską dekadencję, film wymierzony jest w sztywne zasady rządzące społeczeństwem. "Stokrotki" odwracają również stereotypowe wyobrażenia o kobietach i przerysowują je na korzyść bohaterek. Film jest uznawany za krytykę autorytaryzmu, w tym komunizmu i patriarchatu, w związku z czym nie został dopuszczony do rozpowszechniania w komunistycznej Czechosłowacji.

</doc>
<doc id="5369236" url="https://pl.wikipedia.org/wiki?curid=5369236" title="La Sonnaz">
La Sonnaz

La Sonnaz – szwajcarska gmina (fr. "commune"; niem. "Gemeinde") w kantonie Fryburg, w okręgu Sarine.
Demografia.
W La Sonnaz mieszkają 1 233 osoby. W 2020 roku 14,3% populacji gminy stanowiły osoby urodzone poza Szwajcarią.
Transport.
Przez teren gminy przebiega droga główna nr 182. 

</doc>
<doc id="5369244" url="https://pl.wikipedia.org/wiki?curid=5369244" title="Ludwig Wolff (nauczyciel)">
Ludwig Wolff (nauczyciel)

Ludwig Wolff senior, także Ludwik Wolff (ur. 3 lutego 1859 w Sypniu, zm. 20 sierpnia 1923 w Skibie k. Kłodzka) – pedagog, wydawca, publicysta i działacz społeczny, poseł Niemieckiego Stronnictwa Ludowego na Sejm Ustawodawczy (1919).
Życiorys.
Wolff pochodził z rodziny chłopskiej. Odbył kursy uniwersyteckie w Jenie, Bazylei i Zurychu oraz ukończył seminarium nauczycielskie w Warszawie. Następnie pracował jako nauczyciel w szkołach w Kaliszu, Turku, Pabianicach i Żyrardowie. Od 1919 pracował jako dyrektor seminarium nauczycielskiego w Łodzi oraz był zaangażowany w rozwój niemieckich towarzystw śpiewaczych w Łodzi. W latach 1912–1913 był wydawcą i redaktorem miesięcznika „Geistiges Leben” wraz z Adolfem Eichlerem. Podczas I wojny światowej przebywał na wygnaniu w Mirgorodzie. Jesienią 1918 zamieszkał w Pabianicach i został dyrektorem niemieckojęzycznego seminarium nauczycielskiego w Łodzi. W 1919 został posłem Sejmu Ustawodawczego z ramienia Niemieckiego Stronnictwa Ludowego. Zrezygnował po kilku miesiącach z mandatu ze względu na zły stan zdrowia, na rzecz Oskara Friese. W latach 1920–1922 był redaktorem ewangelickiego tygodnika „Volksfreund”. Bezskutecznie kandydował w wyborach do Senatu Rzeczypospolitej Polskiej I kadencji z listy Bloku Mniejszości Narodowych w województwie łódzkim. Ze względu na pogarszający się stan zdrowia wyjechał do Niemiec na kurację leczniczą.
Wolff był ojcem Ludwiga Wolffa, dowódcy SS.
Został pochowany na cmentarzu ewangelickim w Pabianicach.

</doc>
<doc id="5369245" url="https://pl.wikipedia.org/wiki?curid=5369245" title="Rajd Alpejski 1965">
Rajd Alpejski 1965

Rajd Alpejski 1965 (26. Coupe des Alpes) – 26 edycja rajdu samochodowego Rajd Alpejski rozgrywanego we Francji od 19 do 25 lipca 1965 roku. Była to dziewiąta runda Rajdowych Mistrzostw Europy w roku 1965.

</doc>
<doc id="5369246" url="https://pl.wikipedia.org/wiki?curid=5369246" title="Citroën DS 19">
Citroën DS 19



</doc>
<doc id="5369248" url="https://pl.wikipedia.org/wiki?curid=5369248" title="Savage (album Aespy)">
Savage (album Aespy)

Savage – pierwszy minialbum południowokoreańskiej grupy Aespa, wydany 5 października 2021 roku przez wytwórnię SM Entertainment. Płytę promował singel „Savage” .

</doc>
<doc id="5369255" url="https://pl.wikipedia.org/wiki?curid=5369255" title="Journal of Historical Review">
Journal of Historical Review

Journal of Historical Review (JHR) – nierecenzowane, pseudoakademickie czasopismo skupione na promowaniu negowania Zagłady Żydów. Było wydawany przez Institute for Historical Review (IHR) z siedzibą w Torrance w Kalifornii w latach 1980–2002.
Periodyk został założony w 1978 r. przez prawicowego aktywistę politycznego Willisa Carto.
Tematem przewodnim było negowanie Holokaustu (negacjonizm). W 1985 r. do kolegium redakcyjnego IHR dołączył Mark Weber, a w latach 1992–2000 pełnił funkcję redaktora naczelnego. „JHR” z kolegium redakcyjnym składającym się z negacjonistów z Niemiec (Udo Walendy, Wilhelm Stäglich i Georg Franz), Francji (Robert Faurisson i Henri Rouques), Argentyny (W. Beweraggi-Allende), Australii (John Bennet), Hiszpanii (Enrique Aynat), Włoch (Carlo Mattogno) stał się wyrocznią dla neo-nazistów na świecie.
„JHR” rozpoczął swoją działalność w 1980 r. jako kwartalnik. Nie był wydawany w okresie pomiędzy kwietniem 1996 r. a majem 1997 r., następnie kontynuowany aż do 2002 r. Po zaprzestaniu wydawania go w formie papierowej, IHR publikowało swoje czasopismo jedynie w formie online. Poprzednie wydania są opublikowane na stronie internetowej Instytutu.
Do krytyków periodyku należą m.in. Liga Antydefamacyjna, the Danish Center for Holocaust and Genocide Studies oraz naukowcy tacy jak Robert Haynok, historyk National Security Agency, oskarżający pismo o pseudonaukowość.
„The History Teacher” pisze: “Periodyk jest szokująco rasistowski i antysemicki: artykuły na temat ‘amerykańskiej upadłej polityki rasowej’ i teksty anty-izraelskie towarzyszą tym o komorach gazowych… Jest jasne, że nie mają intencji być kontynuacją tradycji rewizjonistycznej i należy określać ich mianem ‘negacjonistów Holokaustu’”. Amerykańskie stowarzyszenie zrzeszające historyków, "The Organization of American Historians", zainicjowało badanie czasopisma, po którym panel orzekł, że jest on „niczym innym jak maskaradą naukowości”.

</doc>
<doc id="5369256" url="https://pl.wikipedia.org/wiki?curid=5369256" title="Cadillac Eldorado Brougham">
Cadillac Eldorado Brougham



</doc>
<doc id="5369257" url="https://pl.wikipedia.org/wiki?curid=5369257" title="Lekkoatletyka na Letnich Igrzyskach Olimpijskich 1948 – rzut oszczepem kobiet">
Lekkoatletyka na Letnich Igrzyskach Olimpijskich 1948 – rzut oszczepem kobiet

Rzut oszczepem kobiet – był jedną z konkurencji lekkoatletycznych rozgrywanych podczas igrzysk olimpijskich w Londynie. Zawody odbyły się w dniu 31 lipca 1948 roku na stadionie Empire Stadium.
Rekordy.
Tabela uwzględnia rekordy uzyskane przed rozpoczęciem rywalizacji.
Wyniki.
Rozegrano tylko serię finałową.

</doc>
<doc id="5369260" url="https://pl.wikipedia.org/wiki?curid=5369260" title="Lekkoatletyka na Letnich Igrzyskach Olimpijskich 1948 – rzut dyskiem kobiet">
Lekkoatletyka na Letnich Igrzyskach Olimpijskich 1948 – rzut dyskiem kobiet

Rzut dyskiem kobiet – był jedną z konkurencji lekkoatletycznych rozgrywanych podczas igrzysk olimpijskich w Londynie. Zawody odbyły się w dniu 30 lipca 1948 roku na stadionie Empire Stadium.
Wystartowało 21 zawodniczek.
Rekordy.
Tabela uwzględnia rekordy uzyskane przed rozpoczęciem rywalizacji.
Wyniki.
Rozegrano tylko serię finałową.

</doc>
<doc id="5369262" url="https://pl.wikipedia.org/wiki?curid=5369262" title="Lekkoatletyka na Letnich Igrzyskach Olimpijskich 1948 – pchnięcie kulą kobiet">
Lekkoatletyka na Letnich Igrzyskach Olimpijskich 1948 – pchnięcie kulą kobiet

Pchnięcie kulą kobiet – zadebiutowało jako jedna z konkurencji lekkoatletycznych rozgrywanych podczas igrzysk olimpijskich w Londynie. Zawody odbyły się w dniu 4 sierpnia 1948 roku na stadionie Empire Stadium. Wystartowało 19 zawodniczek.
Rekordy.
Tabela uwzględnia rekordy uzyskane przed rozpoczęciem rywalizacji.
Wyniki.
Do finału kwalifikowało się 12 zawodniczek z najlepszymi wynikami.Minimum kwalifikacyjne wynosiło 12,30 m

</doc>
<doc id="5369264" url="https://pl.wikipedia.org/wiki?curid=5369264" title="Lekkoatletyka na Letnich Igrzyskach Olimpijskich 1948 – skok w dal kobiet">
Lekkoatletyka na Letnich Igrzyskach Olimpijskich 1948 – skok w dal kobiet

Skok w dal kobiet – był jedną z konkurencji lekkoatletycznych rozgrywanych podczas igrzysk olimpijskich w Londynie. Zawody odbyły się w dniu 4 sierpnia 1948 roku na Empire Stadium. Wystartowało 26 zawodniczek.
Rekordy.
Tabela uwzględnia rekordy uzyskane przed rozpoczęciem rywalizacji.
Wyniki.
Do finału awansowało 12 zawodniczek z najlepszymi rezultatami. Minimum kwalifiakacyjne wynosiło 5,30 m.

</doc>
<doc id="5369267" url="https://pl.wikipedia.org/wiki?curid=5369267" title="Lekkoatletyka na Letnich Igrzyskach Olimpijskich 1948 – skok wzwyż kobiet">
Lekkoatletyka na Letnich Igrzyskach Olimpijskich 1948 – skok wzwyż kobiet

Skok wzwyż kobiet – był jedną z konkurencji lekkoatletycznych rozgrywanych podczas igrzysk olimpijskich w Londynie. Zawody odbyły się w dniu 7 sierpnia 1948 roku na stadionie Empire Stadium. Wystartowało 19 zawodniczek z 10 krajów.
Rekordy.
Tabela uwzględnia rekordy uzyskane przed rozpoczęciem rywalizacji.
Wyniki.
Rozegrano tylko serię finałową.

</doc>
<doc id="5369276" url="https://pl.wikipedia.org/wiki?curid=5369276" title="Oskar Friese">
Oskar Friese

Oskar Friese, właśc. Oscar Emil Julius Freise (ur. 30 listopada 1885 w Łodzi, zm. 6 lutego 1943, tamże) – kupiec, niemiecki poseł na Sejm Ustawodawczy (1919–1922).
Freise był synem Gottfrieda Freise i z Karoliny domu Koch. Jego żoną była Alma Luise z domu Mantey. Prowadził przedsiębiorstwo kupieckie oraz był księgowym w Konstantynowie Łódzkim, a następnie kupcem w Łodzi. Był członkiem zarządu Wolnej Prasy Łódzkiej ("Lodzer Freien Presse"), członkiem zarządu Właścicieli Nieruchomości w Łodzi, członkiem Towarzystwa Przeciwżebraczego w Łodzi, redaktorem „Łódzkiego Głosu Obywatelskiego” oraz należał do Niemieckiego Stronnictwa Ludowego ("Deutschen Volkspartei"), z ramienia którego został posłem na Sejm Ustawodawczy, zastępując w 1919 Ludwiga Wolffa, który zrezygnował ze względu na zły stan zdrowia.

</doc>
<doc id="5369289" url="https://pl.wikipedia.org/wiki?curid=5369289" title="Zawojacin">
Zawojacin

Zawojacin (, "Zawajacin"; , "Zawojatin") – wieś na Białorusi, w obwodzie brzeskim, w rejonie janowskim, w sielsowiecie Horbacha.
Historia.
W dwudziestoleciu międzywojennym leżał w Polsce, w województwie poleskim, w powiecie drohickim, do 18 kwietnia 1928 w gminie Worocewicze, następnie w gminie Janów. W 1921 miejscowość liczyła 11 mieszkańców, zamieszkałych w 4 budynkach, w tym 8 Polaków i 3 tutejszych. Wszyscy oni byli wyznania prawosławnego.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5369295" url="https://pl.wikipedia.org/wiki?curid=5369295" title="Lindsey Ruddins">
Lindsey Ruddins

Lindsey Ora Ruddins (ur. 5 listopada 1997 w Santa Monica) – amerykańska siatkarka, reprezentantka Stanów Zjednoczonych, grająca na pozycji przyjmującej.
Jej siostry Elise i Gigi zakończyły zawodowe uprawianie siatkówki, gdy ukończyły studia na uniwersytetach.
Sukcesy klubowe.
Big West Conference:
Puchar Niemiec:

</doc>
<doc id="5369297" url="https://pl.wikipedia.org/wiki?curid=5369297" title="The ReVe Festival 2022 – Feel My Rhythm">
The ReVe Festival 2022 – Feel My Rhythm

The ReVe Festival 2022 – Feel My Rhythm – dziewiąty minialbum południowokoreańskiej grupy Red Velvet, wydany 21 marca 2022 roku przez wytwórnię SM Entertainment. Płytę promował singel „Feel My Rhythm” .

</doc>
<doc id="5369302" url="https://pl.wikipedia.org/wiki?curid=5369302" title="Sonnaz">
Sonnaz

Francja:
Szwajcaria:

</doc>
<doc id="5369303" url="https://pl.wikipedia.org/wiki?curid=5369303" title="Bloom (album Red Velvet)">
Bloom (album Red Velvet)

Bloom – pierwszy japoński album studyjny południowokoreańskiej grupy Red Velvet, wydany 6 kwietnia 2022 roku przez wytwórnię Avex Trax. Płytę promował singel „Wildside” .

</doc>
<doc id="5369308" url="https://pl.wikipedia.org/wiki?curid=5369308" title="Klementynowo (Białoruś)">
Klementynowo (Białoruś)

Klementynowo (, "Klimiancinawa"; , "Klimientinowo") – wieś na Białorusi, w obwodzie brzeskim, w rejonie janowskim, w sielsowiecie Horbacha.
Historia.
Dawniej dwie wsie: Klementynowo (albo Klementynowo Stare) oraz Klementynowo Nowe.
W dwudziestoleciu międzywojennym leżały one w Polsce, w województwie poleskim, w powiecie drohickim, w gminie Osowce. W 1921 Klementynowo (Stare) liczyło 130 mieszkańców, zamieszkałych w 33 budynkach. Wszyscy oni byli Białorusinami wyznania prawosławnego. Klementynowo Nowe liczyło 124 mieszkańców, zamieszkałych w 26 budynkach, w tym 120 Białorusinów i 4 Polaków. Wszyscy oni byli wyznania prawosławnego.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5369320" url="https://pl.wikipedia.org/wiki?curid=5369320" title="Język gae">
Język gae



</doc>
<doc id="5369321" url="https://pl.wikipedia.org/wiki?curid=5369321" title="Język semigae">
Język semigae



</doc>
<doc id="5369322" url="https://pl.wikipedia.org/wiki?curid=5369322" title="Język shimigae">
Język shimigae



</doc>
<doc id="5369323" url="https://pl.wikipedia.org/wiki?curid=5369323" title="Język pilaca">
Język pilaca



</doc>
<doc id="5369326" url="https://pl.wikipedia.org/wiki?curid=5369326" title="Le Mouret">
Le Mouret

Le Mouret (frp. "Mourè"; hist. "Muret") – szwajcarska gmina (fr. "commune"; niem. "Gemeinde") w kantonie Fryburg, w okręgu Sarine.
Demografia.
W Le Mouret mieszka 3 148 osób. W 2020 roku 14,1% populacji gminy stanowiły osoby urodzone poza Szwajcarią.
Transport.
Przez teren gminy przebiega droga główna nr 180. 

</doc>
<doc id="5369328" url="https://pl.wikipedia.org/wiki?curid=5369328" title="Owzicze">
Owzicze

Owzicze (, "Ouziczy"; , "Owziczi") – wieś na Białorusi, w obwodzie brzeskim, w rejonie janowskim, w sielsowiecie Horbacha.
Historia.
W XIX i w początkach XX w. wieś i folwark położone w Rosji, w guberni grodzieńskiej, w powiecie kobryńskim, w gminie Osowce. Na przełomie XIX i XX w. folwark należał do Kantorowych.
W dwudziestoleciu międzywojennym leżały w Polsce, w województwie poleskim, w powiecie drohickim, w gminie Osowce. W 1921 wieś liczyła 180 mieszkańców, zamieszkałych w 38 budynkach. Wszyscy oni byli Białorusinami wyznania prawosławnego. Folwark liczył 55 mieszkańców, zamieszkałych w 4 budynkach, w tym 46 Białorusinów i 9 Polaków. 37 mieszkańców było wyznania prawosławnego i 18 rzymskokatolickiego.
Po II wojnie światowej w granicach Związku Sowieckiego. Od 1991 w niepodległej Białorusi.
Urodził tu się bohater Związku Radzieckiego Michaił Szyła.

</doc>
<doc id="5369329" url="https://pl.wikipedia.org/wiki?curid=5369329" title="Mouret">
Mouret

Francja:
Szwajcaria:
Osoby:
Inne:

</doc>
<doc id="5369364" url="https://pl.wikipedia.org/wiki?curid=5369364" title="Mourè">
Mourè



</doc>
<doc id="5369369" url="https://pl.wikipedia.org/wiki?curid=5369369" title="Język gaye">
Język gaye



</doc>
<doc id="5369397" url="https://pl.wikipedia.org/wiki?curid=5369397" title="Zdzisław Maj (król kurkowy)">
Zdzisław Maj (król kurkowy)

Zdzisław Maj „Odnowiciel Pogodny” (ur. 25 maja 1934 w Brodach, zm. 28 stycznia 2019 w Krakowie) – inżynier, polski działacz społeczny, jeden z odnowicieli Zjednoczenia Kurkowych Bractw Strzeleckich RP, prezes krakowskiego Bractwa Kurkowego.
Życiorys.
Po wysiedleniu z Kresów Wschodnich w 1945 roku zamieszkał w Krakowie. Uprawiał czynnie sport, startując w zawodach pływackich. Zdobył tytułu mistrza i wicemistrza Krakowa na dystansie 1500 m. Po ukończeniu technikum budowlanego podjął pracę w biurze projektów. Równocześnie studiował na Politechnice Krakowskiej, uzyskując tytuł inżyniera budownictwa przemysłowego.W 1986 r. wstąpił do krakowskiego Bractwa Kurkowego. Pięć lat później wraz kilkoma braćmi kurkowymi zainicjował reaktywacje Zjednoczenia Kurkowych Bractw Strzeleckich RP. Na zjeździe powołującym Zjednoczenie został wybrany wiceprezesem. Przyczynił się do przystąpienia Zjednoczenia do Europejskiej Wspólnoty Historycznych Strzelców (ESC). Od 1992 r. był też członkiem plenum Federacji. W 1993 r. został prezesem Bractwa Kurkowego w Krakowie. W 1996 na rok objął funkcję prezesa Zjednoczenia. Rok później nadało mu godność prezesa honorowego Zjednoczenia . W 1998 został krakowskim królem kurkowym, przyjmując przydomek „Odnowiciel Pogodny”. Był szefem komitetu organizacyjnego XII Europejskich Spotkań Strzeleckich w Krakowie. 
Zdzisław Maj, pełniąc funkcje w stowarzyszeniach strzeleckich, był także inicjatorem pomocy dla Fundacji im. Brata Alberta w Radwanowicach. Przy współpracy z wiceprezesem Bractwa, Leszkiem Gołdą, przez wiele lat organizował kwestę na ten cel m.in. w czasie balów królewskich i spotkań europejskich. W ten sposób przyczynił się do budowy Domu Przyjaciół w Schronisku dla Niepełnosprawnych w Radwanowicach. W domu tym mieszka obecnie 30 niepełnosprawnych intelektualnie podopiecznych Fundacji. 
Pochowany został w grobowcu rodzinnym na Cmentarzu Salwatorskim w Krakowie.

</doc>
<doc id="5369420" url="https://pl.wikipedia.org/wiki?curid=5369420" title="Rektyfikacja (prawo)">
Rektyfikacja (prawo)



</doc>
<doc id="5369430" url="https://pl.wikipedia.org/wiki?curid=5369430" title="Sielsowiet Horbacha">
Sielsowiet Horbacha

Sielsowiet Horbacha (, "Harbachski sielsawiet"; ) – sielsowiet na Białorusi, w obwodzie brzeskim, w rejonie janowskim, z siedzibą w Horbasze.
Demografia.
Według spisu z 2009 sielsowiet Horbacha zamieszkiwało 1101 osób, w tym 1059 Białorusinów (96,19%), 26 Ukraińców (2,36%), 14 Rosjan (1,27%) i 2 Polaków (0,18%).
Geografia i transport.
Sielsowiet położony jest na Polesiu, w środkowozachodniej części rejonu janowskiego. Największą rzeką jest Pina.
Przez sielsowiet przebiegają linia kolejowa Łuniniec – Żabinka, droga magistralna M10 oraz Kanał Dniepr-Bug (Królewski).

</doc>
<doc id="5369437" url="https://pl.wikipedia.org/wiki?curid=5369437" title="AZS Olsztyn w sezonie 2020/2021">
AZS Olsztyn w sezonie 2020/2021



</doc>
<doc id="5369443" url="https://pl.wikipedia.org/wiki?curid=5369443" title="Moure">
Moure

Portugalia:
Szwajcaria:
Osoby:

</doc>
<doc id="5369459" url="https://pl.wikipedia.org/wiki?curid=5369459" title="Muret (ujednoznacznienie)">
Muret (ujednoznacznienie)

Francja:
Szwajcaria:
Osoby:
Inne:
Zobacz też:

</doc>
<doc id="5369472" url="https://pl.wikipedia.org/wiki?curid=5369472" title="Skopiszki (stacja kolejowa)">
Skopiszki (stacja kolejowa)

Skopiszki () – stacja kolejowa w miejscowości Skopiszki, w rejonie kupiszeckim, w okręgu poniewieskim, na Litwie. Położona jest na linii Radziwiliszki – Dyneburg.
Dawniej odchodziła stąd linia do Suwejniszek (obecnie rozebrana).

</doc>
<doc id="5369478" url="https://pl.wikipedia.org/wiki?curid=5369478" title="Katy Steding">
Katy Steding

Kathryn Suzanne „Katy” Steding (ur. 11 grudnia 1967 w Portlandzie) – amerykańska koszykarka występująca na pozycjach niskiej skrzydłowej, reprezentantka kraju, mistrzyni olimpijska, po zakończeniu kariery zawodniczej trenerka koszykarska, obecnie asystentka trenera drużyny akademickiej Stanford Cardinal.
1 kwietnia 1990 w meczu przeciwko drużynie Auburn ustanowiła rekord turnieju NCAA i fazy NCAA Final Four w liczbie celnych (6) i oddanych (15) rzutów za 3 punkty, uzyskanych w jednym spotkaniu.
W 2002 wystąpiła w epizodycznej roli, w komedii Juwanna Mann.

</doc>
<doc id="5369481" url="https://pl.wikipedia.org/wiki?curid=5369481" title="Teodora Glücksburg (ur. 1983)">
Teodora Glücksburg (ur. 1983)

Teodora Glücksburg, gr. "Θεοδώρα Γκλύξμπουργκ", ps. Theodora Greece (ur. 9 czerwca 1983 w Londynie) – grecka aktorka czynna w Wielkiej Brytanii i Stanach Zjednoczonych; członkini dawnej rodziny królewskiej, tytularna księżniczka Grecji i Danii jako córka Konstantyna II.
Życiorys.
Urodziła się jako czwarte z pięciorga dzieci Konstantyna II (1940–2023), byłego króla Hellenów, i Anny Marii Glücksburg (ur. 1946), księżniczki duńskiej. Ma starszą siostrę Aleksę (ur. 1965) oraz braci: Pawła (ur. 1967), Mikołaja (ur. 1969) i młodszego Filipa (ur. 1986). 20 października 1983 została ochrzczona w obrządku greckoprawosławnym w katedrze św. Zofii w Londynie; jej rodzicami chrzestnymi byli: Elżbieta II (1926–2022), Małgorzata II (ur. 1940), Michał, król Rumunii (1921–2017) i Aleksander Karadziordziewić (ur. 1945). W 1994–2001 uczęszczała do Woldingham School w Woldingham. Następnie uczyła się w St. Philip's College w Alice Springs. W 2001–2006 studiowała historię sztuki i estetykę na Uniwersytecie Browna. W 2003 podjęła studia aktorskie na Uniwersytecie Northeastern w Bostonie, gdzie 28 maja 2006 uzyskała bakalaureat. W 2006–2011 kontynuowała studia przenosząc się na projektowanie odzieży w Central Saint Martins College of Arts and Design w Londynie.
Pierwsze role teatralne i filmowe otrzymała już w trakcie studiów w Londynie. Jednak nie pozwoliły one na stałą współpracę z teatrem. W 2011 zagrała epizodyczną rolę w popularnej telenoweli "Moda na sukces", która przyniosła jej rozpoznawalność w branży filmowej. W 2015 otrzymała pierwszą znaczącą rolę w obrazie "Little Boy", gdzie zagrała Elizę obok m.in. Emily Watson. Kontynuowała kształcenie w sztuce aktorskiej, uczęszczając do The Renegade Theatre and Film Group (2014–2015). Pozwoliło jej to na debiut sceniczny w Los Angeles w sztuce "The Crazy Love Edition", autorstwa Janny King.16 listopada 2018 zaręczyła się z Matthew Jeremiah'em Kumarem (ur. 1983), amerykańskim adwokatem, synem Samueala (ur. 1954) i Yolandy Sherry Richards (ur. 1953).
Filmografia.
"Oprac. wg:"

</doc>
<doc id="5369485" url="https://pl.wikipedia.org/wiki?curid=5369485" title="Kupiszki (stacja kolejowa)">
Kupiszki (stacja kolejowa)

Kupiszki () – stacja kolejowa w miejscowości Kupiszki, w rejonie kupiszeckim, w okręgu poniewieskim, na Litwie. Położona jest na linii Radziwiliszki – Dyneburg.
Historia.
Stacja powstała w XIX w. na odgałęzieniu Kolei Libawsko-Romieńskiej. Początkowo nosiła nazwę "Sławianiszki" (, ).

</doc>
<doc id="5369493" url="https://pl.wikipedia.org/wiki?curid=5369493" title="Tereza Bledá">
Tereza Bledá

Tereza Bledá (ur. 30 listopada 2001) – czeska zawodniczka mieszanych sztuk walki (MMA). Była mistrzyni Oktagon MMA w wadze muszej. Od 6 września 2022 roku jest zawodniczką UFC.

</doc>
<doc id="5369496" url="https://pl.wikipedia.org/wiki?curid=5369496" title="Cryptophaea">
Cryptophaea



</doc>
<doc id="5369501" url="https://pl.wikipedia.org/wiki?curid=5369501" title="Pajęczynowiec wąskozarodnikowy">
Pajęczynowiec wąskozarodnikowy

Pajęczynowiec wąskozarodnikowy ("Botryobasidium intertextum" (Schwein.) Jülich &amp; Stalpers) – gatunek grzybów z typu podstawczaków ("Basidiomycota").
Systematyka i nazewnictwo.
Pozycja w klasyfikacji według Index Fungorum: "Botryobasidium, Botryobasidiaceae, Cantharellales, Incertae sedis, Agaricomycetes, Agaricomycotina, Basidiomycota, Fungi".
Po raz pierwszy opisał go w 1832 r. Lewis David von Schweinitz nadając mu nazwę "Sporotrichum intertextum". Obecną, uznaną przez Index Fungorum nazwę nadali mu Walter Jülich i Joos A. Stalpers w 1958 r.
Synonimy:
Nazwę polską zaproponował Władysław Wojewoda w 2003 r.
Morfologia.
Owocnik rozpostarty, początkowo cienki, pajęczynowaty, biały; później prawie błonkowy, żółtawy. System strzępkowy monomityczny. Strzępki bazalne o gładkich i pogrubionych ściankach, ze sprzążkami, o szerokości 7,5–8 µm. Inne strzępki cienkościenne, dość bogato rozgałęzione pod kątem prostym,z prostymi septami o szerokości 5–7 µm. Strzępki subhymenium cienkościenne, ze sprzążkami, o szerokości 5–7 µm. Wszystkie strzępki CB+. cystyd brak. Podstawki przeważnie niemal cylindryczne, czasami zwężone, o szerokości (13–)15–21(-23) x 5–6,5 µm szerokości, ze sprzążkami bazalnymi, z sześcioma sterygmami. Zarodniki łódeczkowate, 7,0–9,5 × 1,8–2,81 µm, L = 8,3, W = 2,3, Q = 2,9-4,5, Qav = 3,7 (Saarenoksa), n = 30; 6,5–9,0 × 1,8–2,8 pm, L = 7,5, W = 2,1, Q = 3,0–4,2, Qav = 4,2 (Kotiranta &amp; Mannerkoski), n = 30, cienkościenne, CB+, IKI-.
Występowanie i siedlisko.
Znane jest występowanie pajęczynowca wąskozarodnikowego na nielicznych stanowiskach w Ameryce Północnej (USA, Kanada), na jednym stanowisku w północnej części Ameryki Południowej i na wielu stanowiskach w Europie, najliczniej na Półwyspie Skandynawskim. W Polsce znany na nielicznych stanowiskach. Jego rozprzestrzenienie, częstość występowania i stopień zagrożenia nie są znane.
Grzyb saprotroficzny.

</doc>
<doc id="5369503" url="https://pl.wikipedia.org/wiki?curid=5369503" title="The Ride-On King">
The Ride-On King

 – manga autorstwa Yasushiego Baby, publikowana na łamach magazynu „Gekkan Shōnen Sirius” wydawnictwa Kōdansha od maja 2018. Seria jest spin-offem wcześniejszej serii autora, "Golosseum".
Fabuła.
Historia opowiada o Aleksandrze Purtinowie, prezydencie Pursji, który ma obsesję na punkcie ujeżdżania i poskramiania wszystkiego, poczynając od bestii i maszyn, a na narodach kończąc. Pewnego dnia Aleksander staje się ofiarą ataku terrorystycznego, w wyniku którego trafia on do świata fantasy zamieszkałego przez smoki, centaury i inne mityczne stworzenia, które może ujeżdżać.
Publikacja serii.
Pierwszy rozdział mangi został opublikowany 26 maja 2018 w magazynie „Gekkan Shōnen Sirius”. Następnie wydawnictwo Kōdansha rozpoczęło zbieranie rozdziałów do wydań w formacie tankōbon, których pierwszy tom ukazał się 9 stycznia 2019. Według stanu na 7 października 2022, do tej pory wydano 9 tomów.
W Polsce dwa pierwsze tomy mangi ukazały się nakładem wydawnictwa Kotori, jednakże jej dalsze wydawanie zostało przerwane z powodu kontrowersji związanych z inwazją Rosji na Ukrainę.

</doc>
<doc id="5369505" url="https://pl.wikipedia.org/wiki?curid=5369505" title="Ulica Bieńczycka w Krakowie">
Ulica Bieńczycka w Krakowie

Ulica Bieńczycka – ulica w Krakowie na terenie dzielnicy Nowa Huta. Jej całkowita długość wynosi ok. 1 km.
Historia.
W latach 40. XIX wieku zbudowano tzw. drogę kocmyrzowską, która prowadziła od Czyżyn przez Bieńczyce w kierunku Kocmyrzowa. Wzdłuż niej w 1899 roku powstała linia kolejowa nr 111. Była to bita, kamienista droga. Tor kolejowy biegł wzdłuż drogi aż do polnej drogi prowadzącej z Bieńczyc do Mogiły (obecnie os. Krakowiaków). Tam odbijał w kierunku stacji Bieńczyce (ul. Stadionowa) i w Krzesławicach ponownie biegł wzdłuż drogi. W 1969 roku ulica została przebudowana. Zbudowano linię tramwajową, a sama ulica otrzymała 2 jezdnie.
Przebieg.
Swój bieg rozpoczyna na Rondzie Czyżyńskim. Kończy się na Rondzie Kocmyrzowskim Księdza Józefa Gorzelanego.
Na początku ulicy z prawej znajduje się Szkoła Podstawowa nr 103. W środku ulicy również z prawej strony znajduje się XII Liceum Ogólnokształcące im. Cypriana Kamila Norwida. Na końcu ulicy też z prawej strony znajduje się Zespół Szkół Ekonomicznych nr 2 im. Ignacego Daszyńskiego.

</doc>
<doc id="5369508" url="https://pl.wikipedia.org/wiki?curid=5369508" title="The Ride-on King">
The Ride-on King



</doc>
<doc id="5369510" url="https://pl.wikipedia.org/wiki?curid=5369510" title="Euro Hockey Tour 2022/2023">
Euro Hockey Tour 2022/2023

Euro Hockey Tour 2021/2022 27. edycja turnieju Euro Hockey Tour. 
Rozgrywki rozpoczęły się 10 listopada 2022 turniejem Karjala Cup, a zakończą się 30 kwietnia 2023 turniejem Czech Hockey Games.
Wobec wykluczenia Rosji przez IIHF, w obecnym sezonie nie zostanie rozegrany turniej Channel One Cup. Jego miejsce tj. miejsce drużyny Rosji zajmie Swiss Ice Hockey Games, organizowany przez Szwajcarię.
Turnieje.
Karjala Cup.
Mecze turnieju o Puchar Karjala odbyły się od 10 do 13 listopada 2022 roku. Turniej zorganizowano w fińskim Turku, zaś jeden mecz rozegrany został w Czeskich Budziejowicach (spotkanie pomiędzy Czechami i Szwecją).
Swiss Ice Hockey Games.
Mecze turnieju Swiss Ice Hockey Games odbyły się od 15 do 18 grudnia 2022 roku. Turniej zorganizowano w szwajcarskim Fryburgu, zaś jeden mecz rozegrany został Helsinkach w Finlandii (spotkanie pomiędzy Finlandią i Czechami).
Sweden Hockey Games.
Mecze turnieju Sweden Hockey Games odbędą się od 9 do 12 lutego 2023 roku. Turniej zorganizowano w szwedzkim TBD.
Czech Hockey Games.
Mecze turnieju Czech Hockey Games odbędą się od 27 do 30 kwietnia 2023 roku. Turniej zorganizowano w czeskim TBD.

</doc>
<doc id="5369513" url="https://pl.wikipedia.org/wiki?curid=5369513" title="Luigi Facelli">
Luigi Facelli

Luigi Facelli (ur. 10 maja 1898 w Acqui Terme, zm. 4 maja 1991 w Mediolanie) – włoski lekkoatleta, płotkarz i sprinter, czterokrotny olimpijczyk.
Życiorys.
Był wszechstronnym lekkoatletą, chociaż największe sukcesy odnosił w biegu na 400 metrów przez płotki. Wystąpił na igrzyskach olimpijskich w 1924 w Paryżu, gdzie zajął 6. miejsce w sztafecie 4 × 400 metrów oraz odpadł w półfinale biegu na 400 metrów przez płotki i ćwierćfinale biegu na 400 metrów. Na kolejnych igrzyskach olimpijskich w 1928 w Amsterdamie zajął 6. miejsce w finale biegu na 400 metrów przez płotki, a sztafeta 4 × 400 metrów z jego udziałem odpadła w półfinale.
6 października 1929 w Bolonii ustanowił rekord Europy w biegu na 400 metrów przez płotki z czasem 52,4 s. Na swych trzecich igrzyskach olimpijskich w 1932 w Los Angeles zajął 5. miejsce w biegu na 400 metrów przez płotki i 6. miejsce w sztafecie 4 × 400 metrów. Zajął 6. miejsce w biegu na 400 metrów przez płotki na mistrzostwach Europy w 1934 w Turynie i odpadł w eliminacjach tej konkurencji na igrzyskach olimpijskich w 1936 w Berlinie.
W latach 1926–1933 11 razy mierzył się na bieżni z Davidem Burghleyem i 6 razy z nim wygrał.
Był mistrzem Włoch w biegu na 400 metrów w 1926 i 1930, w biegu na 110 metrów przez płotki w 1930 i 1931, w biegu na 400 metrów przez płotki w latach 1924–1931, 1935, 1936 i 1938, w sztafecie 4 × 100 metrów w 1929, w sztafecie 4 × 200 metrów w 1930, w sztafecie 4 × 400 metrów w 1924, 1926, 1929, 1930 i 1931, w sztafecie szwedzkiej w 1930 i 1931, w sztafecie olimpijskiej w 1931 oraz w trójskoku w 1923 i 1929. Był również mistrzem Wielkiej Brytanii (AAA) w biegu na 440 jardów przez płotki w 1929, 1931 i 1933, wicemistrzem w 1930 i brązowym medalistą w 1927.
Siedmiokrotnie poprawiał rekord Włoch w biegu na 400 metrów przez płotki od wyniku 57,6 s z sierpnia 1923 do wskazanego powyżej rekordu Europy 52,4 s z października 1929. Czterokrotnie był rekordzistą Włoch w sztafecie 4 × 400 metrów do czasu 3:17,8 uzyskanego 7 sierpnia 1932 w Los Angeles.
Rekordy życiowe: 

</doc>
<doc id="5369514" url="https://pl.wikipedia.org/wiki?curid=5369514" title="Botryobasidium intertextum">
Botryobasidium intertextum



</doc>
<doc id="5369517" url="https://pl.wikipedia.org/wiki?curid=5369517" title="Tammy Jackson">
Tammy Jackson

 
Tammy Eloise Jackson (ur. 3 grudnia 1962 w Gainesville) – amerykańska koszykarka występująca na pozycji środkowej, mistrzyni świata, brązowa medalistka olimpijska.

</doc>
<doc id="5369518" url="https://pl.wikipedia.org/wiki?curid=5369518" title="Maria Toboła">
Maria Toboła

Maria Toboła (ur. 1987 w Lesznie) - performerka, malarka, rzeźbiarka, artystka wizualna, poetka. Studiowała malarstwo na Akademii Sztuk Pięknych w Poznaniu, a następnie nowe media na ASP w Poznaniu oraz ASP w Warszawie. Dyplom obroniła w pracowni Leszka Knaflewskiego w Poznaniu. Mieszka i tworzy w Warszawie.
Twórczość.
Toboła jest artystką interdyscyplinarną. Sprawnie łączy zarówno tradycyjne jak i nowe media artystyczne, skupiając się na przekazaniu konceptu, stojącego za jej działaniami. Elementami łączącymi jej prace są absurd, ironia, żart, nostalgia i melancholia, za pomocą których artystka komentuje rzeczywistość. Sięga po elementy znane z codzienności dramatyzuje je i wykrzywia, unaocznia głupotę, przy jednoczesnym zachowaniu czułości i troski wobec przedmiotu swoich artystycznych poszukiwań. Artystka sięga również do sztuki kulinarnej, którą łączy z namysłem czysto konceptualnym. Gra z przaśnością obrazów obecnych w pamięci zbiorowej, takich jak samochód wyładowany przyprawą Kucharek, czy kebab. Jej realizacje można z powodzeniem określić jako głupie i niesmaczne przykłady sztuki konceptualnej.
W 2013, razem z Dominiką Olszowy, założyła zespół "Cipedrapsquad", którego piosenki były utrzymane w duchu dresiarsko-feministycznym. Wspólnie z Marią Magdaleną Kozłowską współtworzy performatywno-kabaretowy duet Małpeczki. Swoje prace prezentowała na wystawach indywidualnych i grupowych w takich miejscach jak: Narodowa Galeria Sztuki Zachęta, KW Institute for Contemporary Art, galeria lokal_30, Kiasma Museum w Helsinkach, Biennale Warszawa, Gdańska Galeria Miejska, Muzeum Sztuki Nowoczesnej w Warszawie, Centrum Sztuki Współczesnej Zamek Ujazdowski, Bundeskunsthalle Bonn czy Centrum Rzeźby Polskiej w Orońsku.
Jej praca rzeźbiarska - "Amber kebab," prezentowana na wystawie zbiorowej "Bogactwo" w Zachęcie - została zakupiona do kolekcji Kiasma Museum w Helsinkach.
Bibliografia.
https://u-jazdowski.pl/press-room/komunikaty-prasowe/project-room/wystawy-w-project-room-2018/maria-tobola
http://www.meetfactory.cz/en/program/rezidency/rezidency-program/maria-toboa
https://magazynszum.pl/tobola-czas-sie-popisac/
https://zona.akademiasztuki.eu/Main/Artykul/tobola-nie-popisuj-siemaria-tobola

</doc>
<doc id="5369519" url="https://pl.wikipedia.org/wiki?curid=5369519" title="Georgi Minczew">
Georgi Minczew



</doc>
<doc id="5369521" url="https://pl.wikipedia.org/wiki?curid=5369521" title="Łużok">
Łużok



</doc>
<doc id="5369524" url="https://pl.wikipedia.org/wiki?curid=5369524" title="Mańkowicze">
Mańkowicze



</doc>
<doc id="5369526" url="https://pl.wikipedia.org/wiki?curid=5369526" title="Pajęczynowiec tępozarodnikowy">
Pajęczynowiec tępozarodnikowy

Pajęczynowiec tępozarodnikowy ("Botryobasidium obtusisporum" J. Erikss.) – gatunek grzybów z typu podstawczaków ("Basidiomycota").
Systematyka i nazewnictwo.
Pozycja w klasyfikacji według Index Fungorum: "Botryobasidium, Botryobasidiaceae, Cantharellales, Incertae sedis, Agaricomycetes, Agaricomycotina, Basidiomycota, Fungi".
Po raz pierwszy opisał go w 1958 r. John Eriksson na zbutwiałym drewnie sosny.
Nazwę polską zaproponował Władysław Wojewoda w 2003 r.
Morfologia.
Owocnik jednoroczny, rozpostarty, błonkowy, bardzo cienki, poniżej 1 mm, w stanie świeżym bez zapachu i bez smaku. Hymenofor gładki, blado płowożółty do blado ochrowego po wysuszeniu. Obrzeże nieokreślone. System strzępkowy monomityczny; strzępki generatywne bez sprzążek, IKI–, CB+. Strzępki w subikulum szkliste, grube, gładkie, słabo rozgałęzione, luźno splątane, o średnicy 7–11 μm. Strzępki w subhymenium szkliste, cienkościenne, często rozgałęzione, luźno splecione, o średnicy 4–6 μm. Cystyd i cystydioli brak. Podstawki zaokrąglone, dojrzałe beczkowate, cienkie, z podstawową prostą przegrodą i czterema do sześcioma sterygmami, 12–16 × 8–9 μm. Bazydiole kształtem zbliżone do podstawek, ale nieco mniejsze. Bazydiospory skośnie jajowate, z tępymi końcami, szkliste, cienkościenne, gładkie, IKI–, CB+ (7–)7,1–10 × 4–5,2 μm, L = 8,15 μm, W = 4,73 μm, Q = 1,72 (n = 30/1).
"Botryobasidium obtusisporum" jest blisko spokrewniony z "Botryobaidium botryosum", jednak ten ostatni gatunek ma hymenofor oliwkowy i podstawki łódeczkowate.
Występowanie i siedlisko.
Znane jest występowanie pajęczynowca tępozarodnikowego na nielicznych stanowiskach w Ameryce Północnej (USA, Kanada), w południowej części Ameryki Południowej i na wielu stanowiskach w Europie, najliczniej na Półwyspie Skandynawskim. W Polsce znany na nielicznych stanowiskach.
Grzyb saprotroficzny.

</doc>
<doc id="5369528" url="https://pl.wikipedia.org/wiki?curid=5369528" title="Botryobasidium obtusisporum">
Botryobasidium obtusisporum



</doc>
<doc id="5369530" url="https://pl.wikipedia.org/wiki?curid=5369530" title="Karjala Cup 2022">
Karjala Cup 2022

28. edycja turnieju Karjala Cup rozgrywana była w dniach 10-13 listopada 2022 roku. Brały w niej udział cztery reprezentacje: Czech, Szwecji, Finlandii i Szwajcarii. Każdy zespół rozegrał po trzy spotkania, łącznie odbyło się sześć meczów. Pięć spotkań rozegrano w hali Gatorade Center w Turku, jeden mecz odbył się w Czeskich Budziejowicach w hali Budvar Aréna. Turniej był pierwszym, zaliczanym do klasyfikacji Euro Hockey Tour w sezonie 2022/2023.

</doc>
<doc id="5369531" url="https://pl.wikipedia.org/wiki?curid=5369531" title="Lovely">
Lovely



</doc>
<doc id="5369547" url="https://pl.wikipedia.org/wiki?curid=5369547" title="Georgi Bożiłow">
Georgi Bożiłow



</doc>
<doc id="5369551" url="https://pl.wikipedia.org/wiki?curid=5369551" title="Zamfirești">
Zamfirești



</doc>
<doc id="5369555" url="https://pl.wikipedia.org/wiki?curid=5369555" title="Deutschland Cup 2022">
Deutschland Cup 2022

33. edycja Deutschland Cup – rozgrywana była pomiędzy 10, a 13 listopada 2022 roku w Krefeld, w hali YAYLA Arena. Zgodnie z tradycją, w turnieju wzięły udział cztery zespoły. Organizatorem turnieju była niemiecka federacja hokejowa, Deutscher Eishockey-Bund (DEB).
W 33 edycji zmagań o Deutschland Cup tytuł sprzed roku obronili reprezentanci gospodarzy. Drugie miejsce zajęła reprezentacja Austrii, natomiast na trzecim miejscu uplasowali się gracze Danii. Najsłabszą drużyną okazała się Słowacja. 

</doc>
<doc id="5369573" url="https://pl.wikipedia.org/wiki?curid=5369573" title="Petyr Witanow (piłkarz)">
Petyr Witanow (piłkarz)

Petyr Iwo Witanow (, ur. 10 marca 1995 w Sofii) – bułgarski piłkarz, grający na pozycji defensywnego pomocnika w bułgarskim klubie Łokomotiw Płowdiw i reprezentacji Bułgarii.
Kariera klubowa.
Młodość, CSKA Sofia i Brook House College.
Urodził się w Sofii, gdzie jako junior, dołączył do akademii najbardziej utytułowanego bułgarskiego klubu CSKA Sofia w roku 2002. W stołecznym klubie pozostał do 2009, kiedy to zdobył stypendium sportowe i dołączył do akademii piłkarskiej koledżu Brooke House w Anglii. W 2012 roku powrócił do Bułgarii i dołączył do młodzieżowej drużyny CSKA. 19 lipca 2013 został włączony do pierwszej drużyny i podpisał swój pierwszy profesjonalny kontrakt z klubem. Zadebiutował 14 grudnia 2013, wchodząc na boisku w 46. minucie meczu, zastępując Emiła Gyrgorowa, w domowym, wygranym 7:0 spotkaniu z PFK Lubimcem 2007. W sezonie 2015/2016 był podstawowym zawodnikiem, grał również w krajowym pucharze, który stołeczny klub finalnie wygrał. W sezonie 2016/2017 został przesunięty do drugiej drużyny. Łącznie dla sofijskiego klubu rozegrał 27 meczów, w których strzelił 1 gola – w pierwszej drużynie – oraz 28 meczów w drugiej drużynie
Wereja Stara Zagora.
W roku 2017 otrzymał kilka ofert od klubów League One, jednak ostatecznie 21 czerwca 2017, zdecydował się podpisać kontrakt z Wereją Stara Zagora. W nowym klubie zadebiutował 14 lipca 2017, w meczu 1. kolejki efbet Ligi, z lokalnym rywalem Beroe Stara Zagora. Ogółem dla "Niebieskich Lwów" rozegrał 16 spotkań.
Czerno More Warna.
Z początkiem stycznia 2018, przeniósł się do Czerno More Warna. 17 lutego tego samego roku, zadebiutował dla nowego klubu, w domowym, przegranym 1:4 meczu z Beroe Stara Zagora. W barwach "Żeglarzy" występował przez półtorej sezonu, rozgrywając 46 meczów i nie strzelając żadnej bramki.
Łokomotiw Płowdiw.
10 czerwca 2019 podpisał dwuipółletni kontakt z Łokomotiwem Płowdiw. Dla "Smerfów" zadebiutował 3 lipca 2019, w przegranym 0:2 meczu o Superpuchar Bułgarii, przeciwko mistrzowi Łudogorcowi Razgrad. W swoim pierwszym sezonie zdobył Puchar Bułgarii. W sierpniu 2020 wywalczył Superpuchar Bułgarii, w wygranym 0:1 meczu, ponownie przeciwko mistrzowi Łudogorcowi, który był rozgrywany w Razgradzie. W sezonie 2020/2021 został wicemistrzem Bułgarii. 22 lipca 2021 Witanow zdobył swoją debiutancką bramkę w biało-czarnej koszulce, w meczu II rundy kwalifikacji Ligi Konferencji Europy 2021/2022 przeciwko czeskiemu 1. FC Slovácko w 90. minucie, dając Łokomotiwowi zwycięstwo.
Kariera reprezentacyjna.
Reprezentacja Bułgarii do lat 19..
Pomocnik występował w jednej reprezentacji młodzieżowej, do lat 19. Zadebiutował 19 lipca 2014. W kadrze rozegrał 8 meczów i nie zdobył żadnej bramki.
Reprezentacja Bułgarii do lat 21..
Został powołany, na odbywający się 31 marca 2015, mecz z Walią, w ramach eliminacji do Mistrzostw Europy U-21. Spędził całe spotkanie na ławce.
Seniorska reprezentacja.
Dzięki dobrym występom dla Łokomotiwu, Witanow wzbudził zainteresowanie selekcjonera kadry narodowej, Jasena Petrowa. 28 marca 2021 zadebiutował w reprezentacji Bułgarii, rozgrywając 88. minut, w wyjazdowym, przegranym 0:2 meczu przeciwko reprezentacji Włoch, w ramach europejskich eliminacji, grupy C do Mistrzostw Świata 2022 w Katarze.

</doc>
<doc id="5369577" url="https://pl.wikipedia.org/wiki?curid=5369577" title="Petyr Witanow">
Petyr Witanow



</doc>
<doc id="5369594" url="https://pl.wikipedia.org/wiki?curid=5369594" title="Język loikera">
Język loikera



</doc>
<doc id="5369603" url="https://pl.wikipedia.org/wiki?curid=5369603" title="Pajęczynowiec ziarnistostrzępkowy">
Pajęczynowiec ziarnistostrzępkowy

Pajęczynowiec ziarnistostrzępkowy ("Botryobasidium pruinatum" (Bres.) J. Erikss.) – gatunek grzybów z typu podstawczaków ("Basidiomycota").
Systematyka i nazewnictwo.
Pozycja w klasyfikacji według Index Fungorum: "Botryobasidium, Botryobasidiaceae, Cantharellales, Incertae sedis, Agaricomycetes, Agaricomycotina, Basidiomycota, Fungi".
Po raz pierwszy opisał go w 1903 r. Giacomo Bresàdola nadając mu nazwę "Corticium pruinatum". Obecną, uznaną przez Index Fungorum nazwę nadał mu John Eriksson w 1958 r.
Synonimy:
Nazwę polską zaproponował Władysław Wojewoda w 2003 r.
Morfologia.
Owocnik rozpostarty, początkowo siateczkowaty, potem bardziej błonkowaty, szarobiały, z wiekiem żółtawy lub blado ochrowy, o luźno splecionej teksturze. System strzępkowy monomityczny, wszystkie strzępki bez sprzążek, większość, zwłaszcza bazalne, mniej lub bardziej ziarniste, strzępki bazalne grubościenne, żółtawe do brązowożółtych, bardzo szerokie, 15–20 µm lub czasem szersze, z rzadkimi rozgałęzieniami. Strzępki hymenium węższe, gałęzie podstawowe są cienkościenne i szkliste, o szerokości 4,5–6 µm. Podstawki początkowo zaokrąglone, potem odwrotnie jajowate do niemal cylindrycznych, mniej lub bardziej zwężone, 17–25 × 7–10 µm. Zarodniki skośnie jajowate, z bardzo wyraźnym wierzchołkiem, o gładkich, nieco pogrubionych ściankach, 5–8 × 2,5–3,5 µm. Anamorfa nieznana.
Występowanie i siedlisko.
Znane jest występowanie pajęczynowca ziarnistostrzępkowego w Ameryce Północnej (USA, Kanada), Europie, Azji, Australii i Nowej Zelandii. W Europie najliczniej występuje na Półwyspie Skandynawskim, głównie na północy, m.in. w tundrze z brzozami, wierzbami, oraz w lasach olszowych wzdłuż wybrzeży. W Polsce znany na nielicznych stanowiskach, według W. Wojewody jest rzadki.
Grzyb saprotroficzny. Występuje przeważnie na drewnie liściastym, rzadziej na iglastym, w wilgotnych, żyznych biotopach.

</doc>
<doc id="5369604" url="https://pl.wikipedia.org/wiki?curid=5369604" title="Radžiūnai (przystanek kolejowy)">
Radžiūnai (przystanek kolejowy)

Radžiūnai – przystanek kolejowy w miejscowości Karklynė, w rejonie kupiszeckim, w okręgu poniewieskim, na Litwie. Położony jest na linii Radziwiliszki – Dyneburg.
Nazwa pochodzi od pobliskiej miejscowości Radžiūnai.
Historia.
Dawniej stacja kolejowa. Zdegradowana do roli przystanku po upadku Związku Sowieckiego.

</doc>
<doc id="5369607" url="https://pl.wikipedia.org/wiki?curid=5369607" title="Jussef Delgado">
Jussef Delgado

Jussef Nelson Delgado López (ur. 27 stycznia 1994 w Guápiles) – kostarykański piłkarz występujący na pozycji bramkarza, od 2021 roku zawodnik Pérez Zeledón.

</doc>
<doc id="5369610" url="https://pl.wikipedia.org/wiki?curid=5369610" title="Parafia Matki Bożej Łaskawej w Carina">
Parafia Matki Bożej Łaskawej w Carina



</doc>
<doc id="5369613" url="https://pl.wikipedia.org/wiki?curid=5369613" title="Trasa alternatywna">
Trasa alternatywna

Trasa alternatywna – trasa stworzona dla jak najmniej kłopotliwego i bezpiecznego dotarcia do celu. Trasy takie stworzone są przede wszystkim w regionach bardzo intensywnie użytkowanych przez turystów dojeżdżających na urlop środkami kołowymi. Zwiększone natężenie ruchu w okresie wakacyjnym powoduje utrudnienia w ruchu drogowym. 
W okresie wakacyjnym zachodniopomorska policja i GDDKiA prowadzą kampanię "Bezpiecznie nad morze – trasy alternatywne". Rozdawane są wówczas mapy z trasami alternatywnymi. Można pobrać też wersję elektroniczną. Są tam zawarte informacje o najwygodniejszych alternatywach objechania miejsc występowania utrudnień w ruchu, zatorów, robót drogowych i innych.

</doc>
<doc id="5369614" url="https://pl.wikipedia.org/wiki?curid=5369614" title="Albert Parlow">
Albert Parlow

Albert Parlow (ur. 1 stycznia 1824 w Torgelow, zm. 27 czerwca 1888 w Wiesbaden) – niemiecki kompozytor i muzyk wojskowy.
Życiorys.
W młodości uczył się gry na skrzypcach. W 1844 roku wstąpił do IX Regimentu Kołobrzeskiego (Colberg’schen Regiments Nr. 9) w Szczecinie, gdzie kontynuował edukację muzyczną u pułkowego kapelmistrza Leonhardta. W 1847 roku wyjechał do Berlina, gdzie podjął naukę u Adolfa Bernharda Marxa. W 1852 roku został kapelmistrzem Marynarki Królewskiej (Königliche Marine), a w 1854 roku kapelmistrzem 34 pułku piechoty w Moguncji. Wiele koncertował w miastach niemieckich i we Francji. W 1865 roku dał 12 koncertów w Paryżu w obecności Napoleona III. W 1866 roku zdobył I nagrodę na konkursie kapel wojskowych w Lyonie. Został odznaczony orderem Legii Honorowej. Otrzymał także tytuł królewskiego pruskiego dyrektora muzycznego. Od 1866 roku działał we Frankfurcie nad Menem, następnie od 1871 roku w Szczecinie.
Komponował marsze wojskowe, a także muzykę taneczną.

</doc>
<doc id="5369615" url="https://pl.wikipedia.org/wiki?curid=5369615" title="Kevin Chamorro">
Kevin Chamorro

Kevin José Chamorro Rodríguez (ur. 8 kwietnia 2000 w Liberii) – kostarykański piłkarz występujący na pozycji bramkarza, od 2021 roku zawodnik Deportivo Saprissa.

</doc>
<doc id="5369617" url="https://pl.wikipedia.org/wiki?curid=5369617" title="Minicz">
Minicz



</doc>
<doc id="5369619" url="https://pl.wikipedia.org/wiki?curid=5369619" title="Grand Prix Oceanii na żużlu">
Grand Prix Oceanii na żużlu



</doc>
<doc id="5369623" url="https://pl.wikipedia.org/wiki?curid=5369623" title="Botryobasidium pruinatum">
Botryobasidium pruinatum



</doc>
<doc id="5369625" url="https://pl.wikipedia.org/wiki?curid=5369625" title="Daedra Charles">
Daedra Charles

 
Daedra Janel Charles, po mężu Furlow (ur. 22 listopada 1968 w Detroit, zm. 14 kwietnia 2018 tamże) – amerykańska koszykarka występująca na pozycjach silnej skrzydłowej lub środkowej, reprezentantka kraju, brązowa medalistka olimpijska oraz mistrzostw świata, po zakończeniu kariery zawodniczek trenerka koszykarska i komentatorka sportowa.

</doc>
<doc id="5369629" url="https://pl.wikipedia.org/wiki?curid=5369629" title="Fernando Lesme">
Fernando Lesme

Fernando José Lesme Lesme (ur. 8 maja 2002 w Luque) – paragwajski piłkarz występujący na pozycji napastnika, od 2022 roku zawodnik kostarykańskiego Municipalu Grecia.

</doc>
<doc id="5369636" url="https://pl.wikipedia.org/wiki?curid=5369636" title="Fabryka małp">
Fabryka małp

Fabryka małp – piosenka zespołu Lady Pank z albumu pt. "Lady Pank", wydana w 1983 roku.
Opis.
Utwór ten jest uznawany za jeden z największych przebojów zespołu Lady Pank. Andrzej Mogielnicki opisał zwierzęcenie relacji międzyludzkich. Teledysk powstał w dzielnicy Warszawy, Ursynowie.
W 1984 roku utwór został wykonany na 21. Krajowym Festiwalu Piosenki w Opolu podczas koncertu "Przeboje".
Utwór ukazał się również w albumie pt. "LP1" (2018) w nowej wersji oraz w ścieżce dźwiękowej filmach pt. "Pręgi" oraz "To tylko rock".

</doc>
<doc id="5369637" url="https://pl.wikipedia.org/wiki?curid=5369637" title="Mamy tylko siebie">
Mamy tylko siebie

Mamy tylko siebie – piosenka zespołu Partita z albumu pt. "Niech ziemia tonie w kwiatach", wydana w 1974 roku.
Opis.
Utwór ten jest uznawany za jeden z największych przebojów zespołu Partita. Muzykę skomponował Antoni Kopff, natomiast tekst napisał Andrzej Kuryło. Został on wykonany w programie pt. "Z najlepszymi życzeniami - PABLOK".
Utwór ukazał się również w albumach pt. "Mamy tylko siebie" (1995), "Przebój za przebojem, płyta autorska A. Kuryły cz. II" (1997) oraz "Pytasz mnie co ci dam" (2003).

</doc>
<doc id="5369640" url="https://pl.wikipedia.org/wiki?curid=5369640" title="Mohamed Camara (piłkarz, ur. 1989)">
Mohamed Camara (piłkarz, ur. 1989)

Mohamed Camara (ur. 6 kwietnia 1989 w Konakry) – gwinejski piłkarz, grający jako ofensywny pomocnik. Trzykrotny reprezentant kraju.
Klub.
Początki.
Zaczynał karierę w Satellite FC. Następnie przeniósł się do Moghrebu Tétouan, gdzie zagrał 33 spotkania, miał też na koncie trzy gole.
CODM Meknès.
Po sezonie 2010/2011 przeniósł się do CODM Meknès. W tym klubie debiut zaliczył 24 sierpnia 2011 roku w meczu przeciwko Olympique Khouribga (1:1). Na boisko wszedł w 84. minucie, zastępując Salaheddine'a Khalfiego. Łącznie wystąpił w 34 meczach i strzelił 4 bramki.
Koniec kariery.
W 2013 roku wrócił do ojczyzny, do Horoya AC. Z tym klubem dwukrotnie zdobył mistrzostwo i raz puchar kraju.
Reprezentacja.
Zaliczył trzy występy dla reprezentacji Gwinei. Pierwszy z nich miał okazję zagrać 15 sierpnia 2012 roku w meczu przeciwko reprezentacji Maroka (wygrana 1:2). Na boisko wszedł w 80. minucie, zastępując Ibrahimę Traoré.

</doc>
<doc id="5369649" url="https://pl.wikipedia.org/wiki?curid=5369649" title="Gimnastyka artystyczna na Letnich Igrzyskach Olimpijskich 1984 – wielobój indywidualny kobiet">
Gimnastyka artystyczna na Letnich Igrzyskach Olimpijskich 1984 – wielobój indywidualny kobiet

Wielobój indywidualny kobiet na Letnich Igrzyskach Olimpijskich 1984 – jedna z konkurencji gimnastyki artystycznej rozgrywana podczas igrzysk 9–11 sierpnia 1984 w Edwin W. Pauley Pavilion w Los Angeles. Mistrzynią olimpijską została Kanadyjka Lori Fung.
Kwalifikacje.
Do finału awansowało 20 z 33 zawodniczek.
Finał.
W wyniku końcowym uwzględniono połowę rezultatu z rundy kwalifikacyjnej.

</doc>
<doc id="5369657" url="https://pl.wikipedia.org/wiki?curid=5369657" title="Piotr Werner">
Piotr Werner



</doc>
<doc id="5369671" url="https://pl.wikipedia.org/wiki?curid=5369671" title="Cuberdon">
Cuberdon

Cuberdon (l.mn. "cuberdons") – tradycyjny belgijski purpurowy słodki cukierek malinowy mający kształt stożka o lekko twardej cienkiej skórce z gęstym syropem w środku, którego obowiązkowym składnikiem jest guma arabska. 
Cukierek został wynaleziony przez aptekarza z Gandawy. Według oryginalnej receptury jest produkowany w fabryce cukierniczej w Eeklo. 
Inne nazwy.
Nieoficjalnie w języku flamandzkim cukierek nazywany jest także "neus" (j.pol. nos) ze względu na to, że wyglądem przypomina nos, "Gentse neus", "topneus", "tsoepke" lub "neuzeke". W języku francuskim te cukierki noszą nazwę "chapeau de curé".
Historia.
Dokładne pochodzenie nazwy cukierków, jak i ich receptury, nie jest znane. 
Można spotkać się z twierdzeniem, że receptura cukierków "cuberdons" powstała przez przypadek w 1873 roku, gdy aptekarzowi De Vynck z Gandawy nie udał się przygotowywany syrop przeciwkaszlowy z gumą arabską jako środkiem zagęszczającym i wyrzucił go do kubła, w którym były resztki mąki, albo że wyrzucił pozostałości po produkcji syropu. Następnego dnia zauważył, że syrop stwardniał, lecz po przełamaniu był w środku płynny. Aptekarz postanowił zachować i udoskonalić recepturę, po czym zaczął sprzedawać produkt jako słodycze: twarde na zewnątrz z gęstym syropem w środku. 
Od 1954 roku fabryka cukiernicza Geldhof z Eeklo produkuje cukierki według starej receptury, spisanej przez Antoinego Geldhofa, założyciela firmy, którego nauczył robienia "cuberdons" wnuk wynalazcy tych cukierków w 1939 roku w cukierni w Gandawie, gdzie 14-letni wówczas Geldhof rozpoczął naukę zawodu. 
Fabrykant Confiserie 2000 z Evergem posługuje się przepisem uzyskanym w końcu lat 70. XX wieku, następnie dopracowanym i udoskonalonym przez tę firmę.
Współczesność.
Cukierki "cuberdons" produkowane przez "Geldhof Confiserie" z Eeklo zostały w 2009 roku uznane przez "Vlaams Centrum voor Agro- en Visserijmarketing" (VLAM) za flamandzki produkt lokalny.
Cukierki są dostępne prawie wyłącznie w Belgii i nie są eksportowane ze względu na ograniczony termin przydatności do spożycia. Można je kupić na targach, jarmarkach, imprezach i w wybranych sklepach cukierniczych oraz niektórych sieciach handlowych. Fabryka cukiernicza Geldhof z Eeklo produkuje dziennie około 8 ton "cuberdons".
Tradycyjne "cuberdons" mają fioletowy kolor i są o smaku malinowym. Współcześnie na rynku dostępne są również inne warianty smakowe: truskawkowy, jabłkowy, amaretto, czekoladowy czy cytrynowy i pomarańczowy. W sumie można spotkać w handlu 30 różnych wariantów smakowych. "Cuberdons" są dostępne w dwóch rozmiarach: większe i mniejsze. Większe mają 3,5 cm wysokości i ważą około 20 gramów, mniejsze mają 3 cm wysokości i ważą 12 gramów.
Cukierki mogą być wykorzystywane jako jeden ze składników do przygotowywania deserów.
W handlu znajduje się także syrop oraz posypka o smaku "cuberdons" do garnirowania deserów.
Receptura.
Tradycyjne cukierki "cuberdons" są wytwarzane z cukru, syropu glukozowego, wody, gumy arabskiej, skrobi i naturalnego aromatu malinowego, który nadaje im charakterystyczny fioletowy kolor (obok innych substancji barwiących tj. E120, E153 czy współcześnie także dodawanego syntetycznego barwnika E131) i owocowy smak. Masa cukrowa łączona jest za pomocą gumy arabskiej, pochodzącej z Sudanu. Guma musi zostać upłynniona i gotowana z cukrem w kadziach. Gotowym syropem wypełniane są stożkowate otwory odciśnięte w mące, a następnie przez wiele godzin ma miejsce proces powolnego pieczenia w piecu o niewysokiej temperaturze. Po 6 dniach w piecu cukierki są gotowe. Dokładna receptura i technologia produkcji jest przez wytwórców objęta tajemnicą.
Data ważności.
Termin przydatności do spożycia wynosi zaledwie 8 tygodni, gdyż syrop w środku ulega scukrzeniu w ciągu kilku tygodni. Początkowo cieniutka skórka staje się wraz z upływem czasu coraz grubsza. Najlepiej jest degustować "cuberdons", gdy są jak najświeższe. Niemniej jednak cukierki można spożywać do roku od terminu ich wyprodukowania. Cukierki należy przechowywać w oryginalnym opakowaniu w temperaturze pokojowej, a nie w lodówce.

</doc>
<doc id="5369672" url="https://pl.wikipedia.org/wiki?curid=5369672" title="Gimnastyka sportowa na Letnich Igrzyskach Olimpijskich 1984 – wielobój indywidualny kobiet">
Gimnastyka sportowa na Letnich Igrzyskach Olimpijskich 1984 – wielobój indywidualny kobiet

Wielobój indywidualny kobiet na Letnich Igrzyskach Olimpijskich 1984 – jedna z konkurencji gimnastyki sportowej rozgrywana podczas igrzysk 30 lipca – 3 sierpnia 1984 w Edwin W. Pauley Pavilion w Los Angeles. Mistrzynią olimpijską została Amerykanka Mary Lou Retton.
Wyniki.
W eliminacjach wzięły udział 65 zawodniczki. 32 z najlepszymi wynikami awansowało do rundy finałowej.

</doc>
<doc id="5369675" url="https://pl.wikipedia.org/wiki?curid=5369675" title="Zalessie">
Zalessie



</doc>
<doc id="5369679" url="https://pl.wikipedia.org/wiki?curid=5369679" title="III liga białoruska w piłce nożnej">
III liga białoruska w piłce nożnej



</doc>
<doc id="5369680" url="https://pl.wikipedia.org/wiki?curid=5369680" title="From Software">
From Software



</doc>
<doc id="5369683" url="https://pl.wikipedia.org/wiki?curid=5369683" title="Edita Tahiri">
Edita Tahiri

Edita Tahiri (ur. 29 lipca 1956 w Prizrenie) – kosowska politolog i działaczka na rzecz równouprawnienia kobiet, minister spraw zagranicznych kosowskiego rządu w latach 1991-2000, wicepremier Kosowa w latach 2011-2014 i minister dialogu w latach 2014-2017, deputowana do Zgromadzenia Kosowa.
Życiorys.
Edukacja.
W roku 1980 uzyskała tytuł licencjata z elektroniki i komunikacji na Uniwersytecie w Prisztinie, następnie ukończyła trzyletnie studia podyplomowe w zakresie komunikacji na Uniwersytecie Essex.
W 2002 roku ukończyła studia magisterskie z zakresu administracji publicznej na Uniwersytecie Harvarda. Od tego roku pracuje na Uniwersytecie w Prisztinie jako wykładowca politologii.
Działalność polityczna.
W latach 1991-2000 była ministrem spraw zagranicznych rządu Kosowa, w tym czasie spotkała się m.in. z amerykańską sekretarz stanu Madeleine Albright, sekretarzem generalnym NATO Willym Claesem, brytyjskim premierem Tonym Blairem, niemieckim kanclerzem Gerhardem Schröderem i francuskim ministrem spraw zagranicznych Hubertem Védrinem.
Była deputowaną do Zgromadzenia Kosowa w latach 1992-2000, 2001-2004 i 2007-2010; do 1998 roku reprezentowała współzałożonej przez nią Demokratyczną Ligę Kosowa, podczas swojej ostatniej kadencji należała do Demokratycznej Partii Kosowa. Należała do prezydium LDK w latach 1991-1998.
W 1999 roku wzięła udział w konferencji w Rambouillet.
22 lutego 2011 roku rozpoczęła pełnienie funkcji wicepremiera Kosowa, którą pełniła do 9 grudnia 2014 roku; stanęła tego na czele nowo powołanego Ministerstwa Dialogu, którym kierowała do 9 września 2017 roku, podczas pełnienia tej funkcji prowadziła negocjacje z serbskim ministrem ds. Kosowa i Metochii Markiem Djuriciem w celu normalizacji relacji kosowsko-serbskich.
Tytuły.
W 1993 roku uzyskała tytuł honorowej obywatelki miasta Little Rock.
Życie prywatne.
Jej matka pracowała w fabryce włókienniczej oraz jako krawcowa; ojciec był represjonowany przez władze jugosłowiańskie.
Edita Tahiri mieszka w Prisztinie. Deklaruje znajomość języka angielskiego, serbskiego, chorwackiego i tureckiego.

</doc>
<doc id="5369691" url="https://pl.wikipedia.org/wiki?curid=5369691" title="Lovely (Twenty One Pilots)">
Lovely (Twenty One Pilots)



</doc>
<doc id="5369696" url="https://pl.wikipedia.org/wiki?curid=5369696" title="Lovely (Billie Eilish)">
Lovely (Billie Eilish)



</doc>
<doc id="5369697" url="https://pl.wikipedia.org/wiki?curid=5369697" title="Simone Peirone">
Simone Peirone

Simone Marie Peirone z domu Ruas (ur. 19 czerwca 1919 w Neuilly-sur-Seine, zm. 14 stycznia 2001 w Nicei) – francuska lekkoatletka specjalizująca się w skoku wzwyż, olimpijka.
Życiorys.
Zajęła 9.–10. miejsce w skoku wzwyż na igrzyskach olimpijskich w 1948 w Londynie. Na mistrzostwach Europy w 1950 w Brukseli zajęła w tej konkurencji 7. miejsce, a na mistrzostwach Europy w 1954 w Bernie 12. miejsce.
Była mistrzynią Francji w skoku wzwyż w latach 1951, 1952 i 1954–1956, wicemistrzynią w tej konkurencji w 1949, 1950 i 1953, a także brązową medalistką w skoku wzwyż w latach 1946-1948 i 1958 oraz w rzucie dyskiem w 1946 i 1947.
Rekordy życiowe.
Rekordy życiowe Peirone&gt;:

</doc>
<doc id="5369703" url="https://pl.wikipedia.org/wiki?curid=5369703" title="Czarnobrody (film 2006, USA)">
Czarnobrody (film 2006, USA)



</doc>
<doc id="5369706" url="https://pl.wikipedia.org/wiki?curid=5369706" title="Czarnobrody (amerykański film)">
Czarnobrody (amerykański film)



</doc>
<doc id="5369708" url="https://pl.wikipedia.org/wiki?curid=5369708" title="Czarnobrody (film 2006, Francja, Wielka Brytania, Niemcy)">
Czarnobrody (film 2006, Francja, Wielka Brytania, Niemcy)



</doc>
<doc id="5369710" url="https://pl.wikipedia.org/wiki?curid=5369710" title="Niemieckie Stronnictwo Ludowe">
Niemieckie Stronnictwo Ludowe

Niemieckie Stronnictwo Ludowe (niem. "Deutsche Volkspartei, DVP") – partia mniejszości niemieckiej w Polsce, działająca w latach 1918–1919.
Niemieckie Stronnictwo Ludowe zostało utworzone w grudniu 1918, na potrzeby wyborów do polskiego Sejmu Ustawodawczego (1919–1921). Była ona partią skierowaną do Niemców w centralnej Polsce i reprezentowała stan mieszczański. Jej przewodniczącym był Adolf Eichler. W wyborach do Sejmu Ustawodawczego partia zdobyła łącznie 51 527 głosów i dwa mandaty, wprowadziła do sejmu Josefa Spickermanna i Ludwiga Wolffa. 1 listopada 1919 Wolff zrezygnował z mandatu, a jego miejsce zajął Oskar Friese. Partia została rozwiązana pod koniec 1919. Po wyborach uzupełniających dla części Pomorza, przyłączonego do Polski, w maju 1920 Spickermann i Friese połączyli się 6 posłami niemieckimi z tego regionu reprezentującymi (niem. "Deutsche Partei – Vereinigung des deutschen Volkstums in Polen") oraz (ZAG), tworząc frakcję Zjednoczenie Niemiec, z której Friese został wydalony w styczniu 1922.

</doc>
<doc id="5369711" url="https://pl.wikipedia.org/wiki?curid=5369711" title="Piotr Werner (sędzia piłkarski)">
Piotr Werner (sędzia piłkarski)

Piotr Werner (ur. 6 czerwca 1949 w Gliwicach, zm. 30 października 2022) - polski sędzia piłkarski, następnie promotor boksu.
Życiorys.
Od 1986 sędziował w Polsce mecze najwyższego poziomu rozgrywek (ówczesnej I ligi). W ciągu 11 sezonów ligowych był arbitrem głównym w 106 meczach. Prowadził mecz finałowy Pucharu Polski w 1988 i mecz o Superpuchar Polski w 1996 (było to jego pożegnalne spotkanie w roli sędziego). Sędziował mecze eliminacji mistrzostw świata w 1990 (Finlandia-Holandia - 31.05.1989 i Austria-NRD - 15.11.1989) oraz mistrzostw świata w 1994 (Łotwa-Irlandia Północna - 2 czerwca 1993), a także eliminacji mistrzostw Europy w 1996 (Liechtenstein-Łotwa - 15.11.1994) oraz pięć towarzyskich spotkań międzypaństwowych, a także pojedyncze spotkania w europejskich pucharach Sędzią międzynarodowym był do końca 1994.
Uczestniczył także w organizacji rozgrywek futsalu. W 1983 zorganizował razem Jerzym Wojewódzkim i Maciejem Chudzikiewiczem turniej dzikich drużyn w Gliwicach na boiskach asfaltowych. W 1993 został prezesem Polskiego Towarzystwa Piłki Nożnej Pięcioosobowej.
Był jednym z pionierów boksu zawodowego w Polsce. Należał do założycieli i współwłaścicielem powstałej w 1999 zawodowej grupy KnockOut Promotions, odszedł z niej w 2018.
Od czerwca 2002 do marca 2003 był przewodniczącym Rady Nadzorczej Sportowej Spółki Akcyjnej Pogoń Szczecin

</doc>
<doc id="5369713" url="https://pl.wikipedia.org/wiki?curid=5369713" title="Czarnobrody (film)">
Czarnobrody (film)



</doc>
<doc id="5369717" url="https://pl.wikipedia.org/wiki?curid=5369717" title="Josef Středula">
Josef Středula

Josef Středula (ur. 12 listopada 1967 w Opawie) – czeski działacz związkowy, przewodniczący Czesko-Morawskiej Konfederacji Związków Zawodowych (ČMKOS).
Życiorys.
Ukończył technikum budowy maszyn, pracował w hucie „Vítkovice”. Długoletni działacz związkowy, po aksamitnej rewolucji uczestniczył w reorganizacji dotychczasowego ruchu związkowego ROH. Był następnie wiceprzewodniczącym związku zawodowego KOVO w swoim zakładzie pracy i wiceprzewodniczącym krajowych struktur tej organizacji. W 2005 został przewodniczącym tego związku zawodowego. W 2014 wybrany na przewodniczącego największej czeskiej centrali związkowej ČMKOS, skupiającej wówczas blisko 30 związków zrzeszających około 370 tysięcy członków. Utrzymywał tę funkcję na kolejne kadencje.
W maju 2022 ogłosił swój start w wyborach prezydenckich rozpisanych na styczeń 2023. Wcześniej do kandydowania przekonywał go m.in. prezydent Miloš Zeman. Josef Středula został zarejestrowany, jednak 8 stycznia 2023 podczas debaty prezydenckiej ogłosił rezygnację ze startu, jednocześnie popierając Danuše Nerudovą.

</doc>
<doc id="5369718" url="https://pl.wikipedia.org/wiki?curid=5369718" title="Szczokowszczyzna">
Szczokowszczyzna

Szczokowszczyzna (; ) – wieś na Białorusi, w obwodzie mińskim, w rejonie wilejskim, w sielsowiecie Chocieńczyce.
Historia.
W czasach zaborów wieś w okręgu wiejskim Karpowicze, w gminie Chocieńczyce, w powiecie wilejskim, w guberni wileńskiej Imperium Rosyjskiego. W 1866 roku w 4 domach mieszkało 39 osób (19 dusz rewizyjnych), należała do dóbr Zaborze, własność Hrehorowiczów.
W latach 1921–1945 wieś leżała w Polsce, w województwie wileńskim, w powiecie wilejskim, w gminie Chocieńczyce.
Według Powszechnego Spisu Ludności z 1921 roku zamieszkiwało tu 97 osób, wszystkie były wyznania prawosławnego. Jednocześnie 4 mieszkańców zadeklarowało polską a 93 białoruską przynależność narodową. Było tu 16 budynków mieszkalnych. W 1931 w 16 domach zamieszkiwało 94 osoby.
Wierni należeli do parafii rzymskokatolickiej w Ilji i prawosławnej w Chocieńczycach. Miejscowość podlegała pod Sąd Grodzki w Ilji i Okręgowy w Wilnie; właściwy urząd pocztowy mieścił się w Chocieńczycach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5369721" url="https://pl.wikipedia.org/wiki?curid=5369721" title="Jerzy Ochmański (ujednoznacznienie)">
Jerzy Ochmański (ujednoznacznienie)



</doc>
<doc id="5369722" url="https://pl.wikipedia.org/wiki?curid=5369722" title="Pedro (ur. 1997)">
Pedro (ur. 1997)

Pedro Guilherme Abreu dos Santos (ur. 20 czerwca 1997 w Rio de Janeiro) – brazylijski piłkarz występujący na pozycji napastnika w brazylijskim klubie Flamengo oraz w reprezentacji Brazylii. Wychowanek Fluminense, w trakcie swojej kariery grał także we Fiorentinie.

</doc>
<doc id="5369729" url="https://pl.wikipedia.org/wiki?curid=5369729" title="Denza D9">
Denza D9

Denza D9 – elektryczny i hybrydowy samochód osobowy typu minivan klasy wyższej produkowany pod chińską marką Denza od 2022 roku.
Historia i opis modelu.
Po przedwczesnym wycofaniu ze sprzedaży nieudanego SUV-a Denza X, chińsko-niemieckie joint-venture obrało nową strategię z większą rolą już nie połowicznego, ale większościowego udziałowca BYD. Jej pierwszym rezultatem stał się zupełnie nowy model D9, którego premiera miała miejsce w maju 2022. Samochód przyjął postać popularnego w Chinach dużego, luksusowego minivana, zamiast konwencjonalnego spalinowego napędu celując jednak w dynamicznie rozwijającą się konkurencję z napędami zelektryfikowanymi.
Pod kątem stylistycznym samochód zyskał masywną, foremną sylwetkę z wysoko osadzonymi reflektorami, dużą atrapą chłodnicy i pasem świetlnym wieńczącym tylną część nadwozia. Dostęp do luksusowo zaaranżowanej kabiny pasażerskiej dostępny jest za pomocą odsuwanych tylnych drzwi, wyróżniając się niezależnymi fotelami drugiego rzędu siedzeń z rozbudowaną regulacją, podparciem nóg, wentylacją i chłodzeniem. Deska rozdzielcza utrzymana została w estetyce podobnej do modeli bratniej firmy BYD, z dwuramienną kierownicą, 10,25 calowym wyświetlaczem zamiast zegarów i masywnym, 15,6 calowym ekranem dotykowym systemu multimedialnego.
Sprzedaż.
Denza D9 odniosła duży marketingowy sukces na rodzimym i wyłącznym rynku zbytu, w Chinach. Niespełna 30 minut po internetowej prezentacji samochodu w maju 2022, producent otrzymał 3 tysiące zamówień. Dwa miesiące później, wartość ta zwiększyła się do 30 tysięcy zamówień. Sprzedaż samochodu oficjalnie rozpoczęła się pod koniec sierpnia tego samego roku, z cenami kształtującymi się w pułapie od 329 800 do 459 800 juanów. Pierwsze sztuki trafiły do nabywców pod koniec października 2022. Producent przewidział też ultraluksusową, topową wersję specjalną premierową, której cena wyniosła 660 tysięcy juanów i ograniczono jej wolumen do 99 egzemplarzy.
Dane techniczne.
Podobnie jak modele siostrzanego BYD-a, Denza D9 opracowana została głównie z myślą o napędzie hybrydowym typu plug-in opartym na technologii DM-i. Tworzy go czterocylindrowy, turbodoładowany silnik benzynowy o pojemności 1,5 litra, który współpracuje z silnikiem elektrycznym przenoszącym moc na tylną oś. Bateria umożliwia doładowywanie z gniazdka o mocy do 80 kW, umożliwiając przejechanie na jednym ładowaniu do 190 kilometrów - z czego w trybie hybrydowym rośnie on do 945-1040 kilometrów w zależności od stylu jazdy. Elektryczna Denza D9 umożliwia z kolei przejechanie na jednym ładowaniu do 620 kilometrów.

</doc>
<doc id="5369730" url="https://pl.wikipedia.org/wiki?curid=5369730" title="Władysław Wanat">
Władysław Wanat

Władysław Andrijowycz Wanat, ukr. Владислав Андрійович Ванат (ur. 4 stycznia 2002 w Kamieńcu Podolskim) – ukraiński piłkarz, grający na pozycji napastnika.
Kariera piłkarska.
Kariera klubowa.
Wychowanek Szkoły Sportowej nr 2 w Kamieńcu Podolskim oraz Akademii Piłkarskiej Dynamo Kijów, barwy których bronił w juniorskich mistrzostwach Ukrainy (DJuFL). 1 listopada 2018 roku rozpoczął karierę piłkarską w juniorskiej drużynie Dynamo U-19, potem grał w młodzieżowej drużynie. 9 maja 2021 debiutował w podstawowej jedenastce wychodząc na zmianę w 82 minucie meczu z Kołosem Kowaliwka. 23 lipca 2021 został wypożyczony do Czornomorca Odessa, w którym grał do stycznia 2022, a potem wrócił do Dynama.
Kariera reprezentacyjna.
W 2017 debiutował w juniorskiej reprezentacji Ukrainy U-16. W latach 2018-2019 występował w reprezentacji U-17. Potem od 2021 bronił barw młodzieżówki.

</doc>
<doc id="5369732" url="https://pl.wikipedia.org/wiki?curid=5369732" title="Szczokowszczyzna (rejon wilejski)">
Szczokowszczyzna (rejon wilejski)

Szczokowszczyzna (; ) – dawny majątek. Tereny, na których leżał, znajdują się obecnie na Białorusi, w obwodzie mińskim, w rejonie wilejskim, w sielsowiecie Chocieńczyce.
Historia.
W czasach zaborów zaścianek w okręgu wiejskim Karpowicze, w gminie Chocieńczyce, w powiecie wilejskim, w guberni wileńskiej Imperium Rosyjskiego. W 1866 roku w 1 domu mieszkało 7 osób.
W latach 1921–1945 folwark a następnie majątek leżała w Polsce, w województwie wileńskim, w powiecie wilejskim, w gminie Chocieńczyce.
Według Powszechnego Spisu Ludności z 1921 roku zamieszkiwało tu 15 osób, wszystkie były wyznania rzymskokatolickiego i zadeklarowały polską przynależność narodową. Były tu 3 budynki mieszkalne. W 1931 w 4 domach zamieszkiwały 22 osoby.
Wierni należeli do parafii rzymskokatolickiej w Ilji i prawosławnej w Chocieńczycach. Miejscowość podlegała pod Sąd Grodzki w Ilji i Okręgowy w Wilnie; właściwy urząd pocztowy mieścił się w Chocieńczycach.

</doc>
<doc id="5369742" url="https://pl.wikipedia.org/wiki?curid=5369742" title="Pajęczynowiec groniasty">
Pajęczynowiec groniasty

Pajęczynowiec groniasty ("Botryobasidium vagum" (Berk. &amp; M.A. Curtis) D.P. Rogers) – gatunek grzybów z typu podstawczaków ("Basidiomycota").
Systematyka i nazewnictwo.
Pozycja w klasyfikacji według Index Fungorum: "Botryobasidium, Botryobasidiaceae, Cantharellales, Incertae sedis, Agaricomycetes, Agaricomycotina, Basidiomycota, Fungi".
Po raz pierwszy opisali go w 1873 r. Miles Joseph Berkeley i Moses Ashley Curtis nadając mu nazwę "Corticium vagum". Obecną, uznaną przez Index Fungorum nazwę nadał mu D.P. Rogers w 1935 r.
Synonimy:
Nazwę polską zaproponował Władysław Wojewoda w 2003 r.
Morfologia.
Owocnik rozpostarty, początkowo siateczkowaty do kłaczkowatego, w końcu błoniasty, żółtawy do szarawego z oliwkowo-brązowymi odcieniami. System strzępkowy monomityczny, wszystkie strzępki bez sprzążek. Strzępki bazalne o szerokości 7–10 µm, grubościenne (ścianki ok. 1 µm), strzępki hymenium o szerokości 5-7 µm, cienkościenne, rozgałęzione pod kątem prostym. Brak cystyd. Podstawki maczugowate do niemal cylindrycznych, zwykle zwężone, 20–25 × 8–12 µm, z 6-sterygmami i prostą przegrodą bazalną. Bazydiospory łódeczkowate, 8–12 × 4,5–6 µm, gładkie, cienkościenne, IKI-. Anamorfa nieznana.
W hodowli na sztucznym podłożu tworzy kolonie białe do lekko szarawych, umiarkowanie cienkie, wypukłe, pajęczynowate do watowatych, cieńsze w kierunku brzegów. Brzegi równe, spłaszczone do lekko wzniesionych, strzępiaste. Kolonia początkowo bez zapachu lub z ostrym zapachem. Nie tworzy owocników do 6 tygodnia hodowli.
Występowanie i siedlisko.
Gatunek występujący na wszystkich kontynentach poza Antarktydą. W Europie występuje wszędzie, oprócz południowo-wschodnich terenów. W Ameryce Północnej jest pospolitym gatunkiem i jest szeroko rozpowszechniony. W Polsce znany na nielicznych stanowiskach, według W. Wojewody jest rzadki.
Grzyb saprotroficzny. Rozwija się na zbutwiałym drewnie, zarówno drzew liściastych, jak iglastych.

</doc>
<doc id="5369744" url="https://pl.wikipedia.org/wiki?curid=5369744" title="Botryobasidium vagum">
Botryobasidium vagum



</doc>
<doc id="5369754" url="https://pl.wikipedia.org/wiki?curid=5369754" title="Szeszoki">
Szeszoki

Szeszoki (; ) – wieś na Białorusi, w obwodzie mińskim, w rejonie wilejskim, w sielsowiecie Chocieńczyce.
Historia.
W czasach zaborów wieś włościańska w powiecie wilejskim, w guberni wileńskiej Imperium Rosyjskiego. W 1866 liczyła 18 mieszkańców i 3 domy.
W latach 1921–1945 folwark leżał w Polsce, w województwie wileńskim, w powiecie wilejskim, w gminie Chocieńczyce.
Według Powszechnego Spisu Ludności z 1921 roku zamieszkiwało tu 23 osoby, 22 były wyznania rzymskokatolickiego a 1 prawosławnego. Jednocześnie 22 mieszkańców zadeklarowało polską a 1 białoruską przynależność narodową. Były tu 3 budynki mieszkalne. W 1931 w 3 domach zamieszkiwało 29 osób.
Wierni należeli do parafii rzymskokatolickiej w Ilji i prawosławnej w Chocieńczycach. Miejscowość podlegała pod Sąd Grodzki w Ilji i Okręgowy w Wilnie; właściwy urząd pocztowy mieścił się w Chocieńczycach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5369757" url="https://pl.wikipedia.org/wiki?curid=5369757" title="Szymon Włodarczyk">
Szymon Włodarczyk

Szymon Włodarczyk(ur. 5 stycznia 2003 w Wałbrzychu) – polski piłkarz występujący na pozycji napastnika w polskim klubie Górnik Zabrze. Reprezentant Polski U-21.
Kariera.
Pierwszy mecz na poziomie Ekstraklasy rozegrał 15 lipca 2021 roku, podczas meczu z Lechią Gdańsk, 1 grudnia 2021 roku strzelił swojego pierwszego gola dla Legii Warszawa w wyjazdowym meczu Pucharu Polski z Motorem Lublin 2:1.
25 maja 2022 r. przeniósł się jako wolny transfer do Górnika Zabrze, podpisując trzyletni kontrakt.
Życie prywatne.
Jego ojcem jest Piotr Włodarczyk, były piłkarz.

</doc>
<doc id="5369760" url="https://pl.wikipedia.org/wiki?curid=5369760" title="Meteopatia">
Meteopatia

Meteopatia lub meteoropatia – zjawisko, które występuje, kiedy osoby z chorobami takimi jak zapalenie stawów lub urazy kończyn twierdzą, że odczuwają szczególny ból przy zmianach ciśnienia atmosferycznego, wilgotności lub innych zjawiskach pogodowych. Dowody naukowe nie potwierdzają jednak związku między pogodą a bólem i stwierdzają, że jest to w dużej mierze lub całkowicie spowodowane zaburzeniami percepcyjnymi, takimi jak efekt potwierdzenia.
Historia.
Hipotetyczny związek między zmianami pogody, a bólem był dokumentowany od czasów antyku – Hipokrates (około 400 roku p.n.e.) prawdopodobnie był pierwszym, który opisał takie zjawisko. Anegdotyczne dowody dostarczone przez takie osoby jak Monica Seles potwierdzają opinię, że meteopatia istnieje.
Badania naukowe.
Pierwszą publikacją dokumentującą zmianę percepcji bólu związaną z pogodą była "American Journal of the Medical Sciences" z 1887 roku. Zawarto w niej opis pojedynczego przypadku osoby z fantomowym bólem kończyn, twierdzącą, że „nadchodzące burze, spadające ciśnienie barometryczne i deszcz były związane z nasileniem dolegliwości bólowych”.
Większość badań dotyczących związku między pogodą, a bólem dotyczyła osób, u których zdiagnozowano zapalenie stawów. Po przejrzeniu wielu opisów przypadków, Rentshler doniósł w "Journal of the American Medical Association" w 1929 roku, że istnieją mocne dowody na to, że „ciepła pogoda jest korzystna, a zmiany ciśnienia atmosferycznego są szkodliwe dla pacjentów z zapaleniem stawów”.
Przeciwstawiając się twierdzeniu o ciśnieniu barometrycznym z 1929 roku, w artykule z 2016 roku zatytułowanym „Do Your Aches, Pains Predict Rain?” profesor nauk o atmosferze Dennis Driscoll stwierdził: „Ludzie muszą zdać sobie sprawę, że zmiany ciśnienia związane z burzami są raczej niewielkie”. Zauważył też, że zmiany ciśnienia związane z burzą są mniej więcej równoważne z tym, czego człowiek doświadcza, wjeżdżając windą w wysokim budynku. Do tej pory w literaturze medycznej nie było wielu doniesień o osobach z zapaleniem stawów, które doświadczały dodatkowych dolegliwości poprzez używanie wind.
W badaniu opublikowanym w "British Medical Journal" z 2017 roku przeanalizowano raporty dotyczące bólu stawów lub pleców z milionów wizyt lekarskich w latach 2008–2012 zarejestrowane przez Medicare, amerykański system opieki zdrowotnej dla osób starszych. Porównano je z danymi dotyczącymi opadów deszczu zarejestrowanymi przez National Oceanic and Atmospheric Administration, ale nie znaleziono żadnej korelacji. W badaniu stwierdzono, że dane z milionów wizyt lekarskich starszych Amerykanów połączone z danymi o dziennych opadach, nie pokazały związku między deszczem a wizytami lekarskimi dotyczącymi bólu stawów i pleców, zarówno w ogólnej populacji starszych pacjentów, jak i wśród pacjentów z reumatyzmem.
W różnych językach.
Pojęcie "meteopatii" jest szeroko rozpowszechnione w niektórych językach. Po włosku cierpiący to "meteoropatico", po chorwacku "meteoropat", po macedońsku метеопат ("meteopat").

</doc>
<doc id="5369763" url="https://pl.wikipedia.org/wiki?curid=5369763" title="Stadion Miejski im. Stanisława Ożoga w Sulęcinie">
Stadion Miejski im. Stanisława Ożoga w Sulęcinie

Stadion Miejski im. Stanisława Ożoga w Sulęcinie – wielofunkcyjny stadion znajdujący się w Sulęcinie. Na tym obiekcie rozgrywają mecze piłkarze Stali Sulęcin. Obiektem zarządza Sulęciński Ośrodek Sportu i Rekreacji.
Położenie.
Stadion położony jest przy ulicy Moniuszki w Sulęcinie, w południowo-zachodniej części miasta. Obiekt od północy i zachodu okala kompleks leśny, a od zachodu i południa kompleks leśny wraz z Winną Górą (66 m n.p.m) i zabudową mieszkalną ulicy Moniuszki.
Historia.
Przed II wojną światową znajdował się tu plac sportowy. Obiekt powstał po II wojnie światowej, zbudowano m.in. jedną trybunę podzieloną na 3 sektory z 11 rzędami ławek o pojemności ponad 1000 widzów. Stadion od początku służy piłkarzom Stali Sulęcin. W 2014 roku położono nową murawę, a w latach 2016–2017 obiekt przeszedł przebudowę, w wyniku której położono tartanową, czterotorową (sześć na prostej) bieżnię lekkoatletyczną oraz zainstalowano oświetlenie składające się z 12 masztów. W latach 2020–2021 wyremontowano m.in. budynek główny wraz z salą sportową i budynek klubowy.
6 czerwca 1982 roku odbył się tutaj mecz juniorskich reprezentacji Polski i NRD do lat 16. Gospodarze przegrali 0:6, a mecz przyciągnął 2000 widzów.
27 kwietnia 1983 roku rozegrano tu po raz pierwszy w historii finał Pucharu Polski na szczeblu województwa. Przeciw sobie zagrały drużyny Stoczniowca Barlinek i Grunwaldu Choszczno. Zdobywcą Pucharu Polski na szczeblu gorzowskiego OZPN został ostatecznie Stoczniowiec, który wygrał 7:1.
25 maja 2017 roku stadion otrzymał imię polskiego lekkoatlety i olimpijczyka – Stanisława Ożoga.

</doc>
<doc id="5369764" url="https://pl.wikipedia.org/wiki?curid=5369764" title="Stadion Miejski w Drezdenku">
Stadion Miejski w Drezdenku



</doc>
<doc id="5369765" url="https://pl.wikipedia.org/wiki?curid=5369765" title="Argentina Open 2022">
Argentina Open 2022



</doc>
<doc id="5369766" url="https://pl.wikipedia.org/wiki?curid=5369766" title="Vickie Orr">
Vickie Orr

 
Victoria Elaine „Vickie” Orr (ur. 25 lutego 1967 w Hartselle) – amerykańska koszykarka występująca na pozycji środkowej, reprezentantka kraju, mistrzyni świata oraz brązowa medalistka olimpijska.
W 1978 zdobyła mistrzostwo stanu Alabama szkół średnich.

</doc>
<doc id="5369769" url="https://pl.wikipedia.org/wiki?curid=5369769" title="Etynol">
Etynol

Etynol, – organiczny związek chemiczny z grupy alkoholi nienasyconych, hydroksylowa pochodna acetylenu. Jest związkiem nietrwałym. Powstaje w niskiej temperaturze rzędu kilkunastu kelwinów, w stałej matrycy argonowej w wyniku tautomeryzacji etenonu (ketenu, ) w trakcie naświetlania laserem ultrafioletowym o długości fali 308 nm:
Naświetlenie ultrafioletem o długości fali ≤ 248 nm stymuluje reakcję odwrotną.

</doc>
<doc id="5369772" url="https://pl.wikipedia.org/wiki?curid=5369772" title="Meteopata">
Meteopata



</doc>
<doc id="5369773" url="https://pl.wikipedia.org/wiki?curid=5369773" title="Meteoropatia">
Meteoropatia



</doc>
<doc id="5369774" url="https://pl.wikipedia.org/wiki?curid=5369774" title="Mykyta Krawczenko">
Mykyta Krawczenko

Mykyta Jakowycz Krawczenko, ukr. Микита Якович Кравченко (ur. 14 czerwca 1997 w Zuhresie, w obwodzie donieckim) – ukraiński piłkarz, grający na pozycji pomocnika lub obrońcy.
Kariera piłkarska.
Kariera klubowa.
Wychowanek Akademii Piłkarskiej Szachtar Donieck oraz klubu Ilicziweć Mariupol, barwy których bronił w juniorskich mistrzostwach Ukrainy (DJuFL). 10 września 2014 roku rozpoczął karierę piłkarską w juniorskiej drużynie Ilicziweć U-19, potem grał w młodzieżowej drużynie. 18 kwietnia 2015 debiutował w podstawowej jedenastce, wychodząc na zmianę w 90 minucie meczu z donieckim Metałurhiem. 10 lipca 2015 podpisał kontrakt z Dynamem Kijów, a 4 maja 2019 zagrał w podstawowym składzie kijowskiego klubu. W styczniu 2020 został wypożyczony do Olimpiku Donieck. 4 sierpnia 2020 został piłkarzem Kołosu Kowaliwka, a 12 lipca 2021 SK Dnipro-1, w którym grał na zasadach wypożyczenia do zimy 2022, a potem wrócił do Dynama.
Kariera reprezentacyjna.
W 2016 rozegrał jeden mecz w młodzieżowej reprezentacji Ukrainy U-20.

</doc>
<doc id="5369775" url="https://pl.wikipedia.org/wiki?curid=5369775" title="Mary Lou Retton">
Mary Lou Retton

Mary Lou Retton, po mężu Kelley (ur. 24 stycznia 1968 w Fairmont) – amerykańska gimnastyczka sportowa. Mistrzyni, wicemistrzyni i brązowa medalistka olimpijska z Los Angeles (1984). 
Pierwsza Amerykanka, która zdobyła złoty medal w wieloboju indywidualnym na igrzyskach olimpijskich. W 1984 roku została wybrana sportsmenką roku w plebiscycie "Sports Illustrated" oraz szereg innych nagród. Po igrzyskach startowała jeszcze w 1985 roku wygrywając American Cup, a następnie zakończyła karierę sportową. 

</doc>
<doc id="5369778" url="https://pl.wikipedia.org/wiki?curid=5369778" title="Portret żony artysty nad książką">
Portret żony artysty nad książką

Portret żony artysty nad książką – grafika wykonana techniką suchej igły polskiego malarza Stanisława Masłowskiego (1853–1926) z około 1906 roku, znajdująca się (2022) w zbiorach Muzeum Narodowego w Warszawie. 
Opis.
Portret jest wizerunkiem żony artysty Anieli z Ponikowskich Masłowskiej siedzącej przy stole z otwartą książką i wzrokiem skierowanym na wprost widza. Osoba portretowana opierała głowę na dłoni swej lewej wspartej łokciem o stół ręki. Pod jej twarzą widoczny jest fragment obficie marszczonej na piersiach bluzki, zapiętej pod szyją szeregiem guziczków. Tło i ubiór wykonano przy pomocy w różnym stopniu zagęszczonych, drobnych pociągnięć igły.
Kwestia podobieństwa osoby portretowanej może być rozpatrywana przez porównanie niniejszego portretu o wymiarach 11,5 x 8 cm wykonanego w 1906 techniką suchej igły z jej zdjęciem fotograficznym z 1904 roku (z trzyletnim wówczas synem na ręku).
Dane uzupełniające.
"Portret żony artysty nad książką" powstał w okresie 1905–1907, w którym artysta nie wyjeżdżając poza miasto „pracował w warszawskiej pracowni i eksperymentował”.
Niniejszy portret wywołuje pytania: Dlaczego nad książką, czy może nad nutami? Czy ukazana na portrecie sytuacja jest przypadkowa, czy raczej typowa? Odpowiedzi wynikają z życiorysu osoby portretowanej. Zredagował go jej syn i zarazem syn artysty, historyk sztuki, Maciej Masłowski – w sposób następujący:
Związki Anieli Masłowskiej ze środowiskiem muzycznym pogłębiały i rozszerzały się dzięki jej pokrewieństwu z Eugenią Umińską poprzez matkę Anieli Krystynę z Chojnackich Ponikowską (1827–1869) i babkę Teresę z Umińskich Chojnacką (1796–1868).

</doc>
<doc id="5369784" url="https://pl.wikipedia.org/wiki?curid=5369784" title="Piastów Północny">
Piastów Północny



</doc>
<doc id="5369785" url="https://pl.wikipedia.org/wiki?curid=5369785" title="Etenon">
Etenon



</doc>
<doc id="5369787" url="https://pl.wikipedia.org/wiki?curid=5369787" title="Piastów Południowy">
Piastów Południowy



</doc>
<doc id="5369788" url="https://pl.wikipedia.org/wiki?curid=5369788" title="Nikolaus von Lutterotti">
Nikolaus von Lutterotti

Nikolaus von Lutterotti, wł. Marco von Lutterotti (ur. 22 lipca 1892 w Kaltern, zm. 28 października 1955 w Stuttgarcie) – niemiecki zakonnik pochodzący z Włoch, benedyktyn, przeor w klasztorze w Krzeszowie, archiwista, historyk sztuki, historyk, kolekcjoner dewocjonaliów, autor publikacji o dziejach i osobistościach klasztoru krzeszowskiego, dziełach sztuki w nim obecnych oraz przewodników po tym zabytku. 
Marco von Lutterotti uczęszczał do prowadzonej przez franciszkanów szkoły średniej w Bolzano i po uzyskaniu tam matury przez dwa lata studiował teologię w Canisianum w Innsbruck, po czym w roku 1912 wstąpił do benedyktyńskiego klasztoru Emaus w czeskiej Pradze, składając tam w 1914 r. śluby zakonne i przybierając imię zakonne Nikolaus. Przez całą I wojnę światową służył w armii austro-węgierskiej jako sanitariusz. Po wojnie studiował w klasztorze benedyktyńskim w Niemczech. W roku 1922 zamieszkał w klasztorze krzeszowskim, który zasiedlili benedyktyni usunięci przez władze czechosłowackie z Emaus. W tymże roku uzyskał tam święcenia kapłańskie, po czym pełnił m.in. obowiązki kaznodziei i archiwisty klasztornego. Jako archiwista prowadził badania nad dziejami klasztoru cysterskiego w Krzeszowie i osób z nim związanych oraz wydając w ponad 70 publikacjach wyniki tych studiów, jak również przewodniki turystyczne po Krzeszowie. Zbierał także dewocjonalia, tworząc obszerną kolekcję, obejmującą ok. 12 000 rycin, 1000 grafik i ponad 170 obrazów malowanych na szkle. Ryciny pozyskiwał głównie z Tyrolu, aczkolwiek dużo egzemplarzy zebrał na Śląsku. W skład kolekcji weszły również modlitewniki z XVII wieku. Ponadto napisał dzieło poświęcone historii i genealogii rodów zamieszkujących jego rodzinny Tyrol. W roku 1940, gdy hitlerowskie władze zajęły znaczną część kompleksu klasztornego i większość zakonników musiała opuścić Krzeszów, von Lutterotti pozostał i w lutym 1943 mianowany został przeorem pozostałej wspólnoty zakonnej. Również po zakończeniu II wojny światowej uniknął wysiedlenia, gdyż był obywatelem włoskim i mieszkał w Krzeszowie aż do 1954, pełniąc posługę duszpasterza dla pozostałych jeszcze w regionie Niemców. W listopadzie 1954 wyjechał najpierw do rodzinnego Kaltern, a w 1955 do benedyktyńskiego klasztoru w Bad Wimpfen w Badeni-Wirtembergii. W tymże roku zmarł na białaczkę w Stuttgarcie i został pochowany na cmentarzu w Bad Wimpfen przy kościele św. Korneliusza. Cenotaf von Lutterottiego znajduje się na cmentarzu przy opactwie krzeszowskim. Po śmierci zakonnicy z jego klasztoru w Bad Wimpfen wydali w 1957 r. księgę ku jego pamięci, w 1970 na rodzinnym grobowcu w Kaltern ufundowano tablicę z popiersiem Nikolausa, a w 1972 wybito medal z jego podobizną. 
Kolekcja dewocjonaliów von Lutterottiego została mu skonfiskowana przez władze polskie w 1954 r., przed emigracją zakonnika na Zachód. Następnie trafiła do zbiorów muzealnych. Olbrzymia jej większość jest własnością Muzeum Narodowego we Wrocławiu, a w jego obrębie przede wszystkim Muzeum Etnograficznego. Pojedyncze eksponaty z kolekcji znalazły się w posiadaniu Muzeum Książąt Lubomirskich Zakładu Narodowego im. Ossolińskich. 
N. von Lutterottiemu poświęcona była wystawa czasowa „O. Nikolaus von Lutterotti OSB (1892–1955) benedyktyn w Pradze i Krzeszowie, wędrówka pomiędzy systemami” eksponowana w Muzeum Tkactwa w Kamiennej Górze w 2021, zaś jego zbiorom dewocjonaliów – wystawa czasowa od listopada 2022 do stycznia 2023 r. pt. „Pasje Nikolausa von Lutterottiego” w Muzeum Etnograficznym we Wrocławiu.

</doc>
<doc id="5369790" url="https://pl.wikipedia.org/wiki?curid=5369790" title="Gmina Wawer">
Gmina Wawer



</doc>
<doc id="5369792" url="https://pl.wikipedia.org/wiki?curid=5369792" title="Anin Stary">
Anin Stary



</doc>
<doc id="5369793" url="https://pl.wikipedia.org/wiki?curid=5369793" title="Rhodalsine geniculata">
Rhodalsine geniculata

Rhodalsine geniculata – gatunek rośliny z rodziny goździkowatych reprezentujący monotypowy rodzaj "Rhodalsine". Występuje na Wyspach Kanaryjskich, w obszarze śródziemnomorskim oraz w Somalii.
Systematyka.
Gatunek reprezentuje monotypowy rodzaj "Rhodalsine" z rodziny goździkowatych "Caryophyllaceae". W obrębie rodziny rodzaj sytuowany jest w plemieniu "Sperguleae", w którym jest siostrzanym dla pary rodzajów sporek "Spergula" i muchotrzew "Spergularia". Takson ten długi czas klasyfikowany był jako "Minuartia geniculata" w obszarze śródziemnomorskim, "M. platyphylla" na Wyspach Kanaryjskich i "M. vestita" w Somalii. Rewizja taksonomiczna pozwoliła stwierdzić, że to jeden, aczkolwiek zmienny gatunek. Wszystkie trzy w tradycyjnym ujęciu lub jeden w scalonym klasyfikowane były jako podrodzaj "Rhodalsine" w obrębie rodzaju mokrzyca "Minuartia". Badania molekularne ujawniły polifiletyczny charakter rodzaju mokrzyca w tradycyjnym ujęciu i wskazały na przynależność podrodzaju "Rhodalsine" do plemienia "Sperguleae". W ten sposób potwierdzono odrębność rodzajową tego taksonu, co proponował już w końcu XIX wieku brytyjski specjalista od goździkowatych – Frederic Newton Williams.

</doc>
<doc id="5369794" url="https://pl.wikipedia.org/wiki?curid=5369794" title="Rhodalsine">
Rhodalsine



</doc>
<doc id="5369795" url="https://pl.wikipedia.org/wiki?curid=5369795" title="Medina Dixon">
Medina Dixon

 
Medina Dixon (ur. 2 listopada 1962 w Norfolk, zm. 8 listopada 2021) – amerykańska koszykarka występująca na pozycjach silnej skrzydłowej lub środkowej, reprezentantka kraju, mistrzyni świata oraz brązowa medalistka olimpijska.
W 1981 poprowadziła drużynę swojego liceum Cambridge Rindge &amp; Latin do mistrzostwa stanu szkół średnich.
Podczas swojej kariery zawodniczej występowała w Izraelu, Japonii, Rosji oraz we Włoszech.
Od listopada 1998 zmagała się z epilepsją. Zmarła 8 listopada 2021 z powodu raka trzustki.

</doc>
<doc id="5369796" url="https://pl.wikipedia.org/wiki?curid=5369796" title="Neagra">
Neagra



</doc>
<doc id="5369799" url="https://pl.wikipedia.org/wiki?curid=5369799" title="Miłosna Stara">
Miłosna Stara



</doc>
<doc id="5369802" url="https://pl.wikipedia.org/wiki?curid=5369802" title="Tłuszcz (powiat wołomiński)">
Tłuszcz (powiat wołomiński)



</doc>
<doc id="5369806" url="https://pl.wikipedia.org/wiki?curid=5369806" title="Świdry Stare">
Świdry Stare



</doc>
<doc id="5369807" url="https://pl.wikipedia.org/wiki?curid=5369807" title="Augustyn Szarnowski">
Augustyn Szarnowski

Augustyn Szarnowski (Scharnowski) (ur. 14 września 1892 w Naterkach k. Olsztyna, zm. 31 stycznia 1963 w Elblągu) – warmiński duchowny rzymskokatolicki, redaktor "Ermländischer Kirchenblatt", przewodniczący Caritas diecezji warmińskiej w okresie przed- i powojennym, proboszcz m.in. współkatedry św. Jakuba w Olsztynie.
Życiorys.
Urodził się 14 września 1892 roku we wsi Naterki w rodzinie również Augustyna, rolnika gospodarzącego na 15 hektarach, i Matyldy z domu Kosińskiej. Był najstarszym z pięciorga dzieci w rodzinie. Został ochrzczony czwartego dnia po urodzeniu. Wówczas jeszcze jego nazwisko zapisano po polsku Szarnowski, lecz już trzecie dziecko w rodzinie zapisano w księdze urodzeń w Sząbruku jako Scharnowski. W domu Szarnowskich posługiwano się językiem polskim, gdyż w ankiecie po II wojnie światowej w rubryce znajomość języka polskiego ks. Szarnowski napisał „umiem już z domu rodzicielskiego dość dobrze po polsku”. 
Augustyn uczęszczał do niemieckich szkół powszechnych ("Volksschule") w Naterkach i odległych o 3 kilometry Gronitach. Następnie rodzice posłali go do gimnazjum w Braniewie, które ukończył w 1913 roku wraz z maturą. 
Podczas I wojny światowej został wcielony do wojska. W latach 1920–1925 studiował w Akademii Państwowej w Braniewie i w seminarium duchownym. Święcenia kapłańskie przyjął 8 lutego 1925 w katedrze we Fromborku. 18 lutego rozpoczął posługę jako drugi wikariusz w Sztumie, gdzie zamieszkiwała mniejszość polska. Pracował tam prawie cztery lata, doskonaląc swoją polszczyznę. 18 lutego 1928 roku został mianowany wikariuszem w kościele św. Jakuba w Olsztynie. Wtedy podjął współpracę z czasopismem "Ermländischer Kirchenblatt", publikując w nim liczne artykuły. W marcu 1933 roku, podczas wyborów do Parlamentu Rzeszy, kiedy w Prusach Wschodnich prowadzono agitację na rzecz NSDAP, ks. Szarnowski napisał artykuł w "Kirchenblatt", że katolicy mają tylko jednego przewodnika (Führera), którym jest Jezus Chrystus. W październiku 1932 roku biskup Kallera mianował ks. Szarnowskiego sekretarzem związku Caritas diecezji warmińskiej, którą przedtem kierował ks. Josef Steinki. Pracą Caritasu objęte były niemal wszystkie parafie diecezji. Była to m.in. pomoc ubogim, prowadzenie przez katarzynki przedszkoli przy parafiach stacji opieki, przedszkoli i kursów dla dziewcząt. Jeszcze w tym samym roku został mianowany zastępcą dyrektora Caritasu. Powierzono mu również wiele innych obowiązków w diecezji: 13 listopada 1933 roku został mianowany diecezjalnym dyrektorem do spraw rekolekcji, 21 sierpnia 1934 – diecezjalnym prezesem organizacji "Kolpingwerk" (Dzieło Kolpinga). 13 czerwca 1936 otrzymał beneficjum św. Krzyża przy kościele św. Katarzyny w Braniewie. 27 marca 1936 roku objął po ks. Steinki kierownictwo Caritasu. Były to lata zmagania się z coraz bardziej panoszącą się dyktaturą NSDAP, która zakazywała publicznej pracy stowarzyszeniom kościelnym. Wówczas ks. Szarnowski nadał Caritasowi charakter wewnątrzkościelny. W 1941 roku, po denucjacji zakonnika z Fromborka, władze hitlerowskie wytoczyły mu proces o łamanie ustawy Heimtückegesetz (ustawa przeciw złośliwemu oczernianiu). Sąd Specjalny w Braniewie skazał go na 2 lata więzienia. Karę odbywał w więzieniu w Sztumie. Tłem było donos o. Matuszewskiego na pięciu księży, którzy rozgłaszali nieprzychylne dyktatorskiej władzy poglądy, w odwecie za zwolnienie go z funkcji kapelana w szpitalu we Fromborku. Po wyjściu z więzienia ks. Szarnowski przebywał w Braniewie. 11 czerwca 1943 biskup powierzył mu parafię w Butrynach, w której większość stanowiła ludność polska. Po wkroczeniu Rosjan do Prus Wschodnich w 1945 roku nie opuścił swojej parafii jak wielu warmińskich duchownych. Dzięki dobrej znajomości języka polskiego starał się pomagać mieszkańcom i chronić ich przed przemocą ze strony „wyzwolicieli”, choć nie zawsze było to możliwe. 
Po wojnie nowy administrator apostolski ks. Teodor Bensch odtworzył przedwojenny związek Caritas. 31 października 1945 roku mianował na stanowisko dyrektora księdza Szarnowskiego, odwołując go jednocześnie z parafii w Butrynach. Na siedzibę Caritasu wybrano po wojnie mniej zniszczony Olsztyn zamiast Braniewa. Ks. Szarnowski, posiadając bogate doświadczenie z okresu przedwojennego, zabrał się do tego dzieła z wielkim zaangażowaniem, gdyż potrzebujących w tym czasie było bardzo wielu. Starał się między innymi o przydział paczek UNRRA, osobiście udając się po nie do Warszawy samochodem ciężarowym z kierowcą, później rozdzielał żywność i odzież potrzebującym. Do końca 1946 roku utworzył w diecezji 86 oddziałów Caritasu, w tym aż 29 ze stołówkami, w 1947 oddziałów było 90. Caritas prowadził ponadto dwie bursy, trzy przytułki dla starców, trzy sierocińce, trzy przedszkola, dom noclegowy, żłobek, świetlice i biblioteki. Otwierał też punkty medyczne przy parafiach, które prowadziły siostry zakonne. Od 1948 roku władza państwowa zaczęła ograniczać działalność Caritasu pod pretekstem wykraczania jej poza ramy statutowe. Ks. Szarnowski był często wzywany na przesłuchania do Urzędu Bezpieczeństwa. W 1950 administrator Teodor Bensch rozwiązał związek Caritas. Ks. Szarnowski pozostał przy kurii biskupiej w Olsztynie jako referent do spraw miłosierdzia chrześcijańskiego. Prowadził też lekcje religii w szkołach. 17 lutego 1949 został tymczasowym administratorem parafii w Sząbruku, a następnie po śmierci schorowanego proboszcza został jej administratorem. 24 czerwca 1951 roku został konsultorem diecezjalnym. Konsulatorzy stanowili wówczas ciało doradcze biskupa na wzór kapituły katedralnej. Po reaktywowaniu w 1951 Warmińskiej Kapituły Katedralnej ks. Szarnowski został jednym z sześciu jej kanoników. 20 listopada 1953 został mianowany proboszczem wpółkatedry św. Jakuba w Olsztynie, a 24 czerwca 1954 dziekanem dekanatu olsztyńskiego. W Olsztynie był osobą znaną wielu jeszcze z okresu przedwojennego. 9 maja 1955 wraz z ks. Józefem Łapotem i kanclerzem kurii ks. Franciszkiem Bryksem dokonał ekshumacji ks. prof. Władysława Świtalskiego, którego zastrzelił w 1945 żołnierz Armii Czerwonej, a następnie pochowali godnie księdza na cmentarzu kanoników we Fromborku. 
Obciążony nadmiarem funkcji i obowiązków złożył 10 grudnia 1956 prośbę o przejście na emeryturę i z dniem 1 lutego 1957 ustąpił z zajmowanych stanowisk. 29 grudnia 1956 został spowiednikiem nadzwyczajnym Zgromadzenia Sióstr św. Katarzyny Dziewicy i Męczennicy, wówczas często przebywał w domu prowincjonalnym w Braniewie i w miejscowościach, w których posługiwały siostry. Na stałe zamieszkiwał w Elblągu. Mimo wielu chorób przyjął jeszcze w 1958 roku funkcję wizytatora diecezjalnego żeńskich zgromadzeń zakonnych. Zmarł 31 stycznia 1963 roku w Elblągu na skutek wylewu krwi do mózgu i tam został pochowany na cmentarzu. Po około 20 latach od śmierci księdza, wskutek starań jego rodziny, ekshumowano ks. Szarnowskiego i przeniesiono grób na cmentarz w Gutkowie pod Olsztynem, gdzie mieszkali liczni jego krewni. 

</doc>
<doc id="5369809" url="https://pl.wikipedia.org/wiki?curid=5369809" title="Benny Hill (program telewizyjny)">
Benny Hill (program telewizyjny)

Benny Hill (ang. "The Benny Hill Show") - brytyjski komediowy program telewizyjny z udziałem Benny'ego Hilla, który był scenarzystą i głównym aktorem. Program był emitowany w BBC (między 15 stycznia 1955 a 1 maja 1989) i ITV (od 1969). Program składał się głównie ze skeczów.
W szczytowym momencie The Benny Hill Show był jednym z najczęściej oglądanych programów w Wielkiej Brytanii, a publiczność osiągnęła ponad 21 milionów widzów w 1971 roku. W 1972 roku Hill otrzymał nagrodę telewizyjną BAFTA dla najlepszego scenarzysty i był nominowany do nagrody BAFTA za najlepszy występ rozrywkowy. 
Pod koniec lat 70. wersja programu Thames Television zyskała popularność w Stanach Zjednoczonych i była emitowana do 1990 r. W latach 1980 i 1981 otrzymała nominacje do nagrody Emmy. W 1984 roku Hill otrzymał nagrodę Rose d'Or.
Thames odwołała produkcję programu w 1989 roku z powodu spadku oglądalności i wysokich kosztów produkcji wynoszących 450 000 funtów (równowartość 1 191 000 funtów w 2021 r. ) za program. 
Format.
"The Benny Hill Show" przedstawia Benny'ego Hilla w różnych krótkich szkicach komediowych, a także w ekstrawaganckich występach muzycznych. Hill pojawia się w wielu różnych kostiumach i przedstawia szeroką gamę postaci. Jego znaki rozpoznawcze to slapstick, burleska i podwójne entendery. Krytycy oskarżyli pokaz o seksizm i uprzedmiotowienie kobiet, ale Hill przekonywał, że postacie kobiece zachowały swoją godność, podczas gdy ścigający je mężczyźni byli przedstawiani jako błazny.
Stosował w swoich filmach przyspieszanie zwane także „undercranking”, oraz gagi wizualne celem stworzenia „żywej animacji”. Również używał technik takich jak parodia czy pantomima. Był również kompozytorem oraz wokalistą tzw. „patter songs”. Jego program oglądała publiczność w ponad 100 krajach. Piosenka z czołówki „The Benny Hill Show” (Yakety Sax), napisana przez Jamesa Richa i Bootsa Randolpha, zdobyła status kultowej.
W 1969 show Benny’ego Hilla przeniósł się do ITV, gdzie emitowano go aż do odwołania, z nieregularnym harmonogramem jednogodzinnych wydań specjalnych. Po. raz pierwszy w USA show był wyemitowany w styczniu 1979 i wyświetlane wraz z serią reedytowanych półgodzinnych programów, zaczerpniętych z odcinków specjalnych ITV. Amerykańska wersja „The Benny Hill Show” posiadała znacznie mniej „pikantnej” treści, niż ta z Wysp Brytyjskich. Widowisko zostało nagrodzone „Specjalną nagrodą miasta Montreux” na festiwalu „Rose d’Or” w 1984.
W 1989 Thames Television zrezygnowała z Benny’ego, powołując się na spadek w oglądalności. Niektórzy uzasadniali to tym, że show stał się ofiarą poprawności politycznej, inni natomiast sądzili, że styl komedii był po prostu zbyt staroświecki. Powodem, na który również się powoływano, było charakterystyczne, pożądliwe gapienie się postaci granej przez Hilla na atrakcyjne kobiety – uważano, że im był starszy, tym mniej czarująco to wyglądało. Później Benny Hill nagrał już tylko kilka epizodów dla amerykańskiej telewizji
Obsada.
Głównym aktorem był Benny Hill.
W głównej obsadzie drugoplanowej znaleźli się Henry McGee, Jon Jon Keefe, Ken Sedd, Nicholas Parsons, Bob Todd i Jackie Wright.
Regularne występujące kobiety kobiety to Jenny Lee-Wright, Sue Bond, Bettina Le Beau, Lesley Goldie, Cherri Gilham i Diana Darvey. W późniejszych latach w programie pojawiła się grupa taneczna Aniołki Hilla ("The Hill's Angels"), którą na krótko poprzedziła Love Machine. Regularnymi "Aniołami" były Sue Upton i Louise English, podczas gdy Jane Leeves pojawiła się również jako Anioł Wzgórza w kilku odcinkach na początku lat 80.; wśród tych, którzy pojawili się tylko raz, byli Susan Clark i Sue McIntosh.
Żeńska grupa śpiewająca The Ladybirds, w której wystąpiła Maggie Stredder w okularach, była stałymi bywalcami koncertu jako śpiewaczki w tle dla Hilla i od czasu do czasu śpiewała piosenki samodzielnie.
Aktorki postaci to Anna Dawson, Bella Ember, Rita Webb, Helen Horton i Patricia Hayes.

</doc>
<doc id="5369811" url="https://pl.wikipedia.org/wiki?curid=5369811" title="Jan Mikrut (działacz ludowy)">
Jan Mikrut (działacz ludowy)

Jan Mikrut (ur. 17 grudnia 1905 w Wiewiórce, zm. 24 września 1991 tamże) – polski działacz ruchu ludowego, samorządowiec, rolnik.
Życiorys.
Swoją działalność społeczną rozpoczął w latach 1919-22 będąc członkiem Katolickiego Stowarzyszenia Młodzieży Męskiej. Pierwsze kroki w szeregach ruchu ludowego stawiał około 1923 r. w Małopolskim Związku Młodzieży działającym przy Małopolskim Towarzystwie Rolniczym. Po zamachu majowym, gdy w organizacji tej w coraz większym stopniu zaczęli przeważać zwolennicy sanacji, buntując się tej ewolucji wraz z liczną grupą osób przechodzi do Związku Młodzieży Wiejskiej RP "Wici". 
W 1930 r. ukończył dwuletnią Państwową Szkołę Rolniczą w Pilźnie, w latach 1929-34 członek Zarządu Powiatowego Związku Młodzieży Wiejskiej RP w Dębicy. W 1931 r. wstąpił do Stronnictwa Ludowego. W 1933 r. za udział w rozruchach chłopskich w powiecie ropczyckim aresztowany przez władze sanacyjne i 2 miesiące przetrzymywany w areszcie w Tarnowie. Współorganizator wielkiego strajku chłopskiego 1937 r. na Rzeszowszczyźnie, ponownie więziony przez 11 miesięcy w Radomyślu Wielkim i Tarnowie.
Po wybuchu II wojny światowej, późną jesienią 1939 r. włączył się w nurt pracy konspiracyjnej, by w marcu 1940 r. stanąć na czele konspiracyjnej trójki powiatowej "Rocha" jako jej "Nadleśniczy". W konspiracji przybrał pseudonim "Jawor". Tę rolę pełnił do jesieni 1944 r. tj. do chwili wyzwolenia części powiatu dębickiego po linię Wisłoki.
Sprawując polityczne kierownictwo ludowej konspiracji bardzo blisko współpracował z Okręgowym Kierownictwem Ruchu Ludowego w Krakowie oraz delegatem na powiat dębicki - Franciszkiem Stachnikiem i całą czołówką dębickiego ludowego podziemia. Miał spory udział w utworzeniu w "Nadleśnictwie" Nr 17 (kryptonim powiatu dębickiego): Chłostry, Ludowego Związku Kobiet, Batalionów Chłopskich i Ludowej Straży Bezpieczeństwa oraz "Młodego Lasu" - konspiracyjnej młodzieżówki ludowej. Także za jego sprawą, cały powiat pokrył się siecią konspiracyjnych trójek gminnych i gromadzkich.
Mimo politycznego zarządzania wszystkimi nurtami pracy konspiracyjnej, kierował zwłaszcza jej pionem cywilnym. Nadzorował dobrze zorganizowane tajne nauczanie, kolportaż podziemnej prasy i innych wydawnictw, ukrywanie ludzi oraz cały system przemytu żywności. Zorganizował również system łączności z Okręgowym Kierownictwem Ruchu Ludowego w Krakowie.
W okresie okupacji hitlerowskiej wchodził w skład Powiatowego Kierownictwa Ruchu Ludowego w Dębicy.
Jako delegat Stronnictwa Ludowego w funkcji kierownika politycznego uczestniczy w akcji scaleniowej Batalionów Chłopskich z Armią Krajową w powiecie dębickim, które kończy się pozytywnym wynikiem w dniu 29 marca 1944 r. W delegacji tej ze strony SL znajdują się ponadto Narcyz Wiatr „Zawoja” – komendant okręgu Kraków, Karol Chmiel „Grom” – komendant powiatowy BCH oraz Antoni Waratus „Obuch” – oficer BCH. Z ramienia AK delegatami byli: Adam Lazarowicz „Klamra” – komendant Obwodu, Antoni Cwen „Ryś” – zastępca komendanta Obwodu,  Roman Kania „Rygiel” – oficer scaleniowy. W wyniku tych rozmów Stronnictwo Ludowe przekazuje komendzie Obwodu „Deser” swój batalion w sile 496 ludzi.
Po wyzwoleniu podjął odbudowę komórek Stronnictwa Ludowego w powiecie dębickim. Był wójtem gminy Straszęcin (1945-46). Za działalność na rzecz ruchu ludowego represjonowany przez komunistyczne władze i aresztowany przez Urząd Bezpieczeństwa 7 listopada 1947 r.
Po rozłamie ruchu ludowego przeszedł do Polskiego Stronnictwa Ludowego. W 1945-46 wchodził w skład ZP PSL w Dębicy i Wojewódzkiego Zarządu PSL w Rzeszowie. W 1947 współorganizator Lewicy PSL w woj. rzeszowskim, a następnie członek Prezydium Zarządu Wojewódzkiego odrodzonego PSL w Rzeszowie i kierownik jego Wydziału Ekonomiczno-Rolnego. W latach 1948-49 członek Rady Naczelnej odrodzonego PSL. Od 1949 r. pracował jako instruktor Wojewódzkiego Komitetu Wykonawczego Zjednoczonego Stronnictwa Ludowego w Rzeszowie. W 1952 r. zrezygnował z tej funkcji i osiadł na własnym gospodarstwie.
Wieloletni radny Wojewódzkiej Rady Narodowej w Rzeszowie.

</doc>
<doc id="5369815" url="https://pl.wikipedia.org/wiki?curid=5369815" title="Rokai (stacja kolejowa)">
Rokai (stacja kolejowa)

Rokai – towarowa stacja kolejowa na granicy miejscowości Kowno i Rokeliai, w rejonie kowieńskim, w okręgu kowieńskim, na Litwie. Położona jest na kolejowej obwodnicy Kowna.
W 2018 do stacji Rokai ułożono biegnącą z Polski linię normalnotorową, zbudowaną w ramach projektu Rail Baltica. Obecnie jest to stacja krańcowa dla kolei normalnotorowej, jednak istnieją plany jej przedłużenia na wschód. Prócz niej przez stację przebiega linia w używanym na Litwie rozstawie szerokotorowym.

</doc>
<doc id="5369821" url="https://pl.wikipedia.org/wiki?curid=5369821" title="Czerwone i białe">
Czerwone i białe

Czerwone i białe – polski film obyczajowy z 1975 roku w reżyserii Pawła Komorowskiego. Adaptacja powieści Jana Pierzchały pt. "Krzak gorejący". Roboczy tytuł filmu, pod którym był anonsowany w prasie branżowej, nosił tytuł pierwowzoru literackiego. Obraz nie spotkał się z uznaniem krytyki.
Fabuła.
Skomplikowane i często tragiczne losy Polaków podczas obydwu wojen światowych oraz okresu międzywojennego ukazane na przykładzie Rafała Naziemca, jego bliskich i znajomych.

</doc>
<doc id="5369830" url="https://pl.wikipedia.org/wiki?curid=5369830" title="Magdalena Kania">
Magdalena Kania

Magdalena Kania (ur. 20 lipca 1988) znana także jako Meago – polska autorka komiksów oraz ilustratorka. 
Zadebiutowała jako autorka utrzymanego w mangowej stylistyce komiksu Meago Saga (2 tomy), wydawanego w Polsce przez Studio JG oraz jego kontynuacji zatytułowanej "The Reids". Seria jest uznawana za pierwszą Polską mangę. Autorka i ilustratorka serii komiksowych "Delisie" ("Dollicious") oraz "Emilka Sza" ("Emily Hush"), które współtworzy wraz ze scenarzystą Maciejem Kurem. "Delisie" zadebiutowały na internecie w roku 2012 jako seria projektów Meago, zaś w wersji albumowej ukazały się dopiero w 2021. Komiks miał premierę w Kanadzie nakładem wydawnictwa K6 Media Group w językach angielskim i francuskim, a w roku 2022 ukazała się polska edycja, której wydawcą jest Egmont Polska. Obecnie Meago współpracuje przy animowanej adaptacji Delisi powstającej w Kanadzie. "Emilka Sza" z kolei była nominowana do nagrody za najlepszy komiks dla dzieci roku 2021 . 
Kania wydała także artbooki z postaciami z Meago Sagi i Delisi, a jej ilustracje ukazały się również w książkach hiszpańskiego wydawnictwa Monsa . Pracowała także jako grafik i projektant przy grach komputerowych, w tym takich tytułach "Ultra Street Fighter", "Tales of Zestiria", "God Eater" oraz "Battleborn".
W 2023 w raz z Quebonafide i Julitą Kusy stworzyła komiks "Miss Ti". 

</doc>
<doc id="5369832" url="https://pl.wikipedia.org/wiki?curid=5369832" title="Podstawkorożek zbożowy">
Podstawkorożek zbożowy

Podstawkorożek zbożowy ("Ceratobasidium cereale" D.I. Murray &amp; Burpee) – gatunek grzybów z typu podstawczaków ("Basidiomycota"). Grzyb mikroskopijny, który u zbóż wywołuje ostrą plamistość oczkową. Choroba ta występuje w Polsce.
Systematyka i nazewnictwo.
Pozycja w klasyfikacji według Index Fungorum: "Ceratobasidium, Ceratobasidiaceae, Cantharellales, Incertae sedis, Agaricomycetes, Agaricomycotina, Basidiomycota, Fungi".
Po raz pierwszy opisali go w 1977 r. D.I. Murray i L.L Burpee na liściach pszenicy zwyczajnej, nadając mu nazwę "Rhizoctonia ceralis". Wówczas znany był tylko jako anamorfa. W 1984 r. ci sami mykolodzy wyizolowali także teleomorfę, której nadali nazwę "Ceratobasidium cereale".
Synonimy:
Nazwę polską zaproponował Władysław Wojewoda w 2003 r.

</doc>
<doc id="5369833" url="https://pl.wikipedia.org/wiki?curid=5369833" title="Zbigniew Czerniakowski">
Zbigniew Czerniakowski

Zbigniew Czerniakowski – polski inżynier, dr hab. nauk rolniczych, profesor uczelni Instytutu Nauk Rolniczych, Ochrony i Kształtowania Środowiska, Kolegium Nauk Przyrodniczych Uniwersytetu Rzeszowskiego.
Życiorys.
W 1976 ukończył naukę w I LO im. S. Konarskiego w Rzeszowie, a w 1984 studia w Akademii Rolniczej im. Hugona Kołłątaja w Krakowie, 1 grudnia 1992 uzyskał doktorat za pracę "Oprzędziki (Sitona spp.) występujące na koniczynie czerwonej w rejonie południowo-wschodniej Polski", 20 grudnia 2004 otrzymał stopień doktora habilitowanego na podstawie pracy zatytułowanej "Chrząszcze (Coleoptera) - szkodniki na plantacjach produkcyjnych Salix cordata 'Americana' Hort".
Został zatrudniony na stanowisku profesora w Katedrze Przedsiębiorczości i Kształtowania Terenów Zieleni na Wydziale Przedsiębiorczości Wyższej Szkole Inżynieryjno-Ekonomicznej, oraz w Katedrze Agroekologii na Wydziale Biologicznym i Rolniczym Uniwersytetu Rzeszowskiego.
Był profesorem nadzwyczajnym i kierownikiem w Katedrze Agroekologii i Architektury Krajobrazu na Wydziale Biologicznym i Rolniczym Uniwersytetu Rzeszowskiego, oraz członkiem Komitetu Ochrony Roślin PAN.
Awansował na stanowisko dziekana i prodziekana Wydziału Biologicznego i Rolniczego Uniwersytetu Rzeszowskiego.
Jest profesorem uczelni w Instytucie Nauk Rolniczych, Ochrony i Kształtowania Środowiska, Kolegium Nauk Przyrodniczych Uniwersytetu Rzeszowskiego.

</doc>
<doc id="5369834" url="https://pl.wikipedia.org/wiki?curid=5369834" title="Glen Dawson (lekkoatleta)">
Glen Dawson (lekkoatleta)

Glen Wilson Dawson (ur. 1 sierpnia 1906 w Tulsie, zm. 19 stycznia 1968 tamże) – amerykański lekkoatleta, średnio- i długodystansowiec, dwukrotny olimpijczyk.
Życiorys.
Wystąpił w biegu na 3000 metrów z przeszkodami na igrzyskach olimpijskich w 1932 w Los Angeles. Dostał się do finału, w którym zajął 6. miejsce. Na kolejnych igrzyskach olimpijskich w 1936 w Berlinie zajął 8. miejsce w finale tej konkurencji.
Był wicemistrzem Stanów Zjednoczonych (AAU) w biegu na 3000 metrów z przeszkodami w 1936, brązowym medalistą na tym dystansie w 1932, a w 1933 zajął 4. miejsce. Zajął 4. miejsce w tych mistrzostwach w biegu na 1500 metrów w 1935. Był również halowym mistrzem USA w biegu na 1000 metrów w 1933 i 1935. W 1931 zajął 3. miejsce w biegu na milę w akademickich mistrzostwach USA (NCAA).
Zakończył karierę sportową w 1937 i zaczął prowadzić działalność gospodarczą.
Rekordy życiowe: 

</doc>
<doc id="5369836" url="https://pl.wikipedia.org/wiki?curid=5369836" title="Rhizoctonia cerealis">
Rhizoctonia cerealis



</doc>
<doc id="5369837" url="https://pl.wikipedia.org/wiki?curid=5369837" title="Podstawkorożek szarawy">
Podstawkorożek szarawy

Podstawkorożek szarawy ("Ceratobasidium cornigerum" (Bourdot) D.P. Rogers) – gatunek grzybów z typu podstawczaków ("Basidiomycota"). Grzyb mikroskopijny, będący saprotrofem i grzybem tworzącym mykoryzę ze storczykami, ale również fakultatywnym patogenem roślinnym, powodującym wiele ważnych gospodarczo chorób roślin uprawnych.
Systematyka i nazewnictwo.
Pozycja w klasyfikacji według Index Fungorum: "Ceratobasidium, Ceratobasidiaceae, Cantharellales, Incertae sedis, Agaricomycetes, Agaricomycotina, Basidiomycota, Fungi".
Po raz pierwszy opisał go w 1922 r. Hubert Bourdot, nadając mu nazwę "Corticium cornigerum". Wówczas znany był tylko jako anamorfa. W 1935 r. D.P. Rogers odkrył jego teleomorfę. Od niej pochodzi nazwa gatunku.
Synonimy:
Nazwę polską zaproponował Władysław Wojewoda w 2003 r.
Morfologia.
Owocnik rozpostarty, cienki, białawy. Strzępki bezbarwne, o szerokości od 3 do 9 μm, bez sprzążek. Podstawki elipsoidalne do szeroko maczugowatych, 9 do 14 na 8 do 12 μm, z czterema sterygmami. Bazydiospory elipsoidalne i szeroko wrzecionowate, o wymiarach od 6 do 11 na 4 do 6 μm. Czasami powstają jasnobrązowe sklerocja o średnicy od 0,5 do 3 mm.
Występowanie i siedlisko.
Występuje na wszystkich kontynentach poza Antarktydą. W Polsce podano liczne jego stanowiska, głównie na drewnie drzew liściastych, iglastych i na resztkach roślinnych. Prawdopodobnie jest kosmopolityczny. Występuje jako saprotrof glebowy na martwych pędach i opadłej ściółce, ale jest także fakultatywnym patogenem roślinnym powodującym choroby upraw i traw darniowych. Może również rozwijać się na żywych liściach drzew i krzewów, szczególnie w tropikach i subtropikach. Według źródeł zagranicznych jest jednym z patogenów wywołujących czarną zgniliznę korzeni truskawki. Jest także jednym z najczęstszych grzybów tworzących endomykoryzę ze storczykami.

</doc>
<doc id="5369838" url="https://pl.wikipedia.org/wiki?curid=5369838" title="Piotr Michał Patoczka">
Piotr Michał Patoczka

Piotr Michał Patoczka – polski inżynier, dr hab. nauk technicznych, profesor uczelni Instytutu Nauk Rolniczych, Ochrony i Kształtowania Środowiska, Kolegium Nauk Przyrodniczych Uniwersytetu Rzeszowskiego.
Życiorys.
12 maja 1983 obronił pracę doktorską "Ewolucja i system pojęć stosowanych w architekturze krajobrazu w Polsce", 23 maja 2001 habilitował się na podstawie pracy zatytułowanej "Ściany i bramy w krajobrazie". Został zatrudniony na stanowisku profesora w Katedrze Dziedzictwa Kulturowego i Humanizacji Biznesu na Wydziale Ekonomicznym Wyższej Szkole Informatyki i Zarządzania w Rzeszowie, w Katedrze Agroekologii na Wydziale Biologicznym i Rolniczym Uniwersytetu Rzeszowskiego, oraz w Instytucie Architektury Państwowej Wyższej Szkole Zawodowej w Nysie.
Był profesorem nadzwyczajnym w Zakładzie Architektury Krajobrazu na Wydziale Biologicznym i Rolniczym Uniwersytetu Rzeszowskiego i w Samodzielnej Katedrze Teorii Architektury Krajobrazu i Kompozycji Ogrodowej na Wydziale Architektury Politechniki Krakowskiej im. Tadeusza Kościuszki.
Awansował na stanowisko kierownika w Zakładzie Architektury Krajobrazu na Wydziale Biologicznym i Rolniczym Uniwersytetu Rzeszowskiego.
Jest profesorem uczelni w Instytucie Nauk Rolniczych, Ochrony i Kształtowania Środowiska, Kolegium Nauk Przyrodniczych Uniwersytetu Rzeszowskiego, a także członkiem Komisji Urbanistyki i Architektury Oddziału Polskiej Akademii Nauk w Krakowie.

</doc>
<doc id="5369840" url="https://pl.wikipedia.org/wiki?curid=5369840" title="Harold Manning">
Harold Manning

Harold William Manning (ur. 9 stycznia 1909 w Sedgwick, zm. 26 stycznia 2003 w Wichita) – amerykański lekkoatleta, długodystansowiec, były rekordzista świata, olimpijczyk.
Życiorys.
Ustanowił nieoficjalny rekord świata w biegu na 3000 metrów z przeszkodami z czasem 9:08,2 podczas amerykańskich kwalifikacji olimpijskich 12 lipca 1936 w Nowym Jorku (World Athletics uznaje oficjalne rekordy świata w tej konkurencji od 1954).
Zajął 5. miejsce w finale tej konkurencji na igrzyskach olimpijskich w 1936 w Berlinie, a zwycięzca Volmari Iso-Hollo z Finlandii odebrał mu rekord świata uzyskując czas 9:03,8.
Był mistrzem Stanów Zjednoczonych (AAU) w biegu na 3000 metrów z przeszkodami w 1934 i 1936, wicemistrzem na tym dystansie w 1935, a w 1932 zajął 5. miejsce. Zajął 3. miejsce w tych mistrzostwach w biegu na milę w 1929. W 1930 zwyciężył, a w 1929 zajął 2. miejsce w biegu na 2 mile w akademickich mistrzostwach USA (NCAA).
Rekordy życiowe: 

</doc>
<doc id="5369843" url="https://pl.wikipedia.org/wiki?curid=5369843" title="Edlira Bode">
Edlira Bode

Edlira Bode (ur. 19 kwietnia 1973 w Bilishcie) – albańska lekarka, deputowana do Zgromadzenia Albanii z ramienia Socjalistycznej Partii Albanii.
Życiorys.
Ukończyła studia medyczne na Uniwersytecie Tirańskim. W 2017 roku została deputowaną do albańskiego parlamentu z ramienia Socjalistycznej Partii Albanii.
Życie prywatne.
Jest w związku małżeńskim z Adim Hoxhą, z którym ma jedną córkę.

</doc>
<doc id="5369844" url="https://pl.wikipedia.org/wiki?curid=5369844" title="Czarna zgnilizna korzeni truskawki">
Czarna zgnilizna korzeni truskawki

Czarna zgnilizna korzeni truskawki () – grzybowa choroba truskawki ("Fragaria × ananassa") wywołana przez wiele gatunków grzybów.
Przyczyny choroby.
W Polsce jako patogeny wywołujące czarną zgniliznę korzeni truskawki podawane są gatunki "Phytophthora cactorum", "Leptosphaeria coniothyrium", "Thanatephorus cucumeris" oraz nieokreślone gatunki należące do rodzajów "Globisporangium" i "Pythium". W źródłach zagranicznych ważnym patogenem tej choroby jest także podstawkorożek szarawy ("Ceratobasidium cornigerum"). Ponieważ w Polsce jest to gatunek pospolity, można przypuszczać, że także w Polsce jest jednym ze sprawców tej choroby. W niektórych glebach czarna zgnilizna korzeni jest związana z interakcją między konkretnym grzybem glebowym a nicieniem "Pratylenchus penetrans". Prawdopodobnie do powstania choroby przyczynia się kilka czynników:
Objawy choroby i jej szkodliwość.
Jest to groźna choroba truskawek. W USA występuje we wszystkich rejonach uprawy tej rośliny. Najczęściej występuje na polach, na których truskawki uprawiano przez długi czas. Zwykle najpierw pojawia się w wilgotnych miejscach lub w częściach pola, gdzie gleba jest zbita. Takie warunki powodują osłabioną żywotność truskawek i ich podatność na choroby. Spadek wigoru zwykle zaczyna się w pierwszym roku owocowania, a objawy są najbardziej widoczne w ciągu ostatnich kilku tygodni przed zbiorami. Rośliny silniej porażone mogą obumrzeć przed zbiorami, częściej jednak chore rośliny nadal żyją, ale ich wzrost ulega zahamowaniu i dają mniejszy plon owoców. W następnym roku uprawy na tym polu odsetek roślin porażonych roślin znacznie wzrasta.
Chorobę rozpoznaje się wykopując kilka roślin i badając ich system korzeniowy. Wykonuje się to w okresie, gdy owoce truskawek zaczynają się wybarwiać. Na zdrowych roślinach widoczne będą obfite, mięsiste, białe korzenie i drobne korzenie boczne, a wnętrze starszych zdrewniałych korzeni jest żółtawobiałe. U korzeni porażonych czarną zgnilizną zwykle dochodzi do utraty wielu drobnych korzeni bocznych, a wzdłuż mięsistych białych korzeni pojawiają się nieregularne czarne plamy. W silnie porażonych roślinach nie widać białych korzeni. Wnętrze zainfekowanych starszych i zdrewniałych korzeni staje się czarne.
Ochrona.
Ponieważ czarna zgnilizna korzeni wywoływana jest przez wiele patogenów i do jej rozwoju przyczynia się wiele czynników środowiskowych, żadne ogólne środki ochrony nie są całkowicie skuteczne. Można zmniejszyć natężenie choroby kilkoma działaniami:

</doc>
<doc id="5369847" url="https://pl.wikipedia.org/wiki?curid=5369847" title="Ewa Starzyńska-Kościuszko">
Ewa Starzyńska-Kościuszko

Ewa Starzyńska-Kościuszko – polski filozof, badaczka filozofii Bronisława F. Trentowskiego.
Jest badaczką polskiej filozofii romantycznej (mistycznej filozofii narodowej, mesjanizmu). Studia magisterskie na Uniwersytecie Mikołaja Kopernika ukończyła broniąc pracy: „Edward Abramowski o sztuce i roli artysty”. W Instytucie Filozofii UMK obroniła także doktorat („Idea „Humanitat” w filozofii Herdera”) i uzyskała habilitację. Zajmowała się również estetyką filozofii romantycznej i postromantycznej (filozofii sztuki modernizmu i postmodernizmu polskiego). 
W latach 2007–2014 była dyrektorem Instytutu Filozofii Wydziału Humanistycznego Uniwersytetu Warmińsko-Mazurskiego. Jest profesorem tej Uczelni. W latach 2006–2013 była redaktorem naczelnym czasopisma Humanistyka i Przyrodoznawstwo. Członek Polskiego Towarzystwa Filozoficznego w Olsztynie. Współpracuje również z Muzeum Herdera mieszczącym się w Pałacu w Morągu. Od roku 2017 roku jest także członkiem rady naukowej Elektronicznej Encyklopedii Pedagogiki Filozoficznej (projektu naukowego Towarzystwa Pedagogiki Filozoficznej w Łodzi).
Jej ojciec pochodzi ze Starzyńskich h. Dęboróg z Grodzieńszczyzny.
Przypisy.
 

</doc>
<doc id="5369849" url="https://pl.wikipedia.org/wiki?curid=5369849" title="Aatos Jaskari">
Aatos Jaskari

Aatos Tuomas Yli-Jaskari (ur. 26 kwietnia 1904 w Nurmo, ob. część miasta Seinäjoki, zm. 16 marca 1962 tamże) – fiński zapaśnik, medalista olimpijski.
Życiorys.
Walczył zarówno w stylu wolnym, jak i klasycznym, w wadze koguciej (do 56 kg). Większe sukcesy odnosił w stylu wolnym. Na igrzyskach olimpijskich w 1932 w Los Angeles wystąpił w obu stylach. W stylu wolnym pokonał kolejno Joe Reida z Wielkiej Brytanii, Jima Trifunova z Kanady i Jeorjosa Zerwinisa z Grecji, a w rundzie finałowej przegrał z Robertem Pearce’em ze Stanów Zjednoczonych i Ödönem Zomborim z Węgier, zdobywając brązowy medal. W stylu klasycznym przegrał z Jakobem Brendelem z Niemiec i Hermanem Tuvessonem ze Szwecji odpadając z turnieju.
Na kolejnych igrzyskach olimpijskich w 1936 w Berlinie wystąpił tylko w stylu wolnym w wadze koguciej, gdzie kolejno przegrał z Tuvessonem, wygrał z Enrique Jurado z Filipin i Marcello Nizzolą z Włoch oraz przegrał z Rossem Floodem ze Stanów Zjednoczonych, zajmując 6.–8. miejsce. 
Jego syn Tauno Jaskari także był zapaśnikiem, czterokrotnym olimpijczykiem z 1952, 1956, 1960 i 1964.

</doc>
<doc id="5369854" url="https://pl.wikipedia.org/wiki?curid=5369854" title="Proces BMA">
Proces BMA

Proces BMA lub proces Degussa to proces chemiczny opracowany przez niemiecką firmę chemiczną Degussa do produkcji cyjanowodoru z metanu i amoniaku w obecności katalizatora platynowego.
Nazwa to skrótowiec niemieckich Blausäure (Cyjanowodór), Methan (Metan) oraz Ammoniak (Amoniak).
Równanie reakcji jest analogiczne do równania reformingu parowego:
Reakcja ta jest skrajnie endotermiczna. Reaktanty reagują w rurze pokrytej platyną w temperaturze około 1400 °C. Mieszanina reakcyjna zawiera około 23 Vol.-% HCN i 72 Vol.-% H2 oraz niewielkie ilości amoniaku, azotu i nieprzereagowanego metanu.
Mieszaninę gazową wprowadza się do płuczki i poddaje działaniu roztworu amoniaku (wytwarzając cyjanek amonu), pozwalając na uzyskanie pozostałych składników gazowych: H2, CH4 i N2 przepuszcza się. W drugim etapie HCN jest uwalniany poprzez zakwaszenie roztworu, a następnie końcową destylację cyjanowodoru. Ze względu na wysoce endotermiczną reakcję, proces BMA ma mniejsze znaczenie w produkcji HCN niż .

</doc>
<doc id="5369858" url="https://pl.wikipedia.org/wiki?curid=5369858" title="Kwas 1-aminocyklopropano-1-karboksylowy">
Kwas 1-aminocyklopropano-1-karboksylowy

Kwas 1-aminocyklopropano-1-karboksylowy (ACC) jest dipodstawionym cyklicznym α-aminokwasem, w którym pierścień cyklopropanu jest skondensowany z atomem Cα aminokwasu. Jest to białe ciało stałe. Znanych jest wiele aminokwasów będących pochodnymi cyklopropanu, ale ten występuje naturalnie. Podobnie jak glicyna, ale w przeciwieństwie do większości α-aminokwasów, ACC nie jest chiralny.

</doc>
<doc id="5369860" url="https://pl.wikipedia.org/wiki?curid=5369860" title="Rajd Tysiąca Jezior 1965">
Rajd Tysiąca Jezior 1965

Rajd 1000 Jezior 1965 (15. Jyväskylän Suurajot - Rally of the 1000 Lakes) – 15. edycja rajdu samochodowego Rajdu 1000 Jezior rozgrywanego w Finlandii. Rozgrywany był od 20 do 22 sierpnia 1965 roku. Była to jedenasta runda Rajdowych Mistrzostw Europy w roku 1965.

</doc>
<doc id="5369861" url="https://pl.wikipedia.org/wiki?curid=5369861" title="Austin Cooper">
Austin Cooper



</doc>
<doc id="5369865" url="https://pl.wikipedia.org/wiki?curid=5369865" title="Rajd 1000 Jezior 1965">
Rajd 1000 Jezior 1965



</doc>
<doc id="5369873" url="https://pl.wikipedia.org/wiki?curid=5369873" title="Krasnofłotiec">
Krasnofłotiec

Krasnofłotiec () – bazowy stopień wojskowy i podstawowe stanowisko personelu wojskowego Floty Czerwonej w latach 1918–1946.
Oznaczenia stopnia "krasnofłotca" zostały wprowadzone po przywróceniu systemu rang w Armii i Flocie Czerwonej w 1935 roku. W Armii Czerwonej jego odpowiednikiem był czerwonoarmista. Po zmianie nazwy Floty Czerwonej na Marynarkę Wojenną ZSRR w lutym 1946 roku stopień "krasnofłotca" został zastąpiony marynarzem ().

</doc>
<doc id="5369913" url="https://pl.wikipedia.org/wiki?curid=5369913" title="Gustav Hermann Karsten">
Gustav Hermann Karsten



</doc>
<doc id="5369918" url="https://pl.wikipedia.org/wiki?curid=5369918" title="Shūto Machino">
Shūto Machino

 – japoński piłkarz występujący na pozycji napastnika w japońskim klubie Shonan Bellmare oraz w reprezentacji Japonii. W trakcie swojej kariery grał także w takich zespołach, jak Yokohama F. Marinos i Giravanz Kitakyushu.

</doc>
<doc id="5369920" url="https://pl.wikipedia.org/wiki?curid=5369920" title="Jean-Pierre Stirbois">
Jean-Pierre Stirbois

Jean-Pierre Stirbois (ur. 30 stycznia 1945 w Paryżu, zm. 16 listopada 1988 w Jouars-Pontchartrain) – francuski polityk i przedsiębiorca, od 1984 do 1986 poseł do Parlamentu Europejskiego II kadencji, deputowany krajowy.
Życiorys.
Pochodził z rodziny robotniczej, jego matka była Żydówką aszkenazyjską. Kształcił się w École des cadres et du commerce w ramach Université Paris-Panthéon-Assas. Pracował jako przedstawiciel handlowy, następnie w 1975 został wraz z żoną właścicielem drukarni. Opublikował trzy książki. W 1971 skazany na rok pozbawienia wolności w zawieszeniu w związku z odkryciem w jego piwnicy materiałów wybuchowych.
W wieku 19 lat zaangażował się w działalność polityczną. Pod koniec lat 60. był sekretarzem generalnym Mouvement jeune révolution, organizacji młodzieżowej powiązanej z Organizacją Tajnej Armii. W 1975 został jednym z założycieli Ruchu Solidarystycznego kierowanego przez Michela Collinota, razem z tą partią w 1977 przystąpił do Frontu Narodowego. W latach 1981–1988 pełnił funkcję sekretarza generalnego FN, odpowiadając za rozwój współpracy międzynarodowej oraz pozyskanie nowych wyborców wśród dawnych wyborców lewicy. W 1983 objął stanowisko zastępcy mera Dreux w ramach porozumienia z partiami centroprawicowymi. W 1984 wybrany posłem do Parlamentu Europejskiego, gdzie przystąpił do Europejskiej Prawicy. Z Europarlamentu odszedł w 1986, obejmując mandat w Zgromadzeniu Narodowym, który wykonywał do końca kadencji w maju 1988. W tym samym roku wbrew części swojej partii opowiadał się za poparciem w drugiej turze kandydatury prezydenckiej Françoisa Mitterranda.
Był żonaty z Marie-France Stirbois, także polityk FN, z którą miał dwoje dzieci. Zmarł w wypadku samochodowym, został pochowany na Cmentarzu Montparnasse w Paryżu.

</doc>
<doc id="5369921" url="https://pl.wikipedia.org/wiki?curid=5369921" title="Rajd Monachium-Wiedeń-Budapeszt 1965">
Rajd Monachium-Wiedeń-Budapeszt 1965

Rajd Monachium-Wiedeń-Budapeszt 1965 (3. Rallye München-Wien-Budapest) – 3. edycja rajdu samochodowego Rajd München-Wien-Budapest rozgrywanego w RFN. Rozgrywany był od 8 do 9 października 1965 roku. Była to dwunasta runda Rajdowych Mistrzostw Europy w roku 1965.

</doc>
<doc id="5369922" url="https://pl.wikipedia.org/wiki?curid=5369922" title="Rajd Trzech Miast 1965">
Rajd Trzech Miast 1965



</doc>
<doc id="5369923" url="https://pl.wikipedia.org/wiki?curid=5369923" title="Porsche 356 C">
Porsche 356 C



</doc>
<doc id="5369924" url="https://pl.wikipedia.org/wiki?curid=5369924" title="Alfa Romeo Giulietta SVZ">
Alfa Romeo Giulietta SVZ



</doc>
<doc id="5369927" url="https://pl.wikipedia.org/wiki?curid=5369927" title="Instytut Barwników i Półproduktów">
Instytut Barwników i Półproduktów

Instytut Barwników i Półproduktów – jednostka organizacyjna Ministerstwa Przemysłu Chemicznego, istniejąca w latach 1951–1961, powołana z zadaniem prowadzenia prac naukowo-badawczych w dziedzinie półproduktów organicznych, barwników syntetycznych, przyspieszaczy wulkanizacyjnych, garbników syntetycznych, środków ochrony roślin i środków do walki ze szkodnikami w celu zapewnienia rozwoju produkcji przemysłowej.
Powołanie Instytutu.
Na podstawie zarządzenie Ministra Przemysłu Chemicznego z 1951 r. w sprawie utworzenia Instytutu Barwników i Półproduktów ustanowiono Instytut. Powołanie Instytutu pozostało w związku ustawą z 1951 r. o tworzeniu instytutów naukowo-badawczych dla potrzeb gospodarki narodowej.
Zwierzchni nadzór nad instytutem sprawował Minister Przemysłu Chemicznego przez Centralny Zarząd Przemysłu Barwników i Półproduktów.
Zadania Instytutu.
Zadaniem instytutu było prowadzenie prac naukowo-badawczych, mających na celu rozwój produkcji przemysłowej w dziedzinie półproduktów organicznych, barwników syntetycznych, przyspieszaczy wulkanizacyjnych, garbników syntetycznych, środków ochrony roślin i środków do walki ze szkodnikami, a w szczególności:
Kierowanie instytutem.
Na czele Instytutu stał dyrektor, który kierował samodzielnie działalnością Instytutu i był za nią odpowiedzialny. Dyrektor zarządzał instytutem przy pomocy jednego zastępcy. Zastępca miał przydzielony zakres prac, za który odpowiadał przed dyrektorem.
Rada Naukowa.
Przy Instytucie działała Rada Naukowa. Rada Naukowa składała się z przewodniczącego, jego zastępcy i 15 członków, powoływanych przez ministra na okres 3 lat spośród przedstawicieli nauki i znawców zagadnień wchodzących w zakres działania instytutu.
Do zadań Rady Naukowej należało:
Zniesienie Instytutu.
Na podstawie zarządzenie Przewodniczącego Komitetu Pracy i Płac z 1961 r. w sprawie ustalenia wykazu instytutów naukowo-badawczych uważanych za instytuty techniczne zlikwidowano Instytut.

</doc>
<doc id="5369934" url="https://pl.wikipedia.org/wiki?curid=5369934" title="Carolyn Jones-Young">
Carolyn Jones-Young

 
Carolyn Jones-Young (ur. 29 lipca 1969 w Bay Springs) – amerykańska koszykarka występująca na pozycji rozgrywającej, reprezentantka kraju, mistrzyni świata oraz brązowa medalistka olimpijska.

</doc>
<doc id="5369969" url="https://pl.wikipedia.org/wiki?curid=5369969" title="Superbet">
Superbet

Superbet Zakłady Bukmacherskie Sp.z o.o. (Superbet) – polska spółka działająca w branży bukmacherskiej, należąca do grupy kapitałowej Grupa Superbet, operatora zakładów bukmacherskich i gier online. Siedziba spółki znajduje się w Katowicach.
Działalność.
W Polsce prowadzi działalność na mocy zezwoleń Ministerstwa Finansów: na urządzenie zakładów bukmacherskich z 6 października 2017 roku oraz na urządzanie zakładów wzajemnych przez sieć Internet w Polsce z 18 października 2019 roku.
Superbet sponsoruje drużyny piłkarskie Górnik Zabrze, GKS Tychy, Ruch Chorzów oraz Polonia Bytom. Od sezonu 2022/23 jest również oficjalnym partnerem Reprezentacji Polski w skokach narciarskich i Polskiego Związku Narciarskiego. W ramach sponsoringu sportowego Superbet zorganizował w Warszawie w 2022 r. turniej szachowy z cyklu Superbet Grand Chess Tour.
Grupa Superbet.
Grupa działa na blisko 30 rynkach pod markami Superbet, Napoleon i Lucky Days. Jest 16. najwyżej notowaną firmą gier online na świecie według rankingu EGR Power 50 za rok 2021, gdzie do oceny zalicza się wpływ na rynek, międzynarodowy zasięg, strategia i wyniki finansowe. Grupa Superbet zatrudnia na świecie ponad 3,5 tys. pracowników.
SuperSocial to zamknięta w aplikacji Superbet platforma społecznościowa. Skupia osoby zainteresowane sportem i typowaniem wyników umożliwiając wymianę doświadczeń. Na platformie można powielać zakłady innych typerów, dzielić się własnymi kuponami i uczestniczyć w czatach przypisanych do danego wydarzenia.
Ambasadorzy.
Ambasadorami marki Superbet w Polsce są znani sportowcy, a wśród nich: były bramkach reprezentacji Polski – Jerzy Dudek, piłkarz Sławomir Peszko, zawodnik MMA Jan Błachowicz. Firma korzysta również ze wsparcia wizerunkowego byłego kierowcy wyścigowego Adama Kornackiego i jednego z założycieli Kanału Sportowego Tomasza Smokowskiego.
Działalność charytatywna.
Superbet wspiera m.in. Fundację WOŚP. W XXIX Finale WOŚP firma przekazała Fundacji dochód z aukcji charytatywnej w wysokości ponad 70 tys. zł, rok później w XXX Finale – blisko 120 tys. zł.

</doc>
<doc id="5369972" url="https://pl.wikipedia.org/wiki?curid=5369972" title="Nathaniel Atkinson">
Nathaniel Atkinson

Nathaniel Caleb Atkinson (ur. 13 czerwca 1999 w Launceston) – australijski piłkarz występujący na pozycji obrońcy w szkockim klubie Heart of Midlothian oraz w reprezentacji Australii. Wychowanek Riverside Olympic, w trakcie swojej kariery grał także w Melbourne City.

</doc>
<doc id="5369979" url="https://pl.wikipedia.org/wiki?curid=5369979" title="AZS Olsztyn w sezonie 2021/2022">
AZS Olsztyn w sezonie 2021/2022



</doc>
<doc id="5369981" url="https://pl.wikipedia.org/wiki?curid=5369981" title="Grupa Wawelberga">
Grupa Wawelberga



</doc>
<doc id="5369985" url="https://pl.wikipedia.org/wiki?curid=5369985" title="Portret żony artysty nad książką (sucha igła Stanisława Masłowskiego)">
Portret żony artysty nad książką (sucha igła Stanisława Masłowskiego)



</doc>
<doc id="5369986" url="https://pl.wikipedia.org/wiki?curid=5369986" title="Monika Jeremicz-Siedliska">
Monika Jeremicz-Siedliska



</doc>
<doc id="5369990" url="https://pl.wikipedia.org/wiki?curid=5369990" title="John Hathaway">
John Hathaway

John Hathaway (ur. 1 lipca 1987 w Brighton) – angielski zawodnik MMA walczący w kategorii półśredniej. Były zawodnik UFC, aktualnie związany z organizacją Oktagon MMA. 
Życiorys.
Hathaway, który dawniej był związany z lokalną drużyną rugby "Hove RFC", postanowił rozpocząć treningi mieszanych sztuk walki, inspirując się mistrzostwami Ultimate Fighting Championship. W zawodowym MMA zadebiutował 25 czerwca 2006 roku, pokonując przeciwnika przez duszenie zza pleców w pierwszej rundzie.
Obecnie trenuje w klubie London Shootfighters. Wcześniej trenował również w USA, w klubach American Top Team i 10th Planet Jiu Jitsu.

</doc>
<doc id="5369993" url="https://pl.wikipedia.org/wiki?curid=5369993" title="Rajd 3 Miast 1965">
Rajd 3 Miast 1965



</doc>
<doc id="5369996" url="https://pl.wikipedia.org/wiki?curid=5369996" title="Synagoga w Jeziorach">
Synagoga w Jeziorach

Synagoga w Jeziorach – nieistniejąca, drewniana synagoga w Jeziorach zbudowana w drugiej połowie XVIII w. Spłonęła podczas I wojny światowej.
Bryłę główną tworzyły: sala główna na rzucie zbliżonym do kwadratu, sień poprzedzona podcieniami opartymi na czterech słupach i położone nad nią pomieszczenie (babiniec?), dostępne wewnętrznymi schodami. Po obu bokach bryły głównej przylegały do niej parterowe babińce. W narożnikach zachodnich znajdowały się na planie kwadratu parterowe alkierze. Bryła główna przykryta dachem łamanym, dwukondygnacyjnym. Od dwuspadowej górnej części, część dolną czterospadową oddzielał gzyms.
Ściany pomieszczeń były konstrukcji zrębowej a ściany boczne dodatkowo stabilizowane lisicami. Do sieni wchodziło się przez dwoje prostokątnych, dwuskrzydłowych drzwi. Skrzydła były obite pionowymi deskami. Między drzwiami znajdowało się prostokątne okno. Do babińców prowadziły drzwi jednoskrzydłowe, obite skośnymi klepkami. W sali głównej były bliźniacze okna, z łukowatymi nadprożami, po dwa w każdej ze ścian zewnętrznych. Salę główną przekrywało czworoboczne sklepienie wbudowane w więźbę dachową. W pozostałych pomieszczeniach okna pojedyncze, prostokątne. Ściany sali głównej pobielono, sklepienie pozostawiono w naturalnym drewnie.
Aron ha-kodesz był dwukondygnacyjny, trójprzęsłowy. Dolna kondygnacja ze skrzydłami bocznymi. Strukturę tworzyły ustawione na wspornikach, rzeźbione w motywy roślinne kolumienki. Forma zwężała się ku górze dzięki zsunięciu ku środkowi kolumienek górnej kondygnacji i tym samym zwężenie jej przęseł. Drzwi szafy na rodały prostokątne, dwuskrzydłowe, rzeźbione. Pola boczne i skrzydła wypełniono ażurową dekoracją snycerską.
Bima w kształcie ośmiobocznej neogotyckiej altany. Na toskańskich kolumnach ustawionych na kanelowanych słupkach balustrady rozpięte były ostrołukowe arkady, podtrzymujące belkowanie i gzyms. Pola między łukami oraz belkowanie wypełniały ażurowe motywy roślinne. 

</doc>
<doc id="5369997" url="https://pl.wikipedia.org/wiki?curid=5369997" title="Sportski centar Morača">
Sportski centar Morača

Sportski centar Morača (czarn. Спортски центар Морача) – wielofunkcyjna hala widowiskowo-sportowa zlokalizowana w stolicy Czarnogóry, Podgoricy. Położona na prawym brzegu rzeki Morača, od której wzięła swoją nazwę. Może pomieścić od pięciu do sześciu tysięcy widzów. Budowa obiektu rozpoczęła się w 1978 roku. Pierwszym meczem rozegranym na tym obiekcie było towarzyskie spotkanie koszykarskie, w którym zmierzyły się drużyna Jugosławii z drużyną uniwersytetu Wichita ze Stanów Zjednoczonych. W roku 2005 i 2018 hala została zmodernizowana. Mecze w roli gospodarza rozgrywa tu drużyna koszykówki KK Budućnost, oraz żeńska drużyna piłki ręcznej, ŽRK Budućnost. Odbywały się tu między innymi mecze eliminacyjne EuroBasketu 2005.
Mecze w ramach Mistrzostw Europy w Piłce Ręcznej Kobiet 2022.
Rozegrano tutaj sześć meczów grupy D mistrzostw Europy piłkarek ręcznych:

</doc>
<doc id="5370001" url="https://pl.wikipedia.org/wiki?curid=5370001" title="Rajd RAC 1965">
Rajd RAC 1965

Rajd RAC 1965 (22. RAC Rally) – 22 edycja rajdu samochodowego Rajd RAC rozgrywanego w Wielkiej Brytanii. Rozgrywany był od 21 do 25 listopada 1965 roku. Była to trzynasta runda Rajdowych Mistrzostw Europy w roku 1965.

</doc>
<doc id="5370002" url="https://pl.wikipedia.org/wiki?curid=5370002" title="Chasawjurt">
Chasawjurt



</doc>
<doc id="5370003" url="https://pl.wikipedia.org/wiki?curid=5370003" title="Cataraqui">
Cataraqui

Cataraqui – rzeka w prowincji Ontario w Kanadzie. Wypływa z jeziora Newboro Lake i uchodzi do Rzeki Świętego Wawrzyńca w Kingston. Jej dolny bieg stanowi część wybudowanego w latach 1827–32 kanału Rideau. 
Nazwa pochodzi z języka irokeskiego (od słowa "Katarakne") i oznacza „miejsce, w którym można się ukryć”. Pierwotnie stosowana była do miejsca przy ujściu rzeki, w którym później wybudowano fort Cataraqui, następnie przemianowany na fort Frontenac. 

</doc>
<doc id="5370004" url="https://pl.wikipedia.org/wiki?curid=5370004" title="Austin-Healey 3000 MK1">
Austin-Healey 3000 MK1



</doc>
<doc id="5370005" url="https://pl.wikipedia.org/wiki?curid=5370005" title="Volkswagen 1600 TL">
Volkswagen 1600 TL



</doc>
<doc id="5370008" url="https://pl.wikipedia.org/wiki?curid=5370008" title="Riley McGree">
Riley McGree

Riley Patrick McGree (ur. 2 listopada 1998 w Gawler) – australijski piłkarz występujący na pozycji pomocnika w angielskim klubie Middlesbrough oraz w reprezentacji Australii. Wychowanek Adelaide United, w trakcie swojej kariery grał także w takich zespołach, jak Club Brugge, Newcastle Jets, Melbourne City, Charlotte oraz Birmingham City.

</doc>
<doc id="5370010" url="https://pl.wikipedia.org/wiki?curid=5370010" title="Akcja „Mosty”">
Akcja „Mosty”

Akcja „Mosty” – akcja dywersyjna zorganizowana i podjęta przez Grupę Wawelberg w nocy z 2 na 3 maja 1921, dająca początek III powstaniu śląskiemu. 
Akcja została przeprowadzona na 90-kilometrowym odcinku zachodniej granicy obszaru plebiscytowego (pomiędzy Prudnikiem a Kluczborkiem) w celu odcięcia Górnego Śląska od Rzeszy poprzez częściowe zniszczenie arterii komunikacyjnych, głównie linii kolejowych. 
Geneza.
Pomysł odcięcia od zaplecza pojawił się już w polskich planach wojskowych jesienią 1918 roku. W ramach wsparcia kadrowego udzielanego konspiracji powstańczej przez Oddział II Ministerstwa Spraw Wojskowych, w czerwcu 1920 r. na Śląsk skierowany został por. Tadeusz Puszczyński – dawny członek POW z Królestwa Polskiego. W grudniu 1920 roku został powołany Referat Destrukcji Dowództwa Obrony Plebiscytu, w którym opracowano zatwierdzony 6 stycznia 1921 r. plan operacji „Mosty”. W lutym Referat liczył 9 oficerów, 4 podchorążych, 4 sierżantów, 5 plutonowych, 2 kaprali i 22 szeregowych. W kolejnych tygodniach został rozbudowany Referat Destrukcji złożony głównie z ochotników dobrze obznajomionych z minerstwem i pracami inżynieryjnymi – głównie saperzy służący wcześniej w armii niemieckiej i górnicy znający dobrze materiały wybuchowe.
Od marca 1921 zaczęto gromadzić materiały (ekrazyt i melinit) potrzebne do zniszczenia obiektów w domach Polaków w pobliżu punktów przeznaczonych do wysadzenia. Puczyński pod koniec marca zamieszkał w hotelu „Deutsches Haus” w Strzelcach Opolskich posługując się fikcyjną tożsamością jako Konrad Wawelberg. Do hotelu przybywali łącznicy oddziałów komandosów, które zostały rozlokowane w zakonspirowanych placówkach od Praszki i Kluczborka, po Opawę, Prudnik i Rybnik. 1 maja Puszczyński otrzymał rozkaz wykonania akcji „Mosty”.
Działania.
Akcja dywersyjna rozpoczęła się na specjalny rozkaz wodza naczelnego powstania podpułkownika kawalerii Wojska Polskiego Macieja Mielżyńskego o północy, zakończona została po kilku godzinach. Akcja została przeprowadzona w warunkach pełnego zaskoczenia Niemców, przy stosunkowo niewielkich stratach dla strony polskiej – do niewoli trafiło 3 oficerów, 3 podchorążych i 18 podoficerów i szeregowych.
W akcji brało udział 22 oficerów, 6 podoficerów i 57 szeregowych powstańców, skupionych w kilku oddziałach. 
W rezultacie działań odcięto niemieckie ośrodki dyspozycyjne, jakimi wówczas były Wrocław i Nysa, a także będący punktem koncentracji niemieckich bojówek Prudnik, od obszaru operacyjnego powstania. 

</doc>
<doc id="5370011" url="https://pl.wikipedia.org/wiki?curid=5370011" title="Diceros">
Diceros

 
Diceros – rodzaj ssaka z podrodziny Dicerotinae w obrębie rodziny nosorożcowatych (Rhinocerotidae). 
Zasięg występowania.
Rodzaj obejmuje jeden żyjący współcześnie gatunek występujący w Afryce Południowej i Wschodniej.
Morfologia.
Długość ciała (bez ogona) 300–380 cm, długość ogona 25–35 cm, wysokość w kłębie 140–170 cm; masa ciała 800–1300 kg. 
Systematyka.
Podział systematyczny.
Do rodzaju należy jeden występujący współcześnie gatunek:
Opisano również gatunki wymarłe:

</doc>
<doc id="5370012" url="https://pl.wikipedia.org/wiki?curid=5370012" title="Arnold Allen">
Arnold Allen

Arnold Billy Allen (ur. 22 stycznia 1994 w Ipswich) - angielski zawodnik MMA walczący w kategorii piórkowej. Od 2015 roku walczy dla największej organizacji MMA na świecie - UFC.
Życiorys.
Wychowany w Suffolk, rozpoczął treningi mieszanych sztuk walki jako nastolatek. Zanim przeszedł na zawodostwo brał udział w kilku amatorskich walkach.

</doc>
<doc id="5370016" url="https://pl.wikipedia.org/wiki?curid=5370016" title="Bridgette Gordon">
Bridgette Gordon

Bridgette Cyrene Gordon (ur. 27 kwietnia 1967 w De Landzie) – amerykańska koszykarka występująca na pozycji niskiej skrzydłowej, reprezentantka kraju, mistrzyni olimpijska, po zakończeniu kariery zawodniczej trenerka koszykarska.

</doc>
<doc id="5370018" url="https://pl.wikipedia.org/wiki?curid=5370018" title="Newboro">
Newboro

Newboro – wieś w gminie Rideau Lakes w prowincji Ontario w Kanadzie. Znajduje się nad brzegiem jeziora Newboro Lake, na przesmyku pomiędzy nim a Upper Rideau Lake. W pobliżu wsi znajduje się śluza Newboro na kanale Rideau, o różnicy wysokości 2,4 m. W latach 1966–67 śluzę przebudowano z ręcznej na elektryczno-hydrauliczną. Jest jedną z dwóch śluz na kanale, która nie jest ręczna.
Miejscowość jest najwyższym punktem na kanale Rideau.

</doc>
<doc id="5370021" url="https://pl.wikipedia.org/wiki?curid=5370021" title="AZS Olsztyn w sezonie 2022/2023">
AZS Olsztyn w sezonie 2022/2023



</doc>
<doc id="5370025" url="https://pl.wikipedia.org/wiki?curid=5370025" title="Francja na Zimowych Igrzyskach Olimpijskich 2022">
Francja na Zimowych Igrzyskach Olimpijskich 2022

Francja na Zimowych Igrzyskach Olimpijskich 2022 – występ kadry sportowców reprezentujących Francję na igrzyskach olimpijskich, które odbyły się w Pekinie, w Chińskiej Republice Ludowej, w dniach 4-20 lutego 2022 roku.
Reprezentacja Francji liczyła osiemdziesięcioro sześcioro zawodników – trzydzieści sześć kobiet i pięćdziesięciu mężczyzn.
Był to dwudziesty czwarty start Francji na zimowych igrzyskach olimpijskich.
Zdobyte medale.
Francuzi zdobyli 14 medali - 5 złotych, 7 srebrnych i 2 brązowe, w 6 dyscyplinach. Najwięcej medali - 7, w tym 3 złote i 4 srebrne były zasługą biathlonistów.
Był to najlepszy wynik w dotychczasowej historii startów Francji na zimowych igrzyskach olimpijskich. Pobito rekord z dotychczas najlepszych w wykonaniu Francuzów poprzednich Zimowych Igrzyskach Olimpijskich 2018 w Pjongczangu.
Najbardziej utytułowanym francuskim zawodnikiem igrzysk został biathlonista Quentin Fillon Maillet, zdobywca dwóch złotych i trzech srebrnych medali.

</doc>
<doc id="5370027" url="https://pl.wikipedia.org/wiki?curid=5370027" title="Budynek tzw. Ogniska w Szamotułach">
Budynek tzw. Ogniska w Szamotułach



</doc>
<doc id="5370031" url="https://pl.wikipedia.org/wiki?curid=5370031" title="Rejon berysławski">
Rejon berysławski



</doc>
<doc id="5370039" url="https://pl.wikipedia.org/wiki?curid=5370039" title="Rejon skadowski">
Rejon skadowski

Rejon skadowski () – jednostka administracyjna Ukrainy, w składzie obwodu chersońskiego. Siedzibą władz jest Skadowsk.
Obecny rejon skadowski został utworzony podczas reformy administracyjnej 17 lipca 2020 roku z dawnego rejonu skadowskiego (1456 km²), hołoprystańskiego i kałanczackiego.

</doc>
<doc id="5370042" url="https://pl.wikipedia.org/wiki?curid=5370042" title="Lehawa">
Lehawa

Lehawa (hebr. לֶהָבָ"ה, skrót. למניעת התבוללות בארץ הקודש, "Le-mni’at ha-hitbolelut ba-arec ha-kodesz", Przeciwko Asymilacji w Ziemi Świętej) – radykalna organizacja żydowska, założona przez prawicowego aktywistę i ucznia rabina Me’ira Kahanego – Benciego Gopsztejna, która działa przeciwko kontaktom i mieszanym małżeństwom Żydówek i nie-Żydów, oferuje pomoc i terapie dla Żydówek ze związków mieszanych, promuje gospodarkę opartą na wyłącznie żydowskiej sile roboczej, sprzeciwia się imigrantom i ruchom LGBT, nawołuje do wydalenia z kraju chrześcijan i Arabów. 
Z działalnością organizacji związani są m.in. (polityk i aktywista), Micha’el Ben-Ari (polityk, naukowiec), czy Itamar Ben-Gewir (prawnik, lider partii Żydowska Siła). 
Lehawa i jej działacze byli wielokrotnie oskarżani o akty przemocy, nawoływanie do nienawiści na tle narodowościowym, rasowym, religijnym i seksualnym, akty wandalizmu miejsc świętych innych wyznań. Wielokrotnie wzywano do delegalizacji Lehawy. Organizacja ma powiązania z radykalną grupą kibiców Beitaru Jerozolima – La Familia oraz oraganizacją Chemla. 
Powstanie i zadania organizacji.
Lehawa powstała w święto Chanuki w 2009 roku i została założona przez Benciego i Anat Gopsztejnów. Tym, co spowodowało, że Gopsztejnowie utworzyli Lehawę była ich wcześniejsza współpraca z Izraelkami, które były w związkach z gojami lub zostały przez nich „skrzywdzone”. Organizacja miała zajmować się prewencją, aby nie dochodziło do kontaktów Żydówek z nie-Żydami. Według Gopsztejna relacje z przedstawicielami innych kultur doprowadzają do zaniku tożsamości żydowskiej, nawet w Izraelu, i dlatego należy zwalczać przejawy asymiliacji. Według informacji podanych na stronie Lehawy organizacja zatrudnia specjalistów, którzy zapewniają całodobową pomoc oraz opiekę psychologiczną i prawną kobietom. 
Lehawa stawia sobie następujące zadania:
Za goja organizacja postrzega Arabów, innowierców, imigrantów i pracowników zagranicznych. Środowiska te, w przekonaniu Lehawy, stanowią największe zagrożenie dla wszystkich Żydówek. Organizacja funkcjonuje w trybie całodobowym i zbiera informacje na temat sytuacji Żydówek będących w związkach z nie-Żydami bezpośrednio od kobiet lub ich rodzin. 
Izraelska gazeta internetowa „The Times of Israel” podała w 2016 roku, że organizacja Lehawa zajmuje się także organizowaniem obozów, na których przeprowadza się szkolenia paramilitarne, kursy sztuk walki, kursy z obrzędów i tradycji żydowskich, a także przygotowuje się młodzież do radzenia sobie podczas zatrzymania przez Policję Izraela lub podczas przesłuchań prowadzonych przez Szabak.
Lehawa powiązana jest także z organizacją społeczną o nazwie Chemla, która otrzymuje fundusze z budżetu państwa na pomoc społeczną, materialną i żywnościową dla potrzebujących kobiet, wsparcie dla kobiet zagrożonych asymilacją i konwersją. Chemla niesie również pomoc osadnikom z Zachodniego Brzegu. Gazeta „Ha-Arec” w swoim dochodzeniu dotarła do źródeł, któe stwierdzają, iż Lehawa jest wspierana finansowo z pieniędzy publicznych przekazywanych Chemli.
Lehawa ma także wpływy w środowisku kibiców Beitaru Jerozolima z grupy La Familia. Poza tym organizacja utrzymuje kontakty z izraelskim raperem . Jej działalność oparta jest na młodych aktywistach, pochodzacych z rodzin mizrachijskich o niskim statusie ekonomicznym. Organizacja jest również wspierana przez działaczy ortodoksyjnych, którzy nie pochodzą jednak z ortodoksyjnych rodzin. Większość z nich to sefardyjscy , którzy postanowili porzucić świecki styl życia na rzecz stylu religijnego.
Działalność.
Antyarabskie poglądy.
W trakcie swoich wystąpień członkowie Lehawy nawołują do segregacji narodowościowej w Izraelu. Ten sam postulat był podnoszony przez Me’ira Kahanego. Lehawa twierdzi, że współistnienie Żydów i Palestyńczyków w jednym państwie jest niemożliwe ze względu na duże różnice kulturowe. Micha’el Ben-Ari i Itamar Ben-Gewir przekonywali w 2013 roku o tym, iż zbyt liberalna polityka państwa wobec narodu palestyńskiego stwarza duże zagrożenie dla Państwa Izrael. Podczas organizowanych przez Lehawę marszy rozdawane są ulotki informujące o niebezpieczeństwie wynikającym kontaktów z ludnością palestyńską.
Gopsztejn wielokrotnie bronił młodych Izraelczyków, którzy atakowali osoby narodowości palestyńskiej. Twierdził, że wszystkiemu są winni Palestyńczycy, którzy zamiast szukać partnerek we własnych miejscowościach, wolą „nękać” Żydówki. Te z kolei nie otrzymują pomocy od policjantów i w rezultacie obywatele muszą bronić się sami. Założyciel Lehawy podkreśla także, że izraelska gospodarka powinna opierać się wyłącznie na żydowskiej sile roboczej. Spytany o to, co by zrobił, gdyby na weselu, na które byłby zaproszony kelnerem był Arab, stwierdził, że „poszukałbym najbliższego szpitala”.
W jednym z wywiadów udzielonych dla portalu „Aruc Szewa” wyraził następującą opinię o Palestyńczykach:
W izraelskich miastach, w których Lehawa ma swoje oddziały, członkowie organizują patrole w celu ochrony żydowskich kobiet. W ich trakcie dochodzi do ataków na arabskich przechodniów i sklepikarzy. W kwestii stosowania przemocy wobec Palestyńczyków Gopsztej stwierdził, że „przemocy Arabom nigdy za wiele. Nie jestem pacyfistą. Są tacy, którzy zasługują na użycie przeciwko nim przemocy (...)”. Członkowie Lehawy w swoich antyarabskich działaniach uciekają się do aktów dewastacji, a nawet podpaleń.
Ze względu na rasistowskie wypowiedzi i podżeganie do agresji wobec narodu palestyńskiego Baruch Marzel i Gopsztejn zostali objęci zakazem startu z list Żydowskiej Siły w wyborach parlamentarnych we wrześniu 2019 roku. 
Przeciwdziałanie asymilacji Żydów.
Według członków organizacji asymilacja jest współcześnie największym zagrożeniem dla Żydów. Żyją oni w mieszanych miastach, uczą się w koedukacyjnych szkołach, co sprawia, że Żydzi chcą „upodabniać się do gojów”. To z kolei prowadzi do zacierania się tożsamości narodowej i wiedzy na temat judaizmu. W styczniu 2019 roku organizacja poinformowała, że na swoim kanale na portalu YouTube będzie publikować odcinki serialu dotyczącego niebezpieczeństw płynących z asymilacji. Zgodnie z komunikatem, wszystkie odcinki opierać się będą na faktach. Za największego winowajcę asymilacji Gopsztejn uważa współczesne media, które promują małżeństwa mieszane.
W 2021 roku Lehawa zapoczątkowała akcje informacyjne w tzw. miastach mieszanych, zamieszkiwanych przez Żydów i Arabów. Polegały one na przekonywaniu żydowskich rodzin, aby te nie wysyłały swoich dzieci do publicznych szkół, w których będą uczyć się z nie-Żydami. W zamian za to dzieci żydowskie powinny uczęszczać do szkół religijnych. Organizacja twierdzi, że szkoły, w których uczą się dzieci nieżydowskie, sprzyja procesowi odchodzenia od wiary, co doprowadza do asymilacji.
W 2010 roku Baruch Marzel wysłał do izraelskiej modelki Bar Refa’eli list, w którym prosił ją, aby nie wychodziła za mąż za Leonardo DiCaprio, bo to będzie „szkodą dla przyszłych pokoleń”. Z kolei w 2019 roku Gopsztejn wysłał list do polityka Likudu Gide’ona Sa’ara o tym, że jego córka spotyka się z izraelskim Arabem, aktorem z serialu Fauda. Jak sam później komentował swój czyn, przyznał, że „to nie jest kwestia rasizmu, Boże uchowaj, tylko przetrwania narodu żydowskiego”.
Działania przeciwko ruchom LGBT.
Organizacja stanowczo działa przeciwko ruchom LGBT w Izraelu i Jerozolimie. Gopsztejn uważa ich istnienie, działalność i parady za „prowokacyjne próby włożenia palca w oko rozsądnej większości w Jerozolimie”, a także niszczenie tradycyjnych wartości i tradycyjnych rodzin żydowskich. Lehawa sprzeciwia się corocznym marszom równości w Jerozolimie i organizuje kontrmanifestacje przeciwko nim.
Stosunek wobec innych wyznań w Izraelu.
Lehawa przejawia wrogi stosunek wobec kościołów chrześcijańskich w Izraelu. Członkowie organizacji oskarżają chrześcijan o to, że w przeszłości prześladowali Żydów, zabijali ich, oskarżali Żydów o przeprowadzanie mordów rytualnych na małych dzieciach. Gopsztejn miał stwierdzić, że nie chce, aby chrześcijanie nauczali Żydów o Jezusie tak, jak nie chce uczyć chrześcijan o judaizmie. Lehawa nawołuje do wydalenia z Izraela przedstawicieli kościoła katolickiego, który nazwał „starym, długowiecznym wrogiem” i „krwiopijczymi wampirami”. W 2015 roku Gopsztejn z Lehawą protestowali przeciwko wspólnemu dekorowaniu choinek na Święta Bożego Narodzenia w Jerozolimie, ponieważ „nie do przyjęcia jest, aby w czasie, gdy w Jerozolimie codziennie dochodzi do ataków, odbywa się zgromadzenie, które jest całkowicie próbą nawrócenia Żydów”.
W 2015 roku przywódca pozytywnie odniósł się do ataków i podpaleń kościołów oraz meczetów. Stwierdził wówczas, że działanie takie znajduje przyzwolenie w naukach Majmonidesa, który wzywał do zwalczania bałwochwalstwa. Za przyzwolenie na niszczenie kościołów Gopsztejn został skrytykowany przez szefa Anti-Defamation League. 
Lehawa jet również przeciwna działalności organizacji żydów mesjanistycznych w Izraelu. 
Krytyka organizacji.
W 2015 roku ówczesny minister obrony Izraela Mosze Ja’alon zwrócił się do prawników o przedstawienie opinii na temat tego, czy istnieją podstawy, aby zdelegalizować Lehawę. W tym samym roku politycy Obozu Syjonistycznego wnieśli prośbę do Prokuratora Generalnego Izraela o delegelizację Lehawy jako organizacji szerzącej rasistowską ideologię partii Kach. 
W 2019 roku Prokuratura Krajowa Izraela oskarżyła Gopsztejna o podżeganie do agresji, rasizmu i terroryzmu. Uznano, że w latach 2012–2017 w swoich wystąpieniach publicznych stosował retorykę, która mogła być odczytana jako nawoływanie do przemocy przeciwko Palestyńczykom.
W 2020 roku TikTok ogłosił zamknięcie konta Lehawy ze względu na naruszenia regulaminu aplikacji.
W 2021 roku minister bezpieczeństwa wewnętrznego Omer Bar-Lew podjął działania mające na celu delegalizację organizacji. W tym celu podjął współpracę z Komisją Spraw Zagranicznych i Obrony Knesetu oraz prokuratorem generalnym. W maju 2022 roku, po zajściach w trakcie obchodów Dnia Jerozolimy, minister obrony Izraela Beni Ganc uznał, że Lehawa powinna zostać uznana w kraju za organizację terrorystyczną ze względu na podżeganie do agresji na tle narodowościowym i rasowym.
Opinie prawników i izraelskich naukowców stanowią, że delegalizacja Lehawy spowodowałaby dalszą radykalizację członków organizacji. Ponadto minister obrony ma uprawnienia do uznania wybranej organizacji za terrorystyczną na podstawie dowodów przedstawionych przez Szabak. Israel Democracy Institute wskazuje jednak, że Lehawa nie spełnia kryteriów, które pozwalałyby uznać ją za terrorystyczną, ponieważ nie łamie regularnie prawa poprzez działania mające na celu zagrożenie społeczeństwu. 

</doc>
<doc id="5370045" url="https://pl.wikipedia.org/wiki?curid=5370045" title="Czesław Teofil Janowski">
Czesław Teofil Janowski

Czesław Teofil Janowski (ur. ok. 1856 w Łomży, m. 18 grudnia 1918 w Puławach) – aktor i reżyser teatralny, dyrektor teatrów objazdowych, organizator ruchu teatralnego.
Kariera aktorska.
Debiutował w 1875 w zespole Józefa Cybulskiego w Siedlcach. Następnie występował w różnych zespołach wędrownych, m.in.: Juliana Grabińskiego, Franciszka Idziakowskiego, Łucjana Kościeleckiego i Władysława Wernera, Kazimierza Filleborna, Rufina Morozowicza, Jana Żołopińskiego i Ludwika Czystogórskiego, a także w warszawskich teatrach ogródkowych: "Alkazar", "Allhambra", "Arkadia" i "Nowy Świat". W latach 1883-1885 należał do objazdowego zespołu teatru poznańskiego. Był przez dwa sezony (1885/1886 oraz 1886/1887) zaangażowany w teatrze krakowskim, przez krótki czas (1888) związany był z teatrem Fryderyk Sellina w Łodzi. Następnie odnowił współpracę z teatrem w Poznaniu. W sez. 1901/1902 ponownie zaangażowany był w Łodzi.
Zarządzanie zespołami teatralnymi.
Pierwszy zespół teatralny zorganizował w 1875 r. Współpracował przy prowadzeniu teatru ogródkowego "Wodewil" z Mieczysławem Skirmuntem (1890) oraz Marcelim Trapszą (1889). Po krótkim okresie pracy aktorskiej w teatrze łódzkim objął samodzielnie jego dyrekcję. Funkcję dyrektora łódzkiego teatru pełnił w latach 1891-1895. W 1895 r. zorganizował zespół objazdowy pod nazwą "Artyści Teatru Łódzkiego" . W latach 1897-1898 był dyrektorem nowo wybudowanego teatru w Sosnowcu. Nie otrzymawszy zgody na dalsze prowadzenie tego teatru wyjechał z częścią zespołu do Kielc i dawał tam przedstawienia. Na sezony 1906/1907 oraz 1907/1908 znów objął dyrekcję teatru w Łodzi. W 1899 prowadził teatr w Lublinie. Jako dyrektor teatrów wykazał się operatywnością, organizując liczne występy na prowincji (m. in. w Sielcu, Warszawie, Piotrkowie, Lublinie, Częstochowie i Dąbrowie Górniczej a także w Witebsku, Kijowie, Żytomierzu i Białej Cerkwi, Połądze, Charkowie, Samarze, podobno był nawet na Syberii), był jednak krytykowany za zbytni nacisk na repertuar o charakterze rozrywkowym. Chętnie organizował tanie występy popołudniowe oraz w dni świąteczne, pozyskując w ten sposób duże grupy widzów.

</doc>
<doc id="5370046" url="https://pl.wikipedia.org/wiki?curid=5370046" title="Bralgu">
Bralgu



</doc>
<doc id="5370047" url="https://pl.wikipedia.org/wiki?curid=5370047" title="Churinga">
Churinga



</doc>
<doc id="5370048" url="https://pl.wikipedia.org/wiki?curid=5370048" title="Tjuringa">
Tjuringa



</doc>
<doc id="5370053" url="https://pl.wikipedia.org/wiki?curid=5370053" title="Zbroja młodzieńcza Zygmunta Augusta">
Zbroja młodzieńcza Zygmunta Augusta

Zbroja młodzieńcza Zygmunta Augusta – zbroja wykonana z okazji zaręczyn Zygmunta Augusta z Elżbietą Habsburżanką w 1533 roku. Zbroja była darem króla Czech i Węgier, przyszłego cesarza, Ferdynanda I Habsburga dla Zygmunta Augusta. Stanowi jeden z nielicznych zachowanych przykładów renesansowych zbroi dziecięcych. Znajduje się w zbiorach Zamku Królewskiego na Wawelu.
Historia.
Zbroja ma związek z zaaranżowanym przez Habsburgów małżeństwem Zygmunta Augusta, przyszłego króla Polski, i Elżbiety Habsburżanki. Zgodnie z ustaleniami poczynionymi przez obie strony do oficjalnych zaręczyn miało dojść, gdy księżniczka skończy siedem lat, co przypadało na 1533 rok. Na tę okazję jej ojciec Ferdynand I, postanowił zamówić prezent zaręczynowy dla strony polskiej. Składały się na niego złocona zbroja paradna oraz dwa siodła dla przyszłego męża. W hierarchii darów dyplomatycznych pełne uzbrojenie zajmowało jedno z najwyższych miejsc. 
Zygmunt August zgromadził liczną kolekcję doborowych militariów. Dysponował co najmniej 20 zbrojami do własnego użytku. Losy zbroi młodzieńczej nie są do końca znane. Prawdopodobnie nigdy nie trafiła do kolekcji króla. Zbroja mogła znaleźć się w cesarskiej zbrojowni, która od końca XVI wieku mieściła się w Górnym Arsenale. Po urządzeniu jego wnętrz w 1760 roku, za panowania Marii Teresy, zbroja była pokazywana w König Ludwig-Saal jako należąca do króla Węgier Ludwika II Jagiellończyka. Następnie w 1848 roku została przeniesiona do Hofwaffenmuseum. W tym samym mniej więcej czasie malarz Stefan Dorfmeister sportretował Ludwika II z użyciem zbroi przechowywanej w Wiedniu. Portret ten był popularny i wielokrotnie reprodukowany. Bardzo możliwe, że właśnie obrazy oraz późniejsze ekspozycje zbroi zdecydowały o rozpowszechnieniu świadomości o rzekomej przynależności zbroi. W związku z tym po zakończeniu I wojny światowej i rozpadzie Austro-Węgier na podstawie traktatów między dwoma krajami zbroja trafiła do stołecznego Magyar Nemzeti Múzeum w Budapeszcie jako część dziedzictwa Węgier. Stała się tam częścią stałej ekspozycji prezentującej węgierską historię. W 1939 roku bronioznawca Bruno Thomas wykazał związek zbroi z postacią Zygmunta Augusta. W 2021 roku premier Węgier Viktor Orbán zdecydował o przekazaniu tego zabytku stronie polskiej.
Opis.
Zbroja mierzy 156,8 cm i waży około 13 kg. Została wykonana ze stali, a niektóre elementy także z mosiądzu, skóry i aksamitu. Składa się z: pełnego hełmu z podwójną zasłoną twarzy, obojczyka, kirysu (napierśnik ze wspornikiem na kopię z fartuchem z taszkami oraz naplecznik), a także pełnych osłon rąk (naramienniki, opachy, nałokietniki, zarękawia, rękawice) i nóg (nabiodrki z nakolankami i nagolenice z trzewikami wyposażonymi w ostrogi). Zbroja należy do szczególnej kategorii – zbroi młodzieńczej. Uzbrojenie tworzone dla chłopców nie różniło się znacząco od zbroi przeznaczonej dla dorosłych rycerzy. Jednak służyć mogły krótko – młodzieńcy bowiem szybko wyrastali ze zbroi. Właśnie z tego względu stanowiły one obiekty luksusowe i służyły podkreśleniu prestiżu jego właściciela.
Twórcą zbroi był Jörg Seusenhofer, który, podobnie jak wcześniej jego stryj Konrad, pracował jako nadworny płatnerz Habsburgów. Bogatą dekorację wykonano technikami trawienia metalu kwasem oraz złocenia. Wzory upodobniają zbroję do stroju dworskiego – widać na niej geometryczny deseń naśladujący pikowaną tkaninę. Ponadto dają się wyróżnić ornamenty legendarne, roślinne i zwierzęce, które stały się popularne w zdobieniach elementów rynsztunku w XVI wieku. Elementem rzucającym się najbardziej w oczy są litery „S” i „E” położone osobno na naramiennikach i wyeksponowane centralnie na napierśniku. Złączone litery oznaczają związek dwóch osób i stanowią symbol ich zaręczyn. Litera „S” odnosi się do łacińskiego imienia Sigismundus (Zygmunt) natomiast „E” do Elisabeth (Elżbieta).

</doc>
<doc id="5370055" url="https://pl.wikipedia.org/wiki?curid=5370055" title="Jakub Ciunajtis">
Jakub Ciunajtis

Jakub Ciunajtis (ur. 6 sierpnia 1998 w Pasłęku) – polski siatkarz, grający na pozycji libero. 
Jest wychowankiem AZS-u Olsztyn, gdzie w drużynie młodzieżowej rozpoczął przygodę z siatkówką grając w sezonie 2016/2017 w Młodej Lidze. Przez kolejne trzy sezony występował w drugoligowym . W sezonie 2020/2021 zadebiutował w PlusLidze w barwach Akademików z Olsztyna.
Sukcesy klubowe.
Akademickie Mistrzostwa Polski:

</doc>
<doc id="5370059" url="https://pl.wikipedia.org/wiki?curid=5370059" title="Otawa Jo">
Otawa Jo

Otawa Jo (, w dosłownym tłumaczeniu potraw) – rosyjski zespół muzyczny wykonujący folk rock, założony w 2003 roku w Petersburgu.
Grupa występowała w 30 krajach, m.in. w Meksyku, Francji, Estonii, Chinach, Portugalii, na Łotwie, Litwie, Słowacji, w Polsce, Niemczech, Holandii, Austrii, Finlandii, Belgii, Norwegii, Indiach, Stanach Zjednoczonych, Wielkiej Brytanii, Włoszech, Danii, Iranie i Japonii.
Historia.
Aleksiej Biełkin, Aleksiej Skosyriew, Dmitrij Szychardin i Piotr Siegiejew pracowali razem jako grajkowie na ulicach Petersburga przez około trzy lata. Pozytywne reakcje słuchaczy zainspirowały ich do oficjalnego założenia zespołu w 2003 roku. Z początkowego składu tylko Szychardin miał wykształcenie muzyczne; reszta była samoukami. Początkowo zespół nazywał się Reelroadъ i grał celtycki punk rock w stylu The Pogues, ale później zmienił nazwę na Otawa Jo i zwrócił się ku rosyjskiej muzyce tradycyjnej.
W 2005 roku grupa wydała swój pierwszy album studyjny, "Pod Aptiekoj", nazwany na cześć ich ulubionego miejsca występów ulicznych w pobliżu apteki na Newskim Prospekcie.
Cztery lata później, w 2009 roku, Otawa Jo zaprezentował swój drugi album studyjny "Żyli-byli", kontynuując kierunek muzyczny, który nazwali „rosyjskim beatem”. Zespół wydał swój kolejny album "Rożdiestwo" w 2011 roku. Zawierający tradycyjne pieśni bożonarodzeniowe, oznaczał odejście od jego charakterystycznego kierunku muzycznego, do którego ostatecznie artyści powrócili w albumie z 2013 roku pt. "Czto za piesni".
Przełomem w karierze zespołu był teledysk do piosenki „Sumieckaja” z udziałem zawodników tradycyjnego boksu rosyjskiego. W 2015 roku „Sumieckaja” zajęła pierwsze miejsce na lutowej liście przebojów wideo World Music Network z ponad 12 milionami wyświetleń na YouTube.
W październiku 2018 roku Otawa Jo zapowiedział swój kolejny album "Ljubisz li ty?", wchodząc w etap miksowania i masteringu. 30 września 2018 roku zespół zaprezentował teledysk do piosenki z nadchodzącego albumu "Kak na gorkie, na gorie" (Pewnego razu na wysokim wzgórzu), nakręcony w znanej z zabytkowej architektury drewnianej petersburskiej dzielnicy Podporoże.
26 lutego 2022 roku muzycy Otawa Jo ogłosili, że w odpowiedzi na rosyjską inwazję wojskową na Ukrainę zawieszą swoje koncerty w Rosji i zbliżającą się trasę po Niemczech. W oświadczeniu stwierdzono: „Wszyscy jesteśmy mimowolnymi uczestnikami tych tragicznych wydarzeń… W tych okolicznościach nie możemy udawać, że nic się nie dzieje i dalej grać naszą wesołą muzykę”. Grupa zaproponowała także zwrot biletów.
W kwietniu 2022 roku artyści zakomunikowali, że powrócą na koncerty, podając nowe daty odwołanych wcześniej koncertów oraz daty nowych wydarzeń w innych rosyjskich miastach.
Podczas transmitowanego na żywo koncertu, który odbył się 6 listopada 2022, muzycy zapowiedzieli nadchodzący nowy album i zasugerowali, że zostanie on wydany przez jeszcze nie ogłoszoną wielką wytwórnię płytową, z dystrybucją na całym świecie.

</doc>
<doc id="5370062" url="https://pl.wikipedia.org/wiki?curid=5370062" title="Wiesław Józef Sułkowski">
Wiesław Józef Sułkowski



</doc>
<doc id="5370065" url="https://pl.wikipedia.org/wiki?curid=5370065" title="Budynek Akademii Zamojskiej">
Budynek Akademii Zamojskiej

Budynek Akademii Zamojskiej – barokowy budynek, siedziba Akademii Zamojskiej w Zamościu.
Budynek dawnej Akademii Zamojskiej został wzniesiony w latach 1639–1648 w stylu wczesnobarokowym na wzór kolegiów jezuickich dzięki fundacji kanclerza wielkiego koronnego Tomasza Zamoyskiego. Autorami projektu byli Jan Jaroszewicz i Jan Wolff. Budynek pierwotnie mieścił sale wykładowe, stancje, mieszkania profesorskie, bibliotekę i drukarnię.
W latach 1752–1765 na polecenie Jana Jakuba Zamoyskiego gmach Akademii znacznie przebudowano w stylu późnego baroku i rokoka według projektu Jana Andrzeja Bema. Wtedy też usunięto attyki i zbudowano modny dach mansardowy. Elewacje uzyskały ciepłą jasnożółtą kolorystykę z czerwonymi lizenami i płycinami między i podokiennymi.
Dzisiejszy skromny wygląd Akademii został jej nadany w I poł. XIX wieku. Skuto wtedy m.in. ozdobne gzymsy, portale, obramienia okienne, dekoracyjny fryz oraz zamurowano arkady na dziedzińcu. Założenie zachowało jednak charakterystyczną formę, o niemal identycznych wymiarach każdego boku, z wewnętrznym dziedzińcem.
Od jesieni 2019 roku trwają prace remontowe mające przywrócić budynkowi dawnej Akademii późnobarokowy wygląd.

</doc>
<doc id="5370070" url="https://pl.wikipedia.org/wiki?curid=5370070" title="Zbór Kościoła Zielonoświątkowego „OdNowa” w Częstochowie">
Zbór Kościoła Zielonoświątkowego „OdNowa” w Częstochowie

Zbór Kościoła Zielonoświątkowego „OdNowa” w Częstochowie – zbór Kościoła Zielonoświątkowego działający w Częstochowie. Spotkania zboru odbywają się na terenie Częstochowskiego Parku Technologicznego przy ul. Wały Dwernickiego 117/121.
Historia.
O powstaniu drugiego zboru Kościoła Zielonoświątkowego w Częstochowie zdecydowano w 2010. Było to związane z chęcią powołania jednostki przeznaczonej dla wiernych w średnim i starszym wieku, ponieważ w jedynym dotychczas działającym w mieście zborze „Hosanna” przeważały osoby młode.
Grupa osób wraz z prezbiterem Wiesławem Kierasem wynajęła salę w Częstochowskim Par­ku Przemysłowo-Technologicznym, gdzie pierwsze spotkania modlitewne rozpoczęto prowadzić od czerwca 2010, a od października zainaugurowane zostały również nabożeństwa. 23 listopada 2010 nowo powstała wspólnota stała się punktem misyjnym Kościoła Zielonoświątkowego w RP, która 28 czerwca 2011 otrzymała status samodzielnego zboru. Jego pastorem mianowano Wiesława Kierasa. W 2011 zbór skupiał około 70 wiernych.
Działalność.
Zbór prowadzi nabożeństwa niedzielne oraz tygodniowe spotkania modlitewno-nauczające. Organizuje także ewangelizacje, kursy chrześcijańskie i wykłady. Prowadzi współpracę z chrześcijańskim portalem internetowym "dlaczegojezus.pl".

</doc>
<doc id="5370075" url="https://pl.wikipedia.org/wiki?curid=5370075" title="Zeekr 009">
Zeekr 009

Zeekr 009 – elektryczny samochód osobowy typu minivan klasy wyższej produkowany pod chińską marką Zeekr od 2023 roku.
Historia i opis modelu.
W sierpniu 2022 roku powstała przed rokiem chińska marka Zeekr przedstawiła swój drugi model 009, poszerzając swoją ofertę modelową dotychczas tworzoną przez flagowee shooting brake 001. Samochód przyjął postać pełnowymiarowego, luksusowo-rodzinnego minivana o w pełni elektrycznym napędem, stanowiąc odpowiedź na konkurencyjne konstrukcje takich marek jak Denza, Maxus czy Voyah. Podobnie jak inne debiutujące w 2022 roku konstrukcje koncernu Geely, elektryczny minivan oparty został na modułowej platformie "SEA1" współdzielonej m.in. z modelami Lotus Eletre czy Jidu Robo-01.
Samochód utrzymano w awangardowej i niekowencjonalnej estetyce, za którą odpowiedzialne było swedzkie biuro projektowe koncernu Geely pod kierownictwem niemieckiego projektanta, Stefana Sielaffa. Charakterystyczną cechą Zeekr 009 stały się z dwurzędowe reflektory tworzone przez duże górne oświetlenie full LED w kształcie odwróconej litery "U". Pas przedni zdominowała masywna imitacja wlotu powietrza pokryta połyskującym chromem, który wypełniony został 154 diodami uzupełniającymi oświetlenie LED. Foremna sylwetka zwieńczona została biegnącym przez całą część nadwozia pasem świetlnym.
Kabina pasażerska utrzymana została w luksusowej aranżacji, z 6 niezależnymi fotelami w trzech rzędach siedzeń, do których dostęp ułatwiają odsuwane tylne drzwi. Optymalne przeszklenie zapewnia także dwuczęściowy, przeszklony dach. Deska rozdzielcza została utrzymana w cyfrowo-minimalistycznej estetyce, z centralnym 15,4 calowym wyświetlaczem systemu multimedialnego. Dodatkowe wyświetlacze dotykowe do sterowania klimatyzacją czy położeniem foteli umieszczono też na boczkach drzwi tylnych. Ponadto, na życzenie z sufitu może opaść 15,6 calowy ekran zapewniający łączność z internetem za pomocą systemu 5G, umożliwiający transmisję w jakości do 1080 pikseli w jakości HD.
Sprzedaż.
Po premierze w sierpniu 2022, Zeekr 009 miał swój oficjalny rynkowy debiut na rodzimym rynku chińskim w listopadzie tego samego roku, otwierając listę zamówień. Pomimo europejskiego debiutu rynkowego w 2023 roku, firma nie przewidziała sprzedaży swojego elektrycznego minivana poza regionem Chin. Dostawy pierwszych egzemplarzy wyznaczone zostały na styczeń 2023, tuż po oficjalnym zainaugurowaniu produkcji w pierwszych dniach tego roku.
Dane techniczne.
Zeekr 009 to samochód w pełni elektryczny, którego napęd tworzy silnik o mocy 544 KM i 686 Nm maksymalnego momentu obrotowego, co pozwala rozpędzić się do 100 km/h w 4,5 sekundy. Zestaw akumulatorów dostarczany przez firmę CATL może mieć pojemność 116 kWh lub 140 kWh. Pierwszy pozwala przejechać na jednym ładowaniu według cyklu pomiarowego CLTC ok. 702 kilometry, a większy - ok. 822 kilometry.

</doc>
