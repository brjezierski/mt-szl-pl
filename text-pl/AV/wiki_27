<doc id="5395516" url="https://pl.wikipedia.org/wiki?curid=5395516" title="Izet Mexhiti">
Izet Mexhiti

Izet Mexhiti (mac. Изет Меџити, ur. 8 stycznia 1977 w Skopje) – północnomacedoński nauczyciel i ekonomista, burmistrz gminy Czair w latach 2005-2018.
Życiorys.
Ukończył studia ekonomiczne na Uniwersytecie Świętych Cyryla i Metodego w Skopju. W latach 2001-2003 był nauczycielem w skopijskim liceum im. Arseniego Jowkowa, następnie pracował w jednym z punktów Makedonskiej Pošty.
W latach 2005-2018 był burmistrzem gminy Czair.

</doc>
<doc id="5395531" url="https://pl.wikipedia.org/wiki?curid=5395531" title="Strzelectwo na Letnich Igrzyskach Olimpijskich 1968 – skeet">
Strzelectwo na Letnich Igrzyskach Olimpijskich 1968 – skeet

Skeet to jedna w siedmiu konkurencji strzeleckich rozgrywanych podczas igrzysk olimpijskich w 1968 w Meksyku. Wystartowało 52 zawodników z 30 krajów, w tym 1 kobieta – Nuria Ortiz z Meksyku.
Konkurencja ta została rozegrana po raz pierwszy na igrzyskach olimpijskich.
Rozegrano tylko rundę finałową 21 i 22 października.
Wyniki.
Każdy ze strzelców oddawał 200 strzałów w ośmiu seriach po 25 strzałów. Pierwsi trzej zawodnicy uzyskali taki sam wynik – 198 punktów (wyrównany rekord świata). O podziale medali zadecydowały dwie rundy dogrywki. W pierwszej Pietrow uzyskał 25 punktów i zdobył złoto, a w drugiej Garagnani pokonał Wirnhiera 25:23.

</doc>
<doc id="5395532" url="https://pl.wikipedia.org/wiki?curid=5395532" title="Kyren">
Kyren



</doc>
<doc id="5395543" url="https://pl.wikipedia.org/wiki?curid=5395543" title="Smolak (jezioro)">
Smolak (jezioro)

Smolak – dystroficzne jezioro zlokalizowane w województwie warmińsko-mazurskim, powiecie węgorzewwskim, na obszarze Krainy Wielkich Jezior Mazurskich. 
Charakterystyka.
Podłużne (na osi północ-południe) jezioro ma powierzchnię 5,3 hektara i maksymalną głębokość 5,1 metra. Jest średnio zasobne w mineralne formy azotu, zawiera małe ilości substancji humusowych i mineralnych form fosforu i jest kwaśne. W latach 1971-1974 było intensywnie wapnowane oraz nawożone naturalnymi nawozami azotu i potasu, co spowodowało przejściowo dwukrotne obniżenie się przezroczystości jego wód, wzrost odczynu pH i około sześciokrotny wzrost przewodności elektrycznej wody. 
Na początku XXI wieku stwierdzono postępujące zanikanie pła torfowcowego, co objawiało się powstawaniem i powiększaniem istniejących oczek wody w pasie torfowców okalającym akwen. W 2002 roku pło torfowcowe otaczało 51% linii brzegowej i zajmowało trochę ponad 3% powierzchni jeziora. Przyczyną tego procesu był zasadowy odczyn wody. 

</doc>
<doc id="5395544" url="https://pl.wikipedia.org/wiki?curid=5395544" title="Luis Santana">
Luis Santana

Imię i nazwisko Luis Santana nosili lub noszą m.in.:

</doc>
<doc id="5395546" url="https://pl.wikipedia.org/wiki?curid=5395546" title="Dziewguny (obwód grodzieński)">
Dziewguny (obwód grodzieński)

Dziewguny (, "Dziauhuny"; , "Diewguny") – wieś na Białorusi, w obwodzie grodzieńskim, w rejonie lidzkim, w sielsowiecie Dworzyszcze.
Historia.
W dwudziestoleciu międzywojennym folwark leżący w Polsce, w województwie nowogródzkim, w powiecie lidzkim, w gminie Żyrmuny.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5395548" url="https://pl.wikipedia.org/wiki?curid=5395548" title="Mioma (Sátão)">
Mioma (Sátão)

Mioma – parafia "(freguesia)" w gminie Sátão, w Portugalii. Według danych na rok 2011 parafię zamieszkiwało 1217 osób, a gęstość zaludnienia wyniosła 75,8 os./km2.
Klimat.
Średnia temperatura wynosi 13 °C. Najcieplejszym miesiącem jest sierpień (24 °C), a najzimniejszym styczeń (5 °C). Średnia suma opadów wynosi 1236 milimetrów rocznie. Najbardziej wilgotnym miesiącem jest styczeń (179 milimetrów opadów), a najbardziej suchym jest sierpień (6 milimetrów opadów).

</doc>
<doc id="5395549" url="https://pl.wikipedia.org/wiki?curid=5395549" title="Leopold Leszkiewicz">
Leopold Leszkiewicz

Leopold Teodor Leszkiewicz (ur. 8 października 1895 w Nawsiu Brzosteckim, zm. 21 grudnia 1965) – polski kupiec i działacz niepodległościowy, kapral Wojska Polskiego, kawaler Orderu Virtuti Militari, inwalida wojenny.
Życiorys.
Urodził się 8 października 1895 r. we wsi Nawsie Brzosteckie, w ówczesnym powiecie jasielskim Królestwa Galicji i Lodomerii, w rodzinie Franciszka i Anieli z Koniecznych. Ukończył trzy klasy w gimnazjum w Dębicy. Od marca do sierpnia 1914 w Brzostku był członkiem Związku Strzeleckiego.
4 sierpnia 1914 r. został wcielony do 9 kompanii dowodzonej przez porucznika Alojzego Wira-Konasa. Po reorganizacji przydzielono go do 3 kompanii V batalionu 1 Pułku Legionów, a od 3 lutego 1915 r. służył w 2 kompanii VI batalionu. W 1916 r. otrzymał stopień kaprala.
Brał udział w wyprawie kieleckiej, walczył: pod Nowym Korczynem i Opatowcem, pod Laskami, pod Brzechowem, nad Nidą, pod Żernikami, Ożarowem, Tarłowem, nad Wyżnianką, pod Urzędowem, Jastkowem, Kamionką, Wysokiem Litweskiem, nad Stochodem, nad Styrem pod Hruszewem, pod Gródkiem i Sobieszczynami, Wólką Galuzyjską, Jabłonką, Kuklami, pod Kamieniuchą na Wołyniu, na „Reducie Piłsudskiego”, pod Kostiuchnówką, pod Wołczeskiem oraz Sitowiczami.
Po kryzysie przysięgowym został wcielony do cesarskiej i królewskiej Armii i przydzielony do 8. kompanii c. i k. Pułku Piechoty Nr 56, a następnie w batalionie szturmowym 12 Dywizji Piechoty. W bitwie pod Conegliano, w maju 1918 r., stracił prawą rękę i uszkodził lewą dłoń, przez co został zwolniony ze służby wojskowej jako 100-proc. inwalida. W 1922 r. został odznaczony Orderem Virtuti Militari. Po wojnie prowadził hurtownię tytoniową w Brzostku, co jednak przynosiło mu zbyt niskie dochody (150–200 zł miesięcznie), by mógł wyżywić rodzinę. W 1937 r. przydzielono mu hurtownię w Mielcu.
Zmarł 21 grudnia 1965 r., został pochowany na cmentarzu parafialnym w Mielcu.
Był żonaty, miał dwie córki: Annę Jadwigę (ur. 30 maja 1930) i Krystynę (ur. 28 października 1932).

</doc>
<doc id="5395552" url="https://pl.wikipedia.org/wiki?curid=5395552" title="Endoklast">
Endoklast



</doc>
<doc id="5395554" url="https://pl.wikipedia.org/wiki?curid=5395554" title="332 km (obwód pskowski)">
332 km (obwód pskowski)

332 km () – przystanek kolejowy w pobliżu miejscowości Gryzawino-2, w rejonie ostrowskim, w obwodzie pskowskim, w Rosji. Położony jest na linii dawnej Kolei Warszawsko-Petersburskiej.

</doc>
<doc id="5395562" url="https://pl.wikipedia.org/wiki?curid=5395562" title="Kiem (dopływ Jeniseju)">
Kiem (dopływ Jeniseju)

Kiem () – rzeka w azjatyckiej części Rosji, w Kraju Krasnojarskim, lewy dopływ rzeki Jenisej.
Rzeka płynie przez południowo-wschodnie obrzeża niziny Zachodniosyberyjskiej w szerokiej dolinie. Uchodzi do rzeki Jenisej. W miesiącu maju występuje na niej wysoki stan wody, w związku z topnieniem śniegów, natomiast w deszczowe lato występuje z koryta i powoduje powodzie.

</doc>
<doc id="5395565" url="https://pl.wikipedia.org/wiki?curid=5395565" title="PKS Chełm">
PKS Chełm



</doc>
<doc id="5395570" url="https://pl.wikipedia.org/wiki?curid=5395570" title="Cmentarz żydowski w Gorzkowie">
Cmentarz żydowski w Gorzkowie



</doc>
<doc id="5395574" url="https://pl.wikipedia.org/wiki?curid=5395574" title="Marcel Koen">
Marcel Koen



</doc>
<doc id="5395576" url="https://pl.wikipedia.org/wiki?curid=5395576" title="Anulin">
Anulin

Anulin (; ) – chutor na Białorusi, w obwodzie mińskim, w rejonie wołożyńskim, w sielsowiecie Dory.
Historia.
W czasach zaborów w powiecie wilejskim, w guberni wileńskiej Imperium Rosyjskiego.
W latach 1921–1945 folwark a następnie majątek leżał w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Według Powszechnego Spisu Ludności z 1921 roku zamieszkiwało tu 41 osób, 4 były wyznania rzymskokatolickiego a 37 prawosławnego. Jednocześnie wszyscy mieszkańcy zadeklarowali polską przynależność narodową. Było tu 8 budynków mieszkalnych. W 1931 w 4 domach zamieszkiwało 46 osób.
Wierni należeli do parafii rzymskokatolickiej i prawosławnej w Gródku. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.
Do 2013 roku w sielsowiecie Pierszaje.

</doc>
<doc id="5395580" url="https://pl.wikipedia.org/wiki?curid=5395580" title="Dzień narodzin">
Dzień narodzin

Dzień narodzin (lit. "Gimimo diena") – powieść autorstwa litewskiego, komunistycznego pisarza Antanasa Venclovy z 1959. Pierwsze polskie wydanie dzieła nastąpiło w 1977 (Wydawnictwo Łódzkie) w tłumaczeniu Anastazji Stoberskiej.
Treść.
Powieść powstała pod wpływem podróży pisarza do Związku Sowieckiego, którą odbył w 1936 i jego późniejszej fascynacji sowietami. Była najważniejszą pozycją w jego dorobku literackim. Jest to panoramiczny, wielowątkowy utwór o przełomowym dla historii Litwy roku 1940, kiedy to rozpoczęła się sowiecka okupacja kraju, aprobowana politycznie przez Venclowę (głosował za inkorporacją na Sejmie Ludowym z 1940). W 1960 autor otrzymał za swoje dzieło Nagrodę Państwową Litewskiej Socjalistycznej Republiki Radzieckiej.
Wśród szeregu równoległych wątków wyróżniają się m.in. tarapaty miłosne i polityczne byłego zarządcy majątku, Dolengi, czy też dzieje uczucia pomiędzy młodym dziennikarzem, a córką profesora uniwersyteckiego. Dobre są malownicze opisy przyrody litewskiej, a także scena balu w dworku szlacheckim w przeddzień aneksji kraju do Związku Sowieckiego.
W maju 1965 w Teatrze Dramatycznym w Poniewieżu wystawiono sztukę na podstawie powieści, autorstwa V. Blėdisa, J. Miltinisa i S. Kosmauskasa.

</doc>
<doc id="5395581" url="https://pl.wikipedia.org/wiki?curid=5395581" title="George Herbert Pethybridge">
George Herbert Pethybridge

George Herbert Pethybridge (ur. 1871, zm. 23 maja 1948) – brytyjski botanik, mykolog i fitopatolog.
Pochodził z rodziny dobrze znanej w kornwalijskich kręgach prawniczych, medycznych i finansowych. Kontynuował naukę w Dunheved College w Launceston, a potem na Uniwersytecie w Aberystwyth. Większość swojej kariery naukowej spędził w „Phytopatology Laboratory” Departamentu Rolnictwa Wielkiej Brytanii. W 1913 r., jako pierwszy opisał chorobę różowa zgnilizna bulw ziemniaka i zidentyfikował identyfikację jej sprawcę, grzyba "Phytophthora erythroseptica". Przez wiele lat był autorytetem w dziedzinie fitopatologii w Wielkiej Brytanii.
W nazwach naukowych opisanych przez niego taksonów dodawany jest skrót jego nazwiska Pethybr.

</doc>
<doc id="5395582" url="https://pl.wikipedia.org/wiki?curid=5395582" title="Jurjung-Haja">
Jurjung-Haja



</doc>
<doc id="5395583" url="https://pl.wikipedia.org/wiki?curid=5395583" title="Jurjung-Chaja">
Jurjung-Chaja



</doc>
<doc id="5395584" url="https://pl.wikipedia.org/wiki?curid=5395584" title="Wszechnica Polska Szkoła Wyższa w Warszawie">
Wszechnica Polska Szkoła Wyższa w Warszawie



</doc>
<doc id="5395588" url="https://pl.wikipedia.org/wiki?curid=5395588" title="Zbigniew Leonowicz">
Zbigniew Leonowicz

Zbigniew Maria Leonowicz (ur. 1963) – polski inżynier elektryk. Absolwent Politechniki Wrocławskiej. Od 2019 r. profesor na Wydziale Elektrycznym Politechniki Wrocławskiej.
Życiorys.
Absolwent Liceum Ogólnokształcącego pw. św. Augustyna w Warszawie. Ukończył studia magisterskie na kierunku elektrotechnika w Politechnice Wrocławskiej w 1997. Pracę doktorską pt. "Zaawansowane metody analizy widmowej sygnałów elektrycznych" obronił w 2001 (promotor: Tadeusz Łobos). W 2012 habilitował się na podstawie cyklu publikacji "Wybrane zagadnienia analizy czasowo-częstotliwościowej sygnałów elektrycznych" (recenzenci: Jan Machowski, Grzegorz Benysek, Mirosław Świercz). W 2019 otrzymał tytuł profesora nauk technicznych. Otrzymał także w 2019 drugi tytuł profesora w Republice Czeskiej, na wniosek Uniwersytetu Technicznego w Ostrawie.
Od 1997 pracuje na Politechnice Wrocławskiej: kolejno jako adiunkt (od 2001), profesor nadzwyczajny (od 2016) i obecnie profesor (od 2019). Pracował także w Instytucie Badań Fizycznych i Chemicznych w Wakō, Japonia (pracownik badawczy w "Laboratory for advanced brain signal processing" 2004-2005), w Uniwersytecie Roma Tre, Rzym, Włochy (EDEMOM European Doctorate in Electronic Materials, Optoelectronics and Microsystems 2009-2010) oraz w Uniwersytecie „La Sapienza”, (profesor wizytujący 2017).
Współautor ponad 230 artykułów indeksowanych w bazie Scopus, cytowanych łącznie ponad 2100 razy przez innych autorów (indeks Hirscha 21). Stypendysta "NATO Advanced Fellowship" (Uniwersytet Techniczny w Dreźnie 2001-2002). Nagrody: "Best reviewer 2015 of Electric Power Systems Research EPSR Journal" (Elsevier), "Outstanding Reviewer Award COMPEL 2016" oraz "Certificate of Outstanding Contribution in Reviewing 2018", (Emerald Group Publishing) oraz wiele "Publons Peer Review Award". Wypromował 3 doktorów nauk technicznych.
Odznaczony został Krzyżem Kawalerskim Orderu Odrodzenia Polski. Od 2020 r. pełni funkcję kierownika Katedry Podstaw Elektrotechniki i Elektrotechnologii.

</doc>
<doc id="5395589" url="https://pl.wikipedia.org/wiki?curid=5395589" title="Bakszty">
Bakszty

Bakszty (; ) – wieś na Białorusi, w obwodzie mińskim, w rejonie wołożyńskim, w sielsowiecie Dory.
Historia.
W czasach zaborów wieś w gminie Hermaniszki, w powiecie wilejskim, w guberni wileńskiej Imperium Rosyjskiego. W 1866 roku liczyła 53 dusze rewizyjne. Należała do dóbr Bakszty, własność Konarzewskich.
W latach 1921–1945 wieś leżała w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Według Powszechnego Spisu Ludności z 1921 roku zamieszkiwało tu 271 osób, 9 było wyznania rzymskokatolickiego a 262 prawosławnego. Jednocześnie 268 mieszkańców zadeklarowało białoruską a 3 inną przynależność narodową. Były tu 52 budynki mieszkalne. W 1931 w 56 domach zamieszkiwało 330 osób.
Wierni należeli do parafii rzymskokatolickiej i prawosławnej w Gródku. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.
Do 2013 roku w sielsowiecie Pierszaje.

</doc>
<doc id="5395590" url="https://pl.wikipedia.org/wiki?curid=5395590" title="Sąd Apelacyjny w Warszawie">
Sąd Apelacyjny w Warszawie

Sąd Apelacyjny w Warszawie – organ wymiaru sprawiedliwości powołany do rozstrzygania spraw w II instancji mieszczący się przy pl. Krasińskich 2/4/6 w Warszawie.
Status prawny.
Sąd apelacyjny jest państwową jednostką organizacyjną nieposiadającą osobowości prawnej. Wszystko zaczęło się od uchwalonej przez Sejm w 1990 roku Ustawy z dnia 13 lipca o powołaniu sądów apelacyjnych oraz o zmianie ustawy – Prawo o ustroju sądów powszechnych, Kodeks postępowania cywilnego, Kodeks postępowania karnego, o Sądzie Najwyższym, o Naczelnym Sądzie Administracyjnym i o Krajowej Radzie Sądownictwa (), której art. 1 ust. 1 brzmi: "„Powołuje się sądy apelacyjne jako sądy powszechne”". 
Zasady finansowania i rozliczania odbywają się według zasad określonych dla jednostek budżetowych oraz szczegółowych zasad prowadzenia gospodarki finansowej i działalności inwestycyjnej sądów powszechnych zawartych w rozporządzeniu ministra sprawiedliwości.
Struktury organizacyjne.
Sądy apelacyjne funkcjonują w strukturach sądów powszechnych, które rozstrzygają w drugiej instancji środki odwoławcze od orzeczeń okręgowych sądów, które wydawane są w pierwszej instancji. 
Dotyczy to spraw z zakresu: 
W Sądzie Apelacyjnym w Warszawie utworzono następujący wydziały:
Historia.
1 października 1990 roku został utworzony Sad Apelacyjny w Warszawie. Początkowo apelacja warszawska obejmowała obszar właściwości Sądów Okręgowych w: Ostrołęce, Płocku, Warszawie i Warszawa-Praga w Warszawie. 1 sierpnia 2010 roku okręg ostrołęcki został wyłączony do apelacji białostockiej, okręg płocki do apelacji łódzkiej.

</doc>
<doc id="5395591" url="https://pl.wikipedia.org/wiki?curid=5395591" title="Jelonka (Janowo)">
Jelonka (Janowo)

Jelonka, Jelenka – część wsi Janowo w Polsce, położona w województwie podlaskim, w powiecie hajnowskim, w gminie Narewka.
Leży nad rzeką Jelonką, wzdłuż ulicy Białowieskiej.
W latach 1975–1998 miejscowość należała administracyjnie do województwa białostockiego.

</doc>
<doc id="5395593" url="https://pl.wikipedia.org/wiki?curid=5395593" title="(100001) 1982 UC3">
(100001) 1982 UC3

(100001) 1982 UC3, także 2005 AW9 – planetoida należąca do pasa planetoid.
Planetoida została odkryta 20 października 1982 roku w Obserwatorium Kitt Peak przez G. Alderinga.
Charakterystyka fizyczna.
Średnica planetoidy wynosi 4,3 km, natomiast jej albedo wynosi ok. 0,044.

</doc>
<doc id="5395594" url="https://pl.wikipedia.org/wiki?curid=5395594" title="Diecezja Bragança-Miranda">
Diecezja Bragança-Miranda



</doc>
<doc id="5395608" url="https://pl.wikipedia.org/wiki?curid=5395608" title="Sąd Apelacyjny w Łodzi">
Sąd Apelacyjny w Łodzi

Sąd Apelacyjny w Łodzi – organ wymiaru sprawiedliwości powołany do rozstrzygania spraw w II instancji mieszczący się przy ul. G. Narutowicza 64 w Lodzi.
Status prawny.
Sąd apelacyjny jest państwową jednostką organizacyjną nieposiadającą osobowości prawnej. Wszystko zaczęło się od uchwalonej przez Sejm w 1990 roku Ustawy z dnia 13 lipca o powołaniu sądów apelacyjnych oraz o zmianie ustawy – Prawo o ustroju sądów powszechnych, Kodeks postępowania cywilnego, Kodeks postępowania karnego, o Sądzie Najwyższym, o Naczelnym Sądzie Administracyjnym i o Krajowej Radzie Sądownictwa (), której art. 1 ust. 1 brzmi: "„Powołuje się sądy apelacyjne jako sądy powszechne”".
Zasady finansowania i rozliczania odbywają się według zasad określonych dla jednostek budżetowych oraz szczegółowych zasad prowadzenia gospodarki finansowej i działalności inwestycyjnej sądów powszechnych zawartych w rozporządzeniu ministra sprawiedliwości.
Obszar właściwości apelacji łódzkiej:
Struktury organizacyjne.
Sądy apelacyjne funkcjonują w strukturach sądów powszechnych, które rozstrzygają w drugiej instancji środki odwoławcze od orzeczeń okręgowych sądów, które wydawane są w pierwszej instancji.
Dotyczy to spraw z zakresu:
W Sądzie Apelacyjnym w Łodzi utworzono następujący wydziały:
Historia.
1 lipca 1949 roku utworzono Sąd Apelacyjny w Łodzi. W skład apelacji łódzkiej weszły sądy okręgowe w Łodzi i Piotrkowie. 1 stycznia 1951 roku Sąd Apelacyjny został przekształcony w Sąd Wojewódzki w Łodzi. Sądy okręgowe zostały zniesione, a sądy grodzkie przekształcono w sądy powiatowe.
1 października 1990 roku utworzono Sąd Apelacyjny w Łodzi, który obejmował województwa: łódzkie, kaliskie, piotrkowskie, sieradzkie i skierniewickie. W 2010 roku do apelacji przyłączono Sąd Okręgowy w Płocku.

</doc>
<doc id="5395616" url="https://pl.wikipedia.org/wiki?curid=5395616" title="Zastawa (Białowieża)">
Zastawa (Białowieża)

Zastawa – część wsi Białowieża w Polsce, położona w województwie podlaskim, w powiecie hajnowskim, w gminie Białowieża, na obszarze Puszczy Białowieskiej. Rozpościera się wzdłuż ulicy Pałacowej, na południowy zachód od centrum Białowieży.
Dawniej samodzielna wieś i gromada. Według spisu ludności z 30 września 1921 roku w dzielnicy Zastawa mieszkało 342 osób w 54 domach, 310 podało narodowość polską, 14 – białoruską, 2 – żydowską, 16 – inną narodowość. 11 osób było wyznania rzymskokatolickiego, 315 osób było wyznania prawosławnego, 1 – ewangelickiego, 15 – do wyznania mojżeszowego.
1 czerwca 1952 zniesiono istniejące od 1934 roku gromady Zastawa, Stoczek i Podolany (z Podolanami i Białowieżą), tworząc z nich wspólną gromadę o nazwie Białowieża.
W latach 1975–1998 Zastawa administracyjnie należała do województwa białostockiego.
21 grudnia 1998 włączona do Białowieży.

</doc>
<doc id="5395627" url="https://pl.wikipedia.org/wiki?curid=5395627" title="Psalm Nefiego">
Psalm Nefiego

Psalm Nefiego – liryczny utwór modlitewny pojawiający się w początkowych partiach Księgi Mormona.
Odnosi się do fragmentu zapisanego w 2. Księdze Nefiego, konkretnie do wersetów od szesnastego do trzydziestego piątego czwartego rozdziału tej właśnie księgi. Zgodnie z teologiczną perspektywą na wewnętrzną strukturę Księgi Mormona został zapisany w części materiału określanej mianem mniejszych płyt Nefiego. Jego autorem miał był prorok Nefi, syn Lehiego i pierwszy władca Nefitów.
Jedyny psalm pojawiający się na kartach Księgi Mormona. Naznaczony religijną żarliwością, odzwierciedla moralne rozterki domniemanego autora, jak również jego samotność po niedawnej śmierci ojca. Zwraca się do Boga w poszukiwaniu pocieszenia i przewodnictwa. Wyraża także podziękowania. Misternie i pieczołowicie skonstruowany, ma zdradzać wyraźny wpływ starotestamentalnej Księgi Psalmów. Cieszy się dużą popularnością wśród świętych w dniach ostatnich. Przez wielu z nich uznawany jest za jeden z najbardziej poruszających fragmentów Księgi Mormona. 
W mormońskim dyskursie teologicznym używa się wobec niego różnych określeń. George Reynolds oraz Janne M. Sjodahl używali wobec tego utworu określenia "pieśń Nefiego". Hugh Nibley, jeden z ojców mormońskiej apologetyki, określił go mianem "hymnu dziękczynnego". Porównał go przy tym do jednego z hymnów z rękopisów z Qumran. Najpopularniejszą nazwę, tę, pod którą jest znany współcześnie, ukuł Sidney B. Sperry w wydanej w 1947 książce "Our Book of Mormon".

</doc>
<doc id="5395628" url="https://pl.wikipedia.org/wiki?curid=5395628" title="Krzyże (Białowieża)">
Krzyże (Białowieża)

Krzyże – dawna wieś, od 1998 niestandaryzowana część wsi Białowieża w Polsce, położona w województwie podlaskim, w powiecie hajnowskim, w gminie Białowieża, na obszarze Puszczy Białowieskiej. Rozpościera się wzdłuż ulicy o nazwie Krzyże, na południowy zachód od centrum Białowieży.
Dawniej samodzielna miejscowość, przysiółek Białowieży. W 1933 roku weszła w skład gromady Zastawa w gminie Białowieża. W Krzyżach znajdował się za II RP budynek gminy Białowieża (obecny adres ul. Krzyże 6).
W latach 1975–1998 Krzyże administracyjnie należały do województwa białostockiego.
21 grudnia 1998 Krzyże włączono do Białowieży; równocześnie zniesiono nazwę "Krzyże".

</doc>
<doc id="5395642" url="https://pl.wikipedia.org/wiki?curid=5395642" title="Stoczek (Białowieża)">
Stoczek (Białowieża)

Stoczek – dawna wieś, od 1998 niestandaryzowana część wsi Białowieża w Polsce, położona w województwie podlaskim, w powiecie hajnowskim, w gminie Białowieża, na obszarze Puszczy Białowieskiej.
Rozpościera sie wzdłuż ulicy o nazwie Stoczek, w centrum Białowieży, ciągnącej się od urzędu pocztowego i cerkwi św. Mikołaja na wschód do koscioła św. Teresy, a następnie ku południu aż po Polanę Białowieską. Cały ciąg ulicy Stoczek wynosi około 3,3 km.
Dawniej samodzielna miejscowość. W 1933 roku weszła w skład gromady Stoczek w gminie Białowieża. Za II RP Stoczek był największą wsią skupienia osadniczego "Białowieża", licząca 250 mieszkańców.
1 czerwca 1952 zniesiono istniejące od 1934 roku gromady Stoczek, Zastawa i Podolany (z Podolanami i Białowieżą), tworząc z nich wspólną gromadę o nazwie Białowieża.
W latach 1975–1998 Stoczek administracyjnie należał do województwa białostockiego.
21 grudnia 1998 zniesiono nazwę "Stoczek".
Uwaga: Nie mylić z pobliskim Stoczkiem.

</doc>
<doc id="5395647" url="https://pl.wikipedia.org/wiki?curid=5395647" title="Tropinka">
Tropinka

Tropinka – dawna wieś, od 1998 niestandaryzowana część wsi Białowieża w Polsce, położona w województwie podlaskim, w powiecie hajnowskim, w gminie Białowieża, na obszarze Puszczy Białowieskiej.
Rozpościera sie wzdłuż ulicy o nazwie Tropinka, w centrum Białowieży, ciągnącej się od cerkwi św. Mikołaja na wschód ku Parkowi Dyrekcyjnemu na długości 1,1 km. Leży równolegle do dawnej wsi (obecnie ulicy) Stoczek.
W latach 1975–1998 Tropinka administracyjnie należała do województwa białostockiego.
21 grudnia 1998 zniesiono nazwę "Tropinka".

</doc>
<doc id="5395649" url="https://pl.wikipedia.org/wiki?curid=5395649" title="Wojciechówka (Białowieża)">
Wojciechówka (Białowieża)

Wojciechówka – dawna wieś, od 1998 niestandaryzowana część wsi Białowieża w Polsce, położona w województwie podlaskim, w powiecie hajnowskim, w gminie Białowieża, na obszarze Puszczy Białowieskiej.
Rozpościera sie wzdłuż ulicy o nazwie Wojciechówka, we wschodniej części Białowieży, ciągnącej się od ulicy Mieszkowskiej po ulicę Leśną na długości 430 m. Znajduje się tu siedziba Nadleśnictwa Białowieża.
W latach 1975–1998 Wojciechówka administracyjnie należała do województwa białostockiego.
21 grudnia 1998 zniesiono nazwę "Wojciechówka".

</doc>
<doc id="5395651" url="https://pl.wikipedia.org/wiki?curid=5395651" title="Bestia (singel)">
Bestia (singel)

Bestia – singel polskiego rapera, Young Igiego z albumu "Konfetti". Wydawnictwo w formie digital download ukazało się 21 września 2018 roku na kanale Young Igiego. Tekst utworu został napisany również przez Young Igiego.
Za mix/mastering odpowiada DJ Johny.
Nagranie osiągnęło status diamentowej płyty.

</doc>
<doc id="5395653" url="https://pl.wikipedia.org/wiki?curid=5395653" title="Kinky Boots (film)">
Kinky Boots (film)



</doc>
<doc id="5395658" url="https://pl.wikipedia.org/wiki?curid=5395658" title="Biciejki">
Biciejki

Biciejki – dawniej kolonia. Obecnie część Aleksandrowa na Białorusi, w obwodzie mińskim, w rejonie mołodeczańskim, w sielsowiecie Gródek.
Dawniej używana nazwa – Baciejki.
Historia.
W czasach zaborów w gminie Hermaniszki, w powiecie wilejskim, w guberni wileńskiej Imperium Rosyjskiego
W latach 1921–1945 folwark a następnie kolonia leżała w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Według Powszechnego Spisu Ludności z 1921 roku zamieszkiwało tu 11 osób, 8 było wyznania rzymskokatolickiego a 3 prawosławnego. Jednocześnie 5 mieszkańców zadeklarowało polską a 6 białoruską przynależność narodową. Był tu 1 budynek mieszkalny. W 1931 w 9 domach zamieszkiwały 53 osoby.
Wierni należeli do parafii rzymskokatolickiej i prawosławnej w Gródku. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5395661" url="https://pl.wikipedia.org/wiki?curid=5395661" title="Sejm zwyczajny 1724">
Sejm zwyczajny 1724



</doc>
<doc id="5395664" url="https://pl.wikipedia.org/wiki?curid=5395664" title="Pethybridge">
Pethybridge

Osoby o tym nazwisku:

</doc>
<doc id="5395666" url="https://pl.wikipedia.org/wiki?curid=5395666" title="Emhoff">
Emhoff

Osoby o tym nazwisku:

</doc>
<doc id="5395667" url="https://pl.wikipedia.org/wiki?curid=5395667" title="Oumghar">
Oumghar

Osoby o tym nazwisku:

</doc>
<doc id="5395669" url="https://pl.wikipedia.org/wiki?curid=5395669" title="Bogińszczyna">
Bogińszczyna

Bogińszczyna – dawny folwark. Tereny, na których leżał, znajdują się obecnie na Białorusi, w obwodzie mińskim, w rejonie mołodeckim.
Historia.
W czasach zaborów w powiecie wilejskim, w guberni wileńskiej Imperium Rosyjskiego.
W latach 1921–1945 folwark leżał w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Według Powszechnego Spisu Ludności z 1921 roku zamieszkiwało tu 5 osób, wszystkie były wyznania prawosławnego i zadeklarowały polską przynależność narodową. Był tu 1 budynek mieszkalny. W 1931 w 2 domach zamieszkiwało 13 osób.
Wierni należeli do parafii prawosławnej w Dubrowych. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.

</doc>
<doc id="5395670" url="https://pl.wikipedia.org/wiki?curid=5395670" title="Yahia">
Yahia

Osoby o tym nazwisku:

</doc>
<doc id="5395671" url="https://pl.wikipedia.org/wiki?curid=5395671" title="Podolany Drugie">
Podolany Drugie

Podolany Drugie – część wsi Białowieża w Polsce, położona w województwie podlaskim, w powiecie hajnowskim, w gminie Białowieża, na obszarze Puszczy Białowieskiej i przy trasie nieczynnej linii kolejowej Hajnówka-Białowieża. 
Rozpościera się wzdłuż ulicy Podolany II. Wraz z Podolanami Pierwszymi stanowi skupisko Podolany, dawniej samodzielną wieś.
W latach 1975–1998 administracyjnie należały do województwa białostockiego.
21 grudnia 1998 włączone do Białowieży.

</doc>
<doc id="5395673" url="https://pl.wikipedia.org/wiki?curid=5395673" title="Sejm zwyczajny 1726">
Sejm zwyczajny 1726



</doc>
<doc id="5395675" url="https://pl.wikipedia.org/wiki?curid=5395675" title="Podolany Pierwsze">
Podolany Pierwsze

Podolany Pierwsze – część wsi Białowieża w Polsce, położona w województwie podlaskim, w powiecie hajnowskim, w gminie Białowieża, na obszarze Puszczy Białowieskiej i przy trasie nieczynnej linii kolejowej Hajnówka-Białowieża. 
Rozpościera się wzdłuż ulicy Podolany I, równolegle do Narewki. Wraz z Podolanami Drugimi stanowi skupisko Podolany, dawniej samodzielną wieś.
W latach 1975–1998 administracyjnie należały do województwa białostockiego.
21 grudnia 1998 włączone do Białowieży.

</doc>
<doc id="5395679" url="https://pl.wikipedia.org/wiki?curid=5395679" title="Pomnik Mikołaja Zyblikiewicza w Krakowie">
Pomnik Mikołaja Zyblikiewicza w Krakowie

Pomnik Mikołaja Zyblikiewicza w Krakowie – pomnik przedstawiający Mikołaja Zyblikiewicza, zbudowany w 1887 roku w Krakowie, zaprojektowany przez Walerego Gadomskiego, znajdujący się na Placu Wszystkich Świętych obok Pomnik Józefa Dietla w Krakowie.
Historia.
Dla uznania zasług Mikołaja Zyblikiewicza, który był prezydentem Krakowa, zbudowano w 1887 roku na placu Wszystkich Świętych pomnik zaprojektowany przez Walerego Gadomskiego. Usunięto go w 1954 roku, jednakże ponownie odsłonięto go w 1985 roku.

</doc>
<doc id="5395688" url="https://pl.wikipedia.org/wiki?curid=5395688" title="Sejm (niedoszły) 1728">
Sejm (niedoszły) 1728



</doc>
<doc id="5395690" url="https://pl.wikipedia.org/wiki?curid=5395690" title="Kiwaczyna">
Kiwaczyna

Kiwaczyna (, "Kivačyna"; , "Kiwaczino") – wieś na Białorusi, w obwodzie brzeskim, w rejonie prużańskim, w sielsowiecie Szereszów.
W latach 1921–1939 należała do gminy Białowieża, gdzie w 1933 roku utworzyła gromady Kiwaczyna. Za II RP liczyła 74 mieszkańców.
Po II wojnie światowej włączona w struktury ZSRR.

</doc>
<doc id="5395694" url="https://pl.wikipedia.org/wiki?curid=5395694" title="Okólnik (Białoruś)">
Okólnik (Białoruś)

Okólnik (, "Akoĺnik"; , "Okolnik"), Okólniki – wieś na Białorusi, w obwodzie brzeskim, w rejonie prużańskim, w sielsowiecie Szereszów.
W latach 1921–1939 należała do gminy Białowieża, gdzie w 1933 roku wraz z wsiami Kaczany, Bajki i Łozki utworzył gromady Okólnik. Za II RP liczyła 74 mieszkańców.
Po II wojnie światowej włączony w struktury ZSRR.

</doc>
<doc id="5395695" url="https://pl.wikipedia.org/wiki?curid=5395695" title="Okólniki">
Okólniki



</doc>
<doc id="5395696" url="https://pl.wikipedia.org/wiki?curid=5395696" title="Jan Bartos">
Jan Bartos

Jan Bartos CSsR (ur. 13 czerwca 1936 w Leśniczówce, zm. 6 lipca 2008 w Moskwie) – polski duchowny rzymskokatolicki, redemptorysta, misjonarz katolicki w ZSRR, a po jego rozpadzie w krajach WNP.
Jan Bartos pochodził z rodziny chłopskiej. Był siostrzeńcem księdza Jana Ziei. Już w dość młodym wieku zdecydował, że zostanie duchownym. Po ukończeniu szkoły podstawowej podjął kształcenie we franciszkańskim niższym seminarium duchownym w Niepokalanowie. Po jego likwidacji kontynuował edukację w Nowym Mieście nad Pilicą i w Rawie Mazowieckiej. Maturę zdał w Toruniu, będąc w nowicjacie klasztoru redemptorystów w Braniewie. 
Studia teologiczno-filozoficzne odbył w wyższym seminarium duchownym w Tuchowie. 19 lipca 1962 roku przyjął święcenia kapłańskie z rąk biskupa tarnowskiego, Jerzego Ablewicza. W latach 1962–2008 pracował w duszpasterstwie braci redemptorystów w: Tuchowie, Szczecinku, Braniewie, Zamościu i Toruniu. W latach 1969–1986 prowadził ponadto potajemnie pracę misjonarza katolickiego w republikach radzieckich. Wykorzystywał w tym celu swoje członkostwo w Społecznym Komitecie Przeciwalkoholowym i wyjazdy służbowe jako działacz ruchu abstynenckiego.
W latach 1987–1991 po wprowadzeniu polityki pierestrojki prowadził publiczną działalność duszpasterską wśród Polonii w ZSRR. W latach 1992–1999 został zaproszony przez biskupa Aleksandra Kaszkiewicza do pracy na Białorusi i inkardynowany do diecezji grodzieńskiej. Był proboszczem parafii w miejscowościach Repla i Wołpa.
Przez ostatnie lata życia zajmował się upamiętnieniem swojego wuja. Zabiegał też o rozpoczęcie procesu beatyfikacyjnego ks. Jana Ziei.

</doc>
<doc id="5395697" url="https://pl.wikipedia.org/wiki?curid=5395697" title="Ćwirki">
Ćwirki



</doc>
<doc id="5395699" url="https://pl.wikipedia.org/wiki?curid=5395699" title="Álvaro Montero">
Álvaro Montero

Álvaro David Montero Perales (ur. 29 marca 1995 w El Molino) – kolumbijski piłkarz występujący na pozycji bramkarza, reprezentant Kolumbii, od 2022 roku zawodnik Millonarios.

</doc>
<doc id="5395703" url="https://pl.wikipedia.org/wiki?curid=5395703" title="Barbara Guzińska">
Barbara Guzińska

Barbara Guzińska – aktorka teatralna. Na jej dorobek artystyczny składa się ponad 70 ról teatralnych.
W 1986 roku ukończyła studium aktorskiego przy Teatrze Dzieci Zagłębia im. Jana Dormana w Będzinie, otrzymując dyplom aktora-lalkarza. W roku 1991 uzyskała dyplom aktora dramatu (egzamin eksternistyczny dla aktorów dramatu ZASP). W latach 1984–1986 pracowałą jako adept, a w latach 1986–1987 jako aktor-lalkarz w Teatrze Dzieci Zagłębia. Od roku 1987 występuje w Teatrze Polskim w Bielsku-Białej.
Dubbing.
Seriale.
Gry

</doc>
<doc id="5395705" url="https://pl.wikipedia.org/wiki?curid=5395705" title="Mieczysław Łopuszański">
Mieczysław Łopuszański

Mieczysław Łopuszański (ur. 11 kwietnia 1885 w Nadybach, pow. samborski - zm. 18 maja 1969 w Warszawie) - polski inżynier kolejowy i działacz związkowy.
Życiorys.
Kolejowy działacz związkowy szczebla centralnego - kolejno prezes Polskiego Związku Kolejowców (1925-1928), następnie po zjednoczeniu w 1929 ze Związkiem Kolejarzy Zjednoczenia Zawodowego Polskiego, prezes nowo utworzonego Zjednoczenia Kolejowców Polskich (1929-1933).
Pochowany na Cmentarzu Bródnowskim w Warszawie.

</doc>
<doc id="5395708" url="https://pl.wikipedia.org/wiki?curid=5395708" title="Wydział Rolnictwa i Biotechnologii Uniwersytetu Technologiczno-Przyrodniczego im. Jana i Jędrzeja Śniadeckich w Bydgoszczy">
Wydział Rolnictwa i Biotechnologii Uniwersytetu Technologiczno-Przyrodniczego im. Jana i Jędrzeja Śniadeckich w Bydgoszczy



</doc>
<doc id="5395709" url="https://pl.wikipedia.org/wiki?curid=5395709" title="Aldair Quintana">
Aldair Quintana

Aldair Alejandro Quintana Rojas (ur. 11 lipca 1994 w Ibagué) – kolumbijski piłkarz występujący na pozycji bramkarza, od 2019 roku zawodnik Atlético Nacional.

</doc>
<doc id="5395710" url="https://pl.wikipedia.org/wiki?curid=5395710" title="Alvarez Kelly">
Alvarez Kelly

Alvarez Kelly (org. "Alvarez Kelly") – amerykański western z 1966 roku w reż. Edwarda Dmytryka. Fabuła filmu została zainspirowana autentycznymi wydarzeniami. 
Opis fabuły.
Rok 1864, wojna secesyjna. Handlarz bydłem, tytułowy Alvarez Kelly, dostarcza za sowitą opłatą wojskom unii duże stado bydła. Transakcja nie uchodzi uwadze głodującym oddziałom konfederatów. Ich dowódca – płk Rossiter postanawia przejąć stado. W tym celu porywa Alvareza, a następnie szantażem i groźbą zmusza do poprowadzenia śmiałego rajdu za linie wroga celem uprowadzenia bydła. Całe, wielce ryzykowne przedsięwzięcie udaje się dzięki determinacji Rossitera i profesjonalizmowi Kellyego. 
Obsada.
i in. 
Odbiór.
Kolejny film Edwarda Dmytryka został pozytywnie przyjęty przez krytyków. Bosley Crowther z "The New York Times" zamieścił na łamach swojej gazety bardzo pozytywną recenzję filmu. Chwalił scenariusz, główne role męskie (Holden, Widmark) oraz zdjęcia (zwłaszcza plenerowe). Krytycy magazynu "Variety" byli o wiele bardziej sceptyczni, szczególnie w kwestii scenariusza. Według nich niektóre wątki i postacie były nadmiernie rozbudowane, inne – zaledwie zarysowane. Banalny scenariusz i rutynową reżyserię, według nich ożywiały w filmie doskonałe zdjęcia plenerowe. 

</doc>
<doc id="5395714" url="https://pl.wikipedia.org/wiki?curid=5395714" title="Sejm nadzwyczajny 1729">
Sejm nadzwyczajny 1729



</doc>
<doc id="5395718" url="https://pl.wikipedia.org/wiki?curid=5395718" title="Dozor-85">
Dozor-85

Dozor-85 () – rosyjski wielozadaniowy bezzałogowy statek powietrzny.
Historia.
Dozor-85 został opracowany przez firmę Tranzas (). Jest produkowany seryjnie od 2007 r. W 2008 r. przeszedł testy na posterunku granicznym w Dagestanie. Publiczne prezentacja drona nastąpiła na międzynarodowym forum "Systemy bezzałogowe-2009" (). Swoje zainteresowanie maszyną wyraziła Służba Pograniczna Federalnej Służby Bezpieczeństwa Federacji Rosyjskiej i rozpoczęła jego testowanie. 
Dron jest przeznaczony do szeroko pojętego monitorowania sytuacji naziemnej, polegającego na wyszukiwaniu, wykrywaniu i identyfikacji obiektów. Może wykonywać lot po zadanej trasie wprowadzonej do jego pamięci przed startem lub być sterowany ręcznie przez operatora. Wg. danych producenta dokładność nawigacji po trasie mieści się w granicach 15-25 m. W nawigacji wykorzystywane są systemy GLONASS/GPS. Zainstalowane wyposażenie umożliwia prowadzenie obserwacji w zakresie pasma widzialnego (o rozdzielczości 752 x 582 pikseli), podczerwieni oraz wykonywanie zdjęć (o rozdzielczości 12 Mpix). Dane są przesyłane w czasie rzeczywistym do naziemnego stanowiska kontrolnego oraz zapisywane w pamięci maszyny. Dozor-85 jest przewożony w kontenerze (o wymiarach 2,5 x1,0x1,0 m) zamocowanym na nadwoziu samochodu Land Rover Defender. W skład obsługi wchodzą pilot-operator, nawigator-operator oraz inżynier-mechanik. Na samochodzie zamontowany jest teleskopowy maszt podnoszony na 12 m ułatwiający komunikację z dronem. Maszyna potrzebuje powierzchni o wymiarach 100 x 20 metrów do startu i lądowania. W sytuacji awaryjnej może lądować z wykorzystaniem spadochronu. Obsługa potrzebuje ok. 45 minut do przygotowania drona do startu.
Konstrukcja drona posłużyła do opracowania jego udoskonalonej wersji noszącej oznaczenie Dozor-100.
Konstrukcja.
Bezzałogowy statek powietrzny o napędzie tłokowym.
Kadłub o konstrukcji wykonanej z kratownicy z duraluminium. W części zaskrzydłowej przechodzi w układ dwubelkowy zakończony podwójnym usterzeniem pionowym. Jego poszycie jest z wykonane z tworzywa sztucznego. Płat o obrysie prostokątnym, dwudzielny z rurowym dźwigarem i kompozytowymi żebrami. Pokrycie płata wykonane z tworzywa sztucznego. Napęd stanowi dwusuwowy silnik spalinowy 3W 170TS napędzający śmigło w układzie pchającym. Konstrukcja drona zapewnia jego szybki montaż i demontaż.

</doc>
<doc id="5395725" url="https://pl.wikipedia.org/wiki?curid=5395725" title="Franciszek Małaczyński">
Franciszek Małaczyński

Franciszek Małaczyński, właśc. Stanisław Marian Małaczyński OSB (ur. 18 sierpnia 1920 we Lwowie, zm. 30 listopada 2009 w Tyńcu) – polski benedyktyn, liturgista. Tłumacz i redaktor polskich posoborowych ksiąg liturgicznych
Życiorys.
Był synem Mariana (zm. w 1932) i Wandy (zm. w 1926) Małaczyńskich.
W 1938 ukończył IV Państwowe Gimnazjum im. Jana Długosza we Lwowie i wstąpił do seminarium duchownego w tym mieście. Po wybuchu II wojny światowej kontynuował naukę seminaryjną konspiracyjnie, święcenia kapłańskie przyjął 6 czerwca 1943. Następnie pracował w parafiach w Glinianach (1943-1944) i Tarnopolu. W 1946 wyjechał do centralnej Polski, został kapelanem sióstr Franciszkanek Służebnic Krzyża w Laskach. W 1949 ukończył studia na Wydziale Teologii Katolickiej Uniwersytetu Warszawskiego, broniąc pracy magisterskiej "De usu delectabilium według św. Tomasza z Akwinu i tomistów". W 1950 wstąpił w Tyńcu do zakonu benedyktynów i przyjął imię Franciszek. Śluby wieczyste złożył 21 marca 1955. Początkowo pracował jako katecheta. W 1957 został także członkiem redakcji "Ruchu Biblijnego i Liturgicznego". W latach 1962-1988 był sekretarzem Komisji Liturgicznej Episkopatu Polski.
W latach 1963-1965 studiował w Papieskim Instytucie Liturgicznym Świętego Anzelma. Tam obronił pracę doktorską "De consuetudinibus liturgicis Poloniae in Sacratissimo Triduo Christi crucifixi, sepulti et suscitati" napisaną pod kierunkiem Burcharda Neunheusera. W 1966 został organizatorem i pierwszym kierownikiem Studium Liturgiczno-Duszpasterskiego w Krakowie. Po przekształceniu Studium w Instytut Liturgiczny Papieskiego Wydziału Teologicznego pozostał jego wykładowcą
Przetłumaczył na język polski konstytucję soborową Sacrosanctum concilium. W latach 1953-1962 uczestniczył w pracach nad polskim tekstem "Collectio rituum continens excerptae Rituali Romano Ecclesiis Poloniae adaptato". Opracował także "Ceremoniał obrzędów Wielkiego Tygodnia" (1958), "Nową liturgię Wielkiego Tygodnia" (1959) i "Kyriale dla wiernych" (1960). Był tłumaczem lub współtłumaczem i głównym redaktorem "Collectio rituum continens excerpta e Rituali ROmano Eclesiis Poloniae adaptato" (1963), "Mszału rzymskiego" (1963), "Officia propria dioecesium Poloniae" (1965), "Mszału rzymskiego łacińsko-polskiego" (1968) i "Lekcjonarza mszalnego" (1972), a także przekładów na język polski obrzędów chrztu dzieci (1972), sakramentu małżeństwa (1974), bierzmowania (1975), pogrzebu (1977), sakramentu chorych (1980), pokuty (1981), a także tekstów "Komunia święta i kult tajemnicy eucharystycznej poza Mszą świętą" (1985) i "Liturgii godzin" (1984). W 206 wydał tom "Misterium Paschalne w Polsce, Polskie zwyczaje liturgiczne w Święte Triduum ukrzyżowania, pogrzebu i zmartwychwstania Chrystusa".

</doc>
<doc id="5395731" url="https://pl.wikipedia.org/wiki?curid=5395731" title="Mistrzostwa Polski w Skokach Narciarskich 2023">
Mistrzostwa Polski w Skokach Narciarskich 2023

Mistrzostwa Polski w Skokach Narciarskich 2023 – zawody mające na celu wyłonienie najlepszych skoczków narciarskich w Polsce, które rozegrane zostały 22 grudnia 2022 na skoczni im. Adama Małysza (HS134) w Wiśle.
Początkowo w programie zawodów znajdowała się rywalizacja kobiet, jednakże Polski Związek Narciarski postanowił o jej odwołaniu z powodu zgłoszenia zbyt małej liczby skoczkiń.
Tytuł obronił Kamil Stoch, natomiast kolejne miejsca na podium zajęli Piotr Żyła i Paweł Wąsek, czyli nastąpiła identyczna kolejność, jaka miała miejsce w poprzedniej edycji zimowego czempionatu.

</doc>
<doc id="5395733" url="https://pl.wikipedia.org/wiki?curid=5395733" title="Ławy (Białoruś)">
Ławy (Białoruś)

Ławy (, "Ławy"; , "Ławy") – dawna wieś na Białorusi, w obwodzie brzeskim, w rejonie kamienieckim, siedziba administracyjna sielsowietu Kamieniuki. Leży na skraju Puszczy Białowieskiej.
W latach 1921–1939 należały do gminy Białowieża, gdzie w 1933 roku wraz z wsiami Dworyszcze, Lackie i Sołoducha utworzyły gromady Ławy. Za II RP liczyły 15 mieszkańców.
Po II wojnie światowej włączone w struktury ZSRR.
Obecnie w miejscu dawnej wsi znajduje się zbiornik wodny ze sztuczną wyspą, pośrodku której znajduje się hotelik Domek Rybaka w Puszczy

</doc>
<doc id="5395735" url="https://pl.wikipedia.org/wiki?curid=5395735" title="Wydział Budownictwa, Architektury i Inżynierii Środowiska Uniwersytetu Technologiczno-Przyrodniczego im. Jana i Jędrzeja Śniadeckich w Bydgoszczy">
Wydział Budownictwa, Architektury i Inżynierii Środowiska Uniwersytetu Technologiczno-Przyrodniczego im. Jana i Jędrzeja Śniadeckich w Bydgoszczy



</doc>
<doc id="5395736" url="https://pl.wikipedia.org/wiki?curid=5395736" title="Hinamatsuri (manga)">
Hinamatsuri (manga)

 – manga autorstwa Masao Ōtake, publikowana na łamach magazynu „Harta” od czerwca 2010 do lipca 2020. Na jej podstawie studio Feel wyprodukowało serial anime, który emitowano od kwietnia do czerwca 2018. 
Fabuła.
Życie Yoshifumiego Nitty, yakuzy średniego szczebla, zostaje wywrócone do góry nogami, kiedy w jego mieszkaniu nagle pojawia się dziewczyna z przyszłości. Nie wiedząc niczego poza tym, że ma na imię Hina, oraz faktem, że posiada niesamowite moce psychokinetyczne, Yoshifumi niechętnie staje się jej ojcem.
Manga.
Seria ukazywała się w magazynie „Harta”, wcześniej znanym jako „Fellows!”, od 15 czerwca 2010 do 15 lipca 2020. Następnie jej rozdziały zostały zebrane w 19 tankōbonach, wydawanych między 15 lipca 2011 a 12 sierpnia 2020.
Anime.
Adaptacja w formie 12-odcinkowego telewizyjnego serialu anime została wyprodukowana przez studio Feel i wyreżyserowana przez Keia Oikawę. Scenariusz napisał Keiichirō Ōchi, a muzykę wyprodukowało Nippon Columbia. Seria była emitowana od 6 kwietnia do 22 czerwca 2018 w AT-X i innych stacjach.
Odbiór.
W 2021 roku seria była nominowana do 52. nagrody Seiun w kategorii najlepszy komiks.

</doc>
<doc id="5395740" url="https://pl.wikipedia.org/wiki?curid=5395740" title="Operacja Black Buck">
Operacja Black Buck

Operacja Black Buck – seria nalotów bombowych przeprowadzonych przez RAF w czasie wojny o Falklandy-Malwiny od kwietnia do czerwca 1982. Celem ataków było zniszczenie lotniska w Port Stanley oraz instalacji radarowych na okupowanych przez wojska argentyńskie wyspach.
Do ataków użyto samolotów Avro Vulcan. Ponieważ były to bombowce strategiczne, przeznaczone do przenoszenia bomb nuklearnych, trzy samoloty przystosowano do przenoszenia 21 konwencjonalnych bomb o wagomiarze 454 kg (1000 funtów). Jednocześnie wyposażono je w urządzenia nawigacji dalekiego zasięgu i zamontowano zasobnik walki elektronicznej ALQ-101B. Zainstalowano też systemy do tankowania w powietrzu, zdemontowane kilka lat wcześniej. Przeszkolono też załogi samolotów w bombardowaniu i powietrznym tankowaniu. 
Ponieważ najbliższym lotniskiem była baza lotnicza RAF Wideawake na Wyspie Wniebowstąpienia, oddalona od Falklandów o ok. 6300 km, potrzebne było wielokrotne tankowanie w powietrzu w czasie 16-godzinnego lotu. Do tankowania bombowców przeznaczono 11 tankowców powietrznych Handley Page Victor. Ponieważ startowały z Wyspy Wniebowstąpienia, również one musiały uzupełniać paliwo w locie, pobierając je z innych tankowców. Podczas każdego z lotów tankowanie odbywało się kilkanaście razy. Naloty przeprowadzone w ramach tej operacji stanowiły wówczas najdalsze loty bombowe w historii lotnictwa.
Misje.
Odbyło się siedem lotów o kryptonimach Black Buck 1 do 7, z których pięć osiągnęło cel, a dwa zostały przerwane. 
Podsumowanie.
Operacja Black Buck, przy dużych kosztach przyniosła stosunkowo niewielkie rezultaty bezpośrednie. Jednak demonstracja RAF-u, że może uderzać na lotniska na Falklandach prawdopodobnie zapobiegła umieszczeniu tam argentyńskiego lotnictwa, co zwiększyło bezpieczeństwo brytyjskiej floty. Miała też wpływ na morale ludności i sił argentyńskich. 

</doc>
<doc id="5395741" url="https://pl.wikipedia.org/wiki?curid=5395741" title="Wydział Inżynierii Mechanicznej Uniwersytetu Technologiczno-Przyrodniczego im. Jana i Jędrzeja Śniadeckich w Bydgoszczy">
Wydział Inżynierii Mechanicznej Uniwersytetu Technologiczno-Przyrodniczego im. Jana i Jędrzeja Śniadeckich w Bydgoszczy



</doc>
<doc id="5395742" url="https://pl.wikipedia.org/wiki?curid=5395742" title="Wydział Hodowli i Biologii Zwierząt Uniwersytetu Technologiczno-Przyrodniczego im. Jana i Jędrzeja Śniadeckich w Bydgoszczy">
Wydział Hodowli i Biologii Zwierząt Uniwersytetu Technologiczno-Przyrodniczego im. Jana i Jędrzeja Śniadeckich w Bydgoszczy



</doc>
<doc id="5395744" url="https://pl.wikipedia.org/wiki?curid=5395744" title="Wydział Technologii i Inżynierii Chemicznej Uniwersytetu Technologiczno-Przyrodniczego im. Jana i Jędrzeja Śniadeckich w Bydgoszczy">
Wydział Technologii i Inżynierii Chemicznej Uniwersytetu Technologiczno-Przyrodniczego im. Jana i Jędrzeja Śniadeckich w Bydgoszczy



</doc>
<doc id="5395745" url="https://pl.wikipedia.org/wiki?curid=5395745" title="Skrajnia drogowa">
Skrajnia drogowa

Skrajnia drogowa – wymiary poprzecznego przekroju obrysu drogi kołowej zapewniające bezkolizyjne przemieszczanie się pojazdów po drodze, t.j. wolna przestrzeń przeznaczona do prowadzenia ruchu. Wymiary skrajni na drogach określają odpowiednie rozporządzenia.

</doc>
<doc id="5395747" url="https://pl.wikipedia.org/wiki?curid=5395747" title="8 (album Ofelii)">
8 (album Ofelii)

8 – drugi album studyjny polskiej piosenkarki Ofelii. Wydawnictwo ukazało się 2 września 2022 roku nakładem wytwórni Warner Music Poland.
Album zadebiutował na 35. miejscu polskiej listy sprzedaży - OLiS.
Za produkcję utworów odpowiada Kuba Karaś. Na krążku zawarte są dwa duety z Natalią Szroeder oraz Julią Wieniawą.
Lista utworów.
Opracowano na podstawie materiału źródłowego.

</doc>
<doc id="5395748" url="https://pl.wikipedia.org/wiki?curid=5395748" title="Wydział Telekomunikacji, Informatyki i Elektrotechniki Uniwersytetu Technologiczno-Przyrodniczego im. Jana i Jędrzeja Śniadeckich w Bydgoszczy">
Wydział Telekomunikacji, Informatyki i Elektrotechniki Uniwersytetu Technologiczno-Przyrodniczego im. Jana i Jędrzeja Śniadeckich w Bydgoszczy



</doc>
<doc id="5395749" url="https://pl.wikipedia.org/wiki?curid=5395749" title="Dairon Mosquera">
Dairon Mosquera

Dairon Mosquera Chaverra (ur. 23 czerwca 1992 w Bojayá) – kolumbijski piłkarz występujący na pozycji lewego obrońcy, od 2020 roku zawodnik Santa Fe.

</doc>
<doc id="5395752" url="https://pl.wikipedia.org/wiki?curid=5395752" title="Wydział Zarządzania Uniwersytetu Technologiczno-Przyrodniczego im. Jana i Jędrzeja Śniadeckich w Bydgoszczy">
Wydział Zarządzania Uniwersytetu Technologiczno-Przyrodniczego im. Jana i Jędrzeja Śniadeckich w Bydgoszczy



</doc>
<doc id="5395753" url="https://pl.wikipedia.org/wiki?curid=5395753" title="Debin">
Debin



</doc>
<doc id="5395754" url="https://pl.wikipedia.org/wiki?curid=5395754" title="Yeimar Gómez Andrade">
Yeimar Gómez Andrade

Yeimar Pastor Gómez Andrade (ur. 30 czerwca 1992 w Tadó) – kolumbijski piłkarz występujący na pozycji środkowego obrońcy, reprezentant Kolumbii, od 2020 roku zawodnik amerykańskiego Seattle Sounders.

</doc>
<doc id="5395758" url="https://pl.wikipedia.org/wiki?curid=5395758" title="Wydział Sztuk Projektowych Politechniki Bydgoskiej im. Jana i Jędrzeja Śniadeckich">
Wydział Sztuk Projektowych Politechniki Bydgoskiej im. Jana i Jędrzeja Śniadeckich

Wydział Sztuk Projektowych Politechniki Bydgoskiej im. Jana i Jędrzeja Śniadeckich – jeden z ośmiu wydziałów Politechniki Bydgoskiej im. Jana i Jędrzeja Śniadeckich. Jego siedziba znajduje się przy ul. prof. S. Kaliskiego 7 w Bydgoszczy. Powstał w 2022 roku.
Władze.
Dziekan: dr hab. Romuald Fajtanowski
Prodziekan ds. kształcenia i spraw studenckich: dr Dominika Muszyńska-Jeleszyńska

</doc>
<doc id="5395759" url="https://pl.wikipedia.org/wiki?curid=5395759" title="Matrosowo (obwód magadański)">
Matrosowo (obwód magadański)



</doc>
<doc id="5395760" url="https://pl.wikipedia.org/wiki?curid=5395760" title="3Aw">
3Aw

3Aw – wąskotorowe wagony pasażerskie produkowane w latach 1957-1960 w Pafawagu. Większość wagonów początkowo oznaczonych jako 2Aw została przeznaczona na eksport do ZSRR, zaś dla kolei dojazdowych PKP wyprodukowano 75 sztuk.

</doc>
<doc id="5395762" url="https://pl.wikipedia.org/wiki?curid=5395762" title="Grzegorz Barański">
Grzegorz Barański

Grzegorz Barański znany również jako Dakann (ur. 24 maja 1987 w Warszawie) – polski youtuber i osobowość internetowa, autor filmów krótkometrażowych i scenarzysta.
Życiorys.
Jest absolwentem Wyższej Szkoły Komunikowania i Mediów Społecznych im. Jerzego Giedroycia w Warszawie. 
W 2022 ukazał się jego audiobook dla dzieci pt. "Pan Bałwan i chłopiec w żółtej czapce".
Działalność internetowa.
W 2005 roku zaczął kręcić pierwsze amatorskie filmiki i publikować je w Internecie. Rozpoznawalność przyniósł mu opublikowany w serwisie YouTube – film pt. "Piątek" oraz prowadzony tam od 2009 kanał. Jako scenarzysta programów i formatów internetowych współtworzył między innymi kanały "Czarne Owce Show", "Waksy", "Holocron", "Ponki", "Tylko Kino" oraz "Piątek - serial oryginalny".
W 2015 roku był nominowany do Grand Video Awards w kategorii Lifestyle za film pt. "Dakann schudnie!?", zaś w 2019 roku w kategorii Publicystka/wideorozmowa za film pt. "Dorosłość" oraz w kategorii Rozrywka i komedia za film pt. "Komunikacja miejska - stan umysłu". W 2020 roku został wraz Łukaszem Skalikiem laureatem Grand Video Awards w kategorii Gaming za film pt. "Powrót do przeszłości". W tym samym roku był też nominowany z Łukaszem Skalikiem w kategorii Publicystyka/wideorozmowa za film pt. "Życie na kółkach". W 2022 roku był natomiast nominowany wraz z Tomaszem Orełem i Łukaszem Skalikiem do Grand Video Awards w kategorii Kultura/sztuka za film pt. "Na przystanku".
Jest też zdobywcą pięciu srebrnych i jednego złotego przycisku w serwisie YouTube.

</doc>
<doc id="5395763" url="https://pl.wikipedia.org/wiki?curid=5395763" title="Dakann">
Dakann



</doc>
<doc id="5395769" url="https://pl.wikipedia.org/wiki?curid=5395769" title="Illjuszyno (obwód kalinigradzki)">
Illjuszyno (obwód kalinigradzki)



</doc>
<doc id="5395770" url="https://pl.wikipedia.org/wiki?curid=5395770" title="Iljuszyno (obwód kalinigradzki)">
Iljuszyno (obwód kalinigradzki)



</doc>
<doc id="5395774" url="https://pl.wikipedia.org/wiki?curid=5395774" title="Osiedle Mazury (Hajnówka)">
Osiedle Mazury (Hajnówka)



</doc>
<doc id="5395775" url="https://pl.wikipedia.org/wiki?curid=5395775" title="Osiedle Podlasie (Hajnówka)">
Osiedle Podlasie (Hajnówka)



</doc>
<doc id="5395776" url="https://pl.wikipedia.org/wiki?curid=5395776" title="Osiedle Kolejki">
Osiedle Kolejki



</doc>
<doc id="5395780" url="https://pl.wikipedia.org/wiki?curid=5395780" title="Górne (Hajnówka)">
Górne (Hajnówka)

Górne − część miasta Hajnówki w Polsce, w województwie podlaskim, w powiecie hajnowskim. Rozpościera się w południowo-zachodniej części miasta, wzdłuż ulicy Górnej.
Historia.
Górne to dawniej samodzielna wieś. Za II RP należała do gminy Orla w powiecie bielskim w województwo białostockim. 13 kwietnia 1929 weszła w skład nowo utworzonej gminy Hajnówka w tymże powiecie, której 1 kwietnia 1930 nadano status gminy wiejskiej o miejskich uprawnieniach finansowych. Gmina Hajnówka przetrwała tylko ponad rok, bo już 30 czerwca 1930 zniesiono ją, a Górne powróciło do gminy Orla.
16 października 1933 roku Górne wraz z Poryjewem i Judzianką utworzyły gromadę Górne w gminie Orla.
1 października 1934 po raz drugi utworzono gminę Hajnówka, w związku z czym Górne ponownie odłączono od gminy Orla i włączono do gminy Hajnówka.
Po II wojnie światowej Górne zachowało przynależność administracyjną. 1 lipca 1952 gromadę Górne (z Górnem Poryjewem i Judzianką) zniesiono, włączając ją do miasta Hajnówki.

</doc>
<doc id="5395781" url="https://pl.wikipedia.org/wiki?curid=5395781" title="Dolne (Hajnówka)">
Dolne (Hajnówka)

Dolne, dawniej Dolna − część miasta Hajnówki w Polsce, w województwie podlaskim, w powiecie hajnowskim. Rozpościera się w północno-zachodniej części miasta, wzdłuż ulicy Dolnej.
Historia.
Dolna to dawniej samodzielna wieś. Za II RP należała do gminy Łosinka w powiecie bielskim w województwo białostockim. 13 kwietnia 1929 weszła w skład nowo utworzonej gminy Hajnówka w tymże powiecie, której 1 kwietnia 1930 nadano status gminy wiejskiej o miejskich uprawnieniach finansowych. Gmina Hajnówka przetrwała tylko ponad rok, bo już 30 czerwca 1930 zniesiono ją, a Dolna powróciła do gminy Łosinka.
16 października 1933 roku Dolna wraz z Kraskowszczyzną i Wygodą utworzyły gromadę Dolna w gminie Łosinka.
1 października 1934 po raz drugi utworzono gminę Hajnówka, w związku z czym Dolną ponownie odłączono od gminy Łosinka (którą zniesiono) i włączono do gminy Hajnówka.
Po II wojnie światowej Dolna zachowała przynależność administracyjną. 1 lipca 1952 gromadę Dolna (z Kraskowszczyzną i Wygodą) zniesiono, włączając ją do miasta Hajnówki.

</doc>
<doc id="5395798" url="https://pl.wikipedia.org/wiki?curid=5395798" title="Centrum Eksperckie Kontrwywiadu NATO">
Centrum Eksperckie Kontrwywiadu NATO

Centrum Eksperckie Kontrwywiadu NATO – otwarte w Krakowie 19 października 2017 roku centrum na wniosek Polski i Słowacji zajmuje się przede wszystkim prowadzeniem specjalistycznych szkoleń i kursów zakresie kontrwywiadu wojskowego. Prowadzi kursy, seminaria, konferencje i warsztaty ukierunkowane na kontrwywiad w celu ustanowienia kontrwywiadowczej wspólnoty interesów ze strukturą dowodzenia NATO, strukturą sił NATO i państwami sponsorującymi. CI COE będzie wspierać rozwój, promocję i wdrażanie nowych polityk, koncepcji, strategii i doktryn, które przekształcają i wzmacniają zdolności kontrwywiadowcze NATO oraz interoperacyjność.

</doc>
<doc id="5395802" url="https://pl.wikipedia.org/wiki?curid=5395802" title="Strzelectwo na Letnich Igrzyskach Olimpijskich 1972 – pistolet szybkostrzelny, 25 m">
Strzelectwo na Letnich Igrzyskach Olimpijskich 1972 – pistolet szybkostrzelny, 25 m

Pistolet szybkostrzelny, 25 m to jedna w ośmiu konkurencji strzeleckich rozgrywanych podczas igrzysk olimpijskich w 1972 w Monachium. Wystartowało 62 zawodników (samych mężczyzn) z 39 krajów.
Rozegrano tylko rundę finałową 31 sierpnia i 1 września.
Wyniki.
Każdy ze strzelców oddawał 60 strzałów w dwóch rundach, w każdej po sześć serii po 5 strzałów, kolejno po 2 serie w czasie 8, 6 i 4 sekund. Józef Zapędzki zwyciężył z nowym rekordem olimpijskim 595 pkt. Obronił tym samym tytuł zdobyty na poprzednich igrzyskach.

</doc>
<doc id="5395804" url="https://pl.wikipedia.org/wiki?curid=5395804" title="Rajdowe Samochodowe Mistrzostwa Polski 2023">
Rajdowe Samochodowe Mistrzostwa Polski 2023

Rajdowe Samochodowe Mistrzostwa Polski 2023 to kolejny sezon rajdów samochodowych rozgrywanych w roku 2023, mających na celu wyłonienie najlepszego kierowcy wraz z pilotem na polskich drogach, organizowany przez Polski Związek Motorowy. Rajdowe samochodowe mistrzostwa Polski w roku 2023 będą obejmować siedem rund. Aby zdobywać punkty w klasyfikacji rocznej zawodnik musi prędzej dokonać rejestracji do cyklu RSMP. Do końcowej klasyfikacji zaliczane będzie wszystkie siedem startów.
Kalendarz.
W kalendarzu RSMP 2023 zaplanowano siedem rund odbywających się wyłącznie w granicach naszego kraju (w sezonie 2022 dwa rajdy odbyły się poza Polską). W cyklu zadebiutuje Rajd Małopolski.

</doc>
<doc id="5395806" url="https://pl.wikipedia.org/wiki?curid=5395806" title="Demodex bialoviensis">
Demodex bialoviensis

Demodex bialoviensis – gatunek roztocza z rodziny nużeńcowatych. Jego jedynym żywicielem jest żubr europejski.
Taksonomia.
Gatunek ten opisany został po raz pierwszy w 2022 roku przez Joannę Izdebską, Leszka Rolbieckiego i Wojciecha Bieleckiego na łamach „International Journal for Parasitology”. Jako miejsce typowe wskazano Puszczę Białowieską w Polsce. Epitet gatunkowy pochodzi od miejsca typowego.
Morfologia i rozwój.
Osobniki dorosłe.
Nużeniec o ciele smukłym, wydłużonym, wrzecionowatym, u samców długości od 158 do 198 μm i szerokości od 30 do 35 μm, u samic zaś długości od 200 do 268 μm i szerokości od 30 do 40 μm.
Dobrze wyodrębniona, prostokątna w zarysie, tak długa jak u podstawy szeroka lub dłuższa gnatosoma ma pośrodku części grzbietowej bioder parę klinowatych, skierowanych dośrodkowo pod lekkim skosem kolców nadbiodrowych. Trójczłonowe nogogłaszczki mają człon drugi ze stożkowatą szczecinką v’’F przy krawędzi zewnętrznej, a człon trzeci zwieńczony trzema rozdwojonymi kolcami. Podkowiasta nabrzmiałość gardzieli ma parę przednio-bocznie umieszczonych, stożkowatych szczecinek subgnatosomalnych.
Prostokątnego zarysu podosoma ma na wierzchu wyraźnie, pionowo rowkowaną tarczkę podosomalną, sięgającą do wysokości odnóży trzeciej pary. Na spodzie podosomy leżą cztery pary płytek epimeralnych, z których pierwsza jest trójkątna, druga i trzecia trapezowata, a czwarta u samicy tylnymi brzegami tworzy głęboko łukowate wykrojenie, w którym spoczywa długa na od 10 do 17 μm wulwa. Odnóża występują w liczbie czterech par i zbudowane są z pięciu członów ruchomych, z których ostatni ma dwa rozwidlone pazurki, każdy z dużą, spiczastą ostrogą przedwierzchołkową. U samca na wierzchu podosomy leży długi na od 18 do 29 μm, ciągnący się między wysokością płytek epimeralnych drugiej i ostatniej pary edeagus oraz umieszczony między wysokością płytek epimeralnych pierwszej i drugiej pary otwór płciowy.
Opistosoma jest stożkowata, wyraźnie pierścieniowana, o tylnym końcu zaokrąglonym lub spiczastym. U obu płci występuje na niej rurkowaty narząd opistosomalny, u samca położony nieco bliżej tylnej krawędzi tagmy niż u samicy.
Stadia rozwojowe.
Spośród stadiów rozwojowych opisano tylko nimfy. Mają wydłużone, silnie ku tyłowi zwężone, w kształcie maczugowate ciało długości od 188 do 218 μm i szerokości od 35 do 38 μm. Prostokątna gnatosoma ma kolce nadbiodrowe na grzbiecie krawędzi zewnętrznych, okrągłą nabrzmiałość gardzieli bez widocznych szczecinek subgnatosomalnych oraz trójczłonowe nogogłaszczki zwieńczone trzema drobnymi kolcami. Podosoma ma pośrodku spodu cztery pary tarczek brzusznych, z których pierwsza jest najmniejsza. Odnóża występują w liczbie czterech par, są nieczłonowane i zwieńczone dwoma trójwierzchołkowymi pazurkami.
Ekologia i występowanie.
Roztocz ten jest monoksenicznym komensalem lub pasożytem żubra europejskiego. Bytuje na skórze okolic nozdrzy żywiciela. Nie stwierdzono wywoływania przez jego żerowanie zmian skórnych. Na żubrze europejskim występuje również "Demodex bisonianus", ale zajmuje inną niszę, bytując w gruczołach tarczkowych powiek gospodarza.
Gatunek podawany z Polski.

</doc>
<doc id="5395807" url="https://pl.wikipedia.org/wiki?curid=5395807" title="Demodex bisonianus">
Demodex bisonianus

Demodex bisonianus – gatunek roztocza z rodziny nużeńcowatych. Jego jedynym żywicielem jest żubr europejski.
Taksonomia.
Gatunek ten opisany został po raz pierwszy w 1996 roku przez Sławomira Kadulskiego i Joannę Izdebską na łamach „Wiadomości Parazytologicznych”. Jako miejsce typowe wskazano Puszczę Białowieską w Polsce. Epitet gatunkowy pochodzi od nazwy żywiciela, "Bison bonasus".
Morfologia i rozwój.
Osobniki dorosłe.
Nużeniec o ciele smukłym, silnie wydłużonym, u samców długości 495–540 μm i szerokości 54–73 μm, u samic zaś długości 513–553 μm i szerokości 59–77 μm.
Krótsza niż u podstawy szeroka, trapezowata gnatosoma ma dość małe, stożkowate, umieszczone przednio-bocznie i skierowane pionowo kolce nadbiodrowe. Nogogłaszczki budują dwa człony ruchome, z których drugi ma dwa kolce duże i jeden kolec mały. Po bokach dolnej części nabrzmiałości gardzieli leży para szczecinek subgnatosomalnych.
Podosoma u samicy jest dwukrotnie dłuższa niż szeroka, u samca nieco węższa. Na spodzie podosomy leżą cztery pary dłuższych niż szerokich płytek epimeralnych, z których pierwsza formuje przednimi krawędziami trójkątne wykrojenie, druga i trzecia są prostokątne, a ostatnia u samicy formuje tylnymi krawędziami trójkątne wcięcie, w którym leży długa na 20–25 μm wulwa. Odnóża występują w liczbie czterech par, są bardzo masywne, czteroczłonowe, w widoku od góry wyraźnie wystające poza zarys zewnętrznych brzegów podosomy. Każde zwieńczone jest dwoma bardzo dużymi i silnie rozwidlonymi pazurkami. U samca na wierzchu podosomy leży na wysokości drugiej i trzeciej pary płytek epimeralnych długi na 26–40 μm, smuklejszy niż u "D. bialoviensis" edeagus, a na wysokości pierwszej i drugiej pary płytek epimeralnych otwór płciowy.
Opistosoma jest długa, wąska, walcowata, poprzecznie rowkowana, na końcu zaokrąglona.
Stadia rozwojowe.
Jaja są wrzecionowatego kształtu, długości 105–115 μm i szerokości 33–38 μm, o cienkim, przejrzystym chorionie.
Larwy mają ciało wrzecionowate w zarysie, długości 163–201 μm i szerokości 34–43 μm. Ich gnatosoma ma małe kolce nadbiodrowe, podosoma ma trzy pary nieczłonowanych odnóży i pozbawiona jest płytek epimeralnych, a opistosoma jest tylko przy końcu poprzecznie rowkowana.
Protonimfy mają wrzecionowate ciało o długości 272–122 μm i szerokości 48–60 μm, o węższej i dłuższej niż u larw opistosomie. Mają trzy pary odnóży.
Nimfy mają ciało o długości 399–431 μm i szerokości 58–68 μm. Zaopatrzone są już w cztery pary odnóży. Ich opistosoma jest dłuższa niż u protonimf, ale krótsza niż u form dorosłych.
Ekologia i występowanie.
Roztocz ten jest monoksenicznym komensalem lub pasożytem żubra europejskiego. Bytuje w gruczołach tarczkowych powiek gospodarza. Na żubrze europejskim żyje także "D. bialoviensis", ale wybiera on okolicę nozdrzy żywiciela.
Gatunek podawany z Polski.

</doc>
<doc id="5395809" url="https://pl.wikipedia.org/wiki?curid=5395809" title="Mohamed Ramadan (piłkarz, ur. 1970)">
Mohamed Ramadan (piłkarz, ur. 1970)

Mohamed Ramadan (ar. محمد رمضان; ur. 15 listopada 1970 w Gizie) – egipski piłkarz grający na pozycji napastnika. W swojej karierze rozegrał 33 mecze i strzelił 4 gole w reprezentacji Egiptu.
Kariera klubowa.
Swoją karierę piłkarską Ramadan rozpoczął w klubie Tersana SC, w którym zadebiutował w 1984 roku. W sezonie 1985/1986 zdobył z nim Puchar Egiptu.W 1990 roku przeszedł do Al-Ahly Kair. W sezonie 1990/1991 z 14 golami został królem strzelców egipskiej pierwszej ligi. Wraz z Al-Ahly wywalczył mistrzostwo Egiptu w sezonie 1993/1994 oraz zdobył trzy Puchary Egiptu w sezonach 1990/1991, 1991/1992 i 1992/1993, i Puchar Zdobywców Pucharów w 1993. W al-Ahly grał do 1994. W latach 1996-1998 występował w Al-Merreikh Port Said.
Kariera reprezentacyjna.
W reprezentacji Egiptu Ramadan zadebiutował 21 kwietnia 1985 w przegranym 0:1 (i ostatecznie wygranym 3:2 po serii rzutów karnych) meczu eliminacji do MŚ 1986 z Madagaskarem, rozegranym w Antananarywie. W 1988 roku był w kadrze Egiptu na Puchar Narodów Afryki 1988. Na tym turnieju rozegrał trzy mecze grupowe: z Kamerunem (0:1), z Kenią (3:0) i z Nigerią (0:1).
W 1994 roku Ramadan został powołany do kadry na Puchar Narodów Afryki 1994. Na tym turnieju rozegrał dwa spotkania: grupowe z Nigerią (0:0) oraz ćwierćfinałowe z Mali (0:1). Od 1985 do 1994 rozegrał w kadrze narodowej 33 mecze i strzelił 4 gole.

</doc>
<doc id="5395811" url="https://pl.wikipedia.org/wiki?curid=5395811" title="Bashir Abdel-Samad">
Bashir Abdel-Samad

Bashir Abdel-Samad (ar. بشير عبد الصمد; ur. 20 sierpnia 1966) – egipski piłkarz grający na pozycji pomocnika. W swojej karierze rozegrał 13 meczów i strzelił 2 gole w reprezentacji Egiptu.
Kariera klubowa.
W swojej karierze piłkarskiej Abdel-Samad grał w klubie Ismaily SC. W sezonie 1990/1991 wywalczył z nim mistrzostwo Egiptu, a w sezonie 1996/1997 zdobył z nim Puchar Egiptu. Wywalczył też dwa wicemistrzostwa kraju w sezonach 1991/1992 i 1993/1994 oraz tytuł króla strzelców egipskiej pierwszej ligi w sezonie 1993/1994, w którym strzelił 15 goli.
Kariera reprezentacyjna.
W reprezentacji Egiptu Abdel-Samad zadebiutował 20 lstopada 1992 w zremisowanym 1:1 towarzyskim meczu z Kuwejtem, rozegranym w Kairze. W 1994 roku został powołany do kadry na Puchar Narodów Afryki 1994. Na tym turnieju rozegrał trzy spotkania: grupowe z Gabonem (4:0, strzelił w nim 2 gole) i z Nigerią (0:0) oraz ćwierćfinałowe z Mali (0:1). Od 1992 do 1994 rozegrał w kadrze narodowej 13 meczów i strzelił 2 gole.

</doc>
<doc id="5395816" url="https://pl.wikipedia.org/wiki?curid=5395816" title="Lejkówka szaroblaszkowa">
Lejkówka szaroblaszkowa

Lejkówka szaroblaszkowa ("Atractosporocybe inornata" (Sowerby) P. Alvarado, G. Moreno &amp; Vizzini) – gatunek grzybów z rzędu pieczarkowców ("Agaricales").
Systematyka i nazewnictwo.
Pozycja w klasyfikacji według Index Fungorum: "Clitocybe, Incertae sedis, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten opisał w 1802 r. Harri Harmaja nadajac mu nazwę "Agaricus inornatus". Obecną, uznaną przez Index Fungorum nazwę, nadali mu P. Alvarado, G. Moreno i Alfredo Vizzini w 1969 r.
Ma 12 synonimów. Niektóre z nich:
Barbara Gumińska i Władysław Wojewoda w 1983 r. nadali mu polską nazwę lejkówka niepozorna, W. Wojewoda w 2003 r. zmienił ją na lejkówka szaroblaszkowa. Obydwie nazwy są niespójne z aktualną nazwą naukową.
Morfologia.
Średnica 2–7(9) cm, higrofaniczny, w stanie suchym jaśniejszy. Powierzchnia o barwie kawy z mlekiem, brązowawa, delikatnie filcowata, prążkowana, pomarszczona. Brzeg ciemniejszy, falisty. Skórka daje się ściągnąć.
Szarobiałe, szarobrązowe, wąskie, lekko zbiegające, łatwo oddzielające się od miąższu kapelusza, z międzyblaszkami. Ostrza pofalowane.
Powierzchnia jasnoszara, brązowa, łuszcząca się, podstawa z białą filcową grzybnią.
Jasnobiały, wodnisty, na środku kapelusza bardziej mięsisty.
Zarodniki 7–10 × 2,5–4 µm, Q = 1,9–3,1, szkliste, wrzecionowate, gładkie, cienkościenne.
Występowanie i siedlisko.
Lejkówka szaroblaszkowa występuje w Ameryce Północnej, Europie, Azji i Maroku. Najwięcej stanowisk podano w Europie, występuje tu od Morza Śródziemnego po Spitsbergen na Morzu Arktycznym i Islandię na zachodzie. W Polsce W. Wojewoda w 2003 r. przytoczył wiele stanowisk.
Naziemny grzyb saprotroficzny. Występuje w różnego typu lasach i na organicznych odpadach. Owocniki tworzy zwykle od września do listopada.
Grzyb jadalny.

</doc>
<doc id="5395817" url="https://pl.wikipedia.org/wiki?curid=5395817" title="Atractosporocybe inornata">
Atractosporocybe inornata



</doc>
<doc id="5395818" url="https://pl.wikipedia.org/wiki?curid=5395818" title="Clitocybe inornata">
Clitocybe inornata



</doc>
<doc id="5395819" url="https://pl.wikipedia.org/wiki?curid=5395819" title="Ashraf Youssef">
Ashraf Youssef

Ashraf Youssef (ar. أشرف يوسف; ur. 5 października 1965 w Al-Minja) – egipski piłkarz grający na pozycji prawego obrońcy. W swojej karierze rozegrał 4 mecze w reprezentacji Egiptu.
Kariera klubowa.
Swoją karierę piłkarską Youssef rozpoczął w klubie El Minya SC, w którym zadebiutował w 1988 roku. W 1993 roku przeszedł do Zamaleku, z którym w sezonie 1994/1995 wywalczył wicemistrzostwo Egiptu. W sezonie 1995/1996 grał w Tersanie SC, a w latach 1996-2000 był piłkarzem Dina Farms FC. W sezonie 2000/2001 był piłkarzem Sohag SC. Karierę kończył w 2002 roku jako zawodnik klubu Telephonat Beni Suef SC.
Kariera reprezentacyjna.
W reprezentacji Egiptu Youssef zadebiutował 2 lutego 1994 w zremisowanym 1:1 towarzyskim meczu z Marokiem, rozegranym w Szardży. W tym samym roku został powołany do kadry na Puchar Narodów Afryki 1994. Na tym turnieju nie rozegrał żadnego meczu. W kadrze narodowej rozegrał 4 spotkania, wszystkie w 1994.

</doc>
<doc id="5395822" url="https://pl.wikipedia.org/wiki?curid=5395822" title="San Murezzan">
San Murezzan



</doc>
<doc id="5395825" url="https://pl.wikipedia.org/wiki?curid=5395825" title="Reda Abdel-Aal">
Reda Abdel-Aal

Reda Abdel-Aal (ar. رضا عبد العال; ur. 15 marca 1965 w Gizie) – egipski piłkarz grający na pozycji ofensywnego pomocnika. W swojej karierze rozegrał 26 meczów i strzelił 1 gola w reprezentacji Egiptu.
Kariera klubowa.
Swoją karierę piłkarską Abdel-Aal rozpoczął w klubie Zamalek SC. W sezonie 1987/1988 zadebiutował w jego barwach w egipskiej pierwszej lidze. W Zamaleku grał do 1993 roku. Z klubem tym wywalczył trzy mistrzostwa Egiptu w sezonach 1987/1988, 1991/1992 i 1992/1993, a także zdobył Puchar Egiptu w sezonie 1987/1988 i Puchar Mistrzów w 1993 roku.
Latem 1993 odszedł do Al-Ahly Kair. W latach 1994-1998 wywalczył pięć tytułów mistrza Egiptu z rzędu. W sezonie 1995/1996 zdobył też Puchar Egiptu. W 1998 roku odszedł do El Qanah FC, w którym w 1999 roku zakończył karierę.
Kariera reprezentacyjna.
W reprezentacji Egiptu Abdel-Aal zadebiutował 18 grudnia 1988 w przegranym 1:2 towarzyskim meczu z Zambią, rozegranym w Lusace. W 1994 roku został powołany do kadry na Puchar Narodów Afryki 1994. Na tym turnieju rozegrał dwa spotkania: grupowe z Gabonem (4:0) i z Nigerią (0:0). Od 1988 do 1995 rozegrał w kadrze narodowej 26 meczów i strzelił 1 gola.

</doc>
<doc id="5395827" url="https://pl.wikipedia.org/wiki?curid=5395827" title="San Maurizio">
San Maurizio

Szwajcaria:
Włochy:
Inne:
Zobacz też:

</doc>
<doc id="5395828" url="https://pl.wikipedia.org/wiki?curid=5395828" title="Czerwony Krzyż (województwo podlaskie)">
Czerwony Krzyż (województwo podlaskie)



</doc>
<doc id="5395829" url="https://pl.wikipedia.org/wiki?curid=5395829" title="Atractosporocybe">
Atractosporocybe

Atractosporocybe P. Alvarado, G. Moreno &amp; Vizzin – rodzaj grzybów z rzędu pieczarkowców ("Agaricales").
Systematyka i nazewnictwo.
Pozycja w klasyfikacji według Index Fungorum: " Atractosporocybe, Incertae sedis, Agaricales, Agaricomycetidae, Agaricomycetes, Agaricomycotina, Basidiomycota, Fungi".

</doc>
<doc id="5395831" url="https://pl.wikipedia.org/wiki?curid=5395831" title="Wigry (powiat suwalski)">
Wigry (powiat suwalski)



</doc>
<doc id="5395833" url="https://pl.wikipedia.org/wiki?curid=5395833" title="Maurizio">
Maurizio

Maurizio – imię męskie
Osoby:
Zobacz też:

</doc>
<doc id="5395834" url="https://pl.wikipedia.org/wiki?curid=5395834" title="Saint-Moritz">
Saint-Moritz



</doc>
<doc id="5395835" url="https://pl.wikipedia.org/wiki?curid=5395835" title="Tadeusz Belina Prażmowski">
Tadeusz Belina Prażmowski

Tadeusz Belina Prażmowski (ur. ok. 1892, zm. 4 września 1928) – polski konsul.
Życiorys.
Pochodził z Krakowa. Był synem prof. Adama Prażmowskiego.
Uzyskał stopień doktora i zdał egzamin dyplomatyczno-konsularny. Do 1919 był referentem w Ministerstwie Spraw Zagranicznych. W styczniu 1920 ogłoszono jego mianowanie na stanowisko konsula przy Konsulacie Generalnym RP w Nowym Jorku i zarazem zastępcą generalnego konsula na Stany Zjednoczone.
Zmarł 4 września 1928 w wieku 36 lat po długiej chorobie. Został pochowany w grobowcu rodzinnym na Cmentarzu Rakowickim w Krakowie.

</doc>
<doc id="5395836" url="https://pl.wikipedia.org/wiki?curid=5395836" title="Centralny Zarząd Przemysłu Chłodniczego">
Centralny Zarząd Przemysłu Chłodniczego

Centralny Zarząd Przemysłu Chłodniczego – jednostka organizacyjna Ministerstwa Handlu Wewnętrznego, powołana w celu koordynowania, nadzorowania, kontrolowania oraz sprawowania ogólnego kierownictwa nad działalnością przedsiębiorstw państwowych.
Powołanie Zarządu.
Na podstawie zarządzenia Ministra Handlu Wewnętrznego z 1950 r. w sprawie utworzenia przedsiębiorstwa państwowego pod nazwą: „Centralny Zarząd Przemysłu Chłodniczego” ustanowiono Zarząd. Powołanie Zarządu pozostawało w ścisłym związku z dekretem z 1947 r, o tworzeniu przedsiębiorstw państwowych.
Nadzór państwowy nad Zarządem sprawował Minister Handlu Wewnętrznego.
Powstanie Zarządu.
Centralny Zarząd Przemysłu Chłodniczego utworzony został jako przedsiębiorstwo państwowe, prowadzone w ramach narodowych planów gospodarczych oraz według zasad rozrachunku gospodarczego.
Przedmiot działalności Zarządu.
Przedmiotem działalności było koordynowanie, nadzorowanie i kontrolowanie oraz ogólne kierownictwo działalności przedsiębiorstw państwowych.
Rada Nadzoru Społecznego.
Przy Zarządzie powołana była Rada Nadzoru Społecznego, której zakres działania, sposób powoływania i odwoływania jej członków, organizację i sposób wykonywania powierzonych czynności określiła rozporządzenie Rady Ministrów.
Rada Nadzoru Społecznego miała charakter niezależnego organu nadzorczego, kontrolnego oraz opiniodawczego, podlegającego w swej działalności nadzorowi Prezydium Krajowej Rady Narodowej.
Kierowanie Zarządem.
Zarząd prowadził i reprezentował dyrektor naczelny samodzielnie.
Dyrektor naczelny zarządzał Zarządem przy pomocy podległych mu trzech zastępców. Dyrektora naczelnego Zarządu i jego zastępców powoływał i zwalniał Minister Handlu Wewnętrznego.
Do ważności zobowiązań, zaciąganych przez Zarząd wymagane było współdziałanie:

</doc>
<doc id="5395838" url="https://pl.wikipedia.org/wiki?curid=5395838" title="Wasilczyki (wieś w województwie podlaskim)">
Wasilczyki (wieś w województwie podlaskim)



</doc>
<doc id="5395839" url="https://pl.wikipedia.org/wiki?curid=5395839" title="Wasilczyki (osada leśna w województwie podlaskim)">
Wasilczyki (osada leśna w województwie podlaskim)



</doc>
<doc id="5395841" url="https://pl.wikipedia.org/wiki?curid=5395841" title="Imad Mizouri">
Imad Mizouri

Imad Mizouri (ur. 20 października 1966) – tunezyjski piłkarz grający na pozycji obrońcy. W swojej karierze rozegrał 43 mecze w reprezentacji Tunezji.
Kariera klubowa.
Całą swoją karierę piłkarską Mizouri spędził w klubie Étoile Sportive du Sahel. W 1985 roku zadebiutował w nim w pierwszej lidze tunezyjskiej i grał w nim do 1994 roku. W sezonach 1985/1986 i 1986/1987 wywalczył z nim dwa mistrzostwa Tunezji.
Kariera reprezentacyjna.
W reprezentacji Tunezji Mizouri zadebiutował 29 października 1986 w zremisowanym 3:3 towarzyskim meczu z Bułgarią, rozegranym w Tunisie. W 1988 roku wziął udział w Igrzyskach Olimpijskich w Seulu. W 1994 roku został powołany do kadry na Puchar Narodów Afryki 1994. Na tym turnieju rozegrał dwa mecze grupowe: z Mali (0:2) i z Zairem (1:1). Od 1986 do 1994 roku rozegrał w kadrze narodowej 43 spotkania.

</doc>
<doc id="5395842" url="https://pl.wikipedia.org/wiki?curid=5395842" title="Rajd Tulipanów 1960">
Rajd Tulipanów 1960

Rajd Tulipanów 1960 (12. Internationale Tulpenrallye) – 12 edycja rajdu samochodowego Rajd Tulipanów rozgrywanego w Holandii. Rozgrywany był od 3 do 7 maja 1960 roku. Była to trzecia runda Rajdowych Mistrzostw Europy w roku 1960.

</doc>
<doc id="5395843" url="https://pl.wikipedia.org/wiki?curid=5395843" title="Porsche 356 1600">
Porsche 356 1600



</doc>
<doc id="5395844" url="https://pl.wikipedia.org/wiki?curid=5395844" title="Jaguar XK150S">
Jaguar XK150S



</doc>
<doc id="5395846" url="https://pl.wikipedia.org/wiki?curid=5395846" title="Maurizio Valenzi">
Maurizio Valenzi

Maurizio Valenzi (ur. jako "Maurizio Valensi" 16 listopada 1909 w Tunisie, zm. 23 czerwca 2009 w Acerrze) – włoski polityk, malarz i publicysta pochodzenia żydowskiego, związany także z Tunezją, działacz antyfaszystowski i członek ruchu oporu podczas II wojny światowej. W latach 1975–1983 burmistrz Neapolu, senator i poseł do Parlamentu Europejskiego II kadencji.
Życiorys.
Urodził się w rodzinie żydowskiej pochodzącej z Livorno, która osiadła na kilka pokoleń w Tunisie. Od 1928 studiował prawo na Królewskim Uniwersytecie w Rzymie, jednak zrezygnował ze studiów i podjął pracę w rodzinnym przedsiębiorstwie. Studiował następnie malarstwo w Akademii Sztuk Pięknych w Tunisie, przez wiele lat tworzył obrazy na uboczu działalności politycznej. Od 1930 do 1931 prowadził w Rzymie studio wspólnie z Antonio Corporą, następnie po pobycie we Francji, gdzie nawiązał kontakty artystyczne, powrócił do Tunezji. Od 1934 do 1936 członek Tunezyjskiej Partii Komunistycznej, pod koniec lat 30. dołączył do Włoskiej Partii Komunistycznej. Pracował w redakcjach gazet „L’Italiano di Tunisi” i „Voce degli Italiani”, tworzył także obrazy przedstawiające ludność arabską i beduińską. Zaangażowany w działalność włoskiej opozycji antyfaszystowskiej oraz rozwój jej współpracy międzynarodowej, po wybuchu II wojny światowej współpracował z ruchem oporu i przebywał w ukryciu. W listopadzie 1941 aresztowany i poddany torturom, następnie skazany na karę dożywotniego więzienia i pracę przymusową przez władze Francji Vichy w związku z zarzutami sabotażu i sympatii komunistycznych. Był osadzony w Lambèse, w marcu 1943 uwolniony przez siły alianckie. Następnie z polecenia PCI przygotowywał powrót Palmiro Togliattiego do Neapolu, osiadł także na stałe w tym mieście. Zajmował się współpracą z Narodowym Komitetem Wyzwolenia, publikował także w „l’Unità”. Opublikował szereg książek, organizował także wystawy swoich obrazów (po raz pierwszy w 1973).
Został etatowym pracownikiem partii komunistycznej, doszedł do stanowiska członka komitetu centralnego. Od 1952 był radnym prowincji Neapol, a od 1964 do 1970 miasta Forio. W latach 1953–1968 senator II, III i IV kadencji, w tym okresie był też członkiem ciała nadzorczego RAI. W 1970 wybrany radnym miejskim Neapolu, od września 1975 do sierpnia 1983 pełnił funkcję burmistrza tego miasta, zajmując się m.in. jego odbudową po trzęsieniu ziemi z 1980. W 1984 został posłem do Parlamentu Europejskiego, przystąpił do Grupy Sojuszu Komunistycznego. Zajmował także stanowisko przewodniczącego organizacji partyzanckiej ANPI w Kampanii.
Od 1939 żonaty z Litzą Cittanovą, z pochodzenia francuską Żydówką. Mieli dwoje dzieci.
Odznaczenia i upamiętnienie.
Odznaczony Legią Honorową (1985). Jego imieniem nazwano fundację założoną w 2009.

</doc>
<doc id="5395847" url="https://pl.wikipedia.org/wiki?curid=5395847" title="Frącki (wieś)">
Frącki (wieś)



</doc>
<doc id="5395848" url="https://pl.wikipedia.org/wiki?curid=5395848" title="Ahmed Souissi">
Ahmed Souissi

Ahmed Souissi (ar. أحمد السويسي; ur. 7 grudnia 1960) – tunezyjski piłkarz grający na pozycji prawego obrońcy. W swojej karierze rozegrał 7 meczów i strzelił 1 gola w reprezentacji Tunezji.
Kariera klubowa.
W swojej karierze piłkarskiej Souissi grał w klubie CA Bizertin. W sezonie 1991/1992 wywalczył z nim wicemistrzostwo Tunezji.
Kariera reprezentacyjna.
W reprezentacji Tunezji Souissi zadebiutował 25 grudnia 1991 w zremisowanym 2:2 towarzyskim meczu z Kamerunem, rozegranym w Tunisie. W 1994 roku został powołany do kadry na Puchar Narodów Afryki 1994. Na tym turnieju nie rozegrał żadnego meczu. Od 1991 do 1994 roku rozegrał w kadrze narodowej 7 spotkań i strzelił w nich 1 bramkę.

</doc>
<doc id="5395849" url="https://pl.wikipedia.org/wiki?curid=5395849" title="Club Atlético Brown">
Club Atlético Brown



</doc>
<doc id="5395851" url="https://pl.wikipedia.org/wiki?curid=5395851" title="Deportivo Madryn Puerto Madryn">
Deportivo Madryn Puerto Madryn



</doc>
<doc id="5395853" url="https://pl.wikipedia.org/wiki?curid=5395853" title="Mohamed Trabelsi">
Mohamed Trabelsi

Mohamed Trabelsi (ar. محمد الطرابلسي; ur. 7 stycznia 1968) – tunezyjski piłkarz grający na pozycji obrońcy. W swojej karierze rozegrał 6 meczów w reprezentacji Tunezji.
Kariera klubowa.
W swojej karierze piłkarskiej Trabelsi grał w klubach OC Kerkennah i Club Africain. Z Club African zdobył Puchar Tunezji w sezonie 1997/1998.
Kariera reprezentacyjna.
W reprezentacji Tunezji Trabelsi zadebiutował 22 września 1993 w zremisowanym 2:2 towarzyskim meczu z Niemcami, rozegranym w Tunisie. W 1994 roku został powołany do kadry na Puchar Narodów Afryki 1994. Na tym turnieju nie rozegrał żadnego meczu. Od 1993 do 1994 roku rozegrał w kadrze narodowej 6 spotkań.

</doc>
<doc id="5395854" url="https://pl.wikipedia.org/wiki?curid=5395854" title="Barbara Majewska-Żuromska">
Barbara Majewska-Żuromska

Barbara Majewska-Żuromska (ur. 18 listopada 1945 w Warszawie) – polska aktorka.
Biografia.
Barbara Majewska-Żuromska urodziła się 18 listopada 1945 w Warszawie. W latach 1967–1970 występowała na deskach Teatru Dolnośląskiego w Jeleniej Górze. W 1972 roku zdała egzamin eksternistyczny dla aktorów dramatu przed Komisją ZASP-u. Występowała na scenach teatrów warszawskich: Studencki Teatr Satyryków (lata 1970–1971), Teatr Rozmaitości (1971–1984), Teatr Komedia (1984–1990), Północne Centrum Sztuki (1990–1991). Występowała również w spektaklach telewizyjnych, filmach oraz serialach. W 2022 roku aktorka nagrodzona została Brązowym Medalem „Zasłużony Kulturze Gloria Artis”.
Barbara Majewska-Żuromska wystąpiła, m.in. w następujących produkcjach filmowych: "Kamienne tablice" (1983, reż. Ewa i Czesław Petelscy), "Czas dojrzewania" (1984, reż. Mieczysław Waśkowski), "Labirynt" (1985, reż. Andrzej Stefan Kałuszko), "Skazany na bluesa" (2005, reż. Jan Kidawa-Błoński).

</doc>
<doc id="5395855" url="https://pl.wikipedia.org/wiki?curid=5395855" title="CA Argentino de Quilmes">
CA Argentino de Quilmes



</doc>
<doc id="5395858" url="https://pl.wikipedia.org/wiki?curid=5395858" title="Lofti Ben Sassi">
Lofti Ben Sassi

Lofti Ben Sassi (ur. 27 października 1965 w Badży) – tunezyjski piłkarz grający na pozycji pomocnika. W swojej karierze rozegrał 2 mecze w reprezentacji Tunezji.
Kariera klubowa.
W swojej karierze piłkarskiej Ben Sassi grał w klubie Olympique Béja.
Kariera reprezentacyjna.
W reprezentacji Tunezji Ben Sassi zadebiutował 8 lutego 1994 w zremisowanym 1:1 towarzyskim meczu z Maltą, rozegranym w Ta’ Qali. W tym samym roku został powołany do kadry na Puchar Narodów Afryki 1994. Na tym turnieju nie rozegrał żadnego meczu. W kadrze narodowej rozegrał 2 spotkania, oba w 1994.

</doc>
<doc id="5395860" url="https://pl.wikipedia.org/wiki?curid=5395860" title="Lejkówka łuseczkowata">
Lejkówka łuseczkowata

Lejkówka łuseczkowata ("Infundibulicybe squamulosa" (Pers.) Harmaja) – gatunek grzybów z rzędu pieczarkowców ("Agaricales").
Systematyka i nazewnictwo.
Pozycja w klasyfikacji według Index Fungorum: "Clitocybe, Incertae sedis, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten opisał w 1801 r. Christiaan Hendrik Persoon, nadając mu nazwę "Agaricus squamulosus". Obecną, uznaną przez Index Fungorum nazwę, nadał mu Harri Harmaja w 2003 r.
Ma 10 synonimów. Niektóre z nich:
Franciszek Błoński w 1888 r. nadał mu polską nazwę bedłka łuseczkowata, Stanisław Chełchowski w 1898 r. zmienił ją na lejkówka łuseczkowata. Obydwie nazwy są niespójne z aktualną nazwą naukową.
Morfologia.
Średnica 3–8 cm, u młodych okazów łukowaty, potem wklęsły, na koniec lejkowaty, bez garbu, cienki, mięsisty. Powierzchnia matowa, cynamonowoczerwona do orzechowobrązowej, początkowo pokryta ciemniejszymi łuseczkami, u starszych okazów naga. Brzeg pofalowany i przeważnie nieprążkowany.
Zbiegające, średnio gęste, u młodych okazów białawe, później kremowe, na koniec brązowawe.
Wysokość 2–6 cm, walcowaty z nieco rozszerzoną podstawą, pusty. Powierzchnia tej samej barwy co kapelusz, podłużnie włóknista.
Białawy. Zapach i smak mączny.
Zarodniki 5–10 × 3–5 µm, migdałowate lub elipsoidalne, gładkie, nieamyloidalne, w KOH szkliste. Podstawki 28–34 × 4–6 µm, maczugowate, 4-sterygmowe. Cystyd brak.Strzępki w skórce rosną pionowo skupiskami w kierunku środka kapelusza, mają szerokość 4–8 µm, są gładkie lub inkrustowane, z cylindrycznymi końcami o zaokrąglonych wierzchołkach. W KOH są szkliste do pomarańczowobrązowych. Na strzępkach są sprzążki.
Lejkówka czerwonawa ("Bonomyces sinopicus") odróżnia się niełuseczkowatym kapeluszem, ponadto siedliskiem (często występuje na wypaleniskach). Lejkówka karbowana ("Clitocybe costata") ma również kapelusz bez łusek, ale o żłobionym brzegu, ponadto ma zapach i smak gorzkich migdałów. Lejkówka żółtobrązowa ("Infundibulicybe gibba") ma brodawkowaty garb na kapeluszu i trzon jaśniejszy od kapelusza.
Występowanie i siedlisko.
Lejkówka szaroblaszkowa występuje w Ameryce Północnej, Europie i azjatyckiej części Rosji. Najwięcej stanowisk podano na Półwyspie Skandynawskim. W Polsce W. Wojewoda w 2003 r. przytoczył 6 stanowisk z uwagą, że rozprzestrzenienie i stopień zagrożenia tego gatunku nie są znane.
Naziemny grzyb saprotroficzny. Występuje w różnego typu lasach, zwłaszcza pod jodłami, ale także na łąkach wśród traw i mchów. Owocniki tworzy zwykle od maja do października.
Według W. Wojewody jest grzybem jadalnym, według atlasu grzybów jest grzybem niejadalnym.

</doc>
<doc id="5395861" url="https://pl.wikipedia.org/wiki?curid=5395861" title="Infundibulicybe squamulosa">
Infundibulicybe squamulosa



</doc>
<doc id="5395862" url="https://pl.wikipedia.org/wiki?curid=5395862" title="Clitocybe squamulosa">
Clitocybe squamulosa



</doc>
<doc id="5395863" url="https://pl.wikipedia.org/wiki?curid=5395863" title="Mourad Gharbi">
Mourad Gharbi

Mourad Gharbi (ar. مراد غربي; ur. 21 stycznia 1966) – tunezyjski piłkarz grający na pozycji pomocnika. W swojej karierze rozegrał 23 mecze w reprezentacji Tunezji.
Kariera klubowa.
W swojej karierze piłkarskiej Gharbi grał w klubie CA Bizertin.
Kariera reprezentacyjna.
W reprezentacji Tunezji Gharbi zadebiutował 27 marca 1987 w przegranym 0:1 meczu kwalifikacji do Pucharu Narodów Afryki 1988 z Algierią, rozegranym w Algierze. W 1994 roku został powołany do kadry na Puchar Narodów Afryki 1994. Na tym turnieju rozegrał jeden mecz, grupowy z Mali (0:2). Od 1987 do 1994 roku rozegrał w kadrze narodowej 23 mecze.

</doc>
<doc id="5395865" url="https://pl.wikipedia.org/wiki?curid=5395865" title="Samir Sellimi">
Samir Sellimi

Samir Sellimi (ar. سمير السليمي; ur. 15 czerwca 1970) – tunezyjski piłkarz grający na pozycji pomocnika. W swojej karierze rozegrał 48 meczów w reprezentacji Tunezji. Jego brat Adel również był piłkarzem i reprezentantem kraju.
Kariera klubowa.
W swojej karierze piłkarskiej Sellimi grał w klubie Club Africain, w którym występował w latach 1997-1997. Wywalczył z nim trzy mistrzostwa Tunezji w sezonach 1989/1990, 1991/1992 i 1995/1996 oraz zdobył Puchar Tunezji w sezonie 1991/1992 i Puchar Mistrzów w 1992 roku.
Kariera reprezentacyjna.
W reprezentacji Tunezji Sellimi zadebiutował 20 grudnia 1988 w zremisowanym 1:1 towarzyskim meczu z Liberią, rozegranym w Monrovii. W 1994 roku został powołany do kadry na Puchar Narodów Afryki 1994. Na tym turnieju rozegrał jeden mecz, grupowy z Zairem (1:1). Od 1988 do 1995 roku rozegrał w kadrze narodowej 48 meczów.

</doc>
<doc id="5395868" url="https://pl.wikipedia.org/wiki?curid=5395868" title="Ayadi Hamrouni">
Ayadi Hamrouni

Ayadi Hamrouni (ar. العيادي الحمروني; ur. 24 grudnia 1971 w Oudrefie) – tunezyjski piłkarz grający na pozycji napastnika. W swojej karierze rozegrał 33 mecze i strzelił 9 goli w reprezentacji Tunezji.
Kariera klubowa.
Swoją karierę piłkarską Hamrouni rozpoczął w klubie Espérance Tunis, w którym występował w latach 1991-2000. Wywalczył z nim pięć mistrzostw Tunezji w sezonach 1992/1993, 1993/1994 1997/1998, 1998/1999 i 1999/2000 oraz zdobył dwa Puchary Tunezji w sezonach 1996/1997 i 1998/1999, Puchar Mistrzów w 1994 roku, Superpuchar Afryki w 1995 roku i Puchar Zdobywców Pucharów w 1998.
Kariera reprezentacyjna.
W reprezentacji Tunezji Hamrouni zadebiutował 22 lutego 1992 w zremisowanym 1:1 towarzyskim meczu z Nigerią, rozegranym w Tunisie. W 1994 roku został powołany do kadry na Puchar Narodów Afryki 1994. Na tym turnieju rozegrał dwa mecze grupowe: z Mali (0:2) i z Zairem (1:1). Od 1992 do 1999 roku rozegrał w kadrze narodowej 33 mecze i strzelił 9 goli.

</doc>
<doc id="5395874" url="https://pl.wikipedia.org/wiki?curid=5395874" title="Mourad Okbi">
Mourad Okbi

Mourad Okbi (ar. مراد العقبي; ur. 1 września 1965 w Kairuanie) – tunezyjski piłkarz grający na pozycji obrońcy. W swojej karierze rozegrał 45 meczów i strzelił 3 gole w reprezentacji Tunezji.
Kariera klubowa.
W swojej karierze piłkarskiej Okbi grał w klubach JS Kairouan i saudyjskim Al-Ahli Dżudda.
Kariera reprezentacyjna.
W reprezentacji Tunezji Okbi zadebiutował 13 listopada 1987 w wygranym 1:0 meczu kwalifikacji do Igrzysk Olimpijskich 1988 z Egiptem, rozegranym w Kairze. W 1994 roku został powołany do kadry na Puchar Narodów Afryki 1994. Na tym turnieju rozegrał dwa mecze grupowe: z Mali (0:2) i z Zairem (1:1). Od 1987 do 1995 roku rozegrał w kadrze narodowej 45 meczów i strzelił 3 gole.

</doc>
<doc id="5395876" url="https://pl.wikipedia.org/wiki?curid=5395876" title="Salvatore Rumeo">
Salvatore Rumeo

Salvatore Rumeo (ur. 23 maja 1966 w Caltanissetta) – włoski duchowny katolicki, biskup Noto od 2023.
Życiorys.
Święcenia kapłańskie otrzymał 29 czerwca 1990 i został inkardynowany do diecezji Caltanissetta. Pracował głównie jako duszpasterz parafialny. Był też m.in. dyrektorem kilku kurialnych wydziałów, wykładowcą instytutów w Caltanissetta, Mesynie i Palermo, a także dyrektorem seminaryjnej biblioteki.
22 grudnia 2022 papież Franciszek mianował go ordynariuszem diecezji Noto. Sakry udzielił mu 18 marca 2023 biskup Mario Russotto.

</doc>
<doc id="5395878" url="https://pl.wikipedia.org/wiki?curid=5395878" title="Pod Minčolom">
Pod Minčolom



</doc>
<doc id="5395881" url="https://pl.wikipedia.org/wiki?curid=5395881" title="Zdzisław Kamiński (inżynier)">
Zdzisław Kamiński (inżynier)

Zdzisław Sulima Kamiński, ps. „Kazet” (ur. 17 grudnia 1862 w Rymanowie, zm. 29 stycznia 1920 w Krakowie) – polski inżynier górniczy, urzędnik, literat.
Życiorys.
Urodził się 17 grudnia 1862 w Rymanowie. Uzyskał wykształcenie w gimnazjum we Lwowie. Studiował na Akademii Górniczej w Loeben, otrzymując dyplom inżyniera górniczego. Pracował w Wieliczce, Bochni, Delatynie, Łańczynie, a finalnie jako radca górniczy w Dyrekcji Salinarnej w Krakowie.
Jako literat pisał pod pseudonimem „Kazet” dla pisma „Szczutek”. Tworzył nowele górnicze. jedna z nich pt. "W podziemiach" została nagrodzona w konkursie. Stworzony razem z H. Zbierzchowskim dramat pt. "W mroku" z 1903 otrzymał nagrodę w konkursie C. K. Wydziału Krajowego w tym samym roku. W 1907 wydano "W królestwie nocy: Nowele górnika" jego autorstwa. Podczas I wojny światowej napisał sztukę wierszowaną pt. "Najazd", na kanwie historii legionowej, który uyskała uznanie i była wielokrotnie wystawiana, także po odzyskaniu przez Polskę niepodległości. Tworzył także satyry dla różnych pism. Należał do Syndykatu Dziennikarzy Krakowskich.
Zmarł 29 stycznia 1920 w Krakowie na grypę hiszpankę. Został pochowany na Cmentarzu Rakowickim w Krakowie. Miał syna Stanisława (także inżynier górniczy) i córkę.

</doc>
<doc id="5395882" url="https://pl.wikipedia.org/wiki?curid=5395882" title="Aleksandra Świgut">
Aleksandra Świgut

Aleksandra Świgut – polska pianistka wyspecjalizowana w grze na fortepianach historycznych, pedagog Uniwersytetu Muzycznego Fryderyka Chopina w Warszawie.
Ukończyła Uniwersytet Muzyczny w Warszawie w klasie Piotra Palecznego, Akademię Muzyczną w Katowicach w klasie Wojciecha Świtały i Marii Szwajger-Kułakowskiej (także grę na fortepianie historycznym pod kierunkiem Katarzyny Drogosz) oraz Guildhall School of Music and Drama w Londynie w klasie Davida Donalda. W latach 2016-2021 odbyła studia doktoranckie na Akademii Muzycznej w Gdańsku. W 2018 zdobyła II nagrodę na I Międzynarodowym Konkursie Chopinowskim na Instrumentach Historycznych w Warszawie. Nagrała płytę z muzyką kameralną w duecie z wiolonczelistą, Marcinem Zdunikiem (2014). Przedstawiła też autorski projekt "Living in Inner Voices" (muzyka Fryderyka Chopina, Gustava Mahlera i Roberta Schumanna) nagrany wraz z muzykami Filharmonii Narodowej, Sinfonii Varsovii oraz Helsingborg Symphony Orchestra. Wystartowała w XVIII Międzynarodowym Konkursie Pianistycznym im. Fryderyka Chopina (2021). W 2021 została też półfinalistką Międzynarodowego Konkursu Pianistycznego im. Artura Rubinsteina w Tel Avivie.
Trzykrotnie została laureatką 17. Międzynarodowego Konkursu Pianistycznego im. Edwarda Griega w Bergen. Zdobyła tam drugą nagrodę, nagrodę publiczności i nagrodę Orkiestry Filharmonii Bergen.

</doc>
<doc id="5395883" url="https://pl.wikipedia.org/wiki?curid=5395883" title="Strzelectwo na Letnich Igrzyskach Olimpijskich 1972 – pistolet dowolny, 50 m">
Strzelectwo na Letnich Igrzyskach Olimpijskich 1972 – pistolet dowolny, 50 m

Pistolet dowolny, 50 m to jedna w ośmiu konkurencji strzeleckich rozgrywanych podczas igrzysk olimpijskich w 1972 w Monachium. Wystartowało 59 zawodników z 36 krajów, w tym 2 kobiety – Afërdita Tusha z Albanii i Hương Hoàng Thi z Wietnamu Południowego.
Rozegrano tylko rundę finałową 27 sierpnia.
Wyniki.
Każdy ze strzelców oddawał 60 strzałów w sześciu rundach, w każdej po 10 strzałów.

</doc>
<doc id="5395885" url="https://pl.wikipedia.org/wiki?curid=5395885" title="Roadpol">
Roadpol

ROADPOL – międzynarodowa organizacja zrzeszająca policje drogowe z krajów Unii Europejskiej. Ma za zadanie zwalczanie wykroczeń i przestępczości popełnianej na drogach UE. Poprzez współpracę i wymianę informacji policji drogowych z krajów UE działania są efektywniejsze co z kolei poprawia bezpieczeństwo na europejskiej sieci drogowej. ROADPOL posiada obecnie 3 grupy robocze złożone z przedstawicieli ROADPOL z różnych krajów członkowskich, specjalizujących się w ważnych obszarach bezpieczeństwa ruchu drogowego. Grupom roboczym przewodniczy członek Komitetu Wykonawczego. Przewodniczący informuje i raportuje pracę oraz bieżące problemy w swojej dziedzinie do Rady ROADPOL. Do organizacji należy również Polska Policja.

</doc>
<doc id="5395886" url="https://pl.wikipedia.org/wiki?curid=5395886" title="Samak Majchainares">
Samak Majchainares



</doc>
<doc id="5395888" url="https://pl.wikipedia.org/wiki?curid=5395888" title="Lore Zech">
Lore Zech

Lore Zech (ur. 24 września 1923 w Gütersloch, zm. 13 marca 2013) – niemiecka cytogenetyk pracująca na uczelniach w Szwecji i w Niemczech, pionierka w zakresie metodyki badania chromosomów.
Życiorys.
W wieku 4 lat została sierotą. Po śmierci rodziców była wychowywana przez babcię w regionie Sauerland. Studiowała na uczelniach w Bonn, Tybindze i Marburgu. Stopień doktora uzyskała w Instytucie Maxa Plancka w Tybindze. 
W 1953 wraz z mężem wyjechała do Szwecji i kontynuowała kształcenie w Instytucie Karolinska w Sztokholmie, tam też rozpoczęła karierę zawodową. W latach 60., wraz z szefem tamtejszego Instytutu Badań Komórkowych i Genetyki, Torbjörnem Casperssonem, opracowała technikę prążkowania chromosomów, tzw. "Q-banding," która pozwalała na wyróżnienie poszczególnych chromosomów podczas ich obserwacji. Był to pierwszy opracowany typ prążkowania, przyjęty oficjalnie przez środowisko w 1971 na międzynarodowej konferencji "Standardization in Human Cytogenetics" w Paryżu. Po kilku latach opracowaną przez nią metodę zaczęto zastępować bardziej efektywną metodą "G-bandingu." 
W latach następnych Zech zajmowała się badaniem nietypowości w układzie chromosomów u osób chorych na nowotwory i schorzenia wrodzone. Zech, wykorzystując swoją metodę prążkowania, wyróżniła m.in. charakterystyczną translokację chromosomów u chorych na chłoniaka Burkitta. W 1989 przeszła na emeryturę. Kontynuowała swoje badania na oddziale genetyki klinicznej Szpitala Uniwersyteckiego w Uppsali. W 1999 została członkiem honorowym European Society of Human Genetics (ESHG). Publikowała w czasopismach "Experimental Cell Research" i "Hereditas".
Odznaczona została Orderem Zasługi Republiki Federalnej Niemiec 1. klasy. ESHG przyznało jej nagrodę im. Mauro Baschirotto; była pierwszą osobą, która otrzymała to wyróżnienie. Uniwersytet Chrystiana Albrechta w Kilonii przyznał jej doktorat honorowy. Znalazła się w gronie 1000 najczęściej cytowanych naukowców współczesnych okresu 1965–1978. Przyczyną jej śmierci była białaczka. 

</doc>
<doc id="5395889" url="https://pl.wikipedia.org/wiki?curid=5395889" title="Andrzej Wierciński (pianista)">
Andrzej Wierciński (pianista)

Andrzej Wierciński – polski pianista.
Życiorys.
Ukończył Akademię Muzyczną w Katowicach (klasa Wojciecha Świtały). Studiował też na Uniwersytecie Mozarteum w Salzburgu (klasa Pawła Giliłowa). Jest członkiem "Penderecki Trio", które tworzy wraz z Mateuszem Makuchem (skrzypce) i Claudio Bohórquezem (wiolonczela). Wystartował w XVIII Międzynarodowym Konkursie Pianistycznym im. Fryderyka Chopina (2021).
Nagrody.
Zdobył m.in. następujące nagrody:

</doc>
<doc id="5395890" url="https://pl.wikipedia.org/wiki?curid=5395890" title="Muzeum Techniki Militarnej w Tarnowskich Górach">
Muzeum Techniki Militarnej w Tarnowskich Górach

Muzeum Techniki Militarnej w Tarnowskich Górach – muzeum zlokalizowane jest w Zbrosławicach. W obecnej formie funkcjonuje od dnia 27.08.2022, z inicjatywy fundacji Garnizon Górnośląski.
Muzeum jest organizatorem corocznej imprezy "Piknik Militarny w Tarnowskich Górach" przyciągającej tysiące osób oraz współorganizatorem finałów WOŚP w powiecie Tarnogórskim.
Linki zewnętrzne.
Garnizon Górnośląski
Muzeum Techniki Militarnej w Tarnowskich Górach

</doc>
<doc id="5395895" url="https://pl.wikipedia.org/wiki?curid=5395895" title="Alessandro Natta">
Alessandro Natta

Alessandro Natta (ur. 7 stycznia 1918 w Oneglii, zm. 23 maja 2001 w Imperii) – włoski polityk i dziennikarz, uczestnik i członek ruchu oporu podczas II wojny światowej. Wieloletni deputowany krajowy, poseł do Parlamentu Europejskiego II kadencji, w latach 1984–1988 sekretarz generalny Włoskiej Partii Komunistycznej.
Życiorys.
Urodził się jako szósty syn w rodzinie z niższej klasy średniej o poglądach socjalistycznych, od młodości aktywny w kręgach opozycji antyfaszystowskiej. Brat noblisty Giulio Natty. W 1940 ukończył studia z literatury i filozofii w Scuola Normale Superiore di Pisa, po których uzyskał uprawnienia nauczyciela. W 1941 zmobilizowany do walki na Wyspach Egejskich jako oficer artylerii. We wrześniu 1943 odniósł rany w trakcie walk o Rodos, podczas których przeszedł na stronę wojsk lojalnych Wiktorowi Emmanuelowi II, a walczących z Niemcami. Został niemieckim jeńcem wojennym deportowanym do III Rzeszy. Działał w siatce ruchu oporu aktywnej w obozach jenieckich.
W sierpniu 1945 powrócił do Włoch, wstąpił do Włoskiej Partii Komunistycznej. Przez rok uczył w szkole średniej w Imperii, został radnym tego miasta. W latach 1948–1992 członek Izby Deputowanych dziesięciu kolejnych kadencji. W 1984 wybrany ponadto posłem do Parlamentu Europejskiego, przystąpił do Grupy Sojuszu Komunistycznego. W ramach swojego ugrupowania doszedł do członkostwa w komitecie centralnym (od 1956) i sekretariacie (1962–1970, 1979–1983), od 1972 do 1979 kierował frakcją parlamentarną. Od czerwca 1984 do czerwca 1988 zajmował stanowisko sekretarza generalnego PCI. Prezentował postawę bliższą ZSRR niż jego poprzednik Enrico Berlinguer, odbył też kontrowersyjną wizytę w tym państwie, podczas której opowiedział się za koncepcją Wspólnego Europejskiego Domu. Ze stanowiska zrezygnował po przebyciu w 1988 zawału serca, następnie od 1989 do 1990 był prezydentem partii. Po rozłamie w jej łonie zdecydował się wycofać z działalności politycznej. Wieloletni publicysta komunistycznych czasopism „Critica marxista” i „Rinascita”, od 1970 do 1972 redaktor naczelny drugiej z gazet. Autor kilku książek, w tym dotyczących obozów koncentracyjnych i dziejów II wojny światowej.
Odznaczenia.
Odznaczony m.in. Orderem Rewolucji Październikowej.

</doc>
<doc id="5395898" url="https://pl.wikipedia.org/wiki?curid=5395898" title="Obietnica Moroniego">
Obietnica Moroniego

Obietnica Moroniego (ang. "Moroni’s Promise") – wyrażenie używane w teologii ruchu świętych w dniach ostatnich (mormonów).
Odnosi się do fragmentu zapisanego we wchodzącej w skład Księgi Mormona Księdze Moroniego, konkretnie do wersetów od trzeciego do piątego tej księgi. Czasem zawęża się ją niemniej do wersów czwartego oraz piątego. Obietnicę miał złożyć Moroni, ostatni neficki prorok oraz redaktor części materiału źródłowego Księgi Mormona. Odnosi się ona do prawdziwości tego świętego dla mormonów tekstu. Wskazuje, iż jednostka może się o niej przekonać dzięki Duchowi Świętemu, po uprzedniej lekturze oraz szczerej modlitwie do Boga.
Obietnica Moroniego stanowi integralną część mormońskiej kultury. Ceniona przez świętych w dniach ostatnich, nazywana jednym z najlepiej znanych i najczęściej cytowanych ustępów Księgi Mormona. Jest często wykorzystywana przez posługujących w Kościele pełnoczasowych misjonarzy, jak również przez zwykłych wiernych, wykonujących nieformalną pracę misjonarską.

</doc>
<doc id="5395906" url="https://pl.wikipedia.org/wiki?curid=5395906" title="Jarosław Odrowąż-Pieniążek">
Jarosław Odrowąż-Pieniążek

Jarosław Odrowąż-Pieniążek (ur. 1853 w Rzeszowie, zm. 7 marca 1920 w Lwowie) – polski urzędnik bankowy, aktor, literat, dziennikarz, kolekcjoner.
Życiorys.
Urodził się w 1853 w Rzeszowie. Zawodowo był właścicielem fabryki oraz urzędnikiem bankowym. Poza tym udzielał się w sferze literackiej i dziennikarskiej. Przetłumaczył szereg sztuk scenicznych z języków francuskiego, niemieckieckiego i włoskiego na polski. Przez kilka lat był aktorem w Teatrze Skarbkowskim we Lwowie. Był też kolekcjonerem.
Był żonaty z aktorką teatralną Cichocką. Ogólnie szanowany i znany we Lwowie. Zmarł 7 marca 1920 tamże. Został pochowany na Cmentarzu Łyczakowskim we Lwowie.

</doc>
<doc id="5395907" url="https://pl.wikipedia.org/wiki?curid=5395907" title="Guido Fanti">
Guido Fanti

Guido Fanti (ur. 25 maja 1925 w Bolonii, zm. 10 lutego 2012 tamże) – włoski polityk i samorządowiec. Deputowany krajowy i senator, poseł do Parlamentu Europejskiego I i II kadencji, burmistrz Bolonii (1966–1970), prezydent Emilii-Romanii (1970–1976).
Życiorys.
Zdobył wykształcenie średnie. Studiował biologię na Uniwersytecie Bolońskim, jednak przerwał naukę ze względu na wcielenie do wojska. W 1943 zdezerterował, przechodząc do antyfaszystowskiej partyzantki. W 1945 wstąpił do Włoskiej Partii Komunistycznej, kierował komunistycznym zrzeszeniem studenckim w Bolonii. Został etatowym pracownikiem partii, aktywny także jako dziennikarz. W ramach swojego ugrupowania kierował strukturami w prowincji Bolonia i Emilii-Romanii, doszedł do członkostwa w komitecie centralnym (od 1960) i władzach centralnych (od 1965). Od 1956 był radnym miejskim Bolonii, następnie od kwietnia 1966 do lipca 1970 burmistrzem miasta. Pomiędzy lipcem 1970 a majem 1976 pozostawał pierwszym w historii prezydentem regionu Emilia-Romania. W latach 1976–1983 członek Izby Deputowanych VII i VIII kadencji, następnie do 1987 członek Senatu. W 1979 i 1989 wybierany jednocześnie posłem do Parlamentu Europejskiego, przystąpił do Grupy Sojuszu Komunistycznego i od 1984 do 1989 był wiceprzewodniczącym PE. Po rozwiązaniu PCI zakończył działalność polityczną.

</doc>
<doc id="5395910" url="https://pl.wikipedia.org/wiki?curid=5395910" title="Wojciech Bielecki">
Wojciech Bielecki



</doc>
<doc id="5395912" url="https://pl.wikipedia.org/wiki?curid=5395912" title="Socjologia historyczna">
Socjologia historyczna

Socjologia historyczna – poddyscyplina socjologii na pograniczu socjologii i historii.
Nurty.
Anna Sosnowska wydziela trzy główne nurty socjologii historycznej:
Historia.
W 1982 r. Amerykańskie Towarzystwo Socjologiczne utworzyło Sekcję Socjologii Porównawczej i Historycznej. Od 2016 r. sekcja poświęcona socjologii historycznej istnieje w Międzynarodowym Stowarzyszeniu Socjologicznym. W 2021 r. powstała Sekcja Socjologii Historycznej Polskiego Towarzystwa Socjologicznego.

</doc>
<doc id="5395915" url="https://pl.wikipedia.org/wiki?curid=5395915" title="Masakra w Sasebo">
Masakra w Sasebo

Masakra w Sasebo (; "Sasebo shōroku joji dōkyūsei satsugai jiken"; pl. dosł. "Sprawa morderstwa koleżanki z klasy w szkole podstawowej w Sasebo") znane również jako "Cięcie w Sasebo" jak i "morderstwo Nevada-tan" – było zabójstwem 12-letniej japońskiej uczennicy, Satomi Mitarai (御手洗 怜美, Mitarai Satomi), przez 11-letnią koleżankę z klasy, określaną jako „Dziewczyna A”. Do morderstwa doszło 1 czerwca 2004 roku w szkole podstawowej w mieście Sasebo w prefekturze Nagasaki. Morderczyni podcięła ofierze gardło i nadgarstki nożem introligatorskim.
Reakcją na incydent były memy internetowe i dyskusja na temat obniżenia wieku odpowiedzialności karnej w Japonii. Nazwisko zabójcy nie zostało ujawnione prasie (ale przypadkowo wyszło na jaw), zgodnie z japońskimi procedurami prawnymi zabraniającymi identyfikacji młodocianych przestępców; „Dziewczyna A” jest powszechnym zwrotem używanym w Japonii w stosunku do nieletnich dziewcząt zamieszanych w sprawy karne. Biuro Prawne Okręgu Nagasaki przestrzegło internautów przed ujawnianiem jej zdjęć. Jednak imię dziewczyny zostało przypadkowo ujawnione w programie stacji Fuji TV, a członkowie japońskiej społeczności internetowej 2channel upublicznili jej tożsamość 18 czerwca 2004 roku na podstawie analizy zdjęcia emitowanego w telewizji.
Przebieg.
1 czerwca 2004 roku ok. godz. 12:30 11-letnia uczennica, określona później jako „Dziewczyna A”, zamordowała Satomi Mitarai swoją 12-letnią koleżankę z klasy w Szkole Podstawowej Okubo w Sasebo, prefektura Nagasaki. „Dziewczyna A” przekonując ofiarę, że chce jej pokazać nową zabawę, zwabiła ją do pustej sali w czasie przerwy obiadowej gdzie podcięła jej gardło i nadgarstki nożem introligatorskim. Następnie wróciła do swojej klasy z ubraniem pokrytym krwią.. Nauczycielka dziewcząt, która zauważyła zniknięcie obu dziewczynek, natknęła się na ciało jednej z nich, zaraz po tym wezwała policję.
Po zatrzymaniu „Dziewczyna A” miała przyznać się do przestępstwa, mówiąc policjantom „zrobiłam coś złego, prawda?” i „przepraszam, przepraszam”. Noc spędziła na komisariacie, początkowo nie wspominając o żadnym motywie zabójstwa. Niedługo potem wyznała policji, że pokłóciła się z Mitarai o to, co wypisywała o niej w internecie. „Dziewczyna A” twierdziła, że Mitarai oczerniała ją, pisząc obraźliwe komentarze, wyśmiewające jej wagę..
15 września 2004 japoński sąd rodzinny orzekł o umieszczeniu „Dziewczyny A” w zakładzie poprawczym, odkładając na bok jej młody wiek ze względu na powagę przestępstwa. Po wyroku została umieszczona w zakładzie poprawczym w prefekturze Tochigi.
We wrześniu 2006 roku po przeprowadzeniu na dziewczynce oceny psychologicznej wyrok został przedłużony o kolejne dwa lata.
29 maja 2008 władze lokalne poinformowały, że nie będą się ubiegać o dodatkowy wyrok, lecz przez kolejne pięć lat odbywała areszt domowy.
W 2013 roku w wieku 20 lat odzyskała pełną wolność.
Ze względu na problemy ze zdolnością komunikacji i obsesyjne zainteresowania, u „Dziewczyny A” zdiagnozowano po zabójstwie zespół Aspergera.
Reakcja.
Zabójstwo wywołało w Japonii debatę, czy wiek odpowiedzialności karnej, obniżony z 16 do 14 lat w 2000 roku w związku z morderstwami dzieci w Kobe w 1997 roku, należy ponownie obniżyć. „Dziewczyna A” przed incydentem była uważana za normalne i dobrze przystosowane dziecko, co jeszcze bardziej zaniepokoiło opinię publiczną.
Członkowie japońskiego parlamentu, tacy jak Kiichi Inoue i Sadakazu Tanigaki, zostali skrytykowani za komentarze po zabójstwie. Inoue został skrytykowany za określenie „Dziewczyny A” jako „genki” (energiczna, żywiołowa), słowo o pozytywnych skojarzeniach. Tanigaki był krytykowany za odniesienie się do metody zabójstwa, podcięcia gardła, jako „męskiego” czynu.
„Dziewczyna A” stała się tematem internetowych memów w japońskich społecznościach internetowych, takich jak 2channel. Została nazwana "Nevada-tan", ponieważ zdjęcie klasowe przedstawiało dziewczynę, którą uważano za nią, noszącą bluzę Uniwersytetu Nevady w Reno, przy czym „tan” jest dziecinną wymową japońskiego przyrostka „chan”, powszechnie używanego w odniesieniu do dzieci, młodych chłopców i dziewcząt.
Akio Mori przytoczył ten przypadek na poparcie swojej kontrowersyjnej teorii „"Gēmu nō"”, która została skrytykowana jako nic innego jak przesąd. „Dziewczyna A” była podobno fanką flashowej animacji o tematyce śmierci „Klątwa Czerwonego Pokoju”, co było twierdzeniem używanym na poparcie teorii. Wiadomo było również, że czytała kontrowersyjną powieść „Battle Royale” i widziała jej filmową adaptację, która skupia się na młodych studentach walczących na śmierć i życie.
18 marca 2005 roku na zakończenie szkoły podstawowej Okubo uczniowie otrzymali album z pustą stroną upamiętniającą śmierć Mitarai, na której mogli umieścić zdjęcia Mitarai, „Dziewczyny A” lub zdjęcia klasowe zawierające obie dziewczynki. Mitarai otrzymała pośmiertnie świadectwo ukończenia szkoły, które w jej imieniu odebrał ojciec. „Dziewczyna A” otrzymała również certyfikat, ponieważ jest on wymagany w Japonii, aby rozpocząć naukę w gimnazjum, a szkoła wierzyła, że pomoże jej to w „reintegracji ze społeczeństwem”.

</doc>
<doc id="5395916" url="https://pl.wikipedia.org/wiki?curid=5395916" title="Kiichi Inoue">
Kiichi Inoue

 – był japońskim politykiem Partii Liberalno-Demokratycznej, członkiem Izby Reprezentantów w Sejmie. Absolwent Uniwersytetu Tokijskiego, w 1955 roku wstąpił do Ministerstwa Rolnictwa, Leśnictwa i Rybołówstwa. Po raz pierwszy został wybrany do Izby Reprezentantów w 1986 roku.
Śmierć.
Zmarł 16 grudnia 2010 roku na zapalenie płuc w wieku 78 lat.

</doc>
<doc id="5395917" url="https://pl.wikipedia.org/wiki?curid=5395917" title="Klątwa Czerwonego Pokoju">
Klątwa Czerwonego Pokoju

Klątwa Czerwonego Pokoju ( "Akai heya") – japońska legenda miejska dotycząca strony internetowej o rzekomej wyskakującej czerwonej reklamie, która zapowiada nadchodzącą śmierć osoby ją widzącej.
Legenda.
Istnieje kilka odmian miejskiej legendy o "Klątwie Czerwonego Pokoju". Według najpopularniejszej podczas przeglądania Internetu ofierze zostanie wyświetlone wyskakujące okienko z czarnym tekstem o treści „Czy ty – lubisz to?” (あなたは〜好きですか?) na czerwonym tle. Po próbie zamknięcia wyskakujące okienko pojawi się ponownie, tym razem z tekstem „Czy podoba ci się czerwony pokój?” (あなたは赤い部屋が好きですか?). Następnie ekran zmieni kolor na czerwony, wyświetlając listę nazwisk ofiar "Czerwonego Pokoju". Osoba będąca celem wyczuje za sobą tajemniczą obecność, po czym straci przytomność. Później zostanie znaleziona martwa w swoim domu, a ściany pokoju, w którym zostanie odkryta, będą „pomalowane od krwi na czerwono”.
Pochodzenie i rozpowszechnienie.
Pod koniec lat 90. na GeoCities umieszczono japońską interaktywną animację grozy Adobe Flash, uważaną za źródło miejskiej legendy o "Klątwie Czerwonego Pokoju". Opowiadała ona historię młodego chłopca, który został przeklęty i zmarł po zobaczeniu wyskakującego okienka. Legenda o klątwie zyskała rozgłos w 2004 roku w związku z Masakrą w Sasebo – zabójstwem 12-letniej uczennicy przez 11-letnią koleżankę z klasy określaną jako „Dziewczyna A” w szkole podstawowej w Sasebo. „Dziewczyna A” podobno była fanką animacji "„Klątwy Czerwonego Pokoju”", mając w chwili zabójstwa film w zakładce na swoim komputerze.

</doc>
<doc id="5395918" url="https://pl.wikipedia.org/wiki?curid=5395918" title="Morderstwo uczennicy w Sasebo">
Morderstwo uczennicy w Sasebo

Morderstwo uczennicy w Sasebo (; "Sasebo Joshikōsei Satsugai jiken"; pl. dosł. "Morderstwo uczennicy liceum w Sasebo") znane również jako ; pl. dosł. "Sprawa morderstwa koleżanki z 1 klasy liceum w Sasebo" – było zabójstwem 15-letniej japońskiej licealistki Aiwy Matsuo (松尾 愛和, Matsuo Aiwa) przez koleżankę z klasy 26 lipca 2014 roku. Do morderstwa doszło w mieszkaniu podejrzanej w Sasebo w prefekturze Nagasaki, gdzie Matsuo została uderzona w tył głowy narzędziem następnie uduszona i częściowo rozczłonkowana w tym pozbawiona głowy..
Szczegóły.
Podejrzana, która w chwili popełnienia przestępstwa miała 15 lat, ale wkrótce po nim skończyła 16, rzekomo zamieściła szczegóły i zdjęcia zbrodni na popularnym japońskim forum dyskusyjnym 2channel. Policji powiedziała „Chciałam kogoś zabić. Chciałam przeprowadzić sekcję zwłok. ...Narzędzia kupiłam sama”. Podejrzana wcześniej zaatakowała ojca metalowym kijem baseballowym, co skłoniło go i jej macochę (jej biologiczna matka zmarła rok wcześniej) do zostawienia jej mieszkania, gdy zaczęła uczęszczać do liceum. Uważa się, że najpierw dokonywała sekcji zwłok kota oraz posiadała kilka podręczników medycznych.
Przebieg.
Przed morderstwem.
Dziewczyna uczęszczała do kliniki psychiatrycznej od czasu, gdy w marcu 2014 roku pobiła ojca metalowym kijem baseballowym. Lekarz uprzedził ojca, że „spanie w tym samym domu może zagrażać jego życiu”, dlatego też od kwietnia pozwala córce mieszkać samej w mieszkaniu, w którym doszło do zdarzenia.
Ofiara około tygodnia przed zdarzeniem powiedziała rodzicom, że zamierza odwiedzić dom sprawcy (mówiąc, że sprawca ją zaprosił).
23 lipca w rozmowie z macochą sprawczyni mówiła o swojej przyjemności z zabijania kotów oraz morderczych pragnieniach. Z tego powodu 25 stycznia, dzień przed zdarzeniem, ojciec z macochą rozmawiali w tej sprawie ze szpitalem psychiatrycznym, ale otrzymali od nich informację, że hospitalizacja w tym dniu nie jest możliwa ze względu na warunki panujące w placówce. Ustalono również, że ojciec z macochą nie chcieli od razu zgłaszać sprawy na policje, ale jeszcze tego samego dnia zadzwonili do Centrum Poradni Dziecięcej po poradę, ale osoba, która odebrała, powiedziała im, że już nie pracują. Dodając, że będą musieli to załatwić w poniedziałek (28 lipca).
26 lipca około godziny 15:00 ofiara wyszła z domu, mówiąc swoim rodzinom, że zamierzają spędzić czas z przyjaciółką, zanim poszły do mieszkania napastniczki, udały się na zakupy w centrum Sasebo. Około godziny 18.40 matka ofiary otrzymała SMS-a, o treści: „Wrócę około 19:00”.
Morderstwo.
26 lipca pomiędzy godziną 20:00 a 22:00 sprawczyni dokonała zabójstwa pokrzywdzonej poprzez wielokrotne uderzenie jej narzędziem w tył głowy oraz uduszenie smyczą (smyczą dla psa). Przyczyną śmierci ofiary było uduszenie w wyniku ucisku szyi.
Następnie sprawczyni odcięła ofierze głowę i lewy nadgarstek. Na obszarze klatki piersiowej znajdowały się również liczne rany, przypuszczalnie zadane ostrzem noża.
Po morderstwie.
Bezpośrednio po zdarzeniu sprawczyni umyła się i zmieniła ubranie, co jest czynnością podejrzaną o niszczenie dowodów. Przypuszcza się również, że sprawca wyrzucił swój smartfon z piątego piętra mieszkania.
Rodzina ofiary, zaniepokojona tym, że córka nie wraca do domu, zadzwoniła do rodziny sprawczyni, gdyż ofiara powiedziała im, że zamierza odwiedzić jej dom. Sprawczyni powiedziała, że ofiara wyszła od niej około godziny 18.30. Około godziny 23:00 rodzice ofiary zadzwonili pod numer 110 (w Polsce 911) i złożyli nakaz przeszukania.
We wczesnych godzinach 27 lipca funkcjonariusze odwiedzili mieszkanie sprawczyni, ale ta odpowiedziała, że nie zna ofiary. Podejrzliwy funkcjonariusz wszedł do pokoju i znalazł ciało ofiary z odciętą głowę i lewy nadgarstkiem leżące na plecach na łóżku morderczyni.
Koleżanka z klasy, która była w pobliżu wejścia do mieszkania, została natychmiast aresztowana po tym, jak przyznała się do morderstwa.
Następstwa.
31 lipca 2014 roku w odpowiedzi na morderstwo stacja Fuji TV odwołała emisję czwartego odcinka zredagowanego na nowo anime Psycho-Pass, w którym również pojawiłyby się morderstwa nastoletnich uczennic.
54-letni ojciec dziewczyny wydał oświadczenie, w którym przeprosił rodzinę ofiary. Powiedział, że „czynu mojej córki nie można wybaczyć w żadnen sposób”. 5 października 2014 roku okazało się, że ojciec morderczyni popełnił samobójstwo przez powieszenie.
W 2014 roku na kilka tygodni przed morderstwem ujawniono, że psychiatra, który badał dziewczynkę, skontaktował się z Centrum Poradni Dziecięcej w Nagasaki, aby ostrzec, że może ona popełnić morderstwo. Jednak to ostrzeżenie nie zostało uwzględnione, a w 2015 roku troje urzędników Centrum Poradni ds. Dzieci w prefekturze Nagasaki zostało oficjalnie upomnianych przez rząd prefektury, który stwierdził, że ośrodek „nie wypełnił swoich obowiązków”.

</doc>
<doc id="5395919" url="https://pl.wikipedia.org/wiki?curid=5395919" title="Nevada-tan">
Nevada-tan

Nevada-tan ( NEVADA, także: Nebada-tan) – to przydomek, pod którym stała się znana (wówczas) jedenastoletnia japońska uczennica, która zabiła dwunastoletnią koleżankę z klasy. Incydent był opisywany jako Masakra w Sasebo.
Do morderstwa doszło 1 czerwca 2004 roku w szkole podstawowej w Sasebo (prefektura Nagasaki). Gardło i nadgarstki ofiary zostały podcięte nożem introligatorskim. Sprawczyni od tego czasu stała się internetowym fenomenem głównie ze względu na swoją płeć i młody wiek.
Wkrótce po opublikowaniu zdjęć uczennicy podejrzanej o zabójstwo pojawiły się pierwsze karykatury i memy, na których została przedstawiona w bluzie z kapturem z napisem „NEVADA”. Takie bluzy są powszechnie noszone przez fanów i członków drużyn sportowych Uniwersytetu w Nevadzie. Sprawczyni miała na sobie taką właśnie bluzę na klasowym zdjęciu, które bardzo szybko po ujawnieniu przestępstwa obiegło internet. Przyrostek "tan" dołączony do „NEVADA” jest odmianą zdrobnienia "chan" stosowanego w Japonii w odniesieniu do dzieci. Ponieważ japońskie prawo zabrania publikowania nazwisk nieletnich sprawców, ich prawdziwe nazwiska nie są ujawniane prasie. Jednak imię dziewczynki zostało przypadkowo ujawnione w programie telewizyjnym, a członkowie japońskiej społeczności internetowej 2channel upublicznili jej tożsamość na podstawie analizy zdjęcia emitowanego w programie.
We wrześniu 2004 roku sprawczyni została przeniesiona z domu dla nieletnich w Nagasaki do zakładu poprawczego dla dziewcząt w prefekturze Tochigi na mocy nakazu Oddziału Sasebo Sądu Rodzinnego prefektury Nagasaki. Tamtejsza instytucja jest jedyną dla dziewcząt w całej Japonii, w której możliwe jest przetrzymywanie osadzonych w izolatce.

</doc>
<doc id="5395920" url="https://pl.wikipedia.org/wiki?curid=5395920" title="Youssef Zouaoui">
Youssef Zouaoui

Youssef Zouaoui (ar. يوسف الزواوي; ur. 11 września 1946 w Bizercie) – tunezyjski piłkarz grający na pozycji napastnika, a następnie trener piłkarski.
Kariera klubowa.
Całą swoją karierę piłkarską Zouaoui spędził w klubie CA Bizertin, w którym grał w latach 1963-1977.
Kariera reprezentacyjna.
Po zakończeniu kariery piłkarskiej Zouaoui został trenerem. W swojej karierze prowadził kluby z Tunezji takie jak CA Bizertin (siedmiokrotnie), Club Africain (dwukrotnie), Espérance Tunis (trzykrotnie) i Stade Tunisien. Pracował też w Zjednoczonych Emiratach Arabskich prowadząc Nadi asz-Szarika (dwukrotnie), Nadi asz-Szab i Shabab Al-Ahli Dubaj, a także w Arabii Saudyjskiej w klubie Al Qadsiah FC.
W karierze trenerskiej wywalczył cztery mistrzostwa Tunezji: z CA Bizertin w sezonie 1983/1984 i z Espérance w sezonach 1997/1998, 1998/1999, 1999/2000 i 2000/2001. Zdobył Puchar Tunezji, w 1987 z CA Bizertin i w 1999 roku z Espérance. Wraz z Espérance zdobył też Puchar CAF w 1997 i Puchar Zdobywców Pucharów w 1998. W 1993 roku wraz z Club Africain wygrał Klubowe Mistrzostwa Afro-Azjatyckie, a w 2002 roku ze Stade Tunisien Arabski Puchar Zdobywców Pucharów.
Zouaoui trzykrotnie był selekcjonerem reprezentacji Tunezji. Pracował w niej w latach 1984-1986, 1993-1994 i 2002. W 1994 roku poprowadził ją w Pucharze Narodów Afryki 1994, jednak Tunezja nie wyszła wówczas z grupy przegrywając 0:2 z Mali i remisując 1:1 z Zairem (1:1).

</doc>
<doc id="5395929" url="https://pl.wikipedia.org/wiki?curid=5395929" title="Wojciech Bielecki (weterynarz)">
Wojciech Bielecki (weterynarz)

Wojciech Bielecki – polski weterynarz, specjalista od anatomii patologicznej zwierząt.
Studiował medycynę weterynaryjną w Szkole Głównej Gospodarstwa Wiejskiego w Warszawie. 28 czerwca 1983 doktoryzował się na tejże uczelni w zakresie nauk weterynaryjnych. 23 listopada 2011 habilitował się tamże ze specjalnością w anatomii patologicznej pracą "Macica męska (uterus masculinus) u żubra (Bison bonasus L. 1758) w świetle badań makro- i mikromorfologicznych". Zatrudniony jako adiunkt w SGGW, najpierw na Katedrze Patologii i Diagnostyki Weterynaryjnej oraz Katedrze Nauk Klinicznych Wydziału Medycyny Weterynaryjnej, a potem w Instytucie Medycyny Weterynaryjnej SGGW. Jest członkiem Krajowej Komisji Etycznej do spraw Doświadczeń na Zwierzętach przy Ministerstwie Nauki i Szkolnictwa Wyższego.
Jest autorem lub współautorem około 90 artykułów naukowych w czasopismach, 26 rozdziałów w monografiach oraz trzech publikacji książkowych. Liczne jego publikacje poświęcone są żubrowi europejskiemu. W 2022 roku wraz Joanną Izdebską i Leszkiem Rolbieckiem opisał nowy gatunek nużeńca, "Demodex bialoviensis".
W 2015 roku odznaczony został przez Prezydenta RP Medalem Złotym za Długoletnią Służbę.

</doc>
<doc id="5395931" url="https://pl.wikipedia.org/wiki?curid=5395931" title="Noc tysiączna druga">
Noc tysiączna druga

Noc tysiączna druga – jednoaktowa komedia Cypriana Kamila Norwida z 1850 roku.
Okoliczności powstania utworu.
Powstanie utworu wiąże się z uczuciem, jakim darzył poeta przez lata Marię Kalergis. Ze swych uczuciowych rozterek zwierzał się korespondencyjnie od 1845 roku jej towarzyszce w podróżach po Europie, Marii Trębickiej. Korespondencja ta urwała się nagle w połowie 1848 roku wkrótce po nadejściu do Rzymu, gdzie poeta przebywał, wiadomości o paryskim skandalu z panią Calergis i ówczesnym dyktatorem Paryża generałem Cavaignakiem. W przedostatnim liście z tego okresu Norwid opisywał "kłamstwo na ustach opiewających rzecz anielską i skrzydła z pawich piór szatańskie do najpiękniejszych wpięte ramion". Komedia napisana w 1850 roku była dopełnieniem przerwanej korespondencji. W ukazanej tylko pośrednio, we wspomnieniach i liście Klaudii poeta dał portret pani Kalergis, aż po owe kończące każdy jej list: "mille tendresses, mille amitiés", które poeta dopełnia ironicznym "etc". Wśród papierów poety zachował się króciutki list Marii Kalergis, który niewątpliwie wpłynął na kształt listu Klaudii w komedii, w którym hrabina prosi poetę, by pamiętał o jej książce, skarży się na zamęt w miejscu, gdzie pisze i prosi go o listy, które jej tak dobrze robią.
Komedia powstała najwcześniej w marcu 1850 po powrocie z Zurychu do Paryża Emmy Herwegh, żony poety Georga, która bardzo zaprzyjaźniona z poetą opowiedziała mu o własnej tragedii małżeńskiej, podobnej do tragedii sercowej Norwida. Symetryczność charakterów i losów czworga ludzi stała się pierwowzorem podobnej symetryczności bohaterów utworu.
Dzieje rękopisu.
Przepisany tekst komedii jeszcze w 1850 roku trafił do rąk Trębickiej, która świetnie się orientowała kim jest komediowa Klaudia. Pozostał tam do 1858 roku, kiedy w związku z planami wydawniczymi Antoniego Zaleskiego poeta poprosił Trębicką o przesłanie Zaleskiemu posiadanego przez nią rękopisu poematu "Szczesna". Trębicka uczyniła zadość tej prośbie a do przesyłki dołączyła, nie bez pewnej złośliwości, "Noc 1002", łącząc w ten sposób historię dwóch zawodów miłosnych poety. W majątku Zaleskiego, Zubiszkach, poemat przeleżał do 1867, przetrwawszy rewizje carskiej policji i nieobecność gospodarza zesłanego na 4 lata do Wiatki. Zwrócony przez Zaleskiego, rękopis pozostał w rękach Trębickiej aż do jej śmierci w 1896. Został następnie przekazany przez jej męża, Felicjana Faleńskiego, do zbiorów Biblioteki Jagiellońskiej, gdzie znajduje się do dziś. W 1907 roku nieznany wydawca opublikował go w 9 (wrześniowym) i 10 (październikowym) numerze "Krytyki".
Poprawioną wersję komedii (w sumie około 30 poprawek) przesłał poeta w 1857 przyjacielowi Teofilowi Lenartowiczowi z prośbą o pomoc w jej publikacji. Lenartowicz zapewne przesłał utwór do redakcji lwowskiego "Dziennika Literackiego". Komedia nie znalazła tam jednak życzliwego przyjęcia. W 1867 wydrukowano zeń jedynie wiersz weroński pod tytułem "Improwizacja w Castel-Fermo pod Weroną." Sam rękopis znalazł się z czasem w prywatnym posiadaniu redaktora, Juliusza Starkla. Został odnaleziony przez jego wnuka, Stanisława Wasylewskiego, około 1905 roku. Wasylewski wypytywał dziadka czy nie posiada jakichś rękopisów Norwida. Starkl doszedł do wniosku, że coś mogłoby się znaleźć w mahoniowym "zawiesitku" przymocowanym do ściany, do którego jednak klucz zaginął przed laty. Wnuk musiał podważyć zamek do schowka, żeby zbadać jego zawartość. Oprócz "Nocy 1002" znalazł jeszcze autograf wiersza "Przyjacielowi poecie." Komedię w poprawionej, "poprawniejszej od oryginału" – zdaniem poety – "wersji," opublikował Zenon Przesmycki w 1911 w trzecim tomie "Pism Zebranych".
Osoby.
Akcja utworu rozgrywa się w Castel-Fermo pod Weroną
Treść.
Roger, który zajmuje pokój z widokiem na Weronę, opuszcza Włochy i postanawia sobie być odtąd praktyczniejszym. Oberżysta Lucio informuje go, że pewna Angielka chciałaby zerknąć przez jego okno na nocną Weronę w czasie burzy. Dama ta była tu ze swym mężem przed dwoma laty i wtedy zajmowała pokój Rogera. Roger odmawia i szykuje się do snu. Ale znowu, jak tylekroć dotąd, ogarniają go bolesne wspomnienia jego ukochanej, która pod Amalfi zerwała dla niego kwiat. A potem przysłała mu jakże bolesną odpowiedź, pisaną właśnie stąd, na jego list miłosny. Roger ponownie czyta list, w którym jest prośba, by odwiedził księżnę i odebrał od niej trzeci tom Richtera i zastanowił się czy by jej klaczy nie przewieźć koleją, nadto o tym, że zostawiła na kominku różaniec otrzymany od papieża i zgubiła gdzieś pierwszą kartę jego listu, w którym było coś o miłości. Dalej tekst się urywa, a do listu dołączona jest druga połowa listu Rogera. 
Burza cichnie, a Roger patrząc przez otwarte okno ku miastu, śpiewnie recytuje wiersz "W Weronie." Zegar bije pierwszą w nocy. Próbując zamknąć okno Roger dostrzega, że zbita u dołu szyba została zalepiona pierwszą połową jego listu i drugą połową listu ukochanej. Czyta ponownie list napisany w tym pokoju, po raz pierwszy w całości. W sprawie jego miłości ukochana Klaudia napisała mu, że mężczyźni XIX wieku zaczynają kochając "mocno, prawdziwie i czysto", a z czasem kończą na wykwintnych formach. Podczas gdy kobiety lekceważą miłość, aż po wielu rozczarowaniach dochodzą do uszanowania "tej iskry świętej." Gdzie oni zaczynają, tam one kończą. Dlatego nie mogą się spotkać. Prawda ma dla Rogera moc uzdrawiającą. Poza lekkomyślną trzpiotką dostrzega w ukochanej głęboką znawczynię życia. I dziwi się tej nocy jakby z tysiąca i jednej nocy – nocy tysięcznej drugiej.
Mocowanie się Rogera z oknem zwabia Lucia. Roger upewnia się, że dama nie jest Angielką lecz cudzoziemką, piękną blondynką, że była wdową, a jej mąż jest starszym, brzydkim mężczyzną. Upewniwszy się, że podróżna to Klaudia, Roger zaprzysięga Lucia na broń i pieniądze, że sprowadzi rano do jego pokoju damę, a tymczasem on ukryje się w szafie. Ma zamiar zemścić się, w stosownej chwili wyjść i poprosić o przedstawienie mężowi.
Nad ranem w salonie dama rozmawia z towarzyszącym jej doktorem. Sprzeciwiając się jego naukowej terminologii wspomina ostatnią zwrotkę wiersza "W Weronie". Dziękuje doktorowi, że zgodził się jej towarzyszyć i wspierać ją w trudnym okresie separacji z mężem, która w końcu zyskała sankcję stolicy apostolskiej i przywraca ją mężczyznom, do których straciła zaufanie. Musiałaby znaleźć kogoś kto kochałby "indywidualność piękną, pełną powabów wyższych, szlachetną, może dumną – zapewne próżną i głebokomyślną". Doktor zapewnia, że gdyby się taki znalazł, on mógłby wrócić do rodziny. Zjawia się Lucio i opowiada jak to w nocy konferował z Anglikiem, który zajmował pokój z widokiem, i jak Anglik na koniec zadysponował, że po jego porannym wyjeździe Lucio będzie mógł udostępnić pokój damie pod warunkiem, że ta własnymi rączkami otworzy okno. Z paszportu, który ma przy sobie Lucio, dowiadują się, że tym Anglikiem jest Roger z Czarnolesia. Doktor zna go z salonu hrabiny Klaudii w Neapolu i charakteryzuje go jako wariata, którego się obśmiewa, jeśli nie można inaczej go dotknąć, jako prawdziwe "dziecię wieku".
Kiedy dama i doktor wchodzą do pokoju, Roger wyskakuje z szafy i spostrzega swoją pomyłkę. Zwierza się odwiedzającym go ze swego podstępu. Tymczasem tęcza nad Weroną łączy dom Kapuletich i Montekich. Dama wyraża nadzieję, że niektóre akordy życia mogą się połączyć w harmonię. Roger jest jednak przekonany o istnieniu bólu niewymownego, którego nie miało się szczęścia wypowiedzieć. Lecz dama upewnia go, że czasem nie ma potrzeby o nim mówić, bo jest zrozumiały bez słów i wtedy przestaje być bólem. Doktor cieszy się na myśl, że wraca do rodziny.
Recepcja utworu.
Zenon Przesmycki (1912) uważał komedię raczej za dokument biograficzny, niż za dzieło sztuki. Był zdania, że nadmiar materiału autobiograficznego uniemożliwił autorowi rozwinięcie charakterów czy sytuacji. Wyszła z tego komedia pełna aluzji i niedomówień, efekt albo niezwykłej dyskrecji autora albo poczucia zbyteczności szerszego przedstawiania faktów znanych zarówno piszącemu, jak i tej, która miała tą komedię czytać. 
Stefan Kołaczkowski (1933) widział w komedii świadectwo podwójnej ironii losów, tragicznej i drugiej, która mogłaby być komiczna, gdyby nie była smutnym przezwyciężaniem siebie przy pomocy humoru. 
Irena Sławińska (1955) zarzucała autorowi niekonsekwencję albo dwoistość koncepcji. Utwór wydaje się jej skrzyżowaniem romantycznego monologu z komedią intrygi. Akcja podporządkowana została komedii intrygi. Natomiast potężny monolog Rogera, zajmujący połowę dramatu całkowicie ten zamysł przekreśla. W tej przestrzeni ważne są z kolei przeżycia i refleksje. Śmiałe połączenie obydwu płaszczyzn wskazuje na inspirację dramatem Szekspira, który również takie rozwiązania stosował. 
"Noc tysiączna druga" na scenie.
Prapremiera komedii miała miejsce w roku 1908 w Szkole Aplikacyjnej przy Warszawskich Teatrach Rządowych. W 1913 roku komedię wystawił Teatr Niezależny we Lwowie prowadzony przez A. Godziembę-Wysockiego. W 1916 miała miejsce premiera "Nocy tysiącznej drugiej" w Teatrze Praskim w Warszawie w reżyserii Konstantego Tatarkiewicza. W 1942 roku dramat przedstawił Zespół Teatralny oficerskiego obozu jeńców w Woldenbergu w reżyserii Jana Koechera. W 1947 roku komedię nadało w formie słuchowiska Polskie Radio w Łodzi, a w 1955 Polskie Radio w Warszawie. W 1960 "Noc tysiączna druga" została wystawiona przez Telewizję warszawską. W 1971 wystawił komedię Zespół Teatralny Zakładów Azotowych w Puławach, w 1973 Teatr Polski we Wrocławiu w reż. Marii Straszewskiej, w 1976 Teatr Dramatyczny w Wałbrzychu w reż. Piotra Nowakowskiego, w 1982 Słupski Teatr Dramatyczny w Słupsku w reż. Marka Chełminiaka i w 1986 Teatr STU w Krakowie w reż. Krzysztofa Jasińskiego.

</doc>
<doc id="5395932" url="https://pl.wikipedia.org/wiki?curid=5395932" title="Ostrow (stacja kolejowa)">
Ostrow (stacja kolejowa)

Ostrow () – stacja kolejowa w miejscowości Ostrow, w rejonie ostrowskim, w obwodzie pskowskim, w Rosji. Położona jest na linii dawnej Kolei Warszawsko-Petersburskiej.
Historia.
Stacja powstała w XIX w. pomiędzy przystankiem Fiedosino (Fedosiński) i stacją Czerska.

</doc>
<doc id="5395935" url="https://pl.wikipedia.org/wiki?curid=5395935" title="Brygady rakietowe">
Brygady rakietowe

Brygady rakietowe – rakietowe związki taktyczne, składające się z baterii, dywizjonów lub pułków rakiet, pododdziałów technicznych i dowodzenia.Wyróżnia się także brygady rakiet przeciwlotniczych, czyli jednostki występujące w związkach operacyjnych służące do osłony elementów ugrupowania operacyjnego wojsk przed uderzeniami z powietrza. Brygady wykonują zadania samodzielnie lub z innymi środkami obrony przeciwlotniczej. Tworzą wspólnie z sąsiednimi oddziałami rakiet przeciwlotniczych ciągłą strefę ognia.

</doc>
<doc id="5395940" url="https://pl.wikipedia.org/wiki?curid=5395940" title="Dułowskaja">
Dułowskaja

Dułowskaja () – stacja kolejowa w pobliżu miejscowości Bachariewo, w rejonie ostrowskim, w obwodzie pskowskim, w Rosji. Położona jest na linii dawnej Kolei Warszawsko-Petersburskiej.

</doc>
<doc id="5395948" url="https://pl.wikipedia.org/wiki?curid=5395948" title="Izmira Ulqinaku">
Izmira Ulqinaku

Izmira Ulqinaku – deputowana do Zgromadzenia Albanii z ramienia Demokratycznej Partii Albanii.
Życiorys.
W 2017 roku została deputowaną do albańskiego parlamentu z ramienia Demokratycznej Partii Albanii.

</doc>
<doc id="5395951" url="https://pl.wikipedia.org/wiki?curid=5395951" title="308 km (rejon ostrowski)">
308 km (rejon ostrowski)

308 km () – przystanek kolejowy w miejscowości Dułowka, w rejonie ostrowskim, w obwodzie pskowskim, w Rosji. Położony jest na linii dawnej Kolei Warszawsko-Petersburskiej.

</doc>
<doc id="5395953" url="https://pl.wikipedia.org/wiki?curid=5395953" title="Sofiia Bagishvili">
Sofiia Bagishvili

Sofiia Bagishvili (ur. 25 lutego 1999) – gruzińska zawodniczka mieszanych sztuk walki. Aktualna zawodniczka polskiej organizacji KSW, walcząca także dla kazachskiej Octagon. Obecna nr. 1 rankingu KSW w wadze słomkowej (do 52,2 kg).

</doc>
<doc id="5395961" url="https://pl.wikipedia.org/wiki?curid=5395961" title="Narodowy Instytut Konserwacji Zabytków">
Narodowy Instytut Konserwacji Zabytków

Narodowy Instytut Konserwacji Zabytków – instytucja kultury, powołana do życia przez Ministra Kultury i Dziedzictwa Narodowego w 2022. Zajmuje się upowszechnianiem wysokiego standardu prac prowadzonych przy zabytkach, popularyzacją dobrych praktyk oraz edukowaniem w zakresie historii konserwacji. Od utworzenia Instytutem kieruje Michał Laszczkowski.

</doc>
<doc id="5395962" url="https://pl.wikipedia.org/wiki?curid=5395962" title="Alberto Williams">
Alberto Williams

Alberto Williams (ur. 23 listopada 1862 w Buenos Aires, zm. 17 czerwca 1952 tamże) – argentyński kompozytor, dyrygent i pianista.
Życiorys.
Pochodził z rodziny o tradycjach muzycznych. Jego dziadek był Anglikiem. W dzieciństwie uczył się gry na fortepianie u Pedro Becka, następnie był uczniem Nicolása Bassiego (harmonia) i Luisa Bernasconiego (fortepian). Wcześnie zaczął występować jako pianista, w 1879 roku zagrał w Teatro Colón w Buenos Aires. W latach 1882–1889 studiował w Konserwatorium Paryskim u Georges’a Mathiasa i Charles’a Wilfrida de Bériota (fortepian), Auguste’a Duranda (harmonia), Benjamina Godarda (kameralistyka), Ernesta Guirauda (kontrapunkt) i Césara Francka (kompozycja). Po powrocie do Argentyny koncertował i rozwinął działalność jako organizator życia muzycznego. W 1893 roku założył w Buenos Aires własne konserwatorium oparte na wzorcach europejskich, którym kierował do 1941 roku. Uczelnia ta doczekała się ponad 100 filii w całej Argentynie. Organizował cykle koncertów, na których wykonywał repertuar poważny i popularny, w tym własne kompozycje. W 1919 roku założył czasopismo muzyczne „La Quena”, a później wydawnictwo muzyczne o tej nazwie. Był przewodniczącym Comisión de Bellas Artes, a także członkiem Asociación de Conciertos i Asociación Argentina de Compositores.
Twórczość.
W młodzieńczym okresie swojej twórczości tworzył pod wpływem europejskiego romantyzmu, później zwrócił się w kierunku inspiracji argentyńskim folklorem muzycznym. Dojrzała twórczość Williamsa czerpie z nowoczesnych tendencji w muzyce, w tym impresjonizmu, łączonych z elementami narodowymi.

</doc>
<doc id="5395963" url="https://pl.wikipedia.org/wiki?curid=5395963" title="Sławomir Kadulski">
Sławomir Kadulski

Sławomir Kadulski – polski biolog specjalizujący się w parazytologii i zoologii.
Habilitował się 1 stycznia 1989 roku na Wydziale Biologii, Geografii i Oceanologii Uniwersytetu Gdańskiego pracą "Występowanie stawonogów pasożytniczych na łownych Lagomorpha i Artiodactyla Polski - próba syntezy". Zatrudniony był jako profesor w Instytucie Biologii Wydziału Biologii, Geografii i Oceanologii Uniwersytetu Gdańskiego oraz jako profesor nadzwyczajny na Katedrze Zoologii Bezkręgowców, a potem Katedrze Zoologii Bezkręgowców i Parazytologii Wydziału Biologii Uniwersytetu Gdańskiego. Otrzymał ostatecznie stanowisko profesora emerytowanego.
Jest autorem 88 publikacji, w tym 55 publikacji recenzowanych. Zajmuje się akarologią i entomologią parazytologiczną. Specjalizuje się w badaniach nad systematyką i ekologią wszy i wszołów oraz kleszczowatych, pasożytujących na zwierzętach łownych, głównie ssakach z rodziny jeleniowatych i z rzędu zajęczaków. W 1996 roku opisał z Joanną Izdebską nowy gatunek nużeńca, "Demodex bisonianus".

</doc>
<doc id="5395964" url="https://pl.wikipedia.org/wiki?curid=5395964" title="Alard Maliszewski">
Alard Maliszewski

Alard Krzysztof Maliszewski OFM (ur. 28 listopada 1968 w Warszawie) − polski zakonnik, filozof, kapłan franciszkanin, minister prowincjalny Prowincji św. Jadwigi Zakonu Braci Mniejszych we Wrocławiu (od 2022).
Do Prowincji św. Jadwigi Zakonu Braci Mniejszych wstąpił w 1988, studia filozoficzno-teologiczne odbył w Wyższym Seminarium Duchownym w Kłodzku, a święcenia prezbiteratu przyjął 3 czerwca 1995 w Górze św. Anny.
Po święceniach pracował m.in. w Grafrath (Niemcy), Marienweiher (Niemcy), Wrocławiu, Kłodzku, Falconara Marittima (Włochy).
Wybrany na ministra prowincjalnego 20 kwietnia 2022 w Górze św. Anny.

</doc>
<doc id="5395967" url="https://pl.wikipedia.org/wiki?curid=5395967" title="Ambasada Stanów Zjednoczonych w Abu Zabi">
Ambasada Stanów Zjednoczonych w Abu Zabi

Ambasada Stanów Zjednoczonych w Abu Zabi () – misja dyplomatyczna Stanów Zjednoczonych Ameryki w Zjednoczonych Emiratach Arabskich.
Historia.
Stany Zjednoczone uznały niepodległość Zjednoczonych Emiratach Arabskich 3 grudnia 1971 (dzień po jej ogłoszeniu), za prezydentury Richarda Nixona. 20 marca 1972 oba państwa nawiązały stosunki dyplomatyczne. Tego samego dnia ambasador Stanów Zjednoczonych w Kuwejcie, akredytowany również w kilku innych krajach regionu, złożył władzom emirackim listy uwierzytelniające.
Ambasadę Stanów Zjednoczonych w Abu Zabi otworzono 24 czerwca 1974 wraz ze złożeniem listów uwierzytelniających przez pierwszego amerykańskiego ambasadora rezydującego w Abu Zabi.
Szefowie misji.
"jeżeli nie zaznaczono inaczej w randzie ambasadora"

</doc>
<doc id="5395968" url="https://pl.wikipedia.org/wiki?curid=5395968" title="Ambasada Stanów Zjednoczonych w Zjednoczonych Emiratach Arabskich">
Ambasada Stanów Zjednoczonych w Zjednoczonych Emiratach Arabskich



</doc>
<doc id="5395980" url="https://pl.wikipedia.org/wiki?curid=5395980" title="Tina Sinatra">
Tina Sinatra

Christina Sinatra (ur. 20 czerwca 1948 w Los Angeles) – amerykańska aktorka, bizneswoman, producentka filmowa, hollywoodzka agentka i pamiętnikarka.
Życiorys.
Wczesne życie.
Christina Sinatra urodziła się 20 czerwca 1948 w Los Angeles jako najmłodsze dziecko piosenkarza i aktora Franka Sinatry i jego pierwszej żony, Nancy Barbato. Ma dwójkę rodzeństwa: Nancy i Franka. Jej rodzice rozwiedli się kiedy miała trzy lata.
Kariera.
Sinatra nigdy nie chciała zostać piosenkarką w przeciwieństwie do swojego rodzeństwa, w zamian uczęszczała na lekcje aktorskie z Jeffem Corey, a w 1969 pojawiła się miniserialu "Romeo und Julia 70" u boku Hamptona Fanchera. Serial kręcono w Niemczech, gdzie mieszkała przez kilka lat. Po powrocie do Stanów Zjednoczonych, uczęszczała na więcej lekcji Coreya i pojawiła się w odcinkach seriali takich jak: "Adam-12", "It Takes a Thief", "McCloud" i "Mannix".
Pomimo wahania przed śpiewaniem Sinatra pojawiła się na albumie "The Sinatra Family Wish You a Merry Christmas" z ojcem i rodzeństwem w 1968. Wniosła wkład w pięć utworów na albumie, w tym „Santa Claus Is Coming to Town” i duet w „O Bambino (One Cold and Blessed Winter)” z siostrą. Tina pojawiła się także ze swoim rodzeństwem w jednym z odcinków programu telewizyjnego Deana Martina z jego dziećmi. Była obecna na wielu sesjach nagraniowych swojego ojca, w tym na sesji do przeboju „My Way”.
W swoim pamiętniku napisała o swojej karierze aktorskiej, że brakowało jej ambicji i pewności siebie, by zostać aktorką. Sinatra pozostała w branży rozrywkowej, zostając agentem teatralnym Arnolda Stiefela, a raz reprezentowała Roberta Blake'a. Na prośbę ojca w latach 70. zaczęła kierować częścią kariery starszego Sinatry. Po śmierci ojca Tina przejęła kontrolę nad filmową i muzyczną spuścizną Franka Sinatry.
Okazjonalna producentka filmowa, pojawiła się także w filmie telewizyjnym "Fantasy Island" (1977), który stał się pilotem wieloletniego serialu telewizyjnego o tym samym tytule. Była producentem wykonawczym miniserialu telewizyjnego "Sinatra" z 1992. Była także producentką remake'u filmu jej ojca z 1962, "Przeżyliśmy wojnę" z 2004. Odtwórca głównej roli owego filmu, Frank Sinatra posiadał prawa do legalnej dystrybucji filmu aż do jego śmierci.
W 2000 wydała pamiętnik, "My Father's Daughter", który napisała z Jeffem Coplonem.
Życie prywatne.
W czerwcu 1970 Sinatra ogłosiła zaręczyny z aktorem Robertem Wagnerem. Zaręczyny zerwano w styczniu 1972.
26 stycznia 1974 wyszła za muzyka Wesa Farrella w apartamencie jej ojca w Caesars Palace w Las Vegas. Rozwiedli się 3 września 1976.
Drugim mężem był Richard M. Cohen; pobrali się 30 stycznia 1981, a rozwiedli 11 stycznia 1983.
W 2015 roku rozpoczęła petycję na rzecz budowy Beverly Hills Community Dog Park w Beverly Hills w Kalifornii.

</doc>
<doc id="5395982" url="https://pl.wikipedia.org/wiki?curid=5395982" title="Język koyukon">
Język koyukon

Język koyukon ("Kenaakk’enaage’") – język z grupy atapaskańskiej używany na Alasce. W 2020 r. biegle mówiło nim mniej niż 150 osób.
Poważnie zagrożony wymarciem. Jego znajomość ogranicza się do przedstawicieli starszego pokolenia. W latach 80. XX wieku posługiwało się nim 650 osób (przy czym wszyscy użytkownicy mieli powyżej 20 lat).
Jest używany w rejonie rzeki Koyukuk. W 2007 r. podano, że jego użytkownicy zamieszkują 11 wsi; w użyciu są trzy dialekty. Szeroko zakrojone prace dokumentacyjne nad tym językiem prowadził misjonarz , działający na początku XX wieku. Od lat 70. swój udział w opisywaniu języka koyukon miała jego rodzima użytkowniczka Eliza Jones, autorka materiałów szkolnych i popularyzatorskich oraz współredaktorka obszernego słownika.

</doc>
<doc id="5395984" url="https://pl.wikipedia.org/wiki?curid=5395984" title="Ambasada Stanów Zjednoczonych w Dosze">
Ambasada Stanów Zjednoczonych w Dosze

Ambasada Stanów Zjednoczonych w Dosze (, ) – misja dyplomatyczna Stanów Zjednoczonych Ameryki w Państwie Katar.
Historia.
Stany Zjednoczone uznały niepodległość Kataru 5 września 1971 (dwa dni po jej ogłoszeniu), za prezydentury Richarda Nixona. 19 marca 1972 oba państwa nawiązały stosunki dyplomatyczne. Tego samego dnia ambasador Stanów Zjednoczonych w Kuwejcie, akredytowany również w kilku innych krajach regionu, złożył władzom katarskim listy uwierzytelniające.
Ambasadę Stanów Zjednoczonych w Dosze otworzono 24 lutego 1973. 22 sierpnia 1974 listy uwierzytelniające złożył pierwszy amerykański ambasador rezydujący w Dosze.
Szefowie misji.
"jeżeli nie zaznaczono inaczej w randzie ambasadora"

</doc>
<doc id="5395985" url="https://pl.wikipedia.org/wiki?curid=5395985" title="Juraj Šimek">
Juraj Šimek

Juraj Šimek (ur. 29 września 1987 w Preszowie) – słowacki hokeista, reprezentant Szwajcarii.
Kariera.
Wychowanek szwajcarskiego klubu SC Bern. Potem kontynuował karierę w klubie z Kloten i zadebiutował w lidze NLA. W 2006 został wybrany w drafcie NHL z 2006 przez kanadyjski klub Vancouver Canucks, a wkrótce potem w drafcie do juniorskich rozgrywek CHL przez klub Brandon Wheat Kings. W barwach tego ostatniego grał następnie przez rok w lidze WHL, apotem przez cztery sezony w zespołach farmerskich, w lidze AHL. W 2011 powrócił do Europy i przez wiele lat reprezentował szwajcarski Servette Genewa, zagrał też epizodycznie w fińskich rozgrywkach Liiga. We wrześniu 2021 opuścił Szwajcarię i został zawodnikiem klubu ze swojego rodzinnego miasta, Preszowa, w słowackiej ekstralidze. Był kapitanem drużyny. 22 grudnia 2022 ogłoszono jego transfer do GKS Katowice w Polskiej Hokej Lidze.
W barwach Szwajcarii uczestniczył w turniejach mistrzostw świata juniorów do lat 18 edycji 2005 oraz mistrzostw świata juniorów do lat 20 edycji 2006, 2007. W późniejszych latach występował w seniorskiej reprezentacji kraju.

</doc>
<doc id="5395986" url="https://pl.wikipedia.org/wiki?curid=5395986" title="Kajetan Nowiński">
Kajetan Nowiński

Kajetan Nowiński (ur. ok. 1795 w Krakowie, zm. 22 kwietnia 1857 w Lublinie) – polski aktor i dyrektor teatrów prowincjonalnych.
Kariera aktorska.
Występował w teatrze krakowskim i wileńskim. Następnie związał się z zespołami teatrów prowincjonalnych: Kazimierza Skibińskiego (1826-1827), Jana Aśnikowskiego (1828). W latach 1832-1836 ponownie był aktorem teatru krakowskiego. Występował również przez całe życie w prowadzonym przez siebie zespole. Grywał role komediowe i dramatyczne. Wystąpił m.in. w rolach: Łukasza ("Szkoda wąsów"), Fortunata ("Chłop milionowy"), Tarantullosa ("Napoleon w Hiszpanii"), Kapelana ("Damy i huzary"), Judeusa ("Machabeusze"), Hariadyna ("Hariadyn Barbarossa czyli Zdobycie twierdzy Regio"), Solimana ("Roksolana czyli Trzy sułtanki") i Edwarda Glentorna ("Sen czyli Kaplica w Glentorn").
Zarządzanie zespołami teatralnymi.
Utworzył zespół teatralny w 1828 r. w Zamościu. Zespół ten prowadził działalność o charakterze teatru wędrownego na obszarze Królestwa Polskiego do 1857 r. z przerwą na lata 1831-1836 (w tym okresie Kajetan Nowiński występował jako aktor w teatrze krakowskim). Okresowo zawierał współpracę z innymi dyrektorami teatrów prowincjonalnych, m.in. Tomaszem Andrzejem Chełchowskim, Janem Szymkajłą i Maurice'm Pionem. 
Twórczość.
Był autorem wierszy okolicznościowych oraz trawestacji utworów teatralnych (m. in. "Pałacu Lucypera"). Był autorem sztuk teatralnych: "Dwie małpy czyli Spalenie osady brazylijskiej", "Zalotnicy do wyboru", "Oblężenie miasta Mińska" oraz poematu scenicznego "Orzeł Biały".
Życie prywatne.
W 1827 r. poślubił śpiewaczkę i aktorkę teatralną Domicelę Skarzyńską z Werowskich. Ich dzieci: Malwina i Bolesław związane były zawodowo z teatrem.

</doc>
<doc id="5395988" url="https://pl.wikipedia.org/wiki?curid=5395988" title="Sejm nadzwyczajny 1730">
Sejm nadzwyczajny 1730



</doc>
<doc id="5395992" url="https://pl.wikipedia.org/wiki?curid=5395992" title="Ambasada Stanów Zjednoczonych w Katarze">
Ambasada Stanów Zjednoczonych w Katarze



</doc>
<doc id="5395995" url="https://pl.wikipedia.org/wiki?curid=5395995" title="Uroczysko Górka Pychowicka">
Uroczysko Górka Pychowicka



</doc>
<doc id="5395998" url="https://pl.wikipedia.org/wiki?curid=5395998" title="Krynice (Białoruś)">
Krynice (Białoruś)

Krynice, Kobylniki (, "Krynicy", hist. , "Kabylniki"; , "Krinicy") – wieś na Białorusi, w obwodzie grodzieńskim, w rejonie lidzkim, w sielsowiecie Dworzyszcze, nad Żyżmą.
Historia.
W XIX i w początkach XX w. położone były w Rosji, w guberni wileńskiej, w powiecie lidzkim.
W dwudziestoleciu międzywojennym leżały w Polsce, w województwie nowogródzkim, w powiecie lidzkim, w gminie Żyrmuny. W 1921 miejscowość liczyła 177 mieszkańców, zamieszkałych w 39 budynkach, wyłącznie Polaków wyznania rzymskokatolickiego.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5395999" url="https://pl.wikipedia.org/wiki?curid=5395999" title="Kobylniki (rejon lidzki)">
Kobylniki (rejon lidzki)



</doc>
<doc id="5396000" url="https://pl.wikipedia.org/wiki?curid=5396000" title="Obserwacje UFO w Polsce">
Obserwacje UFO w Polsce

Obserwacje UFO w Polsce – domniemane obserwacje pozaziemskich obiektów latających, do których miało dojść na terenie Polski.
Najliczniejsze obserwacje UFO w Polsce miały miejsce w lutym 1978 roku, gdy nad obszarem zachodniej Polski (od Głogowa po Szczecin), widziano jednocześnie wiele, długo pozostających nieruchomo, obiektów w kształcie podobnym do sterowców Zeppelina. Obiekty w rejonie Zielonej Góry i Krosna Odrzańskiego, według ówczesnych publikacji Gazety Lubuskiej (nr 43/1978 i 44/1978), powołujących się na relacje kilkudziesięciu świadków, pozostawały w jednym punkcie nieba nieruchomo ponad godzinę, aby następnie bardzo szybko odlecieć. Najobszerniej tamte wydarzenia opisał Lucjan Znicz w ówczesnym tygodniku "Fakty" w cyklu artykułów pt. "Goście z kosmosu?"
W latach 80. XX w. meldunki pilotów samolotów wojskowych nt. zaobserwowania UFO gromadził szef Służby Ruchu Lotniczego Wojsk Lotniczych i Obrony Powietrznej Kraju, pułkownik Ryszard Grundman. Zbiór raportów jakie zebrał nazywany jest „teczką Grundmana”.
Fundacja Nautilus zajmująca się badaniem zjawisk niewyjaśnionych gromadzi fotografie UFO oraz spisuje relacje naocznych świadków przelotu niezidentyfikowanych obiektów latających.
10 maja 1978 – Emilcin.
Jan Wolski, rolnik z Emilcina koło Opola Lubelskiego, 10 maja 1978 wracając z Dąbrowy Puścińskiej miał zostać zaczepiony przez dwóch niskich przybyszy, ubranych w czarne kombinezony z kapturami, którzy porozumiewali się za pomocą ostrych i piskliwych dźwięków. Zauważył wiszący na wysokości 4-5 metrów srebrzysty wehikuł. Z owego wehikułu miała obniżyć się platforma, z której wyszedł przybysz zapraszający Wolskiego do środka. Wolski miał wejść do środka, gdzie poddał się badaniom. W środku znajdowało się również kilka kawek i wron. Po badaniach Wolski miał wyjść z pojazdu kosmicznego i pożegnać się z kosmitami. Spotkanie w wehikule miało trwać kilka minut.
Z rodziną Wolskich skontaktował się Witold Wawrzonek, który o rzekomym wydarzeniu w Emilcinie poinformował badacza zjawisk paranormalnych Zbigniewa Blanię. Po skontaktowaniu Wolskiego z Blanią rolnik został poddany badaniom medycznym. Według psychiatry dr Ryszarda Krasilewicza, Jan Wolski nie zmyślił historii. Po przeprowadzeniu badań Zbigniew Blania nagłośnił relację Jana Wolskiego w mediach. 15 października 2005 w Emilcinie odsłonięto pomnik upamiętniający rzekome wylądowanie UFO.
19 stycznia 2009 – Jarnołtówek.
19 stycznia 2009 roku około godziny 1 w nocy, UFO zostało zaobserwowane przez mieszkańców wsi Jarnołtówek koło Prudnika. Lokalny biznesmen Adam Maksymów wyszedł z domu w celu podłączenia do prądu akumulatora samochodu. Po wyjęciu akumulatora, usłyszał huk „jakby ktoś odpalał rakiety” i buczenie „jakby ktoś zamknął rój pszczół w słoiku” dochodzące z łąki zza pobliskich drzew. Huk powtarzał się w odstępach 2–3 minut. Maksymów myślał, że doszło do awarii w pobliskiej kopalni, lub że samolot pionowego startu i lądowania Harrier miał awarię i wylądował na łące. Obudził żonę, żeby razem z nim obserwowała, co się dzieje. Po chwili niebo rozbłysło potężnym światłem, „zrobiło się tak jasno, że widać było każdą gałązkę na bezlistnych drzewach”. Wtedy nad drzewami uniósł się na kilkadziesiąt metrów ciemny obiekt, który u dołu miał „trójkątny, jasnoniebieski snop światła”, po czym zniknął z prędkością, jakiej „nie może osiągnąć żadna ziemska maszyna”. Obserwacja Maksymowa trwała „sześć – siedem sekund”. Henryk Darowski wychodząc na dwór po drzewo zobaczył nad lasem „wielki talerz” świecący „pięknymi kolorami”, który „zakołysał się lekko nad drzewami, przechylił i piorunem odleciał w niebo”. Olbrzymi huk słyszał Grzegorz Kukułka, który wyglądał przez okno po tym, jak na całej ulicy zgasło światło. Według relacji Danuty Diakowskiej, pracownicy ośrodka wypoczynkowego w Jarnołtówku, około 1 w nocy „zerwał się ni stąd, ni zowąd bardzo silny wiatr”, który ucichł po kilku minutach.
Janusz Zagórski, który rozmawiał z Maksymowem i zrobił wizję lokalną w Jarnołtówku, uznał jego relację za wiarygodną. Tego samego dnia, kilka godzin po wydarzeniach w Jarnołtówku, UFO zostało zarejestrowane na radarach lotnisk w Niemczech. Było również widziane na radarach w Czechach, między Pilznem i Klatovy. O wydarzeniach w Jarnołtówku pisały m.in. media japońskie, australijskie, nowozelandzkie, peruwiańskie i amerykańskie.
W okolicach Prudnika stosunkowo często dochodziło do rzekomych obserwacji UFO. Miało do nich dojść m.in. na drodze z Prudnika do Opola, pod Głogówkiem i w Dytmarowie. W samym Jarnołtówku na przestrzeni 40 lat do 2013 zgłoszono dziewięć podobnych przypadków. „Tygodnik Prudnicki” żartobliwie zaproponował utworzenie oficjalnego lądowiska dla UFO koło Prudnika.

</doc>
<doc id="5396001" url="https://pl.wikipedia.org/wiki?curid=5396001" title="Wielogóra (Tyniec)">
Wielogóra (Tyniec)



</doc>
<doc id="5396002" url="https://pl.wikipedia.org/wiki?curid=5396002" title="Karolina Chełchowska">
Karolina Chełchowska

Karolina Rozalia Chełchowska (z Kodrębskich, ur. ok. 1812 w Lublinie, zm. 25 marca 1888 w Warszawie) – polska aktorka teatralna i śpiewaczka.
Kariera teatralna.
Debiutowała w 1829 lub 1830 r. w Lublinie. Występowała w zespole męża do roku 1840 na prowincji, a następnie w teatrze krakowskim (1840–1843). Na sezon 1844/1845 została zaangażowana w teatrze lwowskim, w którym występowała także w latach 1854–1857. Okresowo była związana także z innymi zespołami teatrów prowincjonalnych, m.in. Feliksa Stobińskiego i Józefa Gaweckiego oraz Aleksandra Carmantranda. Wystąpiła m.in. w rolach: Roxolany ("Trzy sułtanki"), Justysi ("Mąż i żona"), Prezjozy ("Precjoza"), Zerliny ("Fra Diavolo") i Elwiry ("Niema z Portici").
Życie prywatne.
Jej bratem był aktor Henryk Kodrębski, a siostrą aktorka Antonina z Kodrębskich Królikowska. W 1830 r. wyszła za mąż za Tomasza Andrzeja Chełchowskiego. Ich córką była aktorka Lucylla Chełchowska. Po opuszczeniu sceny żyła w nędzy. Zmarła w przytułku prowadzonym przez warszawskie Towarzystwo Dobroczynności.

</doc>
<doc id="5396007" url="https://pl.wikipedia.org/wiki?curid=5396007" title="Amphiesmenoptera">
Amphiesmenoptera

Amphiesmenoptera – klad w randze nadrzędu owadów skrytoskrzydłych, obejmuje grupy siostrzane motyli i chruścików oraz wymarły rząd Tarachoptera; występuje w zapisie kopalnym od permu.
Pochodzenie.
Ostatni wspólny przodek motyli i chruścików jest dobrze opracowany pod kątem teoretycznym, ale nie wyznaczono go z zapisu kopalnego. Nie wiadomo, kiedy te dwa rzędy wydzieliły się z Amphiesmenoptera. Najstarsze skamieniałości odpowiadające prymitywnym motylom lub chruścikom pochodzą z permskich skał z Australii i Azji Środkowej. Z uwagi na fakt, że wiele prymitywnych motyli, np. z nadrodziny żeruje na mchach i porostach, oraz zważywszy, że chruściki żyją w ekosystemach wodnych, można wywnioskować, że przedstawiciele grupy pnia tych nadrzędów żyli w środowisku o dużej wilgotności bądź w pobliżu wody. 
Cechą wspólną dla grupy jest występowanie na skrzydłach w każdej z nich na wczesnym etapie ewolucyjnym. Badania filogenetyczne (2022) wykazały monofiletyczne pochodzenie łusek u wspólnego przodka Tarachoptera, motyli i chruścików, u Tarachoptera stwierdzono plezjomorficzny charakter morfologii łusek. Chruściki również dysponowały łuskami w rodzinie Lepidochlamidae, w toku ewolucji utraciły je.
Systematyka.
Amphiesmenoptera obejmuje rzędy:
Kladem siostrzanym wobec Amphiesmenoptera jest .

</doc>
<doc id="5396015" url="https://pl.wikipedia.org/wiki?curid=5396015" title="Yuknoom Yichʼaak Kʼahkʼ">
Yuknoom Yichʼaak Kʼahkʼ

Yuknoom Yichʼaak Kʼahkʼ (ur. 6 października 649, zm. 31 marca 698) – władca Kaan (nazywanego też „Królestwem Węża”) z ośrodkiem w Calakmul. Zasiadł na tronie w roku 686.
W 695 roku królowi Tikál, Jasaw Chan Kʼawiil I, udało się pokonać armię Calakmul pod wodzą króla Yich’aak K’ahk’ i wyzwolić spod jego dominacji.

</doc>
<doc id="5396016" url="https://pl.wikipedia.org/wiki?curid=5396016" title="Marlena Miarczyńska">
Marlena Miarczyńska

Marlena Miarczyńska, właśc. Maria Magdalena Miarczyńska (ur. 18 kwietnia 1952 w Pabianicach) – polska aktorka.
Życiorys.
Jest absolwentką szkoły muzycznej I stopnia w klasie fortepianu. W 1976 roku ukończyła studia na Wydziale Aktorskim Państwowej Wyższej Szkoły Filmowej, Telewizyjnej i Teatralnej im. Leona Schillera w Łodzi. Występowała na deskach polskich scen: Teatru im. Wojciecha Bogusławskiego w Kaliszu (1976–1977), Teatru Narodowego w Warszawie (1977–1985), Teatru na Woli (1985–1986). Występowała również w spektaklach telewizyjnych, filmach oraz serialach. W 1977 roku otrzymała „Nagrodę Młodych” Zarządu Głównego SPATiF za rolę Józka w sztuce "Tato, tato sprawa się rypła" na XVI Kaliskich Spotkaniach Teatralnych. W 2022 roku uhonorowana Brązowym Medalem „Zasłużony Kulturze Gloria Artis” przez Ministerstwo Kultury i Dziedzictwa Narodowego. Jest prezesem Fundacji Artystów Weteranów Scen Polskich. Związana z Domem Artystów w Skolimowie.
Aktorka wystąpiła, m.in. w następujących produkcjach filmowych: "Jej portret" (1974, reż. Mieczysław Waśkowski), "Bez znieczulenia" (1978, reż. Andrzej Wajda), "Przesłuchanie" (1982, reż. Ryszard Bugajski), "Alternatywy 4" (1983, reż. Stanisław Bareja), "07 zgłoś się" (1984–1987, reż. Krzysztof Szmagier).

</doc>
<doc id="5396027" url="https://pl.wikipedia.org/wiki?curid=5396027" title="Odeski Okręg Wojskowy (radziecki)">
Odeski Okręg Wojskowy (radziecki)



</doc>
<doc id="5396035" url="https://pl.wikipedia.org/wiki?curid=5396035" title="Sąd Apelacyjny w Gdańsku">
Sąd Apelacyjny w Gdańsku

Sąd Apelacyjny w Gdańsku – organ wymiaru sprawiedliwości powołany do rozstrzygania spraw w II instancji, mieszczący się przy ul. Nowe Ogrody 28/29 w Gdańsku.
Status prawny.
Sąd apelacyjny jest państwową jednostką organizacyjną nieposiadającą osobowości prawnej. Wszystko zaczęło się od uchwalonej przez Sejm w 1990 roku Ustawy z dnia 13 lipca o powołaniu sądów apelacyjnych oraz o zmianie ustawy – Prawo o ustroju sądów powszechnych, Kodeks postępowania cywilnego, Kodeks postępowania karnego, o Sądzie Najwyższym, o Naczelnym Sądzie Administracyjnym i o Krajowej Radzie Sądownictwa (), której art. 1 ust. 1 brzmi: "„Powołuje się sądy apelacyjne jako sądy powszechne”". 
Zasady finansowania i rozliczania odbywają się według zasad określonych dla jednostek budżetowych oraz szczegółowych zasad prowadzenia gospodarki finansowej i działalności inwestycyjnej sądów powszechnych zawartych w rozporządzeniu ministra sprawiedliwości.
Struktury organizacyjne.
Sądy apelacyjne funkcjonują w strukturach sądów powszechnych, które rozstrzygają w drugiej instancji środki odwoławcze od orzeczeń okręgowych sądów, które wydawane są w pierwszej instancji. 
Dotyczy to spraw z zakresu: 
W Sądzie Apelacyjnym w Gdańsku utworzono następujący wydziały:
Historia.
1 lipca 1949 roku utworzono Sąd Apelacyjny w Gdańsku, w którego skład weszły sądy okręgowe w Gdańsku, Gdyni i Elblągu. 1 stycznia 1951 roku Sąd Apelacyjny został przekształcony w Sąd Wojewódzki w Gdańsku. Sądy okręgowe zostały zniesione, a sądy grodzkie przekształcono w sądy powiatowe.
1 października 1990 roku utworzono Sąd Apelacyjny w Gdańsku, który obejmował województwa: gdańskie, bydgoskie, elbląskie, sieradzkie i koszalińskie, toruńskie włocławskie. 
Początkowo sędziowie pracowali w siedzibie Sądu Wojewódzkiego, a pracownicy administracyjni wraz z Pełnomocnikiem Ministra ds. Sądu Apelacyjnego w Gdańsku sędzią Januszem Ślężakiem w pomieszczeniach Sądu Rejonowego. Staraniem Pełnomocnika pozyskano budynek przy ul. Nowe Ogrody, do którego w grudniu przeniesiono komórki organizacyjne sądu. W listopadzie 2003 roku rozpoczęto dalszą rozbudowę budynku sądu, która trwała 2 lata.
1 stycznia 2005 roku po utworzeniu apelacji szczecińskiej wyłączono obszar właściwości Sądu Okręgowego w Koszalinie.

</doc>
<doc id="5396036" url="https://pl.wikipedia.org/wiki?curid=5396036" title="Faustin Moureaux">
Faustin Moureaux

Faustin Moureaux (ur. 24 kwietnia 2005) – francuski skoczek narciarski, reprezentant klubu CS Courchevel. Uczestnik mistrzostw świata juniorów (2022) i zimowego olimpijskiego festiwalu młodzieży Europy (2022). Medalista mistrzostw kraju.
Bez większych sukcesów startował w zawodach FIS Youth Cup i OPA Games. W grudniu 2020 w Seefeld zadebiutował w Alpen Cupie, plasując się na przełomie siódmej i ósmej dziesiątki. W tym samym miejscu w grudniu 2021 zdobył pierwsze punkty tego cyklu, zajmując 26. pozycję.
W grudniu 2021 w Kanderstegu zadebiutował w FIS Cupie, plasując się w czwartej dziesiątce. W marcu 2022 w Zakopanem wziął udział w mistrzostwach świata juniorów – zajął 43. miejsce w konkursie indywidualnym, 8. w drużynowym mężczyzn oraz 5. lokatę w mikście. W tym samym miesiącu w Lahti wystąpił na zimowym olimpijskim festiwalu młodzieży Europy – w konkursie indywidualnym zajął 27. miejsce, a w zmaganiach drużynowych 7. lokatę.
Moureaux jest medalistą mistrzostw Francji – w grudniu 2022 zdobył złoty medal w konkursie drużynowym.

</doc>
<doc id="5396038" url="https://pl.wikipedia.org/wiki?curid=5396038" title="Błękit majański">
Błękit majański

Błękit majański (hiszp. "azul maya") – hybrydowy jasnoniebieski pigment wytwarzany przez kultury prekolumbijskiej Mezoameryki, głównie Majów oraz Azteków.
Charakteryzuje się wysoką trwałością oraz intensywnością zabarwienia. Kolor pomimo upływu czasu oraz niesprzyjającego, wilgotnego klimatu panującego na Jukatanie nie blaknie. Jest również odporny na działanie roztworów zasadowych, kwasu azotowego, rozpuszczalników organicznych i biodegradację.
Majowie używali go do dekoracji naczyń ceramicznych, rzeźb i kodeksów, ale przede wszystkim wykorzystywali go w celach rytualnych, ofiarnych, w kadzidłach oraz do ozdabiania murali. Według XVI-wiecznego hiszpańskiego zakonnika i badacza Diego de Landy Majowie malowali nim ludzi przed złożeniem ich w ofierze.
Historia.
Pigment został wynaleziony najprawdopodobniej we wczesnym okresie klasycznym, gdy Majowie zaczęli malować wewnętrzne murale w świątyniach. Najwcześniejszy przykład użycia pigmentu pochodzi z polichromowanych fresków z Calakmul datowanych na 150 rok n.e. Freski pochodzące z okresu preklasycznego go nie zawierają. Na szeroką skalę zaczął być stosowany w okresie klasycznym od ok. 500 roku n.e.
Po raz pierwszy został opisany w 1931 r. w Chichén Itzá przez angielskiego archeologa H.E. Merwina. Ponieważ w ówczesnym czasie nie natrafiono na niego poza świątyniami Majów, w 1942 r. Rutherford J. Gettens i George L. Stout nadali mu nazwę (błękit majański). Szereg prac nad nim wykonał profesor Dean Arnold z Wheaton College, który w ciągu ponad 40 lat badań połączył etnografię, archeologię i materiałoznawstwo w celu analiz materiałowych oraz składu chemicznego.
Skład chemiczny i wytwarzanie.
Pierwsze dane dotyczące składu chemicznego przyniosły badania spektrograficzne próbek z Bonampak. Początkowo stwierdzono jedynie obecność manganu, następnie H.C. Harrison z Uniwersytetu Harvarda zidentyfikował również żelazo, wapń, magnez, glin i krzem. Dalsze badania zostały wstrzymane z powodu braku materiału. Zostały wznowione w 1954 r., gdy Peabody Museum udostępniło próbki z Chichén Itzá. W latach 1956–1957 zaczęto podejrzewać obecność niebieskiego składnika organicznego. W 1957 r. rozpoczęły się analizy pigmentu metodą dyfrakcji rentgenowskiej, które wykazały, że jednym ze składników jest pałygorskit – rodzaj białej gliny, która charakteryzuje się strukturą włóknistą, a nie blaszkowatą, jak w przypadku większość glinek.
Naukowcy zidentyfikowali kilka kopalń pałygorskitu na Jukatanie m.in. w Ticul, Yo'Sah Kab, Sacalum i Chapab. Ustalono również, że minerał w przebadanych próbkach z Chichén Itzá pochodził z Sacalum, a ten z Palenque – z Sacalum, Yo'Sah Kab oraz z jeszcze jednego nieustalonego źródła.
W 1962 r. za pomocą spektroskopii w podczerwieni stwierdzono, że składnikiem organicznym jest indygo. Było to zaskoczeniem, gdyż związek ten szubko ulega rozkładowi pod wpływem kwasu azotowego i innych utleniaczy, podczas gdy błękit majański jest odporny na działanie takich czynników.
W 1966 roku H. Van Olphen rozpoczął próby odtworzenia charakterystycznego błękitu, łącząc różne glinki o strukturze włóknistej, takie jak pałygorskit i sepiolit z syntetycznym indygo. Otrzymał w ten sposób trzy udane próbki. Jego eksperymenty dowiodły, że czynnikiem niezbędnym do otrzymania trwałego pigmentu jest wysoka temperatura. Próby wykorzystania glinek blaszkowatych (kaolinitu, nontronitu i bentonitu) dały gorsze rezultaty. Pigment o najlepszych właściwościach i najtrwalszym kolorze wymagał zastosowania pałygorskitu. W kolejnym roku R. Kleber, L. Masschelein-Kleiner i J. Thissen opierając się na tych doświadczeniach, określili optymalne proporcje każdego składnika.
Późniejsze badania wykazały też, że oba składniki ogrzewano w temperaturze 150–200 stopni Celsjusza, co powoduje, że cząsteczki indyga wnikają w białą glinę pałygorskitu. Dzięki temu procesowi kolor stawał się trwały i odporny na degradację. Ogrzewania dokonywano prawdopodobnie w specjalnie wybudowanych do tego celu piecach, o czym wspominają wczesne hiszpańskie źródła. Inna teoria zaproponowana przez badaczy mówi, że pigment mógł być produktem ubocznym spalania żywicy kopalowej w czasie religijnych ceremonii i rytuałów.
W celu zidentyfikowania pierwiastków śladowych, próbki z ceramiki oraz fresków badano za pomocą spektrometrii mas sprzężoną z plazmą wzbudzaną indukcyjnie oraz neutronową analizą aktywacyjną. Mimo pewnych problemów z korelacją obu metodologii badania pilotażowe ujawniły śladowe ilości rubidu, manganu i niklu.
Wykorzystanie.
Pigment był w powszechnym użyciu od ok. V wieku n.e., ale po hiszpańskim podboju Meksyku zaczął stopniowo tracić na znaczeniu i popadać w zapomnienie. Jeszcze w XVI wieku używano go w kilku klasztorach kolonialnego Meksyku, m.in. w Jiutepec, Actopan, Epazoyucan czy Tezontepec. Korzystał z niego również indiański malarz Juan Gerson, który ozdabiał kaplice i kościoły w środkowym Meksyku. Jego freski znajdują się m.in. w kościele św. Franciszka w Tecamachalco.
Istnieją także dowody wskazujące na wykorzystanie błękitu majańskiego w XVI-wiecznych kodeksach, np. w Kodeksie Florentino, oraz na niektórych mapach z "Relaciones Geográficas" sporządzonych w latach 1578–1583.
W 1989 roku grupa badaczy z kubańskiego Centro Nacional de Conservación, Restauración y Museología podała, że zielonkawoniebieski pigment zwany "Azul Habana" (błękit hawański), używany w dekoracjach ściennych na budynkach kolonialnych na Kubie, jest w rzeczywistości błękitem majańskim, i był stosowany w latach 1750–1860. Przypuszcza się, że mógł być importowany z Meksyku.

</doc>
<doc id="5396040" url="https://pl.wikipedia.org/wiki?curid=5396040" title="Baranowszczyzna (rejon wołożyński)">
Baranowszczyzna (rejon wołożyński)

Baranowszczyzna – dawny zaścianek. Obecnie część Mańkowszczyzny na Białorusi, w obwodzie mińskim, w rejonie wołożyńskim, w sielsowiecie Pierszaje.
Historia.
W czasach zaborów w powiecie wilejskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Według Powszechnego Spisu Ludności z 1921 roku zamieszkiwało tu 28 osób, 27 były wyznania rzymskokatolickiego a 1 prawosławnego. Jednocześnie 24 mieszkańców zadeklarowało polską a 4 białoruską przynależność narodową. Było tu 5 budynków mieszkalnych. W 1931 w 6 domach zamieszkiwało 28 osób.
Wierni należeli do parafii rzymskokatolickiej i prawosławnej w Gródku. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.

</doc>
<doc id="5396041" url="https://pl.wikipedia.org/wiki?curid=5396041" title="Wiktor Romański">
Wiktor Romański

Wiktor Zygmunt Romański–Ślepowron (ur. 8 czerwca 1879 w Krakowie) – polski nauczyciel, pułkownik Korpusu Kontrolerów Wojska Polskiego II Rzeczypospolitej.
Życiorys.
Urodził się 8 czerwca 1879 w Krakowie. Został nauczycielem języka polskiego. Pracował od 7 lutego 1902. W 1909 uczył w C. K. IV Gimnazjum we Lwowie. Był profesorem przydzielonym do C. K. Państwowej Szkoły Przemysłowej w Krakowie, potem Wyższej Szkoły Przemysłowej w Krakowie.
Podczas I wojny światowej służył w armii austriackiej jako c. k. oficjał magazynów żywnościowych i wraz z załogą Twierdzy Przemyśl dostał się do niewoli rosyjskiej.
Po odzyskaniu przez Polskę niepodległości został przyjęty do Wojska Polskiego. Uczestniczył w wojnie polsko-ukraińskiej i w wojnie polsko-bolszewickiej służąc jako referent żywnościowy. W 1920 w stopniu porucznika prowiantowego był szefem wydziału żywnościowego w 6 Armii. W kwietniu 1920 w stopniu kapitana został skierowany na kurs intendentów do Paryża, po ukończeniu którego miał objąć w Polsce stanowisko kierownicze. Został awansowany na stopień podpułkownika w Korpusie Kontrolerów ze starszeństwem z 1 lipca 1919, a następnie na stopień pułkownika KK ze starszeństwem z 15 sierpnia 1924. Od kwietnia 1923 w stopniu podpułkownika intendentury był dyrektorem nauk w Wyższej Szkole Intendentury. W 1923, 1924 był też członkiem Grupy VI Wojskowej Kontroli Generalnej. W 1928 jako pułkownik przeniesiony w stan spoczynku mieszkał w Warszawie. W 1934 jako pułkownik KK ze starszeństwem z 1 lipca 1923 pozostawał wówczas w ewidencji Powiatowej Komendy Uzupełnień Kraków Miasto.

</doc>
<doc id="5396044" url="https://pl.wikipedia.org/wiki?curid=5396044" title="Barczewina">
Barczewina

Barczewina – dawny futor. Tereny, na których leżał, znajdują się obecnie na Białorusi,
Historia.
W czasach zaborów w powiecie wilejskim, w guberni wileńskiej Imperium Rosyjskiego.
W latach 1921–1945 futor leżał w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Powszechny Spis Ludności z 1921 roku nie podał danych dotyczących miejscowości. W 1931 w 1 domu zamieszkiwało 5 osób.

</doc>
<doc id="5396080" url="https://pl.wikipedia.org/wiki?curid=5396080" title="Strzelectwo na Letnich Igrzyskach Olimpijskich 1972 – karabin małokalibrowy leżąc, 50 m">
Strzelectwo na Letnich Igrzyskach Olimpijskich 1972 – karabin małokalibrowy leżąc, 50 m

Karabin małokalibrowy leżąc, 50 m to jedna w ośmiu konkurencji strzeleckich rozgrywanych podczas igrzysk olimpijskich w 1972 w Monachium. Wystartowało 101 zawodników z 58 krajów, w tym 2 kobiety – Eulalia Rolińska z Polski i Gladys Baldwin z Peru.
Rozegrano tylko rundę finałową 28 sierpnia.
Wyniki.
Każdy ze strzelców oddawał 60 strzałów w sześciu rundach, w każdej po 10 strzałów.

</doc>
<doc id="5396084" url="https://pl.wikipedia.org/wiki?curid=5396084" title="Nurmo">
Nurmo

Nurmo – miejscowość w Finlandii włączona w 2009 roku do gminy Seinäjoki. W 2015 roku Nurmo zamieszkiwało 7402 osób.
Lokalizacja.
Nurmo znajduje się w regionie Ostrobotnia Południowa, w podregionie Seinäjoki oraz w gminie miasta Seinäjoki. Dawniej, za czasów istnienia gminy Nurmo, miejscowość należała do nieistniejącej już prowincji Finlandia Zachodnia. Miejscowość znajduje się 315 km na północ od stolicy Finlandii – Helsinek.

</doc>
<doc id="5396085" url="https://pl.wikipedia.org/wiki?curid=5396085" title="Stahlrohrlanze">
Stahlrohrlanze

Stahlrohrlanze – niemiecka stalowa lanca występująca w dwóch wersjach M1890 i M1893nA, używana przez niemiecką kawalerię od lat dziewięćdziesiątych XIX wieku do roku 1927. 
M1890.
Kawaleria Cesarstwa Niemieckiego przeszła proces standaryzacji i reorganizacji pod koniec lat osiemdziesiątych XIX wieku. W ramach tego procesu wszystkie oddziały miały otrzymać lance, które wcześniej nosili tylko ułani; nosili je wszyscy szeregowcy i niektórzy podoficerowie. Ci podoficerowie, którym nie wydano lanc, oraz oficerowie kawalerii nadal uzbrojeni byli w szable. Początkowo wydawane były lance drewniane, ale w 1890 roku wprowadzono nowy, całkowicie stalowy projekt. W wydaniu Encyklopedii Britannica z 1911 roku stwierdzono, że użyto stali, ponieważ Niemcy mieli trudności ze zdobyciem drewnianych drzewców, w które mogliby wyposażyć swoją kawalerię. Brytyjscy lansjerzy używali drzewców bambusowych lub jesionowych, ale w Cesarstwie Niemieckim brakowało tych pierwszych, a encyklopedia stwierdzała, że ​​jesion niemiecki nie był odpowiedni dla tych drugich. Ułani ze Śląska nadal nosili drewnianą lancę, ale później otrzymali lancę sosnową M1896.
Lanca M1890 była pierwszą lancą wykonaną w całości ze stali. Składała się z rękojeści z poczerniałej stali, grota z lśniącej stali i spiczastego stożkowego tylca u podstawy, dzięki czemu lanca mogła być wbita w ziemię i stać pionowo do góry. Na rozkaz do walki kawalerzyści zsiadali, wbijali lance w ziemię w miejscu, w którym miały zostać pozostawione konie i posuwali się naprzód, niosąc karabiny. Lanca miała długość 3,2 metra, a grot o przekroju czworokątnym miał długość 126 milimetrów. Skórzany temblak przymocowany był do środka rękojeści, zabezpieczony trzema mosiężnymi pierścieniami. Na rękojeści poniżej grota znajdowało się sześć pierścieni, przez które można było przewlec drut, aby utrzymać proporczyk lancy. Oznaczenia jednostek, numer seryjny i znak królewski wybijano na dwóch przeciwległych powierzchniach grota.
M1893nA.
M1893nA nieznacznie różniła się od lancy M1890. Po raz pierwszy rękojeść została wykonana z ciągnionej, miękkiej stali i miała średnicę 36 milimetrów. Grot, nadal czworokątny w przekroju, został nieco pogrubiony. Kruszyński (2021) opisał lancę jako mierzącą 3,2 metra, ale Larsen i Yallop (2017) jako mierzącą 3,137 metra – oba źródła zgadzają się, że lanca ważyła 2,12 kilograma. Pośrodku lancy znajdowała się mosiężna rękojeść, obszyta płótnem. W jednej trzeciej od podstawy znajdował się mosiężny pierścień ze skórzanym temblakiem, który służył do przenoszenia lancy (stożkowa podstawa pasowała do skórzanego rękawa przy prawym strzemieniu kawalerzysty).
Zamiast sześciu pierścieni do mocowania proporczyka w M1890, lanca M1893nA miała cztery pierścienie w półkulistych mosiężnych pokrętłach, bardziej masywnych niż te w modelu z 1890 roku. M1890, która pozostawała w służbie wraz z nowszym modelem, została zmodyfikowana, aby bardziej go przypominała, z usuniętymi dwoma pierścieniami. Zmodyfikowany egzemplarz znajduje się w zbiorach brytyjskiej Royal Armouries. Wszystkie lance przed 1914 rokiem były produkowane przez Królewską Fabrykę Karabinów w Gdańsku.
Kawaleria niemiecka (niektóre jednostki były spieszone i walczyły jako piechota) podczas I wojny światowej była wyposażona w lance. Stały się jedyną bronią kawalerii do walki w zwarciu po wycofaniu szabel ze służby polowej w 1915 roku i pozostały nią do końca wojny. Lanca nadal służyła w kawalerii powojennej Reichswehry, ale została wycofana ze służby polowej w 1927 roku. Niektóre jednostki nosiły szable aż do II wojny światowej.

</doc>
<doc id="5396089" url="https://pl.wikipedia.org/wiki?curid=5396089" title="Sora yorimo tōi basho">
Sora yorimo tōi basho

 – seria anime wyprodukowana przez studio Madhouse, emitowana od stycznia do marca 2018. Na jej podstawie powstała manga publikowana na łamach magazynu „Gekkan Comic Alive” wydawnictwa Media Factory między grudniem 2017 a lutym 2019. 
Fabuła.
Mari Tamaki jest uczennicą drugiej klasy liceum, która chce jak najlepiej wykorzystać swoją młodość, ale często brak jej odwagi, by podjąć ryzyko. Pewnego dnia poznaje Shirase Kobuchizawę, dziewczynę, która od lat oszczędzała pieniądze, by móc wybrać się na Antarktydę w poszukiwaniu swojej matki, która zaginęła tam trzy lata wcześniej. Razem z dwiema innymi dziewczynami, Hinatą Miyake i Yuzuki Shiraishi, Mari postanawia dołączyć do ekspedycji zmierzającej na Antarktydę.
Anime.
13-odcinkowy oryginalny serial anime produkcji Madhouse został po raz pierwszy zapowiedziany przez wydawnictwo Kadokawa podczas wydarzeniaAnime Expo w lipcu 2017. Seria została wyreżyserowana przez Atsuko Ishizukę, scenariusz napisał Jukki Hanada, postacie zaprojektował Takahiro Yoshimatsu, zaś muzykę skomponował Yoshiaki Fujisawa. Anime było emitowane w Japonii między 2 stycznia a 27 marca 2018. Motywem otwierającym jest „The Girls Are Alright!” autorstwa Sayi, natomiast końcowym w wykonaniu Inori Minase, Kany Hanazawy, Yuki Iguchi i Saori Hayami.
Manga.
Adaptacja w formie mangi zilustrowana przez Meme Yoimachiego ukazywała się w magazynie „Gekkan Comic Alive” wydawnictwa Media Factory od 27 grudnia 2017 do 27 lutego 2019. Seria została następnie opublikowana w 3 tankōbonach, wydawanych między 23 lutego 2018 a 23 marca 2019. 23 sierpnia 2018 został wydany także fanbook.

</doc>
<doc id="5396091" url="https://pl.wikipedia.org/wiki?curid=5396091" title="Estadio Juan Domingo Perón">
Estadio Juan Domingo Perón



</doc>
<doc id="5396096" url="https://pl.wikipedia.org/wiki?curid=5396096" title="Bielewo (majątek w sielsowiecie Gródek)">
Bielewo (majątek w sielsowiecie Gródek)

Bielewo – dawny majątek. Tereny, na których leżał, znajdują się obecnie na Białorusi, w obwodzie mińskim, w rejonie mołodeckim, w sielsowiecie Gródek.
Historia.
W czasach zaborów folwark w gminie Horodek, w powiecie wilejskim, w guberni wileńskiej Imperium Rosyjskiego. W 1865 należał do Odyńców.
W latach 1921–1945 folwark a następnie majątek leżał w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Według Powszechnego Spisu Ludności z 1921 roku zamieszkiwało tu 24 osoby, 13 były wyznania rzymskokatolickiego a 11 prawosławnego. Jednocześnie wszyscy mieszkańcy zadeklarowali polską przynależność narodową. Były tu 3 budynki mieszkalne. W 1931 w 3 domach zamieszkiwało 18 osób.
Wierni należeli do parafii rzymskokatolickiej i prawosławnej w Gródku. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.

</doc>
<doc id="5396097" url="https://pl.wikipedia.org/wiki?curid=5396097" title="Agnieszka Przekupień">
Agnieszka Przekupień

Agnieszka Przekupień (ur. 1990 w Zakopanem) – polska aktorka musicalowa, wokalistka i instruktorka wokalna. Znana z ról teatralnych m.in. Jenny w "Waitress" i Amneris w "Aidzie" w Teatrze Muzycznym „Roma”, Fantyny w "Les Misérables" w Teatrze Muzycznym w Łodzi oraz Marii w "West Side Story" w Operze i Filharmonii Podlaskiej i in. Wielokrotna laureatka konkursów i festiwali wokalnych, wykładowca śpiewu w Akademii Muzycznej w Łodzi.
Ukończyła I stopień Szkoły Muzycznej im. M. Karłowicza w Zakopanem w klasie fortepianu oraz Państwową Ogólnokształcącą Szkołę Artystyczną w Zakopanem. W 2012 roku obroniła dyplom z filologii polskiej na Uniwersytecie Jagiellońskim w Krakowie, zaś w 2015 roku ukończyła z wyróżnieniem studia na Wydziale Wokalno-Aktorskim Akademii Muzycznej im. Stanisława Moniuszki w Gdańsku. 
Była wokalistką zespołu „Przez Znaczenie”. W 2015 roku została solistką w zespole Piotra Rubika z którym nagrała dwie płyty „Pieśni Szczęścia” i oratorium „Z powodu Mojego Imienia” oraz wzięła udział w kilku trasach koncertowych po Stanach Zjednoczonych i Kanadzie. Założyła fundację MUSICAMP, której „głównym celem jest promocja musicalu w Polsce m.in. poprzez organizację warsztatów musicalowych oraz koncertów i spektakli”.
Role teatralne.
Źródło:

</doc>
<doc id="5396103" url="https://pl.wikipedia.org/wiki?curid=5396103" title="Turniej Czterech Skoczni 2022/2023">
Turniej Czterech Skoczni 2022/2023



</doc>
<doc id="5396104" url="https://pl.wikipedia.org/wiki?curid=5396104" title="Sills">
Sills

Osoby:
Zobacz też:

</doc>
<doc id="5396105" url="https://pl.wikipedia.org/wiki?curid=5396105" title="25. ceremonia wręczenia Orłów">
25. ceremonia wręczenia Orłów

25. ceremonia wręczenia Orłów za rok 2022, odbyła się 6 marca 2023 roku.
Polskie Nagrody Filmowe zostały wręczone w 19 kategoriach. Po raz kolejny ceremonię transmitowała telewizja Canal+
Do tej edycji Orłów kandydowały 73 polskie filmy (oraz ich twórcy), które w okresie od 1 stycznia do 31 grudnia 2022 roku, były filmami kinowymi trwającymi co najmniej 70 minut oraz były wyświetlane przynajmniej przez tydzień na otwartych, płatnych pokazach.
Podsumowanie liczby nominacji.
Produkcje z największą liczbą nominacji (powyżej dwóch):

</doc>
<doc id="5396106" url="https://pl.wikipedia.org/wiki?curid=5396106" title="Bielewo (osada w sielsowiecie Gródek)">
Bielewo (osada w sielsowiecie Gródek)

Bielewo – dawna osada młyńska. Tereny, na których leżała, znajdują się obecnie na Białorusi, w obwodzie mińskim, w rejonie mołodeckim, w sielsowiecie Gródek.
Historia.
W czasach zaborów osada w gminie Horodek, w powiecie wilejskim, w guberni wileńskiej Imperium Rosyjskiego.
W latach 1921–1945 osada młyńska leżała w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Według Powszechnego Spisu Ludności z 1921 roku zamieszkiwało tu 8 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 1 domu zamieszkiwało 6 osób.
Wierni należeli do parafii rzymskokatolickiej w Gródku. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.

</doc>
<doc id="5396112" url="https://pl.wikipedia.org/wiki?curid=5396112" title="Jakup Kardović">
Jakup Kardović

Efendi Jakup Kardović lub Jakup Kombi (ur. 10 marca 1869 w Biševie, zm. 11 lutego 1945 w Rožaje) – mułła i imam narodowości boszniackiej, burmistrz Tutina i dowódca jednego z oddziałów muzułmańskiej milicji Sandżaku.
Życiorys.
Jakup Kardović urodził się w 1869 roku jako syn Ahmeta i Nurki z domu Hubanić. Ahmet był posiadaczem dużych majątków w miejscowościach Završe i Vučoj oraz, tak jak jego ojciec Hadži Suljagi, był imamem w Meczecie Murada II w Rožaje; znał języki arabski, turecki i albański.
Po ukończeniu nauki w medresie w Skopje, Jakup Kardović wstąpił do wojska osmańskiego, w którym służył do końca 1912 roku; stacjonował wówczas w miejscowości Berane, położonej w regionie Sandżaka. Po zakończeniu I wojny bałkańskiej w 1913 roku, Sandżak został podzielony między Czarnogórę a Serbię; Berane znalazło się w granicach czarnogórskich, a Kardović przeniósł się do leżącego na terenie Serbii Pecia, gdzie był imamem.
W 1920 roku przybył do majątku ojca we wsi Vučoj, następnie był imamem w Biševie.
W latach 30. i 40. XX wieku pełnił funkcję burmistrza miasta Tutin. W sierpniu 1941 roku został dowódcą stacjonującego w Rožaje oddziału muzułmańskiej milicji Sandżaku, który walczył przeciwko czetnikom. Jedna z najważniejszych bitew oddziału Kardovicia toczyła się w listopadzie i grudniu 1941 o Novi Pazar; wraz z oddziałami Aćifa Hadžiahmetovicia, Džemaila Koničanina i Shabana Polluzhy pokonał wówczas oddziały czetników. Podczas tej bitwy, milicjanci z oddziału Kardovicia udzielili schronienia dla około 420 serbskich cywili. Mimo dowodzenia kolaboracyjnym oddziałem, Kardović uratował kilku działaczy komunistycznych przed ich śmiercią, a nawet udzielał komunistom schronienia w swoim domu w Vučoju.
W lutym 1944 roku siły Kardovicia były wspierane przez Balli Kombëtar podczas ataku na wsie położone w okolicach Kolašina.
Na początku 1945 roku został aresztowany przez partyzantów NOVJ, a następnie zabity poprzez strzał w plecy z karabinu maszynowego.
Upamiętnienia.
W czerwcu 2013 roku w Rožajach odbyło się spotkanie naukowe poświęcone działalności Jakupa Kardovicia.
Życie prywatne.
Miał siostrę Zumę. Był trzykrotnie żonaty; pierwsza żona zmarła podczas ciąży, z drugą miał córkę Rabiję i syna Sulja, natomiast trzecią żoną była jego kuzynka Rukija (1897–1971), z którą miał trzech synów (Jusufa, Meda i Bahriję-Belja) i pięć córek (Fatimę, Đulšahę-Tahę, Ajšę, Nurkę i Esmę).
Znał języki albański, macedoński, perski, arabski, włoski i niemiecki.

</doc>
<doc id="5396113" url="https://pl.wikipedia.org/wiki?curid=5396113" title="Bielewo (smolarnia w sielsowiecie Gródek)">
Bielewo (smolarnia w sielsowiecie Gródek)

Bielewo – dawna smolarnia. Tereny, na których leżała, znajdują się obecnie na Białorusi, w obwodzie mińskim, w rejonie mołodeckim, w sielsowiecie Gródek.
Historia.
W czasach zaborów smolarnia w gminie Horodek, w powiecie wilejskim, w guberni wileńskiej Imperium Rosyjskiego.
W latach 1921–1945 smolarnia leżała w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Według Powszechnego Spisu Ludności z 1921 roku zamieszkiwało tu 12 osób, 6 było wyznania rzymskokatolickiego a 6 mojżeszowego. Jednocześnie wszyscy mieszkańcy zadeklarowali polską przynależność narodową. Był tu 1 budynek mieszkalny. W 1931 w 1 domu zamieszkiwały 4 osoby.
Wierni należeli do parafii rzymskokatolickiej w Gródku. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.

</doc>
<doc id="5396116" url="https://pl.wikipedia.org/wiki?curid=5396116" title="Sils im Engadin">
Sils im Engadin



</doc>
<doc id="5396117" url="https://pl.wikipedia.org/wiki?curid=5396117" title="Jakup Kombi">
Jakup Kombi



</doc>
<doc id="5396118" url="https://pl.wikipedia.org/wiki?curid=5396118" title="Kodeks 0301">
Kodeks 0301

Kodeks 0301 (Gregory-Aland no. 0301) – grecki kodeks uncjalny Nowego Testamentu na pergaminie, datowany metodą paleograficzną na V wiek. Rękopis jest przechowywany w Oslo. Tekst rękopisu jest wykorzystywany w niektórych współczesnych wydaniach greckiego Nowego Testamentu. 
Opis.
Zachował się fragment 1 pergaminowej karty rękopisu, z greckim tekstem Ewangelii Jana (17,1-2.2-4). Karta kodeksu ma rozmiar 6,8 na 7 cm. Tekst jest pisany jedną kolumną na stronę, 17 linijek tekstu na stronie. 
Historia.
Rękopis powstał prawdopodobnie w Egipcie. INTF datuje rękopis 0301 na V wiek. 
Fragment jest cytowany w wydaniach greckiego Nowego Testamentu Nestle-Alanda (NA27, NA28). Nie jest cytowany w czwartym wydaniu Zjednoczonych Towarzystw Biblijnych (UBS4). 
Rękopis jest przechowywany w Kolekcji Schøyena (1367) w Oslo. 

</doc>
<doc id="5396120" url="https://pl.wikipedia.org/wiki?curid=5396120" title="Segl">
Segl

Szwajcaria:
Osoby:
Zobacz też:

</doc>
<doc id="5396121" url="https://pl.wikipedia.org/wiki?curid=5396121" title="Mormon Doctrine">
Mormon Doctrine

Mormon Doctrine – książka autorstwa Bruce’a McConkiego opublikowana po raz pierwszy w 1958.
Ukazała się nakładem niezależnego wydawnictwa Bookcraft w Salt Lake City. Jej autor był w owym czasie członkiem Pierwszego Kworum Siedemdziesięciu oraz zięciem starszego Josepha Fieldinga Smitha, członka Kworum Dwunastu Apostołów. Od 1972 do śmierci w 1985 sam posługiwał w Kworum Dwunastu. Została pomyślana jako mająca całościowy charakter encyklopedia. Na 776 stronach zawierała przeszło 2000 haseł, poświęconych tak doktrynie Kościoła Jezusa Chrystusa Świętych w Dniach Ostatnich, jak i historii tej wspólnoty. 
Po swojej początkowej publikacji wzbudziła znaczne kontrowersje, głównie z uwagi na swój ostry język, dogmatyzm oraz błędy doktrynalne. Zgodnie z nakazem najwyższych władz kościelnych została wycofana z obiegu. Powróciła do sprzedaży w 1966, w zrewidowanej i poszerzonej formie, licząc tym razem 856 stron. W 1979 doczekała się trzeciego wydania, w teorii wymuszonego chociażby rozszerzeniem dostępu do kapłaństwa, tak by było ono dostępne dla wszystkich godnych mężczyzn. Pozostawała w ofercie posiadanego przez Kościół Deseret Book do 2010.
Była pierwszą w historii próbą stworzenia encyklopedycznego kompendium teologii świętych w dniach ostatnich. Cieszyła się ogromną popularnością wśród wiernych, sprzedano łącznie kilkaset tysięcy jej egzemplarzy.
Nigdy nie stanowiła oficjalnej publikacji kościelnej. Powołuje się niemniej, poza pismami świętymi, głównie na Josepha Smitha, Josepha Fieldinga Smitha oraz na Josepha F. Smitha, zatem na postacie łączone przez wiernych zazwyczaj z bardzo ściśle rozumianą ortodoksją. Wielokrotnie cytowana przez publikowane przez Kościół książki i podręczniki, pozostaje też istotnym źródłem informacji przywoływanym podczas niedzielnych spotkań sakramentalnych czy spotkań kworów kapłańskich. Wyrażone w niej kontrowersyjne opinie, dotyczące kwestii rasowych, historii czy moralności, są obiektem ostrej krytyki, tak ze strony osób z Kościołem niezwiązanych, jak i świętych w dniach ostatnich. Pamiętana jest także ze względu na swój silny i wyrażany bardzo obrazowym językiem antykatolicyzm, jak również jednoznaczne opowiadanie się przeciwko teorii ewolucji.
Wywarła przemożny wpływ na ewolucję teologiczną dwudziestowiecznego mormonizmu, czyniąc zeń tradycję bardziej konserwatywną i bliższą chrześcijańskiemu fundamentalizmowi. Utrwaliła w nim także obecne już wcześniej tendencje do dosłownej interpretacji pism świętych, jak również tendencje autorytarne. Dała też dalszą podstawę do utrzymania się w mormońskim dyskursie teologicznym pochodzących z XIX stulecia spekulacyjnych i nieortodoksyjnych nauk.

</doc>
<doc id="5396123" url="https://pl.wikipedia.org/wiki?curid=5396123" title="Dywizje zmechanizowane ZSRR i Federacji Rosyjskiej w latach 1989–2008">
Dywizje zmechanizowane ZSRR i Federacji Rosyjskiej w latach 1989–2008

Dywizje zmechanizowane ZSRR i Federacji Rosyjskiej w latach 1989–2008 – zmechanizowane związki taktyczne Armii Radzieckiej, potem Federacji Rosyjskiej i innych państw byłego ZSRR.
Struktura organizacyjna.
Ze względu na specyfikę teatrów działań wojennych, struktura organizacyjna poszczególnych dywizji pancernych nieco się od siebie różniła. W 1989 w Siłach Zbrojnych Związku Radzieckiego funkcjonowało 25 różnych etatów dywizji zmechanizowanych (zmotoryzowanych).&lt;br&gt;Zasadnicza ich struktura była w zasadzie podobna:

</doc>
<doc id="5396125" url="https://pl.wikipedia.org/wiki?curid=5396125" title="Kwas 3-hydroksypropionowy">
Kwas 3-hydroksypropionowy

Kwas 3-hydroksypropionowy, kwas β-hydroksypropionowy – organiczny związek chemiczny z grupy hydroksykwasów, izomer kwasu mlekowego, różniący się od niego położeniem grupy hydroksylowej w pozycji β zamiast α. W przeciwieństwie do kwasu mlekowego nie jest związkiem chiralnym. W temperaturze pokojowej występuje w postaci lepkiej cieczy.
Właściwości.
Kwas 3-hydroksypropionowy jest bardzo dobrze rozpuszczalny w wodzie, rozpuszczalny jest też w etanolu oraz mieszalny z eterem dietylowym.
Przed osiągnięciem temperatury wrzenia ulega dehydratacji do kwasu akrylowego.
Otrzymywanie.
Kwas β-hydroksypropionowy można otrzymać poprzez uwodnienie kwasu akrylowego w środowisku zasadowym lub hydrolizę β-hydroksypropionitrylu (), który uzyskuje się z 2-chloroetanolu i cyjanku sodu. Można go też łatwo otrzymać przez hydrolizę komercyjnie dostępnego propiolaktonu. Jako alternatywę dla metod chemicznych zaproponowano również strategie biotechnologiczne.
Zastosowanie.
Z kwasu 3-hydroksypropionowego można otrzymać polimery biodegradowalne, np. kwas poli(3-hydroksypropionowy), co sprawia, że budzi on duże zainteresowanie jako potencjalny zamiennik polimerów petrochemicznych. Związek ten ma również zastosowanie w produkcji przemysłowej kwasu akrylowego, 1,3-propanodiolu oraz 3-hydroksypropanalu, które mają zastosowanie w produkcji:

</doc>
<doc id="5396129" url="https://pl.wikipedia.org/wiki?curid=5396129" title="Biesowe Błoto">
Biesowe Błoto

Biesowe Błoto – dawny zaścianek. Tereny, na których leżał, znajdują się obecnie na Białorusi, w obwodzie mińskim, w rejonie wołożyńskim, w sielsowiecie Raków.
Historia.
W czasach zaborów zaścianek w powiecie wilejskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Według Powszechnego Spisu Ludności z 1921 roku zamieszkiwało tu 15 osób, 3 były wyznania rzymskokatolickiego a 12 prawosławnego. Jednocześnie wszyscy mieszkańcy zadeklarowali białoruską przynależność narodową. Były tu 4 budynki mieszkalne. W 1931 w 4 domach zamieszkiwało 16 osób.
Wierni należeli do parafii rzymskokatolickiej w Rakowie i prawosławnej w Jarszewiczach. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.

</doc>
<doc id="5396131" url="https://pl.wikipedia.org/wiki?curid=5396131" title="Andrés Felipe Román">
Andrés Felipe Román

Andrés Felipe Román Mosquera (ur. 5 października 1995 w Bogocie) – kolumbijski piłkarz występujący na pozycji prawego obrońcy, reprezentant Kolumbii, od 2022 roku zawodnik Atlético Nacional.

</doc>
<doc id="5396135" url="https://pl.wikipedia.org/wiki?curid=5396135" title="Baldomero Perlaza">
Baldomero Perlaza

Baldomero Perlaza Perlaza (ur. 2 czerwca 1992 w Tului) – kolumbijski piłkarz występujący na pozycji środkowego pomocnika, od 2022 roku zawodnik argentyńskiego Colónu.

</doc>
<doc id="5396142" url="https://pl.wikipedia.org/wiki?curid=5396142" title="Zamachy w Taszkencie (1999)">
Zamachy w Taszkencie (1999)

Zamachy w Taszkencie – zamachy bombowe wykonane przy pomocy sześciu samochodów pułapek w dniu 16 lutego 1999 roku w Taszkencie w Uzbekistanie. Samochody eksplodowały w przeciągu półtorej godziny pod różnymi budynkami rządowymi. W wyniku zamachów zginęło 16 osób, a ponad 100 zostało rannych. Prawdopodobnie celem zamachów był prezydent Uzbekistanu Islom Karimov.
Uzbecki rząd wskazał Islamski Ruch Uzbekistanu jako sprawców zamachów, jednak analitycy podają to w wątpliwość. Inne teorie wskazują na powiązanie z zamachami Federacji Rosyjskiej lub rządu Tadżykistanu, ale nie znalazły one żadnego potwierdzenia.
Przebieg.
Według oficjalnej wersji czterech lub pięciu mężczyzn porzuciło samochód pełen materiałów wybuchowych pod głównym wejściem do budynku Rady Ministrów na kilka minut przed przemówieniem prezydenta Isloma Karimova, po czym nastąpił wybuch. Kilka minut wcześniej około sto metrów dalej miała miejsce inna eksplozja samochodu i strzelanina, co odwróciło uwagę strażników. Napastnicy zdołali uciec z miejsca zdarzenia.
Śledztwo.
Według FSB podczas zamachów w Taszkencie użyto azotanu amonu i proszku aluminiowego jako materiału wybuchowego, a terroryści mieli być szkoleni w Czeczenii w ośrodkach prowadzonych przez Szamila Basajewa i Ibn al-Chattaba.
Konsekwencje.
Dwie godziny po zamachach prezydent Karimov oskarżył Islamski Ruch Uzbekistanu o ich przygotowanie. Szacowana liczba zatrzymanych waha się od kilkuset do pięciu tysięcy osób.
W 1999 roku zostało otwarte więzienie Jaslyk w celu przetrzymywania tysięcy podejrzanych o powiązania z zamachami.
W styczniu 2000 dzień przed rozpoczęciem ramadanu rząd ogłosił egzekucję kilku z rzekomych sprawców zamachów.

</doc>
<doc id="5396144" url="https://pl.wikipedia.org/wiki?curid=5396144" title="Éder Álvarez Balanta">
Éder Álvarez Balanta



</doc>
<doc id="5396146" url="https://pl.wikipedia.org/wiki?curid=5396146" title="World Grand Prix 2023">
World Grand Prix 2023

World Grand Prix 2023 – ósmy rankingowy turniej snookerowy w sezonie 2022/2023. Turniej ten rozegrany został w dniach 16-22 stycznia 2023 roku.
Nagrody.
Pieniężne.
Zwycięzca: £ 100 000
II Miejsce: £ 40 000
Półfinalista: £ 20 000
Ćwierćfinalista: £ 12 500
Runda 2: £ 7 500
Runda 1: £ 5 000
Najwyższy break turnieju: £ 10 000
Pula nagród: £ 380 000
Rozstawienie.
Do turnieju zakwalifikowało się 32 graczy zajmujących najwyższe pozycje na jednorocznej liście rankingowej (włącznie z English Open 2022)
Breaki stupunktowe.
Suma: 30

</doc>
<doc id="5396148" url="https://pl.wikipedia.org/wiki?curid=5396148" title="Nietoperz w kulturze">
Nietoperz w kulturze

Nietoperz w kulturze – opis wystąpień nietoperza i jego symboliki w kulturze.
Nietoperz ma dwoistą symbolikę. Jako zwierzę związane z nocą i mrokiem kojarzony jest ze złem, z drugiej strony jego pojawienie się może przynosić szczęście. Jest symbolem szatana, nocy i ciemności. Ze względu na swój wygląd kojarzący się zarówno z ptakiem, jak i szczurem nietoperz jest symbolem dwulicowości i hipokryzji. Nietoperz może też być symbolem przywiązania (ze względu na przebywanie w dużych koloniach i przyleganie ciałami podczas snu).
Nietoperz jest atrybutem personifikacji nienawiści.
Wizerunek nietoperza pojawia się w sztuce i architekturze, motyw ten był szczególnie popularny w okresie secesji.
Nietoperz w kulturze europejskiej.
Jako zwierzę nocne nietoperze powiązane są ze śmiercią. W kulturze europejskiej kojarzone z wampirami i czarownicami, czarnoksięstwem i magią. W czasach antycznych nietoperz uznawany był również za symbol czujności.
W starożytnej Grecji nietoperze związane były z królestwem Hadesa. Z kolei w bajkach Ezopa nietoperz jest zwierzęciem przebiegłym i inteligentnym.
W kulturach słowiańskich wierzono, że pod postacią nietoperza mogą pojawiać się czarownice, ale też dusze zmarłych, szczególnie pokutujących za swoje grzechy.
Nietoperze wykorzystywane były w działaniach magicznych. U Słowian noszenie przy sobie kości nietoperza (szczególnie gacka) miało pomóc w miłości. Według czeskich wierzeń należało w tym celu zahaczyć kostką nietoperza o suknię ukochanej, a w Bośni – wypić napój z kilkoma kroplami krwi tego zwierzęcia. Na terenach Słowiańszczyzny nietoperza zakopywano przy kamieniu węgielnym lub przybijano do drzwi, co miało chronić dom przed ogniem, a bydło przed chorobą.
Nietoperz w kulturach pozaeuropejskich.
W Chinach nietoperz jest uważany za znak szczęścia i dobrego życia. Bóstwo Zhang Guolao było pierwotnie nietoperzem; boga gromów Leigonga przedstawiano ze skrzydłami nietoperza. Para nietoperzy jest atrybutem boga długowieczności Shouxinga. Pięć nietoperzy symbolizuje pięć błogosławieństw (zdrowie, bogactwo, długie życie, szczęście i pokój).
Japończycy uważają nietoperza za zwierzę przynoszące szczęście i długowieczność. Według innych źródeł nietoperz w Japonii symbolizuje nieszczęście i chaos. 
W buddyzmie nietoperz kojarzony jest z ciemnymi mocami.
Dla Aborygenów australijskich nietoperz jako święte zwierzę jest zwierzęciem totemicznym.
W kulturze Majów nietoperz jest łączony ze śmiercią. Bóg Camazotz, zwany Nietoperzem Śmierci, symbolizuje mrok, przemoc, ofiarę i śmierć.
Nietoperz w sztuce chrześcijańskiej.
W ikonografii chrześcijańskiej nietoperz jest symbolem sił nieczystych i bałwochwalstwa. Ze skrzydłami nietoperza przedstawia się szatana. Nietoperz jest również uważany za symbol śmierci, nieszczęścia i ludzi źle czyniących. Chromacjusz z Akwilei uważał, że nietoperze towarzyszą ludziom „przebywającym w ciemności grzechów”. Nietoperze to także wyobrażenie demonów kuszących świętych. Święty Ambroży natomiast wskazywał na łączenie się nietoperzy w kolonie, co miało według niego symbolizować wzajemną miłość, niespotykaną wśród ludzi.
W Biblii nietoperz pojawia się kilka razy. W Księdze Kapłańskiej (Kpł 11, 13–19) i Księdze Powtórzonego Prawa (Pwt 14, 11–18) nietoperz określony jest jako zwierzę nieczyste. W Księdze Izajasza (Iz 2,20–21) nietoperze pojawiają się jako symbol opuszczonego, zapomnianego miejsca, a w Księdze Barucha (Ba 6,21–22) jako atrybut pogańskich bożków.

</doc>
<doc id="5396149" url="https://pl.wikipedia.org/wiki?curid=5396149" title="Snooker Shoot-Out 2023">
Snooker Shoot-Out 2023

Snooker Shoot-Out 2023 – dziewiąty rankingowy turniej snookerowy w sezonie 2022/2023. Odbył się w dniach 25–28 stycznia 2023 roku w Morningside Arena w Leicester.
Nagrody finansowe.
Zwycięzca: £50 000
Finalista: £20 000
Półfinał: £8 000
Ćwierćfinał: £4 000
Ostatnia 16: £2 000
Ostatnia 32: £1 000
Ostatnia 64: £500
Ostatnia 128: £250
Najwyższy break: £5 000
Łączna pula nagród: £171 000
Wyniki turnieju.
Runda 1.
25 stycznia – 14:00
25 stycznia – 20:00
26 stycznia – 14:00
26 stycznia – 20:00
Runda 2.
27 stycznia – 14:00
27 stycznia – 20:00
Runda 3.
28 stycznia – 14:00
Runda 4.
28 stycznia – 20:00
Ćwierćfinały.
28 stycznia – 22:00
Półfinały.
28 stycznia – 23:15
Finał.
28 stycznia – 23:45
Breaki stupunktowe fazy głównej turnieju.
Suma: 4

</doc>
<doc id="5396160" url="https://pl.wikipedia.org/wiki?curid=5396160" title="Krynicy (obwód grodzieński)">
Krynicy (obwód grodzieński)



</doc>
<doc id="5396163" url="https://pl.wikipedia.org/wiki?curid=5396163" title="Krzydłowice (stacja kolejowa)">
Krzydłowice (stacja kolejowa)



</doc>
<doc id="5396164" url="https://pl.wikipedia.org/wiki?curid=5396164" title="Hieronim Piotrowski">
Hieronim Piotrowski

Hieronim Piotrowski, ps. „Jur”, „Mohort”, „Andrzej” (ur. w Witebsku, zm. 16 stycznia 1947 w Brzuza) – oficer Wojska Polskiego, uczestnik II wojny światowej, żołnierz podziemia antykomunistycznego.
Życiorys.
Urodził się w zaborze rosyjskim, gdzie jego ojciec pracował jako prawnik. Po odzyskaniu przez Polskę niepodległości rodzina osiadła w Zamościu. Uczęszczał do gimnazjum hetmana Jana Zamoyskiego, gdzie w 1930 r. zdał maturę. Następnie rozpoczął studia prawnicze na Katolickim Uniwersytecie Lubelskim, po ich ukończeniu zgłosił się do odbycia zasadniczej służby wojskowej. Jako ochotnikowi przysługiwał mu wybór rodzaju broni, zdecydował się na służbę w artylerii. Został skierowany na naukę w Szkole Podchorążych Artylerii we Włodzimierzu, po jej ukończeniu służył w 3. Pułku Artylerii Ciężkiej w Wilnie. Służbę zakończył w 1936 r. w stopniu podporucznika. Po zakończeniu służby powrócił do cywila, gdzie pracował w Wilnie na stanowisku prokuratora.
Jeszcze przed wybuchem II wojny światowej został zmobilizowany. W składzie swego macierzystego pułku wziął udział w kampanii wrześniowej, walczył w Armii „Prusy”. Po zakończeniu działań wojennych udało mu się uniknąć niewoli, powrócił do Wilna, gdzie włączył się w działalność konspiracyjną. Początkowo działał w strukturach tzw. Kół Pułkowych, jednej z spontanicznie w tym czasie tworzonych grup konspiracyjnych. 28 grudnia 1939 roku Koła Pułkowe weszły w skład Związku Walki Zbrojnej i Hieronim Piotrowski stał się żołnierzem tej formacji.
Wraz z zaktywizowaniem działalności zbrojnej Armii Krajowej na Wileńszczyźnie włączył się w aktywną działalność zbrojną. Został dowódcą 1 plutonu kawalerii Oddziału Rozpoznawczego Komendanta Okręgu. W okolicach Lidy organizował zasadzki na niemieckie oddziały, w trakcie jednej z nich jego oddział zdobył m.in. działo przeciwpancerne z zapasem amunicji. Do jego zadań należała również ochrona stanowiska dowodzenia ppłk. Aleksandra Krzyżanowskiego znajdującego się w okolicach Wilna.
Jego oddział uniknął rozbrojenia przez Armię Czerwoną, dało mu się przedostać do Puszczy Nalibockiej, a następnie na teren Okręgu Nowogródek Armii Krajowej. Tu przystąpił do reorganizowania oddziału i podejmował akcje przeciwko niedobitkom wojsk niemieckich oraz powstającym strukturom komunistycznej władzy. Nawiązał współpracę z Oddziałem Samoobrony Czynnej Ziemi Wileńskiej. W styczniu 1945 r. podjął decyzję o wycofaniu swojego oddziału z terenu Nowogródczyzny i przejściu do Polski. W rejonie wsi Rowiny stoczył wielogodzinną bitwę z oddziałami NKWD i przedarł się do kraju. Włączył się w działalność Inspektoratu Białostockiego AK-AKO, w Puszczy Knyszyńskiej dowodził stworzonym przez siebie Zgrupowaniem „Piotrków”. Jego oddział 8 lipca 1945 r. stoczył bitwę z oddziałami ludowego Wojska Polskiego. Za swą postawę został awansowany do stopnia porucznika i odznaczony Krzyżem Walecznych. Jesienią włączył się w działalność struktur Zrzeszenie Wolność i Niezawisłość, objął funkcję komendanta Obwodu Sokółka–Białystok WiN. Doprowadził do uporządkowania struktur, wznowienia działalności konspiracyjnej, poprawy dyscypliny, wznowieniu wydawania prasy podziemnej oraz nawiązaniu kontaktu z władzami polskimi w Londynie.
W wyniku konfliktu ze swym przełożonym 16 lutego 1946 r. został zwolniony ze stanowiska komendanta obwodu. Po wyjaśnieniu sytuacji został skierowany do pracy konspiracyjnej do Obwodu Ostrów Mazowiecka WiN. Dla zwiększenia swej konspiracji używał tu pseudonimów „Mohort”, „Andrzej”. Uporządkował pracę Obwodu, udało mu się zorganizować liczne akcje zbrojne wymierzone przeciwko siłom bezpieczeństwa w powiatach Węgrów i Radzymin, jedna z nich miała miejsce pod Rembertowem. Ze swego oddziału wydzielił pododdział dowodzony przez ppor. Stanisława Łaneckiego, który 25 listopada 1946 r. dokonał rozbicia więzienia w Pułtusku.
Udana akcja podziemia spowodowała rozpoczęcie przez funkcjonariuszy Urzędu Bezpieczeństwa szeroko zakrojonych poszukiwań Hieronima Piotrowskiego. Oddziały KBW i UB 16 stycznia 1947 r. otoczyły jego grupę we wsi Brzuza. Zginął w trakcie walki, jego ciało zostało przewiezione do Węgrowa i pochowane w nieznanym miejscu.
Życie prywatne.
W maju 1939 r. zawarł związek małżeński z Krystyną Żeromską.
Upamiętnienie.
Imię Hieronima Piotrowskiego nosi szkoła podstawowa w Brzuzie. Postać Hieronima Piotrowskiego upamiętniono w Łochowie, gdzie przy zbiegu ul. Armii Krajowej i parku „Dębinka”, znajduje się jego pomnik. W 2016 r. Minister Obrony Narodowej awansował go na stopień kapitana.

</doc>
<doc id="5396165" url="https://pl.wikipedia.org/wiki?curid=5396165" title="Lewasze (obwód grodzieński)">
Lewasze (obwód grodzieński)

Lewasze (, "Lewaszy"; , "Lewaszy") – wieś na Białorusi, w obwodzie grodzieńskim, w rejonie lidzkim, w sielsowiecie Dworzyszcze, nad Żyżmą.
Historia.
W XIX i w początkach XX w. położone były w Rosji, w guberni wileńskiej, w powiecie lidzkim.
W dwudziestoleciu międzywojennym leżały w Polsce, w województwie nowogródzkim, w powiecie lidzkim, w gminie Lida.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5396172" url="https://pl.wikipedia.org/wiki?curid=5396172" title="Dowhaliwka (hromada Wełyka Bahaczka)">
Dowhaliwka (hromada Wełyka Bahaczka)

Dowhaliwka () – wieś na Ukrainie, w obwodzie połtawskim, w rejonie myrhorodzkim, w hromadzie Wełyka Bahaczka. W 2001 liczyła 496 mieszkańców, wśród których 485 wskazało jako ojczysty język ukraiński, 7 rosyjski, 1 mołdawski, 1 bułgarski, a 2 białoruski.

</doc>
<doc id="5396173" url="https://pl.wikipedia.org/wiki?curid=5396173" title="Biskupi Porečy i Puli">
Biskupi Porečy i Puli



</doc>
<doc id="5396174" url="https://pl.wikipedia.org/wiki?curid=5396174" title="Koferdam (okrętownictwo)">
Koferdam (okrętownictwo)



</doc>
<doc id="5396175" url="https://pl.wikipedia.org/wiki?curid=5396175" title="Elektrownia Plomin">
Elektrownia Plomin



</doc>
<doc id="5396184" url="https://pl.wikipedia.org/wiki?curid=5396184" title="Język moronene">
Język moronene

Język moronene (lub maronene) – język austronezyjski używany w prowincji Celebes Południowo-Wschodni w Indonezji. Według danych z 2000 roku posługuje się nim 37 tys. osób.
Jego użytkownicy zamieszkują fragment wyspy Sulawesi oraz wyspę Kabaena. Dzieli się na dwa dialekty: rumbia-poleang i tokotu’a (kabaena).
Potencjalnie zagrożony wymarciem. W latach 90. XX wieku odnotowano, że jest w pewnym stopniu wypierany przez język bugijski (we wsiach, gdzie dominuje ludność bugijska) oraz język indonezyjski (w miastach). Od początku XXI w. obserwuje się wzrost roli języka narodowego, który jest przyswajany jako pierwszy język (nawet w tych miejscowościach, gdzie ludność Moronene stanowi większość).
Występuje w edukacji oraz w piśmiennictwie i audycjach radiowych. Jest zapisywany alfabetem łacińskim.

</doc>
<doc id="5396185" url="https://pl.wikipedia.org/wiki?curid=5396185" title="Język kulisusu">
Język kulisusu

Język kulisusu (kalisusu, kolensusu, kolinsusu), także koloncucu (kolongcucu) – język austronezyjski używany w prowincji Celebes Południowo-Wschodni w Indonezji. Według danych z 1999 roku posługuje się nim 22 tys. osób.
Jego użytkownicy zamieszkują północno-wschodni fragment wyspy Buton. Jest blisko spokrewniony z językami taloki i koroni. Nie występują znaczne różnice dialektalne. Pozostaje w powszechnym użyciu w większości sfer życia (przyczynia się do tego stosunkowa izolacja i homogeniczność etniczna regionu).
Został udokumentowany w postaci słownika i opracowania gramatycznego. Jest zapisywany alfabetem łacińskim.

</doc>
<doc id="5396186" url="https://pl.wikipedia.org/wiki?curid=5396186" title="Język bahonsuai">
Język bahonsuai

Język bahonsuai (bahoe-soeaai, bahonsoewaai) – język austronezyjski używany w prowincji Celebes Środkowy w Indonezji. Według danych z 1999 roku posługuje się nim 200 osób.
Jego użytkownicy zamieszkują wieś Bahonsuai na wschodnim wybrzeżu Sulawesi, na terytorium języka bungku. Prawdopodobnie rozwinął się z języka mori bawah, który został wprowadzony przez migrantów z obszaru tego języka, a następnie uległ wpływom bungku. Pozostaje językiem kontaktów domowych. Niemniej jest zagrożony wymarciem.

</doc>
<doc id="5396190" url="https://pl.wikipedia.org/wiki?curid=5396190" title="Daniel Petzold">
Daniel Petzold

Daniel Petzold (Pezold) (1686 – 1763) – niemiecki rysownik, matematyk i kartograf, autor widoków i panoram miejskich.
Biografia.
Urodził się w Zgorzelcu 9 listopada 1686 r. jako syn kupca. W 1708 r. podjął studia matematyczne na Uniwersytecie Viadrina we Frankfurcie nad Odrą, pod kierunkiem prof. Leonharda Christopha Sturma. Poznał tam m.in. zasady geodezji i rysunku architektonicznego. Duży wpływ na jego dalsze zainteresowania rysunkiem miały fascynacje pracami Matthäusa Meriana Starszego – autora XVII-wiecznych widoków i panoram miast.
W 1710 r. Petzold nawiązał pięcioletnią współpracę z Johannem Christophem Beckmannem – rektorem Uniwersytetu Viadrina, historykiem, bibliotekarzem i kronikarzem Marchii Brandenburskiej, który otrzymał od króla Fryderyka I polecenie spisania dziejów Brandenburgii. Na potrzeby tego dzieła D. Petzold wykonał 89 rysunków przedstawiających folwarki, widoki i panoramy miast brandenburskich m.in. dawnego Gorzowa (na nich sygnowany jako "Betzold"). W późniejszym czasie działał na Śląsku m.in. jako matematyk i geometra w księstwie głogowskim.
Znane są również prace Petzolda poświęcone rodzinnemu Zgorzelcowi z lat 1715–1717 (część z nich ukazała się drukiem). W 1718 r. jako porucznik korpusu inżynierskiego wojsk cesarskich wykonał plan Namysłowa i jego umocnień. Z 1734 r. pochodzi natomiast plan Opola, zrealizowany na zlecenie władz miejskich.
Styl.
Rysunki Petzolda cechuje precyzja odwzorowania obiektów i duża staranność. Rysował piórkiem, a czasem, dla uzyskania odpowiedniego efektu, lawował grafiki tuszem. Prace zaopatrzone zostały w nazwy miejscowości i herby. Najważniejsze budowle oznaczono napisami albo literami i opisano w innym miejscu.
Prace.
Jego rysunki trafiły do berlińskiego archiwum i dzięki staraniom Heinricha Meissnera zostały opublikowane w formie teki "Ansichten Märkischer und Pommerscher Städte aus den Jahren 1710–1715. Nach den Originalzeichnungen Daniel Petzolds (Berlin)" dopiero w 1913 r.
Jedna z 300 wydanych tek Petzolda znajduje się w zbiorach Muzeum Lubuskiego im. Jana Dekerta, a faksymile jego grafik w zbiorach Wojewódzkiej i Miejskiej Biblioteki Publicznej im. Z. Herberta w Gorzowie Wielkopolskim.

</doc>
<doc id="5396191" url="https://pl.wikipedia.org/wiki?curid=5396191" title="Kutowaja">
Kutowaja



</doc>
<doc id="5396194" url="https://pl.wikipedia.org/wiki?curid=5396194" title="Organy ochrony bezpieczeństwa i porządku publicznego">
Organy ochrony bezpieczeństwa i porządku publicznego



</doc>
<doc id="5396195" url="https://pl.wikipedia.org/wiki?curid=5396195" title="Służby mundurowe">
Służby mundurowe



</doc>
<doc id="5396198" url="https://pl.wikipedia.org/wiki?curid=5396198" title="Służby specjalne">
Służby specjalne



</doc>
<doc id="5396201" url="https://pl.wikipedia.org/wiki?curid=5396201" title="Język maronene">
Język maronene



</doc>
<doc id="5396202" url="https://pl.wikipedia.org/wiki?curid=5396202" title="Język kalisusu">
Język kalisusu



</doc>
<doc id="5396203" url="https://pl.wikipedia.org/wiki?curid=5396203" title="Język kolensusu">
Język kolensusu



</doc>
<doc id="5396204" url="https://pl.wikipedia.org/wiki?curid=5396204" title="Język kolinsusu">
Język kolinsusu



</doc>
<doc id="5396205" url="https://pl.wikipedia.org/wiki?curid=5396205" title="Organ ścigania">
Organ ścigania



</doc>
<doc id="5396206" url="https://pl.wikipedia.org/wiki?curid=5396206" title="Język bahonsoewaai">
Język bahonsoewaai



</doc>
<doc id="5396207" url="https://pl.wikipedia.org/wiki?curid=5396207" title="Język bahoe-soeaai">
Język bahoe-soeaai



</doc>
<doc id="5396214" url="https://pl.wikipedia.org/wiki?curid=5396214" title="2 Pułk inżynieryjny">
2 Pułk inżynieryjny



</doc>
<doc id="5396215" url="https://pl.wikipedia.org/wiki?curid=5396215" title="3 Pułk Saperów im. gen. Jakuba Jasińskiego 1995–2001">
3 Pułk Saperów im. gen. Jakuba Jasińskiego 1995–2001



</doc>
<doc id="5396216" url="https://pl.wikipedia.org/wiki?curid=5396216" title="Ineczka wąsata">
Ineczka wąsata

Ineczka wąsata ("Incaspiza laeta") – gatunek małego ptaka z rodziny tanagrowatych (Thraupidae), występujący w zachodniej części Ameryki Południowej – jest endemitem Andów w północno-zachodnim Peru. W Czerwonej księdze gatunków zagrożonych IUCN klasyfikowany jest jako gatunek najmniejszej troski (LC, "Least Concern").
Systematyka.
Pierwszego naukowego opisu gatunku dokonał amerykański przyrodnik Osbert Salvin w 1895 roku, nadając mu nazwę "Haemophila laeta". Opis ukazał się na łamach czasopisma „Novitates Zoologicae”. Jako miejsce typowe autor wskazał Cajabamba w regionie Cajamarca w Peru. Nie wyróżnia się podgatunków.
Morfologia.
Niewielki ptak o smukłym, szpiczastym i lekko zaokrąglonym, jasnym pomarańczowo-żółtym dziobie. Nogi pomarańczowo-żółte. Tęczówki ciemnobrązowe. Występuje niewielki dymorfizm płciowy. Samce: głowa i kark szary. Twarz, podgardle, podobnie jak obszar wokół oka i pod nim czarniawe. Policzek blado płowy. Szyja i pierś szare. Dolna część brzucha szaropłowa, boki szarawe. Pokrywy drugiego rzędu brązowe, pozostałe ciemnoszare z szarymi obrzeżami lotek. Ogon czarniawy z białawymi zewnętrznymi krawędziami sterówek. Samica na głowie ma brązowawe przebarwienie na koronie i karku. Młode osobniki są bardziej matowo ubarwione niż dorosłe, nie mają czarnych elementów na głowie, dziób i nogi matowożółte.
Długość ciała 14,5 cm, masa ciała 19,5–23,5 g.
Zasięg występowania.
Ineczka wąsata występuje na stokach Andów w północno-zachodnim Peru – w dolinie górnego biegu rzeki Marañón (w północno-wschodniej części regionu Ancash, południowej części regionu Cajamarca, wschodniej części regionu La Libertad i południowo-zachodniej części regionu Amazonas). Jest gatunkiem osiadłym. Jego zasięg występowania według szacunków organizacji BirdLife International obejmuje tylko około 33,1 tys. km².
Ekologia.
Jego głównym habitatem są suche lasy górskie z ciernistymi zaroślami i dużymi okazami kaktusów. Występuje na wysokościach 1000–2750 m n.p.m. (inne źródło podaje 1500–3000 m n.p.m.). Długość pokolenia jest określana na 3,8 roku. Żeruje samotnie lub w parach, na ziemi, w krzewach lub na drzewach.
Rozmnażanie.
Niewiele wiadomo o rozrodzie tego gatunku. Ptaki w kondycji lęgowej obserwowano pomiędzy połową kwietnia a połową czerwca.
Status i ochrona.
W Czerwonej księdze gatunków zagrożonych IUCN ineczka wąsata jest klasyfikowana jako gatunek najmniejszej troski (LC, "Least Concern"). Liczebność populacji nie jest oszacowana, ale gatunek określany jest jako dość pospolity. Ze względu na brak dowodów na spadki liczebności bądź istotne zagrożenia dla gatunku BirdLife International uznaje trend liczebności populacji za prawdopodobnie stabilny. Organizacja ta wymienia 4 ostoje ptaków IBA zamieszkiwane przez ten gatunek.

</doc>
<doc id="5396219" url="https://pl.wikipedia.org/wiki?curid=5396219" title="Szare bydło ukraińskie">
Szare bydło ukraińskie

Szare bydło ukraińskie () – prymitywna rasa bydła domowego, pochodząca z ukraińskich stepów, rasa mięsno-mleczna zaliczana do stepowego bydła siwego lub , razem z węgierskim bydłem stepowym czy włoską .
Nazwa.
Szare bydło ukraińskie bywa nazywane po prostu "bydłem szarym" lub "stepowym". Używano także nazw "małoruskie", "czerkaskie", "czarnomorskie", "połtawskie", "huculskie", "besarabskie" czy "podolskie", w zależności od lokalizacji. Historyczne tereny występowania szarego bydła ukraińskiego obejmowały cały step Europy Wschodniej – od Karpat i Besarabii po rzeki Kubań i Terek, od linii Woroneża na północy i Kaukazu Północnego na południu. Określenie "bydło podolskie" może być nieco mylące, ponieważ pierwotnie oznaczało ono generalnie szare bydło stepowe hodowane na Podolu. Obecnie zaś oznacza całą grupę ras wywodzących się od szarego bydła ukraińskiego. Może być też mylone z rasą , hodowaną w południowych Włoszech, a pierwotnie sprowadzoną z podolskich stepów w trakcie wielkiej wędrówki ludów lub jeszcze wcześniej. Nazwa "ukraińskie" pojawia się w XIX/XX w.
Opis.
Szare bydło ukraińskie jest odporne, niewybredne, ma wyjątkowo dobre cechy użytkowe. Charakteryzuje się wysokimi wskaźnikami tuczu i uboju.
Rasa ma szare, eponimiczne, umaszczenie w trzech wariantach: białoszare, szare i czarnoszare, przy czym intensywność umaszczenia zmienia się sezonowo. Buhaje są znacznie ciemniejsze niż krowy. Szyja, mostek i kończyny byków mają ciemniejszy kolor. Cielęta do 2-2,5 miesiąca mają kolor czerwony lub rdzawy. Wiele zwierząt, zwłaszcza rozpłodowych, ma ciemne, charakterystyczne plamy wokół oczu. Charakterystyczne jest także czarne zabarwienie nosa. Czaszka z profilu wygięta hakowato. Rogi długie, u krów są dłuższe niż u byków – zwykle ok. 50 cm, ale bywają do metra długości, co odpowiada dawnym rycinom i wzorcowi rasy.
Jakość skór bydła ukraińskiego stała się legendarna. Zwierzęta są wysokie i grube, z wydłużonymi ciałami o mocnych kościach. Kłąb wysoki (do 150 cm). Mięśnie, zwłaszcza w części przedniej, dobrze rozwinięte. W XXI w., dzięki specjalnej hodowli, masa ciała dorosłych buhajów kształtuje się na poziomie 850–1100 kg, krów 470-740.
Wykorzystanie.
Rasa ogólnoużytkowa – użytkowana jako zwierzę mleczne, rzeźne oraz robocze. W czasach sowieckich często używana do krzyżowania z innymi rasami, co z jednej strony przyczyniło się do zmniejszenia populacji czystego rasowo bydła ukraińskiego, a z drugie dało początek nowym rasom hodowlanym: lebedyńska, czerwona stepowa, ukraiński simental, a także malakan.
Geneza i historia.
Szare bydło ukraińskie uznaje się za żywy pomnik prehistorycznej kultury trypolskiej. To najbardziej pierwotna rasa należąca do grupy tzw. bydła podolskiego, którego nazwa pochodzi od miejsca – stepu podolskiego na Wyżynie Podolskiej, na którym nastąpiło udomowienie tura. Według cech czaszkowych jest zbliżona do typu "Bos taurus primigenius", a jako produkt wielowiekowego doboru jest jedną z najstarszych ras, zachowujących unikalny zestaw cech feno- i genotypowych. Trudne warunki naturalne – gorące i suche lata, srogie zimy oraz stepy niszczone przez pożary – były podstawowym czynnikiem kształtowania się rasy szarego bydła ukraińskiego. Domestykacja, selekcja i hodowla zachowały przez tysiąclecia oryginalną pulę genową, niespotykaną u innych ras bydła. Badania sekwencji mikrosatelitarnych potwierdzają, że szare bydło ukraińskie jest rasą bardzo starą, podobnie jak niektóre inne spokrewnione rasy szarego bydła stepowego. Uchodzi za przodka .
Szare bydło, które hodowano na stepach dzisiejszej Ukrainy, stało się jednym z głównych towarów w eksporcie wewnętrznym i zagranicznym. Czumacy szczególnie preferowali silne i wytrzymałe zwierzęta o szarej maści z dużymi rogami.
Handel bydłem w dawnej Polsce na większą skalę rozwijał się od 2 poł. XV wieku, osiągając apogeum w XVI/XVII wieku. W tamtych czasach głównym dostawcą wołów były Podole, Wołyń, wschodnie połacie województwa ruskiego, Litwa, a także Mołdawia i Węgry. Szare bydło stepowe było pędzone na targi do Lwowa, Krakowa i Norymbergi ze względu na renomę swoich skór. Po drodze organizowano lokalne targi bydła. Od handlu wołami pochodzą na przykład takie nazwy, jak Wołosate czy Wołowiec w Bieszczadach i Beskidzie Niskim.
Szare bydło ("siwe wołki") pojawiają się w wielu pieśniach ludowych, ukraińskich i polskich, np. "Oj, hej, woły, szare, płowe", "Pognała wołki na bukowinę", "Pasała wołki na bukowinie", "A kany som siwe wołki" i innych. Nawiązują też do nich utwory stylizowane na folklor, np. "Kolędy nasze ciche i troskliwe" Ernesta Brylla. Woły ukraińskie stały się także częścią przypowieści w opowiadaniu "" Aleksandra Świętochowskiego.
Do początku XX wieku bydło szare było główną rasą bydła na Ukrainie. Te odporne, mało wymagające zwierzęta, dobrze przystosowane do środowiska stepowego, używane były jako zwierzęta pociągowe. Woły podolskie cieszyły się szczególną renomą ze względu na siłę i wytrzymałość, gdyż tylko one dawały radę orać dziewicze czarnoziemy pierwotnego stepu. Kiedy w XIX wieku w rolnictwie ciężkie konie zaczęły zastępować woły, rasa zaczęła podupadać, także w wyniku reformy rolnej z 1861 roku, która doprowadziła do przekształcania pastwisk stepowych w pola orne. Księga hodowlana została założona w 1909 roku, kiedy to ostatecznie ukształtowała się rasa szarego bydła ukraińskiego, ale jednocześnie jej populacja zaczęła spadać. Dane ze spisu z 1863 roku mówią o ponad 20 milionach krów szarego bydła stepowego. Wspomniane wcześniej czynniki: zastąpienie wołów końmi, ograniczanie obszaru pastwisk, krzyżowanie z innymi rasami, a także wprowadzanie bardziej produktywnych ras, spowodowały spadek liczebności szarego bydła ukraińskiego. Na początku XX wieku populacja liczyła 5,8 miliona sztuk, w 1916 roku – 2,8 miliona, w 1939 – 1,1 miliona, w 2021 – 954 sztuk, w tym 351 krów.
Program ochrony rozpoczęto w latach 60. XX wieku, kiedy utworzono dwa stada ochronne, jedno w w obwodzie dniepropetrowskim, a drugie w Askanii Nowej w obwodzie chersońskim. W 1982 r. małe stado liczące 125 zwierząt zostało przeniesione z Askanii Nowej do w rejonie szebalińskim Republiki Ałtaju.
Mimo wysiłków na rzecz zachowania omawianej rasy bydła jest ona zagrożona wyginięciem.
Szare bydło ukraińskie znajduje się w katalogu "Arka Smaku" Slow Food.

</doc>
<doc id="5396221" url="https://pl.wikipedia.org/wiki?curid=5396221" title="Antioch z Askalonu">
Antioch z Askalonu



</doc>
<doc id="5396224" url="https://pl.wikipedia.org/wiki?curid=5396224" title="Strzelectwo na Letnich Igrzyskach Olimpijskich 1972 – karabin małokalibrowy, trzy postawy, 50 m">
Strzelectwo na Letnich Igrzyskach Olimpijskich 1972 – karabin małokalibrowy, trzy postawy, 50 m

Karabin małokalibrowy, trzy postawy, 50 m to jedna w ośmiu konkurencji strzeleckich rozgrywanych podczas igrzysk olimpijskich w 1972 w Monachium. Wystartowało 69 zawodników (samych mężczyzn) z 40 krajów.
Rozegrano tylko rundę finałową 30 sierpnia.
Wyniki.
Każdy ze strzelców oddawał 120 strzałów, po 40 w pozycji leżącej, 40 w pozycji klęczącej i 40 w pozycji stojąc.

</doc>
<doc id="5396226" url="https://pl.wikipedia.org/wiki?curid=5396226" title="Cape Hordern">
Cape Hordern

Cape Hordern – przylądek Antarktydy oddzielający Wybrzeże Knoxa od Wybrzeża Królowej Marii.
Nazwa.
Nazwany początkowo przez Douglasa Mawsona (1882–1958) "Hordern Island" na cześć australijskiego przedsiębiorcy Samuela Horderna (1876–1956), który patronował wyprawie Mawsona w latach 1911–1914. Po tym, jak się okazało, że „wyspa” to jednak przylądek, Advisory Committee on Antarctic Names zmienił nazwę obiektu na "Cape Hordern".
Geografia.
Pozbawiony pokrywy lodowej skalisty przylądek na północno zachodnim krańcu Bunger Hills. Oddziela Wybrzeże Knoxa od Wybrzeża Królowej Marii.
Historia.
Prawdopodobnie po raz pierwszy zaobserwowany przez A.L. Kennedy’ego (1889–1972) i innych członków wyprawy Australasian Antarctic Expedition Douglasa Mawsona (1882–1958) w latach 1911–1914. Obserwacje prowadzono z klifu Watson Bluff na David Island podczas badań terenowych. Polarnicy sporządzili wówczas mapę zachodniej strony obiektu, który wyglądał na dwie małe wyspy na północ od Cape Hoadley. Obiekt został sfotografowany podczas amerykańskiej Operacji Highjump (1946–1947) oraz w 1956 roku podczas jednej z wypraw australijskich. Następnie sfotografowany i zmapowany również przez radziecką ekspedycję antarktyczną.
Po porównaniu map Kennedy’ego z mapami sporządzonymi w 1955 roku na podstawie zdjęć lotniczych wykonany podczas Operacji Highjump „wyspa” okazała się przylądkiem. 

</doc>
<doc id="5396229" url="https://pl.wikipedia.org/wiki?curid=5396229" title="Jean-Théodore Radoux">
Jean-Théodore Radoux

Jean-Théodore Radoux (ur. 9 listopada 1835 w Liège, zm. 20 marca 1911 tamże) – belgijski kompozytor i pedagog.
Życiorys.
Był uczniem Josepha Daussoigne-Méhula w konserwatorium w Liège. Studia kontynuował w Paryżu u Jacques’a Fromentala Halévy’ego. W 1859 roku zdobył belgijską Prix de Rome za kantatę "Le Juif errant". Od 1856 roku prowadził klasę fagotu w konserwatorium w Liège, w 1872 roku został wybrany dyrektorem tej uczelni. Opublikował monografie poświęcone Josephowi Daussoigne-Méhulowi (1882) i Henriemu Vieuxtempsowi (1891), a także pracę "La Musique et les Écoles nationales" (1896).
Skomponował m.in. opery "Le Béarnais" (wyst. Liège 1866) i "La Coupe enchantée" (wyst. Bruksela 1872), oratorium "Cain" (1877), poematy symfoniczne "Ahasvère and Le Festin de Balthasar" i "Epopée nationale", a także pieśni kościelne z towarzyszeniem organów.

</doc>
<doc id="5396239" url="https://pl.wikipedia.org/wiki?curid=5396239" title="Alexandre Levy">
Alexandre Levy

Alexandre Levy (ur. 10 listopada 1864 w São Paulo, zm. 17 stycznia 1892 tamże) – brazylijski kompozytor i pianista pochodzenia francuskiego.
Życiorys.
Pochodził z rodziny o tradycjach muzycznych, uczył się kompozycji i gry na fortepianie. W 1883 roku jego staraniem utworzono w São Paulo Clube Haydn, gdzie odbywały się koncerty muzyki kameralnej i symfonicznej. W 1887 roku wyjechał do Europy, gdzie przebywał przez krótki czas w Mediolanie i Paryżu. Brał wówczas lekcje u Émile’a Duranda. Po powrocie do Brazylii bezskutecznie próbował powołać do życia orkiestrę symfoniczną. W 1892 roku otrzymał nagrodę za symfonię "Columbus Celebration".
Skomponował m.in. poemat symfoniczny "Comala" (1890), "Suite brasileira" na orkiestrę (1890), a także liczne utwory fortepianowe. W swojej twórczości na szeroką skalę wykorzystywał elementy brazylijskiego miejskiego folkloru muzycznego, stosując zwroty rytmiczne typowe dla tańców (maxixe, samba, tango). Swoją działalnością przyczynił się do rozwoju kierunku narodowego w muzyce brazylijskiej.

</doc>
<doc id="5396241" url="https://pl.wikipedia.org/wiki?curid=5396241" title="Lejkówka zimowa">
Lejkówka zimowa

Lejkówka zimowa ("Clitocybe brumalis" (Fr.) – gatunek grzybów z rzędu pieczarkowców ("Agaricales").
Systematyka i nazewnictwo.
Pozycja w klasyfikacji według Index Fungorum: "Clitocybe, Incertae sedis, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten opisał w 1818 r. Elias Fries, nadając mu nazwę "Agaricus brumalis". Obecną nazwę, uznaną przez Index Fungorum, nadał mu Lucien Quélet w 1872 r.
Synonimy:
Nazwę polską zaproponował Władysław Wojewoda w 2003 r.
Morfologia.
Średnica 1,5–5 cm. U młodych okazów wypukły z zagłębieniem na środku, u starszych rozpostarty, nadal z zagłębieniem. Higrofaniczny; w stanie wilgotnym prążkowany do 2/3 średnicy. Powierzchnia prawie naga, z delikatnymi włoskami, brązowobeżowa lub oliwkowobrązowa. Brzeg ostry, prosty, czasami nieco pofalowany.
Nieco zbiegające na trzon, średnio gęste i średniej grubości, brudnobiałe.
Wysokość do 5 cm, grubość do 0,5 cm. Cylindryczny, skórzasty. Powierzchnia gładka, tej samej barwy co kapelusz z filcowatą i woskowatą podstawą.
Brudnomięsisty, brązowy. Smak nietypowy, bez zapachu lub z lekkim zapachem mąki.
Zarodniki kuliste, bardzo drobne (4 × 2 µm).
Podobna jest lejkówka dwubarwna ("Clitocybe metachroa"), która czasami także pojawia się na początku zimy.
Występowanie i siedlisko.
Lejkówka zimowa występuje w Ameryce Północnej, Europie i Maroku. W Polsce W. Wojewoda w 2003 r. przytoczył 5 stanowisk z uwagą, że częstość występowania i stopień zagrożenia tego gatunku nie są znane.
Naziemny grzyb saprotroficzny. Występuje w lasach mieszanych i iglastych, zwłaszcza na piaszczystych glebach pod jodłą i bukiem. Owocniki tworzy jesienią, a często także w zimie, gdy nie ma śniegu.
Jest grzybem trującym.

</doc>
<doc id="5396242" url="https://pl.wikipedia.org/wiki?curid=5396242" title="Clitocybe brumalis">
Clitocybe brumalis



</doc>
<doc id="5396243" url="https://pl.wikipedia.org/wiki?curid=5396243" title="Clitocybe hiemalis">
Clitocybe hiemalis



</doc>
<doc id="5396246" url="https://pl.wikipedia.org/wiki?curid=5396246" title="Silvaplauna">
Silvaplauna



</doc>
<doc id="5396251" url="https://pl.wikipedia.org/wiki?curid=5396251" title="Wanda (dramat)">
Wanda (dramat)

Wanda – dramat Cypriana Kamila Norwida w sześciu obrazach z 1851 roku oparty na legendzie o polskiej księżniczce Wandzie.
Okoliczności powstania utworu.
Geneza utworu wiąże się z wizytą młodego Norwida w 1842 w Minodze pod Ojcowem u Franciszka Wężyka autora tragedii "Wanda" i rozmową z nim o podkrakowskich kopcach, które też wówczas młody poeta odwiedził. Echem tych przeżyć stał się rysunek Wandy nad brzegiem Wisły, wykonany przez Norwida cztery lata później w Berlinie. Kolejnym momentem krystalizującym stała się lektura w 1847 roku w Rzymie wspomnień księdza Aleksandra Jełowickiego, który przyrównał trójkąt utworzony przez trzy mogiły podkrakowskie do oka Opatrzności, chrystianizując w ten sposób to, co pogańskie. W rezultacie na jesieni 1847 Norwid zabrał się do pracy nad dramatem poświęconym legendarnej polskiej królowej i ukończył go pod koniec grudnia.
Rękopis przesłał do Paryża Józefowi Bohdanowi Zaleskiemu, który odpowiedział przyjacielowi entuzjastycznym listem z 28 stycznia 1848, a rękopis przekazał zgodnie z prośbą poety Edmundowi Chojeckiemu. Ten złożył tekst w jakiejś paryskiej drukarni (prawdopodobnie u L. Martineta), gdzie zaginął w czasie rewolucji lutowej 1848 roku. Poeta skarżył się w związku z tym w liście do generała Skrzyneckiego: "Pisma moje niektóre zaczęły się drukować w Paryżu i wybuchnęła rewolucja, wszystko dla mnie za późno, tak pierwsza młodość przeszła". Zaginięcie rękopisu nie oznaczało jednak utraty utworu. Norwid napisawszy w połowie 1851 drugą wersję "Krakusa", zabrał się na jesieni za "Wandę", traktując zaginiony rękopis jako "studium przedwstępne, więcej jeszcze ogólne i liryczne". Co się stało z rękopisem, ukończonym pod koniec 1851, nie wiadomo. Można się jedynie domyślać, że został pożyczony przez poetę bratu Ludwikowi, który albo go zgubił, albo wypożyczył komuś trzeciemu. Ostatecznie odnalazł się w rękach Anny Norwidowej, wdowy po Ludwiku, która, po ukazaniu się w 1901 roku, "Chimery" z utworami Norwida, przekazała go wydawcy Zenonowi Przesmyckiemu, licząc na publikację utworu i związane z nią honorarium. "Wanda" ukazała się drukiem w IV tomie "Chimery" w 1902.
Dedykacja i motto.
Dramat dedykował autor: "Mogile Wandy pod Krakowem w dowód głębokiego poważania". Dedykacja ta spina klamrą ten utwór z zakończonym wcześniej "Krakusem" poświęconym opisowi usypania kurhanu księciu krakowskiemu.
Motto stanowi fragment wiersza: "Tak Kościół trzyma, że gdy Pna umierał / Na PÓŁNOC, głowę skłoniwszy, pozierał / Na Oliwnej / Górze dziwnej / Kończąc mękę, skłaniał rękę / Ku – PÓŁNOCNYM LUDZIOM". Norwid opisał go jako starą pieśń przepisaną z książki w klasztorze na górze Świętokrzyskiej. Poeta rzeczywiście poznał ten wiersz podczas wycieczki na Święty Krzyż i przepisał do notatnika. Tekst stanowi fragment wiersza Wespazjana Kochowskiego "Łysa Góra, depozytem drzewa krzyża św. w sendomirskim kraju sławna, do Ich MM. Podgórzanów tamecznych" ze zbioru "Niepróżnujące próżnowanie".
Utwór liczy sobie 384 wersy i jest podzielony na 6 obrazów.
Treść.
Chór przychodzi pod zamek się dowiedzieć, co się dzieje z ich panią, dlaczego nie siaduje, jak dawniej przed zamkiem i nie błogosławi wracającym z pracy. Pachoł-Trębacz ogłasza, żeby kto może przyniósł jaką pieśń albo zioło, aby ich pani mogła się wypłakać i odzyskać mowę, bo ją ogarnęła niemczyzna.
Panna i Grodny martwią się na zamku, że ich pani milczy, chce tylko ciszy i rozrzewnienia. Grodny zastanawia się czy by ją pocieszył niemiecki władyka, którego spotkali. Wanda wzdycha do Łady. Wie, że jej piękno wprowadza ład w życie jej ludu., ale chciałaby jak ptaszek odlecieć.
Rytyger chce wiedzieć czy wygra wojnę i królową. Rzuca na wróżbę pucharem w las. Wzlatują spłoszone orły. Weiswort wróży, że się królowa rozkocha jak nigdy dotąd, że będzie sławna i skąpie swe białe ciało. Rytyger cieszy się z wróżby, ale postanawia wspomóc bogów fortelem. Zamierza też sprowadzić dla ukochanej wonności i wannę z alabastru, aby mogła się kąpać do woli. Na znak Wandy jest gotów przekroczyć Alpy i spalić Rzym.
Zakochana Wanda czuje się nieszczęśliwa. Doskwiera jej, że sama musi o wszystkim decydować. Grodny wpuszcza na zamek skalda, który śpiewać potrafi pieśni malowane, wojenne i dla ducha. Zostaje odesłany do sali z wojownikami. Przybywa Żyd z dalekiego wschodu biegły w sztuce lekarskiej i magicznej. Przybywa Bojan, który śpiewa pieśni, co siebie nie znają, umie wywiać tęczę i stado łabędzi zwrócić w locie, a wędruje ubogi o jednej lasce.
Rytyger w przebraniu skalda prosi Wandę o wzajemność, ale ona postawiona przez lud na szczycie swego państwa nie może mu oddać swego serca, choć płacze w cierpieniu. Prosi go, by uchodził i obdarowuje srebrnym pasem. Wzburzony Rytyger postanawia otworzyć sobie drogę do jej serca mieczami.
Lud niesie pod stojący w polu namiot Wandy swe dary: Baby – zioła, Piast – miód, znachorzy – słowa zamawiań, Siewcy – ziarna, Owczarze – lekarstwa, Łowcy – zwierza, a Czudy – skarby zza morza. Chór Lechów prorokuje, że wszystkie zebrane tu rzeczy trzeba złożyć w kopiec, to uleczy królową. Pojawia się Wanda. Widziała ogromną rękę Boga z przebitą dłonią, który przepowiedział jej, że odda za swój lud życie w ofierze. Staje na stosie i go podpala, a gdy rzucają się gasić ogień, skacze do Wisły. Przybywa Rytyger i chce wszystko porąbać na wióry. Lech zapowiada mu, że jeśli chce korony tego kraju musi jej szukać w Wiśle. Rytyger zawraca ku Rzymowi, gdzie jeszcze nie jest na miłość za późno.
Porównanie wersji dramatu.
Obszerny list Józefa Bohdana Zaleskiego z 28 stycznia 1848 oraz pewne wzmianki poety dają możliwość wskazania zasadniczych różnic pomiędzy obydwoma wersjami dramatu.
Recepcja utworu.
Wiktor Gomulicki (1902) porównał dramat do dziwacznego klejnotu, którego przeznaczenie nie jest zrozumiałe, a który docenić potrafi dopiero znawca. Cezary Jellenta (1909) na marginesie "Wandy" zauważył, że bohaterami dramatów Norwida nie są wybujałe jednostki albo postaci targane silnymi namiętnościami czy fatalnościami, ale "mistyczne pieśni zaczątków sprawy narodu". Zenon Przesmycki (1912) widział w tym dramacie misterium na tle intuicyjnie zarysowanej epoki oraz narodu, gdzie dialog jest niesłychanie oszczędny. Tadeusz Boy-Żeleński (1928) nie uznawał w "Wandzie" dramatu, ale cenił ją jako klejnot słowa. Wątpliwości co do możliwości wystawienia w tym czasie "Wandy" na scenie miał też Antoni Słonimski. 
Emil Breiter (1928) widział w niej tragedię samotności, wysnuty z własnych doświadczeń dramaturga mitologiczny motyw królowej. Istotą tragedii Wandy była, jego zdaniem, tęsknota za nicością. Wanda została napiętnowana stygmatem innych przeznaczeń. Na pierwszym planie znajdują się jej przeżycia i psychika. Nie ma słowiańskich bogów, jest natomiast przeczucie Golgoty. Zupełnie inaczej w tym samym czasie interpretował dramat Julian Wołoszynowski. Choć autor określa utwór w podtytule jako rzecz o Wandzie, Wanda mogłaby w nim nie istnieć, a wszystko mogłoby się rozgrywać w gwiazdach, w jakiejś astralnej mitologii. Wołoszczynowski widział dramat jako traktat poetycki o człowieczeństwie, o napięciach pomiędzy jednostką a społeczeństwem, religii, miłości więzach, gościach ze świata i słońcu, które prześwieca przez przebitą dłoń Chrystusową. 
Spośród badaczy literatury, Julian Krzyżanowski (1930) zwracał uwagę na oszczędność środków, za pomocą których Norwid ukazał główny konflikt dramatu pomiędzy miłością a obowiązkiem. Jego zdaniem w żadnym innym dziele poeta nie osiągnął tak mistrzowskiej prostoty. Z kolei Zofia Szmydtowa (1932) zwracała uwagę, że "Wanda" wyrasta tradycji sakralnej tragedii greckiej i misteriów chrześcijańskich i jest w intencji Norwida sztuką objawiającą tajemnice odległej przeszłości. Polska została w niej pokazana jako pierwszy z ówczesnych starożytnych narodów, który dojrzał do przyjęcia Ewangelii i od chwili śmierci Chrystusa rozpoczął nową Erę dla siebie i świata. W tak oryginalny sposób Norwid połączył legendę Wandy z ideologią polskiego mesjanizmu. 
"Wanda" na scenie.
W 1904 roku, wkrótce po jej publikacji, z zamiarem wystawienia "Wandy" w teatrze nosił się Stanisław Wyspiański. Nie doszło jednak do jego realizacji. Pierwsza inscenizacja dramatu miała miejsce podczas wieczoru norwidowskiego Towarzystwa Studentów Uniwersytetu Poznańskiego w 1920. W 1928 roku Placówka Żywego Słowa w Warszawie wystawiła utwór w Teatrze Ateneum w reżyserii J. Górskiej i M. Szpakiewicza. W 1929 Teatr Szkolny Gimnazjum im. Marcinkowskiego w Poznaniu wystawił "Wandę" na Wystawie Krajowej. W 1967 wystawił sztukę Teatr Akademicki KUL w Lublinie, w 1970 i 1984 Teatr Lalki i Aktora "Marcinek" w Poznaniu w reż. Wojciecha Wieczorkiewicza. W 1985 miała miejsce premiera utworu w Teatrze Polskiego Radia, w 1987 w Teatrze im. Cypriana Kamila Norwida w Jeleniej Górze w reż. Mirosława Kocura.

</doc>
<doc id="5396252" url="https://pl.wikipedia.org/wiki?curid=5396252" title="Zutz">
Zutz



</doc>
<doc id="5396253" url="https://pl.wikipedia.org/wiki?curid=5396253" title="Lejkówka miseczkowata">
Lejkówka miseczkowata

Lejkówka miseczkowata ("Clitocybe catinus" (Fr.) Quél.) – gatunek grzybów z rzędu pieczarkowców ("Agaricales").
Systematyka i nazewnictwo.
Pozycja w klasyfikacji według Index Fungorum: "Clitocybe, Incertae sedis, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten opisał w 1838 r. Elias Fries, nadając mu nazwę "Agaricus catinus". Obecną, uznaną przez Index Fungorum nazwę, nadał mu Lucien Quélet w 1872 r.
Synonimy:
Aleksander Zalewski w 1948 r. nadał mu polską nazwę głąbik miseczkowaty, Władysław Wojewoda w 2003 r. zmienił ją na lejkówka miseczkowata
Morfologia.
Średnica 2–9(11) cm, kształt początkowo miseczkowaty, później lejkowaty, na koniec talerzowaty z wgłębieniem na środku, ale bez garba. Powierzchnia czasami biaława, ale zwykle jasnobrązowa lub bladopłowa do kremowoochrowej. Brzeg pofalowany, u starszych okazów nieco prążkowany i nieco higrofaniczny.
Zbiegające na trzon, dość gęste, z międzyblaszkami, kremowe.
Wysokość 3–6 cm, grubość do 1 cm, cylindryczny, dołem rozszerzający się, elastyczny, pełny, rzadko gąbczasty. Powierzchnia naga, podstawa z filcowatą grzybnią.
Biały, gąbczasty, cienki, twardy, włóknisty. Zapach słaby, nieco grzybowy, migdałowy, smak lekko gorzki.
Zarodniki jasnokremowobiałe, 6,5–8,5 × 4,5–6 µm, eliptyczne, gładkie.
Morfologicznie podobne są: lejkówka liściowa ("Citocybe phyllophila"), lejkówka żółtobrązowa ("Infundibulicybe gibba"), lejkówka czerwonawa ("Bonomyces sinopica"), gąsówka rudawa ("Paralepista flaccida"). Podobny zapach ma "Infundibulicybe geotropa" (lejkówka okazała).
Występowanie i siedlisko.
Lejkówka miseczkowata występuje w Ameryce Północnej, Europie i Japonii. Najwięcej stanowisk podano w Europie. W Polsce do 2003 r. znane były tylko 2 stanowiska; w Puszczy Zielonka, podane przez A. Zalewskiego i w Wielkopolskim Parku Narodowym, podane przez S. Domańskiego. Według W. Wojewody częstość występowania i stopień zagrożenia tego gatunku nie są znane.
Grzyb naziemny występujący wśród traw w lasach liściastych. Owocniki tworzy zwykle od września do listopada.
Znaczenie.
Naziemny grzyb saprotroficzny. Jest grzybem jadalnym, ale średniej wartości. Lepiej go nie zbierać w celach spożywczych ze względu na możliwość pomyłki z trującymi gatunkami lejkówek (np. lejkówką liściową), tym bardziej że jest nieco gorzkawy.
Przypisy.
emn

</doc>
<doc id="5396254" url="https://pl.wikipedia.org/wiki?curid=5396254" title="Język kodeoha">
Język kodeoha

Język kodeoha, także kondea (lub kondeha) – język austronezyjski używany w prowincji Celebes Południowo-Wschodni w Indonezji. Według danych z 1999 roku mówi nim 1500 osób.
Jego użytkownicy zamieszkują cztery wsie na wschodnim wybrzeżu Sulawesi (kecamatan Lasusua, kabupaten Kolaka Utara). Jest blisko spokrewniony z językiem tolaki, ale zebrane dane leksykalne (w tym cechy fonologii) sugerują, że przeszedł odrębną historię rozwoju. W użyciu są także języki indonezyjski i bugijski. Potencjalnie zagrożony wymarciem.

</doc>
<doc id="5396255" url="https://pl.wikipedia.org/wiki?curid=5396255" title="Clitocybe catinus">
Clitocybe catinus



</doc>
<doc id="5396256" url="https://pl.wikipedia.org/wiki?curid=5396256" title="Język waru">
Język waru

Język waru, także mopute (lub mapute) – język austronezyjski używany w prowincji Celebes Południowo-Wschodni w Indonezji. Według danych z 1999 roku mówi nim 350 osób.
Ethnologue podaje, że jego użytkownicy zamieszkują wieś Mopute na wyspie Sulawesi (kecamatan Asera, kabupaten Konawe Utara). Występują dwa dialekty: waru i lalomerui. Z dostępnych danych wynika, że jest bardzo bliski językowi tolaki, być może chodzi o jego odmianę. Jest zagrożony wymarciem, nie posługują się nim wszyscy przedstawiciele najmłodszego pokolenia. Znajduje się pod naciskiem zarówno języka indonezyjskiego, jak i innych dominujących lokalnie języków.

</doc>
<doc id="5396257" url="https://pl.wikipedia.org/wiki?curid=5396257" title="Język rahambuu">
Język rahambuu

Język rahambuu, także: lellewau (lellewao), wiau – język austronezyjski używany w prowincji Celebes Południowo-Wschodni w Indonezji. Według danych z 1999 roku mówi nim 5 tys. osób.
Jego użytkownicy zamieszkują fragment zachodniego wybrzeża prowincji (kecamatan Pakue, kabupaten Kolaka Utara). Dziś większość populacji regionu stanowią migranci z południowego Sulawesi, m.in. Bugisi. Potencjalnie zagrożony wymarciem. W użyciu jest także język bugijski, oprócz tego występuje presja ze strony języka narodowego. W niektórych miejscowościach posługują się nim wyłącznie osoby dorosłe.
Jest blisko spokrewniony z językiem tolaki.

</doc>
<doc id="5396258" url="https://pl.wikipedia.org/wiki?curid=5396258" title="Język tomadino">
Język tomadino

Język tomadino – język austronezyjski używany w prowincji Celebes Środkowy w Indonezji. Według danych z 1999 roku posługuje się nim 600 osób.
Jego użytkownicy zamieszkują wieś Sakita na wschodnim wybrzeżu Sulawesi. Jest blisko spokrewniony z językiem mori atas. Znajduje się pod wpływem języka bungku, który dominuje w regionie. Bungku często służy jako język ojczysty. Jest silnie zagrożony wymarciem.

</doc>
<doc id="5396259" url="https://pl.wikipedia.org/wiki?curid=5396259" title="Język mopute">
Język mopute



</doc>
<doc id="5396261" url="https://pl.wikipedia.org/wiki?curid=5396261" title="Język kondea">
Język kondea



</doc>
<doc id="5396263" url="https://pl.wikipedia.org/wiki?curid=5396263" title="Zuz">
Zuz



</doc>
<doc id="5396264" url="https://pl.wikipedia.org/wiki?curid=5396264" title="Zozzio">
Zozzio



</doc>
<doc id="5396266" url="https://pl.wikipedia.org/wiki?curid=5396266" title="Infundibulicybe catinus">
Infundibulicybe catinus



</doc>
<doc id="5396268" url="https://pl.wikipedia.org/wiki?curid=5396268" title="Karol Drozdowski">
Karol Drozdowski

Karol Drozdowski (ur. 1855, zm. 13 listopada 1923) – polski nauczyciel, działacz społeczny.
Życiorys.
Urodził się w 1855. Był nauczycielem. Z zawodu był nauczycielem w szkołach ludowych i przepracował blisko 50 lat. Sprawował stanowisko dyrektora III 3-klasowej szkoły wydziałowej męskiej połączonej z 4-klasową szkołą pospolitą im. św. Mikołaja w Krakowie. Przed 1914 był członkiem Komisji Egzaminacyjnej dla Nauczycieli i Nauczycielek Szkół Wydziałowych i Ludowych Pospolitych w Krakowie.
Przez 32 lata działał w Arcybractwie Miłosierdzia w Krakowie, 14 maja 1920 został tam wybrany na funkcję starszego (tym samym zastąpił ks. Czesława Wądolnego), a ostatecznie został prezesem. Kierował też Bankiem Pobożnym. Należał do szeregu organizacji dobroczynnych i humanitarnych. Był m.in. członkiem Sodalicji Mariańskiej i Towarzystwa św. Wincentego a Paulo.
Przed 1914 otrzymał papieski krzyż Benemerenti. 2 maja 1923 został odznaczony Krzyżem Kawalerskim Orderu Odrodzenia Polski.
Zmarł 13 listopada 1923- Został pochowany na Cmentarzu Rakowickim w Krakowie.
W Krakowie ustanowiono ulicę Karola i Jerzego Drozdowskich (drugi z nich żył w latach 1894-1970, także działał w ww. Arcybractwie, był dyrektorem Krakowskiego Pogotowia Ratunkowego). Obecnie w budynku szkoły im. św. Mikołaja działa Zespół Szkół i Placówek Specjalnych przy ul. Lubomirskiego 21.

</doc>
<doc id="5396269" url="https://pl.wikipedia.org/wiki?curid=5396269" title="S-chanf">
S-chanf

S-chanf (do 1943 "Scanfs") – miejscowość i gmina w południowo-wschodniej Szwajcarii, w kantonie Gryzonia, w regionie Maloja.
Demografia.
W S-chanf mieszka 697 osób. W 2020 roku 16,6% populacji gminy stanowiły osoby urodzone poza Szwajcarią. Większość ludności posługuje się językiem retoromańskim (51,77%).
Transport.
Przez teren gminy przebiega droga główna nr 27.

</doc>
<doc id="5396270" url="https://pl.wikipedia.org/wiki?curid=5396270" title="RMF 24">
RMF 24



</doc>
<doc id="5396271" url="https://pl.wikipedia.org/wiki?curid=5396271" title="Władysław Mazur (nauczyciel)">
Władysław Mazur (nauczyciel)

Władysław Mazur – polski nauczyciel, działacz polonijny.
Życiorys.
Pochodził ze Starego Sącza. Podczas I wojny światowej służył w szeregach armii austriackiej, został wzięty do niewoli rosyjskiej. Po okresie tułaczki trafił do Harbinu. Tam został głównym działaczem kulturalnym wśród miejscowej Polonii. Dokonał zrzeszenia Polaków zamieszkujących Mandżurię, Daleki Wschód, Chiny i Sachalin w Polskiej Macierzy Szkolnej, której był prezesem. Był założycielem pierwszego seminarium pedagogicznego w Mandżurii. Z daleka pisał korespondencje dla wydawanego w Krakowie dziennika „Nowa Reforma”.

</doc>
<doc id="5396272" url="https://pl.wikipedia.org/wiki?curid=5396272" title="Władysław Mazur">
Władysław Mazur



</doc>
<doc id="5396274" url="https://pl.wikipedia.org/wiki?curid=5396274" title="Scanfs">
Scanfs



</doc>
<doc id="5396276" url="https://pl.wikipedia.org/wiki?curid=5396276" title="Structure II">
Structure II



</doc>
<doc id="5396277" url="https://pl.wikipedia.org/wiki?curid=5396277" title="Ineczka mała">
Ineczka mała

Ineczka mała ("Incaspiza watkinsi") – gatunek małego ptaka z rodziny tanagrowatych (Thraupidae), występujący w zachodniej części Ameryki Południowej – jest endemitem Andów w północno-zachodnim Peru. W Czerwonej księdze gatunków zagrożonych IUCN klasyfikowany jest jako gatunek narażony (VU, "Vulnerable").
Systematyka.
Pierwszego naukowego opisu gatunku dokonał amerykański przyrodnik Frank Michler Chapman w 1925 roku, nadając mu nazwę "Incaspiza watkinsi". Opis ukazał się na łamach czasopisma „American Museum Novitates”. Jako miejsce typowe autor wskazał Perico nad rzeką Chinchipe w regionie Cajamarca w Peru. Nie wyróżnia się podgatunków.
Morfologia.
Niewielki ptak o smukłym, szpiczastym i lekko zaokrąglonym jasnożółtym dziobie. Nogi żółte. Tęczówki ciemnobrązowe. Występuje niewielki dymorfizm płciowy. Samce: głowa i kark szare. Twarz, podgardle, podobnie jak obszar wokół oka i pod nim czarniawe. Policzki, szyja i pierś szare. Dolna część brzucha płowa z szarawym odcieniem, boki szarawe. Pokrywy drugiego rzędu brązowe, pozostałe ciemnoszare z szarymi lub brązowawymi obrzeżami lotek. Ogon czarniawy z białawymi zewnętrznymi krawędziami sterówek. Centralna para sterówek czarna, pozostałe czarniawe z białymi obrzeżami. Samica na głowie ma brązowawe przebarwienie na koronie i karku. Młode osobniki są bardziej matowo ubarwione niż dorosłe, nie mają czarnych elementów na głowie, dziób i nogi bardziej matowe.
Długość ciała 13 cm, masa ciała 20 g. Pozostałe wymiary – samce: długość skrzydła 65 mm, długość ogona 47,5 mm, długość dzioba 14,5 mm; samice: długość skrzydła 61–64 mm, długość ogona 42–46 mm, długość dzioba 14–15 mm.
Zasięg występowania.
Ineczka mała występuje w Andach w dolinie rzeki Marañón, w najbardziej suchym jej regionie (w północno-wschodniej części regionu Cajamarca i przyległej środkowej części regionu Amazonas), także w dolnych partiach dorzeczy dopływów Marañón: Tabaconas, Chinchipe, Utcubamba i Chamaya. Jest gatunkiem osiadłym. Jego zasięg występowania według szacunków organizacji BirdLife International obejmuje tylko około 4,3 tys. km².
Ekologia.
Jego głównym habitatem są suche nizinne zarośla z roślinami z rodziny bromeliowatych. Występowanie tego gatunku kojarzone jest z występowaniem gatunków "Mimosa pectinatipinna", "Croton thurifer", "Pappobolus mathewsii" i "Acacia riparia". Występuje na wysokościach 350–900 m n.p.m. Długość pokolenia jest określana na 3,8 roku. Żeruje samotnie lub w parach głównie na powierzchni ziemi.
Rozmnażanie.
Niewiele wiadomo o rozrodzie tego gatunku. Młode ptaki obserwowano pomiędzy lutym a kwietniem.
Status i ochrona.
W Czerwonej księdze gatunków zagrożonych IUCN ineczka mała od 2022 roku jest klasyfikowana jako gatunek narażony (VU, "Vulnerable"); wcześniej uznawano ją za gatunek bliski zagrożenia (NT, "Near Threatened"). Liczebność populacji jest szacowana na 250–999 dorosłych osobników, a gatunek określany jest jako dość pospolity. Trend populacji oceniany jest jako spadkowy z powodu trwającej degradacji i przekształcania jego siedlisk. Organizacja Birdlife International wymienia 4 ostoje ptaków IBA zamieszkiwane przez ten gatunek.

</doc>
<doc id="5396278" url="https://pl.wikipedia.org/wiki?curid=5396278" title="Antoni Rączka (starosta)">
Antoni Rączka (starosta)

Antoni Rączka – polski urzędnik samorządowy.
Życiorys.
Od 2 października 1919 był komisarzem w Częstochowie, a od początku 1920 sprawował stanowisko starosty powiatu częstochowskiego w randze komisarza, a w maju został zastąpiony przez Kazimierza Kühna. Wówczas został przeniesiony na stanowisko komisarza rządowego Komisariatu Rządu w Lublinie, utworzonego z dniem 1 czerwca 1920.

</doc>
<doc id="5396279" url="https://pl.wikipedia.org/wiki?curid=5396279" title="Język mapute">
Język mapute



</doc>
<doc id="5396280" url="https://pl.wikipedia.org/wiki?curid=5396280" title="Język kondeha">
Język kondeha



</doc>
<doc id="5396281" url="https://pl.wikipedia.org/wiki?curid=5396281" title="Dora Rasińska">
Dora Rasińska



</doc>
<doc id="5396286" url="https://pl.wikipedia.org/wiki?curid=5396286" title="La Punt Chamues-ch">
La Punt Chamues-ch

La Punt Chamues-ch (do 30 września 2020 "La Punt-Chamues-ch", do 1943 "Ponte-Campovasto") – miejscowość i gmina w południowo-wschodniej Szwajcarii, w kantonie Gryzonia, w regionie Maloja.
Demografia.
W La Punt Chamues-ch mieszka 686 osób. W 2020 roku 24,3% populacji gminy stanowiły osoby urodzone poza Szwajcarią.
Transport.
Przez teren gminy przebiega droga główna nr 27.

</doc>
<doc id="5396293" url="https://pl.wikipedia.org/wiki?curid=5396293" title="La Punt-Chamues-ch">
La Punt-Chamues-ch



</doc>
<doc id="5396299" url="https://pl.wikipedia.org/wiki?curid=5396299" title="Ponte-Campovasto">
Ponte-Campovasto



</doc>
<doc id="5396303" url="https://pl.wikipedia.org/wiki?curid=5396303" title="Busen">
Busen

Georgia Południowa:
Szwajcaria:
Osoby:

</doc>
<doc id="5396304" url="https://pl.wikipedia.org/wiki?curid=5396304" title="Partia Ojczyzny (1997)">
Partia Ojczyzny (1997)

Partia Ojczyzny (dari: حزب وطن, "Hezb-e Watan") – afgańska centrolewicowa partia polityczna, założona w 1997 roku. Jest ona kontynuatorką działającej w latach 1989-1992 partii o tej samej nazwie, zdelegalizowanej przez talibów.
Partia Ojczyzny zadeklarowała poparcie dla urzędującego w latach 2014-2020 premiera Afganistanu, Abdullaha Abdullaha. W 2017 roku struktury Partii Ojczyzny działały również w Europie Zachodniej (między innymi w Niemczech), państwach byłego Związku Radzieckiego i Australii.
Historia.
Partia Ojczyzny została założona dnia 28 czerwca 1997 roku podczas konferencji w Monachium, na lidera ugrupowania został wybrany Muhammad Isa Dżassur.
W listopadzie 2000 roku we Frankfurcie nad Menem zorganizowano drugi kongres partyjny, gdzie skrytykowani zostali liderzy Ludowo-Demokratycznej Partii Afganistanu (Nur Mohammad Taraki, Hafizullah Amin, Babrak Karmal i Mohammad Nadżibullah).
28 lipca 2017 roku miała miejsce konferencja działaczy partyjnych w Kabulu, na której było tysiące osób; spotkanie zostało zwołane przez Abdula Dżabbara Kahramana, byłego deputowanego do Zgromadzenia Narodowego. Na podstawie prowadzonej przez Mohammada Nadżibullaha polityki pojednania narodowego, Kahraman wezwał członków byłej Partii Ojczyzny do dołączenia do zreaktywowanego ugrupowania.
W 2018 roku Partia Ojczyzny ogłosiła zamiar startu w wyborach parlamentarnych.

</doc>
<doc id="5396309" url="https://pl.wikipedia.org/wiki?curid=5396309" title="Cama">
Cama

Szwajcaria:
Osoby:
Inne:
Zobacz też:

</doc>
<doc id="5396310" url="https://pl.wikipedia.org/wiki?curid=5396310" title="Leśne Dworzyszcze">
Leśne Dworzyszcze

Leśne Dworzyszcze (, "Lasnyja Dworyszczy"; , "Lesnyje Dworiszczi") – wieś na Białorusi, w obwodzie grodzieńskim, w rejonie lidzkim, w sielsowiecie Dworzyszcze.

</doc>
<doc id="5396312" url="https://pl.wikipedia.org/wiki?curid=5396312" title="Centralny Zarząd Przemysłu Odzieżowego">
Centralny Zarząd Przemysłu Odzieżowego

Centralny Zarząd Przemysłu Odzieżowego – jednostka organizacyjna Ministerstwa Przemysłu i Handlu, powołana w celu koordynowania, nadzorowania i kontrolowania oraz pełnienia ogólnego kierownictwa nad działalnością gospodarczą przedsiębiorstw państwowych lub będących pod zarządem państwowym.
Powołanie Zarządu.
Na podstawie zarządzenia Ministra Przemysłu i Handlu z 1948 r. wydane w porozumieniu z Ministrem Skarbu i Prezesem Centralnego Urzędu Planowania o utworzeniu Centralnego Zarządu Przemysłu Odzieżowego ustanowiono Zarząd. Powołanie Zarządu pozostawało w ścisłym związku z dekretem z 1947 r. o tworzeniu przedsiębiorstw państwowych.
Nadzór państwowy nad Zarządem sprawował Minister Przemysłu i Handlu.
Powstanie Zarządu.
Centralny Zarząd Przemysłu Odzieżowego powstał w wyniku wydzielenia z administracji państwowej jednostki organizacyjnej jako przedsiębiorstwa państwowego prowadzonego w ramach narodowych planów gospodarczych oraz według zasad gospodarki handlowej.
Przedmiot działalności Zarządu.
Przedmiotem działalności Zarządu było koordynowanie, nadzorowanie i kontrolowanie oraz ogólne kierownictwo działalności gospodarczej przedsiębiorstw państwowych lub będących pod zarządem państwowym.
Rada Nadzoru Społecznego.
Przy Zarządzie powołana była Rada Nadzoru Społecznego, której zakres działania, sposób powoływania i odwoływania jej członków, organizację i sposób wykonywania powierzonych czynności określi rozporządzenie Rady Ministrów.
Rada Nadzoru Społecznego miała charakter niezależnego organu nadzorczego, kontrolnego oraz opiniodawczego, podlegającego w swej działalności nadzorowi Prezydium Krajowej Rady Narodowej.
Kierowanie Zarządem.
Na czele Zarządu stała dyrekcja, powoływana i zwalniana przez Ministra Przemysłu i Handlu, składająca się z dyrektora naczelnego, reprezentującego dyrekcję samodzielnie oraz z podległych dyrektorowi naczelnemu czterech dyrektorów.
Do ważności zobowiązań zaciąganych przez Zarząd wymagane było współdziałanie, zgodnie z uprawnieniami, przewidzianymi w statucie:

</doc>
<doc id="5396313" url="https://pl.wikipedia.org/wiki?curid=5396313" title="Śliże (obwód grodzieński)">
Śliże (obwód grodzieński)

Śliże (, "Sliży"; , "Sliży") – wieś na Białorusi, w obwodzie grodzieńskim, w rejonie lidzkim, w sielsowiecie Dworzyszcze, nad Żyżmą.
Historia.
W dwudziestoleciu międzywojennym leżały w Polsce, w województwie nowogródzkim, w powiecie lidzkim. Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5396314" url="https://pl.wikipedia.org/wiki?curid=5396314" title="Epimenides (poemat)">
Epimenides (poemat)



</doc>
<doc id="5396315" url="https://pl.wikipedia.org/wiki?curid=5396315" title="Quidam (poemat)">
Quidam (poemat)



</doc>
<doc id="5396317" url="https://pl.wikipedia.org/wiki?curid=5396317" title="Castaneda (ujednoznacznienie)">
Castaneda (ujednoznacznienie)

Szwajcaria:
Osoby:
Zobacz też:

</doc>
<doc id="5396318" url="https://pl.wikipedia.org/wiki?curid=5396318" title="Marysiewo">
Marysiewo

Marysiewo (, "Marysiewa"; , "Marisiewo") – wieś na Białorusi, w obwodzie grodzieńskim, w rejonie lidzkim, w sielsowiecie Dworzyszcze, nad Żyżmą.
Historia.
W dwudziestoleciu międzywojennym leżało w Polsce, w województwie nowogródzkim, w powiecie lidzkim, w gminie Żyrmuny. W 1921 miejscowość liczyła 74 mieszkańców, zamieszkałych w 12 budynkach, wyłącznie Polaków wyznania rzymskokatolickiego.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5396321" url="https://pl.wikipedia.org/wiki?curid=5396321" title="Castañeda">
Castañeda

Hiszpania:
Osoby:
Zobacz też:

</doc>
<doc id="5396323" url="https://pl.wikipedia.org/wiki?curid=5396323" title="Mielesze (obwód grodzieński)">
Mielesze (obwód grodzieński)

Mielesze (, "Mielaszy"; , "Mieleszy") – wieś na Białorusi, w obwodzie grodzieńskim, w rejonie lidzkim, w sielsowiecie Dworzyszcze.
Historia.
W XIX i w początkach XX w. położone były w Rosji, w guberni wileńskiej, w powiecie lidzkim, w gminie Lida.
W dwudziestoleciu międzywojennym leżały w Polsce, w województwie nowogródzkim, w powiecie lidzkim, w gminie Lida. W 1921 miejscowość liczyła 171 mieszkańców, zamieszkałych w 33 budynkach, w tym 166 Białorusinów i 5 Polaków. 161 mieszkańców było wyznania prawosławnego i 10 rzymskokatolickiego.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5396329" url="https://pl.wikipedia.org/wiki?curid=5396329" title="Sebastián Gómez">
Sebastián Gómez



</doc>
<doc id="5396331" url="https://pl.wikipedia.org/wiki?curid=5396331" title="Bomolochoides">
Bomolochoides



</doc>
<doc id="5396333" url="https://pl.wikipedia.org/wiki?curid=5396333" title="Parabomolochus">
Parabomolochus



</doc>
<doc id="5396334" url="https://pl.wikipedia.org/wiki?curid=5396334" title="Katastrofa kolejowa w Muninie (1920)">
Katastrofa kolejowa w Muninie (1920)

Katastrofa kolejowa w Muninie – zderzenie pociągów przed stacją kolejową w Muninie, które wydarzyło się 19 maja 1920.
Opis.
Rejon stacji kolejowej w Muninie w przeszłości był wielokrotnie miejscem katastrof i wypadków kolejowych. Do kolejnego zdarzenia doszło w nocy 18 na 19 maja 1920. Około godz. 2:00 przepełniony pociąg pospieszny nr 10 relacji Lwów-Kraków wpadł na pociąg szybujący nr 573, który w tym czasie manewrował na linii. Lokomotywa, wóz służbowy i pięć wagonów towarowych pociągu szybującego uległy zniszczeniu. W pociągu pospiesznym zniszczeniu uległy lokomotywa, wóz służbowy i trzy wagony 3 klasy.
W akcji ratunkowej, prowadzonej jeszcze w warunkach ciemności, uczestniczyły zespoły ratownicze ze stacji Jarosław i Przemyśl.
Spod zdruzgotanych elementów wydobyto 41 ludzi. Z tego 7 ofiar śmiertelnych (z czego 6 wojskowych), 10 ciężko rannych (przewiezieni do szpitala w Jarosławiu, gdzie jedna osoba zmarła), a 23 doznało lekkich obrażeń. Obaj maszyniści tuż przed czołowym zderzeniem zdołali wyskoczyć ze swoich maszyn i tym samym uniknęli śmierci.
W rezultacie prowadzonego dochodzenia stwierdzono, że manewrujący pociągiem szybującym wjechał na niewłaściwy tor, wskutek czego doszło do katastrofy z nadjeżdzającym pociągiem pospiesznym. Jednocześnie ustalono, że pociąg pospieszny wbrew przepisom nadjeżdżał z pełną szybkością 70 km/h mimo nakazu zwolnienia.

</doc>
<doc id="5396335" url="https://pl.wikipedia.org/wiki?curid=5396335" title="Akio Mori (japoński fizjolog)">
Akio Mori (japoński fizjolog)

 – japoński fizjolog i pisarz. Jest również założycielem i byłym szefem japońskiego towarzystwa naukowego "Japanese Society of Health and Behavior Sciences" (日本健康行動科学会, "Nihon Kenkō Kodō Kagakukai"). Profesor wychowania fizycznego na Wydziale Sztuki i Nauki oraz profesor edukacji w Wyższej Szkole Literatury na Uniwersytecie Nihon. Specjalizuje się w zakresie fizjologii i fizjologii wysiłku fizycznego.
Mori był początkowo znany z badań nad fizjologią, jednak później udał się w kierunku pisarstwa i zaczął pisać książki o ludzkiej neuronauce, tworząc termin „Gra mózgu” w swojej książce z 2002 roku Game Nō no Kyōfu (ゲーム脳の恐怖, Gēmu Nō no Kyōfu, „Strach przed grą Mózgu”). Stwierdził, że mózg osób, które grały w gry wideo, zostały fizycznie uszkodzone. Książka "Gēmu Nō no Kyōfu" spotkała się z dużym zainteresowaniem krytyków, takich jak Tamaki Saitō. Działalność Moriego rozszerzyła się na inne kierunki, takie jak dziennikarstwo i polityka, ze względu na popularność jego książek, chociaż jego hipoteza dotycząca ludzkiego mózgu została uznana za pseudonaukową.

</doc>
<doc id="5396337" url="https://pl.wikipedia.org/wiki?curid=5396337" title="Sebastián Gómez (kolumbijski piłkarz)">
Sebastián Gómez (kolumbijski piłkarz)

Sebastián Gómez Londoño (ur. 3 czerwca 1996 w Girardocie) – kolumbijski piłkarz występujący na pozycji środkowego pomocnika, od 2019 roku zawodnik Atlético Nacional.

</doc>
<doc id="5396338" url="https://pl.wikipedia.org/wiki?curid=5396338" title="Biskupi bielscy">
Biskupi bielscy



</doc>
<doc id="5396341" url="https://pl.wikipedia.org/wiki?curid=5396341" title="Ələkrəm Hümbətov">
Ələkrəm Hümbətov

Ələkrəm Hümbətov (ur. 1948 w Lerik, zm. 22 grudnia 2022) – azersko-tałyski polityk i wojskowy, przywódca separatystycznej Tałysko-Mugańskiej Republiki Autonomicznej (1993).
W latach 1992–1993 był wiceministrem obrony Azerbejdżanu. W tym czasie proklamował w 1993 roku, separatystyczną Tałysko-Mugańską Republikę Autonomiczną za co został aresztowany. Po wyjściu z więzienia w 2004 roku wyemigrował. Zmarł w Holandii w 2022 roku.

</doc>
<doc id="5396346" url="https://pl.wikipedia.org/wiki?curid=5396346" title="Feliks Stolle">
Feliks Stolle

Feliks Czesław Stolle (ur. 27 lipca 1888 w Dziatkowie, zm. po 28 września 1939) – polski przemysłowiec, porucznik kawalerii Wojska Polskiego, kawaler Orderu Virtuti Militari.
Życiorys.
Urodził się 27 lipca 1888 we wsi Dziatkowo (Dziadkowo), w ówczesnej guberni orłowskiej, w rodzinie Juliusza i Józefy z Libichów. Ojciec Feliksa prowadził malarnię w tamtejszej hucie szkła S.A. Malcowa, a w 1891 w powiecie lidzkim założył firmę Huty Szklane J. Stolle Niemen S.A. Feliks miał dwóch braci: Bronisława i Edwarda (ur. 2 września 1890).
Feliks w latach 1898–1906 uczęszczał do szkoły realnej w Wilnie, gdzie przez trzy lata działał w Stowarzyszeniach Samokształcenia i Bratniej Pomocy Młodzieży Polskiej. Następnie wyjechał do Cöthen w Niemeczech, gdzie studiował szklarstwo na tamtejszej Politechnice (niem. Friedrichs-Polytechnikum). Ze względów rodzinnych, po ukończeniu czterech semestrów, przerwał studia i wrócił do domu. Od 25 grudnia 1909 do 31 maja 1911 w Irkucku odbył obowiązkową służbę wojskową w armii rosyjskiej na prawach wolontariusza (ros. Вольноопределяющийся). Po zakończeniu służby pomagał ojcu w prowadzeniu przedsiębiorstwa.
1 sierpnia 1914 jako chorąży został zmobilizowany i przydzielony do 127 Tyłowego Punktu Ewakuacyjnego. Później wykazany jako podporucznik Głównego Zarządu Sanitarnego na Froncie Północno-Zachodnim. 25 marca 1916 został wysłany do 20 Pułku Strzelców na froncie. Od 15 sierpnia 1917 pełnił służbę w 2 Pułku Strzelców Polskich. Po demobilizacji I Korpusu Polskiego w Rosji (21 maja 1918) wrócił do domu.
6 sierpnia 1920 wstąpił jako ochotnik do Wojska Polskiego. Został przydzielony do 2. szwadronu 201 Pułku Szwoleżerów na stanowisko dowódcy plutonu i w jego szeregach walczył na wojnie z bolszewikami. Wyróżnił się męstwem i brawurą w czasie zagonu na Korosteń. 10 października w drodze powrotnej z Korostenia nad Słucz ze swym plutonem pierwszy przekroczył bagnistą rzekę Biłkę pod silnym ogniem wroga i zdobył chutor Suszki, czym przyczynił się do ułatwienia 9 Brygadzie Jazdy przeprawy przez rzekę, co z kolei przesądziło o wygranej w bitwie pod Białką. Później, tego samego dnia, na czele plutonu szarżował na wieś Białka, nie zważając na wielokrotnie większe siły nieprzyjaciela i silny ogień karabinów maszynowych czym przyczynił się do wypędzenia i rozbicia wroga. Za opisane wyżej czyny dowódca 2. szwadronu rotmistrz Julian Dreszer sporządził wniosek o odznaczenie podporucznika Stolle Orderem Virtuti Militari. 31 stycznia 1921 został zwolniony z czynnej służby wojskowej. 8 stycznia 1924 został zatwierdzony w stopniu porucznika ze starszeństwem z 1 czerwca 1919 i 883. lokatą w korpusie oficerów rezerwy piechoty. Posiadał wówczas przydział w rezerwie do 77 Pułku Piechoty w Lidzie. Później, w tym samym stopniu i starszeństwie, został przeniesiony do korpusu oficerów rezerwy kawalerii i przydzielony w rezerwie do 4 Pułku Ułanów Zaniemeńskich w Wilnie. W 1934, jako oficer rezerwy kawalerii pozostawał w ewidencji Powiatowej Komendy Uzupełnień Lida. Posiadał przydział do Oficerskiej Kadry Okręgowej Nr III. Był wówczas „reklamowany na 12 miesięcy”.
Po zwolnieniu z wojska wrócił do pracy w rodzinnej spółce na stanowisku dyrektora technicznego. Obowiązki zawodowe łączył ze społeczną funkcją prezesa Ochotniczej Straży Pożarnej w Hutach „Niemen”. 28 września 1939 w Brzozówce został zatrzymany i osadzony w więzieniu w Lidzie, a później przeniesiony do więzienia w Baranowiczach. Maciej Wyrwa umieścił biogram Feliksa Stolle wśród innych osób, które były przetrzymywane do wiosny 1940 w więzieniach na terenie północno-wschodnich województw Polski, anektowanych po 17 września przez ZSRS, m.in. w Brześciu, Pińsku, Baranowiczach, Wilnie i których dalszy los nie jest ustalony. Osoby te mogły zostać przewiezione do więzienia w Mińsku i zamordowane na mocy decyzji z 5 marca 1940.
Feliks Stolle w 1913 ożenił się ze Stanisławą (1891–1979), córką Wilhelma Krajewskiego, z którą miał pięcioro dzieci: Prymę Feliksę (ur. 29 czerwca 1914) po mężu Szwykowską, Stanisława Józefa (ur. 16 lutego 1916), Leszka Piotra (ur. 31 stycznia 1927) i dwoje innych.
Ordery i odznaczenia.
25 czerwca 1938 na posiedzeniu Komitetu Krzyża i Medalu Niepodległości odrzucono wniosek o nadanie mu tego odznaczenia.

</doc>
<doc id="5396349" url="https://pl.wikipedia.org/wiki?curid=5396349" title="Antonino Tripodi">
Antonino Tripodi

Antonino (Nino) Tripodi (ur. 11 stycznia 1911 w Reggio di Calabria, zm. 19 sierpnia 1988 tamże) – włoski polityk, prawnik, dziennikarz i pisarz, wieloletni deputowany krajowy, poseł do Parlamentu Europejskiego II kadencji, w latach 1982–1987 prezydent Włoskiego Ruchu Społecznego.
Życiorys.
Od młodości przejawiał poglądy prawicowe, współpracował z ruchem działającym na rzecz niezależności Korsyki Gruppi d'azione còrsa. Szef lokalnego oddziału Gruppo universitario fascista w Reggio di Calabria i od 1942 członek władz krajowych, był także laureatem organizowanego przez władze konkursu Littoriali za rok 1938 w zakresie poezji. W 1932 ukończył studia prawnicze na Uniwersytecie w Mesynie, uzyskał stopień doktora i został wykładowcą nauk politycznych i myśli faszystowskiej na uczelniach w Rzymie i Bolonii. Uczestniczył jako ochotnik w wojnie włosko-abisyńskiej i II wojnie światowej, pozostając aktywnym w kręgach faszystowskich. Praktykował w zawodzie adwokata, aktywny także jako eseista i pisarz. Autor rozlicznych publikacji na tematy takie, jak historia, politologia, doktryny polityczno-prawne, krytyka literacka oraz filozofia, opublikował zbiory krótkich opowiadań i baśni. Szczególnie zainteresowany post-dekadenckim nurtem literackim "crepuscolarismo" oraz myślą Giambattisty Vico.
Po wojnie pozbawiony praw publicznych i stanowisk uniwersyteckich, podjął praktykę prawniczą. W 1946 założył tygodnik „Rataplan”, publikował także w innych czasopismach lokalnych i krajowych. Przystąpił do Włoskiego Ruchu Społecznego, w strukturach partii został sekretarzem administracyjnym i zastępcą sekretarza generalnego, a od 1982 do 1987 pozostawał prezydentem partii. W 1959 był współzałożycielem prawicowego think tanku Istituto nazionale di studi politici ed economici, ponadto w latach 1969–1982 pełnił funkcję redaktora naczelnego partyjnego dziennika „Secolo d'Italia”. W latach 1958–1983 członek Izby Deputowanych III, IV, V, VI, VII, VII i VIII kadencji, zasiadał także w Zgromadzeniu Parlamentarnym Rady Europy (1980–1984) i zgromadzenia Unii Zachodnioeuropejskiej. Od 1982 pełnił funkcję prezydenta partii (w praktyce najważniejszym stanowiskiem była funkcja sekretarza generalnego). W 1984 wybrany posłem do Parlamentu Europejskiego, przystąpił do Europejskiej Prawicy. Zmarł na rok przed końcem kadencji.
Od 1939 żonaty z Annunziatą Focà, miał córkę.
Odznaczenia.
Odznaczony Krzyż Zasługi Wojennej.

</doc>
<doc id="5396350" url="https://pl.wikipedia.org/wiki?curid=5396350" title="Bogdănița (gmina)">
Bogdănița (gmina)

Bogdănița – gmina w Rumunii, w okręgu Vaslui. Obejmuje miejscowości Bogdănița, Cârțibași, Cepești, Coroiești, Rădăești, Schitu i Tunsești. W 2011 roku liczyła 1437 mieszkańców.

</doc>
<doc id="5396352" url="https://pl.wikipedia.org/wiki?curid=5396352" title="Bogdănița (okręg Vaslui)">
Bogdănița (okręg Vaslui)

Bogdănița – wieś w Rumunii, w okręgu Vaslui, w gminie Bogdănița. W 2011 roku liczyła 130 mieszkańców.

</doc>
<doc id="5396353" url="https://pl.wikipedia.org/wiki?curid=5396353" title="Cârțibași">
Cârțibași

Cârțibași – wieś w Rumunii, w okręgu Vaslui, w gminie Bogdănița. W 2011 roku liczyła 180 mieszkańców.

</doc>
<doc id="5396354" url="https://pl.wikipedia.org/wiki?curid=5396354" title="Cepești (okręg Vaslui)">
Cepești (okręg Vaslui)

Cepești – wieś w Rumunii, w okręgu Vaslui, w gminie Bogdănița. W 2011 roku liczyła 447 mieszkańców.

</doc>
<doc id="5396355" url="https://pl.wikipedia.org/wiki?curid=5396355" title="Coroiești (gmina Bogdănița)">
Coroiești (gmina Bogdănița)

Coroiești – wieś w Rumunii, w okręgu Vaslui, w gminie Bogdănița. W 2011 roku liczyła 240 mieszkańców.

</doc>
<doc id="5396356" url="https://pl.wikipedia.org/wiki?curid=5396356" title="Rădăești (okręg Vaslui)">
Rădăești (okręg Vaslui)

Rădăești – wieś w Rumunii, w okręgu Vaslui, w gminie Bogdănița. W 2011 roku liczyła 109 mieszkańców.

</doc>
<doc id="5396357" url="https://pl.wikipedia.org/wiki?curid=5396357" title="Schitu (okręg Vaslui)">
Schitu (okręg Vaslui)

Schitu – wieś w Rumunii, w okręgu Vaslui, w gminie Bogdănița. W 2011 roku liczyła 62 mieszkańców.

</doc>
<doc id="5396358" url="https://pl.wikipedia.org/wiki?curid=5396358" title="Tunsești">
Tunsești

Tunsești – wieś w Rumunii, w okręgu Vaslui, w gminie Bogdănița. W 2011 roku liczyła 269 mieszkańców.

</doc>
<doc id="5396359" url="https://pl.wikipedia.org/wiki?curid=5396359" title="Liga Una Seguros (2022/2023)">
Liga Una Seguros (2022/2023)

Liga Una Seguros 2022/2023 − 77. sezon mistrzostw Portugalii w piłce siatkowej zorganizowany przez Portugalski Związek Piłki Siatkowej ("Federação Portuguesa de Voleibol", FPV). Zainaugurowany został 8 października 2022 roku.
Rozgrywki składały się z fazy zasadniczej, drugiej fazy, fazy play-off o mistrzostwo Portugalii oraz fazy play-off o Puchar Federacji. Brało w nich udział 14 drużyn. Z II Divisão dołączył klub .
Sponsorem tytularnym rozgrywek było towarzystwo ubezpieczeniowe Una Seguros.
System rozgrywek.
Liga Una Seguros w sezonie 2022/2023 składała się z fazy zasadniczej, drugiej fazy, fazy play-off o mistrzostwo Portugalii oraz fazy play-off o Puchar Federacji.
Faza zasadnicza.
W fazie zasadniczej 14 drużyn rozegrało ze sobą po jednym spotkaniu. O tym, która drużyna była gospodarzem danego meczu, decydowało losowanie. Osiem najlepszych zespołów awansowało do grupy mistrzowskiej drugiej fazy, natomiast te, które zajęły miejsca 9-14 trafiły do grupy spadkowej drugiej fazy.
Druga faza.
W drugiej fazie drużyny na podstawie rezultatów w fazie zasadniczej podzielone zostały na dwie grupy: grupę mistrzowską i grupę spadkową. Zespoły drugą fazę rozpoczynały z dorobkiem 20% zwycięstw i zdobytych punktów w fazie zasadniczej.
W grupie mistrzowskiej osiem najlepszych zespołów fazy zasadniczej rozegrało między sobą po dwa spotkania systemem kołowym (mecz u siebie i rewanż na wyjeździe). Cztery najlepsze awansowały do fazy play-off o mistrzostwo Portugalii, pozostałe natomiast trafiły do fazy play-off o Puchar Federacji.
W grupie spadkowej znalazły się drużyny, które w fazie zasadniczej zajęły miejsca 9-14. Rozegrały one między sobą po dwa spotkania systemem kołowym (mecz u siebie i rewanż na wyjeździe). Cztery najlepsze awansowały do fazy play-off o Puchar Federacji. Zespół, który zajął 5. miejsce w tabeli, rywalizował w barażach o utrzymanie w najwyższej klasie rozgrywkowej, natomiast ten, który zakończył zmagania na ostatniej pozycji, spadł do niższej ligi.
Faza play-off.
Faza play-off składała się z półfinałów, meczów o 3. miejsce i finałów.
Pary półfinałowe powstały na podstawie miejsc zajętych przez poszczególne drużyny w grupie mistrzowskiej według klucza: 1-4; 2-3. Rywalizacja toczyła się do trzech zwycięstw. Gospodarzem pierwszego i potencjalnie czwartego meczu była drużyna, która w grupie mistrzowskiej zajęła niższe miejsce, natomiast drugiego, trzeciego i potencjalnie piątego meczu – ta, która w grupie mistrzowskiej zajęła wyższe miejsce.
Przegrani w parach półfinałowych grali o 3. miejsce w serii do dwóch zwycięstw. Gospodarzem pierwszego meczu była drużyna, która w grupie mistrzowskiej zajęła niższe miejsce, natomiast drugiego i potencjalnie trzeciego meczu – ta, która w grupie mistrzowskiej zajęła wyższe miejsce.
Wygrani w parach półfinałowych grali w finałach o mistrzostwo Portugalii w serii do trzech zwycięstw. Rywalizacja toczyła się na analogicznych zasadach co w półfinałach.
Faza play-off o Puchar Federacji.
Rozgrywki o Puchar Federacji składały się z trzech rund oraz finału.
W 1. rundzie pary powstały na podstawie miejsc zajętych przez poszczególne drużyny w drugiej fazie według klucza:
Zwycięzcy w poszczególnych parach awansowali do 2. rundy. Pary w 2. rundzie powstały według klucza:
Zwycięzcy w parach 2. rundy rywalizowali w 3. rundzie.
W finale zmierzyły się drużyna, która zajęła 3. miejsce w fazie play-off ze zwycięzcą w parze 3. rundy.
We wszystkich rundach rywalizacja toczyła się do dwóch zwycięstw. Gospodarzem pierwszego meczu była drużyna, która w drugiej fazie zajęła niższe miejsce, natomiast drugiego i potencjalnie trzeciego meczu – ta, która w drugiej fazie zajęła wyższe miejsce.
Baraże.
W barażach uczestniczyły drużyna, która w grupie spadkowej drugiej fazy zajęła 5. miejsce oraz drugi zespół z II Divisão. Rywalizacja toczyła się do dwóch zwycięstw. Gospodarzem pierwszego meczu była drużyna z II Divisão, natomiast drugiego i potencjalnie trzeciego spotkania – zespół z najwyższej klasy rozgrywkowej.
Klasyfikacja końcowa.
Klasyfikacja końcowa ustalona została na podstawie poniższego schematu.

</doc>
<doc id="5396361" url="https://pl.wikipedia.org/wiki?curid=5396361" title="Wydział Instrumentalistyki, Jazzu i Muzyki Estradowej Akademii Muzycznej im. Ignacego Jana Paderewskiego w Poznaniu">
Wydział Instrumentalistyki, Jazzu i Muzyki Estradowej Akademii Muzycznej im. Ignacego Jana Paderewskiego w Poznaniu



</doc>
<doc id="5396364" url="https://pl.wikipedia.org/wiki?curid=5396364" title="Boțești (gmina w okręgu Vaslui)">
Boțești (gmina w okręgu Vaslui)

Boțești – gmina w Rumunii, w okręgu Vaslui. Obejmuje miejscowości Boțești, Gănești, Gugești i Tălpigeni. W 2011 roku liczyła 2049 mieszkańców.

</doc>
<doc id="5396366" url="https://pl.wikipedia.org/wiki?curid=5396366" title="Boțești (okręg Vaslui)">
Boțești (okręg Vaslui)

Boțești – wieś w Rumunii, w okręgu Vaslui, w gminie Boțești. W 2011 roku liczyła 922 mieszkańców.

</doc>
<doc id="5396367" url="https://pl.wikipedia.org/wiki?curid=5396367" title="Gănești (okręg Vaslui)">
Gănești (okręg Vaslui)

Gănești – wieś w Rumunii, w okręgu Vaslui, w gminie Boțești. W 2011 roku liczyła 41 mieszkańców.

</doc>
<doc id="5396368" url="https://pl.wikipedia.org/wiki?curid=5396368" title="Gugești (okręg Vaslui)">
Gugești (okręg Vaslui)

Gugești – wieś w Rumunii, w okręgu Vaslui, w gminie Boțești. W 2011 roku liczyła 1044 mieszkańców.

</doc>
<doc id="5396369" url="https://pl.wikipedia.org/wiki?curid=5396369" title="Tălpigeni">
Tălpigeni

Tălpigeni – wieś w Rumunii, w okręgu Vaslui, w gminie Boțești. W 2011 roku liczyła 42 mieszkańców.

</doc>
<doc id="5396370" url="https://pl.wikipedia.org/wiki?curid=5396370" title="Uncle from Another World">
Uncle from Another World

 – manga autorstwa Hotondoshindeiru, publikowana na łamach magazynu internetowego „ComicWalker” wydawnictwa Kadokawa Shoten od czerwca 2018. Na jej podstawie studio AtelierPontdarc wyprodukowało serial anime, który był emitowany od lipca 2022 do marca 2023.
Fabuła.
Takafumi Takaoka odbiera ze szpitala swojego wujka, który niedawno wybudził się po 17-letniej śpiączce spowodowanej potrąceniem przez ciężarówkę. Okazuje się, że wujek potrafi korzystać z magicznych zaklęć i twierdzi, że został w rzeczywistości wysłany do innego świata. Takafumi postanawia pozwolić wujkowi zamieszkać u siebie i wspólnie z przyjaciółką Takafumiego z dzieciństwa, Sumiką Fujimiyą, pomagają mu dostosować się do współczesnego społeczeństwa, oglądając przy okazji jego wspomnienia z innego świata.
Manga.
Pierwszy rozdział mangi ukazał się 29 czerwca 2018 w magazynie internetowym „ComicWalker”. Następnie wydawnictwo Kadokawa Shoten rozpoczęło zbieranie rozdziałów do wydań w formacie tankōbon, których pierwszy tom ukazał się 21 listopada tego samego roku. Według stanu na 20 sierpnia 2022, do tej pory wydano 8 tomów.
Z okazji wydania pierwszego tomu zorganizowano plebiscyt na najpopularniejszą postać, w którym zwycięzca miałby się pojawić w specjalnym dodatku na końcu tomu.
Anime.
Adaptacja w formie telewizyjnego serialu anime została zapowiedziana 18 czerwca 2021. Seria została wyprodukowana przez studio AtelierPontdarc i wyreżyserowana przez Shigekiego Kawaia. Scenariusz napisał Kenta Ihara, postacie zaprojektował Kazuhiro Ota, a muzykę skomponował Kenichirō Suehiro. Premiera odbyła się 6 lipca 2022 w stacji AT-X. Motywem otwierającym jest „story” autorstwa Mayu Maeshimy, natomiast końcowym „Ichibanboshi Sonority” w wykonaniu Yuki Iguchi. Serial jest obecnie transmitowany na całym świecie za pośrednictwem platformy Netflix. 27 lipca 2022 ogłoszono, że odcinek 5 zostanie opóźniony o dwa tygodnie do 17 sierpnia z powodu pandemii COVID-19. 2 września, po emisji odcinka 7, zapowiedziano bezterminowe opóźnienie, podając jako powód kolejne obawy związane z COVID-19. Jednak 27 sierpnia Ippei Icchi poinformował, że miał reżyserować odcinek 10, ale nagle odszedł po odkryciu, że odcinek nadal nie miał wybranego zespołu i że za jego produkcje będą odpowiadać jedynie wewnętrzni pracownicy studia. 9 września ogłoszono, że 6 października serial rozpocznie ponowną emisję od odcinka 1, a odcinek 8, pierwszy nowy odcinek od wstrzymania emisji, zostanie wyemitowany 24 listopada. 26 grudnia podano do informacji, że odcinek 13 zostanie opóźniony i wyemitowany w późniejszym terminie. Ostatecznie jego premiera odbyła się 8 marca 2023.

</doc>
<doc id="5396377" url="https://pl.wikipedia.org/wiki?curid=5396377" title="Lejkówka rdzawa">
Lejkówka rdzawa

Lejkówka rdzawa ("Clitocybe diatreta" (Fr.) P. Kumm.) – gatunek grzybów z rzędu pieczarkowców ("Agaricales").
Systematyka i nazewnictwo.
Pozycja w klasyfikacji według Index Fungorum: "Clitocybe, Incertae sedis, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten opisał w 1818 r. Elias Fries, nadając mu nazwę "Agaricus diatretus". Obecną, uznaną przez Index Fungorum nazwę, nadał mu Paul Kummer w 1871 r.
Synonimy:
Polską nazwę zaproponował Władysław Wojewoda w 2003 r.
Morfologia.
Średnica 2–5(9) cm, u młodych okazów wypukły, później talerzowaty, na koniec wklęsły. Powierzchnia gładka, nieco lepka, w stanie wilgotnym nieco śluzowata. Jest higrofaniczny; w stanie suchym ma barwę beżową lub różowobeżową, w stanie wilgotnym jest bardziej różowy, ale prążkowanie występuje tylko sporadycznie u starszych owocników. Okazy stare czasami są białawe lub cieliste. Brzeg początkowo podwinięty, potem prosty, nieco pofalowany. Charakterystyczną cechą jest biała obwódka na brzegu kapelusza.
Przyrośnięte do krótko lub umiarkowanie zbiegających, wąskie do umiarkowanie szerokich (do 5 mm), gęste, w stanie wilgotnym białawe z różowawym odcieniem, w stanie suchym w kolorze kapelusza.
Wysokość 1–5 cm, grubość 0,2–0,4(0,7) cm, cylindryczny lub nieco rozszerzony na obydwu końcach, u starszych okazów bocznie spłaszczony, i karbowany, często zakrzywiony u podstawy, początkowo pełny, później komorowaty. Powierzchnia naga w stanie wilgotnym lekko błyszcząca, w stanie suchym włóknisto-prążkowane, koloru kapelusza lub zbliżonego. Podstawa z grzybnią.
Cienki, w kolorze zbliżonym do powierzchni kapelusza, blaknący. Zapach i smak zwykle niewyraźny, ale czasem z mocno grzybowym zapachem i smakiem.
Podstawki z 4 sterygmami, 13–22 × 3–4,5 µm. Zarodniki o barwie białej, kremowej lub kości słoniowej, kuliste do elipsoidalnych, gładkie, nieamyloidalne, cyjanofilne, 3–4,5(5,5) × 2–2,5(3,5) µm. Cystyd brak, na strzępkach są sprzążki.
Występowanie i siedlisko.
Lejkówka rdzawa występuje w Ameryce Północnej, Europie i azjatyckiej części Rosji. Najwięcej stanowisk podano w Europie. W Polsce do 2003 r. znane były tylko 3 stanowiska. Według W. Wojewody częstość występowania i stopień zagrożenia tego gatunku nie są znane. Aktualne stanowiska tego grzyba podaje internetowy atlas grzybów. Znajduje się w nim na liście gatunków zagrożonych i wartych objęcia ochroną.
Grzyb saprotroficzny naziemny występujący w lasach iglastych pod krzewami jałowca, na opuszczonych gruntach rolnych i na hałdach kopalnianych, i wypaleniskach, często w towarzystwie mchów "Pleurozium", "Dicranum", "Hylocomium". Owocniki tworzy zwykle w grupach od sierpnia do października.
Grzyb trujący.

</doc>
<doc id="5396380" url="https://pl.wikipedia.org/wiki?curid=5396380" title="Fulminant. Rapsod">
Fulminant. Rapsod

Fulminant. Rapsod – poemat Cypriana Kamila Norwida napisany w 1863.
O poemacie.
Utwór powstał pod koniec 1863 roku w kontekście krwawych walk powstańczych i brutalnych represji carskich jako dopełnienie "Niewoli." Obydwa utwory ukazały się drukiem w 1864 w Lipsku u A. F. Brockahusa. "Fulminant" powstawał równolegle do licznych not powstańczych i memoriałów Norwida i sporo z zamieszczonych tam obrazów i sformułowań trafiło do utworu (np. zestawienie starożytnych filozofów i uczonych, którzy brali udział wojnie, czy wzmianka o planowanym przez Napoleona III na listopad 1863 Kongresie Pokoju).
Poemat został napisany rymowanym jedenastozgłoskowcem i liczy sobie 196 wersów. Autor podzielił utwór na 14 krótkich rozdziałków. Tytuł został utworzony od łacińskiego "fulminans" co oznacza "grzmiący, piorunujący". Motto w języku francuskim stanowi fragment wspomnień francuskiego oficera z kampanii włoskiej i brzmi: "Żołnierz zyskuje wiele na mocy i pewności siebie, jeśli zna nieprzyjaciela i jego sposób walki; paniki powstają najczęściej z nieznajomości rzeczy".
Treść.
Nie można kazać zamilknąć pieśni skazanej na jęki tułacze, jeśli miecz wojny został wzniesiony bez myśli, prawdy i czci. Taki miecz musi pęknąć przed samym sobą i sumieniem. Dla słuszności wojny nie wystarczy jakikolwiek rozum, a tylko taki, który uniesie pieśń, taka boleść, która przeleje się w psalm, szał trzymający się liry i hart, który nie truchleje przed sercem, bo tylko one niosą Nadzieję. Wszystkie inne racje to knuty. Z powodu nieszczerych unii, do których kusi kłamstwo, gniją rany ludzkości i te miłość musi wypalić ogniem i wyciąć mieczem. Stąd pochodzi wojna, która uderza w prostego żołnierza.
Gdyby człowiek znał wartość życia i był czujny, nie odkładał dla potomności tego, czego trzeba dokonać obecnie, rana ta byłaby w zaniku. Lecz takie pospolite ruszenie dobrej woli jest jeszcze przed światem zakryte laurem lub oliwnym drzewem, a minister nie ma teki, z której by się dowiedział czym jest Boży gniew. Nikt nie próbuje uprzedzić wybuchu wojny, aż Boży gniew wstrząśnie posady skłamanych gmachów i śmiech zmieni w strach. Wszelki byt wtedy zaczyna myśleć o celu, a czas o wieczności. Ale minister i wtedy uznaje to za konieczność. Dlatego powtarzają się te Gologty, krwi wylaniem szturmując niebo. I po to są wojny.
Kto pyta "skąd to i po co" wojna, jest jeszcze rycerzem. Inni ukryli błąd w chwale. Celem tych Wandali jest strach, trafem – siła. Są słowa wypowiedziane przed wojną, które po wojnie noszą na sobie krew. Prawda musi więc wciąż być czujna, jak Minerwa wciąż nosić zbroję. Szczęśliwy, kto usłyszawszy trąbienie rogu rozpozna, że stał tylko na straży, kto potrafi panować nad swym gniewem. Może mu zabraknąć czasu i jadła, może zginąć, ale nie uroni sprawy, za którą walczy. W końcu jednak zatwardzą się serca zacnych, a miłość oddali się w zaświaty nie mogąc znieść nierządu, przez co jakby go ocali i nada mu moc. Nastanie dzień sądu. Poeta za to właśnie nienawidzi niewoli, że wstydzi się okazać Wandalom serce. Od pierwszej chwili życia nie mając serca lecz jakby miecz, żywi nienawiść, która powstała w nim zanim zdążyła wyrosnąć miłość. I tak być musi względem przeklętych, zabójców Ducha Świętego lub jego kramarzy. Bóg ich ukarze, zanim on zdąży Mu to wyznać.
Rycerz powinien wiedzieć co to wojna. W boju był Sokrates i Plato i spokojny Archimedes. Pitagoras kreślił plan wojny, a Cezar podczas marszu do Hiszpanii pisał poemat. Dzisiaj rządzi jedna mania: "nabij i zabij". Ginie sto tysięcy ludzi, a przyczyna tego jest nieznana. Wojnę odarto z poezji starożytnej, a nie wprowadzono pod znak chrześcijaństwa i nie wiadomo pod czyim podąża sztandarem. Każda myśl wydaje się ciężarem w wieku który zapomniał o tyranii Druzów, a popadł w stokroć gorszą tyranię Scytów. Scena historii żąda wciąż świeżej krwi, odwieczny zastęp Chrystusowy zmienił się w koczowisko, serce ludzkie zamiast wiecznym listem, stało się wahadłem czasów, a żołnierz – zakonnikiem szału w dnie ostateczne, gdy demon kłamstwa spada hekatombą. I to ma być Historia?
Gniew człowieczy ujęty w roty muzyką, wódką, grozą tworzy żołdaków, odczłowieczonych młodych ludzi, dla których pułk jest ojcem, a odwach kościołem, kobieta – żartem. Wszystko co wzniosłe wydaje się śmieszne tej średniowiecznej hordzie. Nie może iść dalej, bo nie da się wzniecić świętego zapału z chuci i gróźb. Przyjmie na siebie literę prawa, ale nie będzie jej wypełniać, tworząc taki gordyjski węzeł kłamstwa, że wódz poszuka jego rozwiązania kulą w swej głowie. Żołdactwo go ofuknie, lecz nie sposób z nim porozmawiać, bo mu myśleć nie wolno. Jest inny gniew, który nie powstaje z krwi. Ma kształt gołębia i żądło mistyczne. Powstaje gdy serce cierpiąc dłużej zmieniłoby się w organ podłości. Jest zarazem stanem i czasem. Nie mści się, bo spada z góry jak piorun. Mówił o nim Marek Aureliusz do senatorów rzymskich, lecz dzisiejszy senat nic o nim nie wie "pokąd się w łunach i krwi nie przebudzi!..."
Recepcja poematu.
Utwór spotkał się z uznaniem krytyków międzywojennych. Stanisław Cywiński (1924) chwalił poetę za głęboką analizę konfliktów międzynarodowych prowadzących do wojny. W podobnym duchu wypowiedział się o utworze Zenon Przesmycki (1932). Zygmunt Falkowski (1933) dostrzegał w "Fulminancie" elementy batalistyki kosmicznej. Jedynie Manfred Kridl (1936) utyskiwał, na to że utwór jest interesującym wprawdzie, ale trudnym do rozwikłania i abstrakcyjnym rozważaniem. 

</doc>
<doc id="5396381" url="https://pl.wikipedia.org/wiki?curid=5396381" title="Turopolje">
Turopolje

Turopolje – kraina geograficzno-historyczna w Chorwacji. Stanowi część Posawia.
Geografia.
Turopolje jest równiną aluwialną, która rozciąga się pomiędzy Sawą na północnym wschodzie a Vukomeričkimi goricami na południowym zachodzie, na południe od Zagrzebia. Zajmuje powierzchnię ok. 600 km². Jej wymiary to 45 × 23 km, a średnia wysokość bezwzględna to 110 m n.p.m. Przez środkową część Turopolja przepływa rzeka Odra wraz ze swoim dopływem Lomnicą.
Miejscowe rolnictwo oparte jest na uprawie kukurydzy i warzyw (m.in. miejscowej odmiany cebuli "turopoljski luk"). Często spotykane są sady i winnice. Hoduje się trzodę chlewną (rasa świnia turopoljska) i bydło.
Głównym ośrodkiem regionu jest Velika Gorica, gdzie zlokalizowany jest Port lotniczy Zagrzeb im. Franja Tuđmana. Na północnym zachodzie Turopolje obejmuje także przedmieścia Zagrzebia. Na obszarze Turopolja występują złoża węgla brunatnego. Funkcjonuje przemysł spożywczy i turystyka. Przebiega przez niego szlak drogowo-kolejowy z Zagrzebia do Sisaka. Teren wokół wsi Staro Čiče pełni funkcje rekreacyjne (sporty wodne). W Velikiej Mlace zachowały się zabytki wiejskiej architektury drewnianej.
Historia.
W czasach rzymskich na obszarze Turopolja funkcjonowało miasto Andautonia. Pierwsze wzmianki historyczne o regionie pochodzą z 1334 roku (jako "Campus Turouo"). Nazwa w języku chorwackim pojawiła się po raz pierwszy w 1530 roku, jedna aż do XVIII wieku Turopolje nazywane było "Zagrebačkim poljem". Miejscowa ludność od połowy XIII wieku pełniła obowiązki obronne względem Zagrzebia (jobagionowie). Szlachta była zrzeszona we wspólnocie "universitas nobilium campi Zagrabiensis".
Od 1421 roku miały miejsce najazdy osmańskie, dlatego wzniesiono twierdzę w Lukavcu. Turopolje, dzięki licznym królewskim przywilejom, posiadało szeroką autonomię. W 1602 roku Velika Gorica stała się głównym ośrodkiem administracyjnym regionu.
W latach 1809–1813 Turopolje było częścią francuskich Prowincji Iliryjskich. Następnie w latach 1815–1822 należało do habsburskiego kraju koronnego Królestwo Ilirii. Po wydarzeniach Wiosny Ludów miejscowa szlachta, w wyniku działań bana Chorwacji Josipa Jelačicia, została odsunięta od władzy, a Turopolje zostało zajęte przez władze centralne. W 1861 roku odnowiono dawne przywileje Turopolja, jednak tym razem objęły one wszystkie klasy społeczne. Od 1895 roku prefekt Turopolja z urzędu zasiadał w chorwackim parlamencie. Turopolje uzyskało status wspólnoty ziemskiej, który utraciło w 1947 roku.

</doc>
<doc id="5396383" url="https://pl.wikipedia.org/wiki?curid=5396383" title="Ambasada Stanów Zjednoczonych w Astanie">
Ambasada Stanów Zjednoczonych w Astanie

Ambasada Stanów Zjednoczonych w Astanie (, , ) – misja dyplomatyczna Stanów Zjednoczonych Ameryki w Republice Kazachstanu.
W ambasadzie działają ataszat obrony oraz Agencja ds. Rozwoju Międzynarodowego, której zakres działania obejmuje całą Azję Środkową.
Historia.
Stany Zjednoczone uznały niepodległość Kazachstanu 25 grudnia 1991, za prezydentury George'a H. W. Busha i tego samego dnia nawiązały z nim stosunki dyplomatyczne. Ambasadę Stanów Zjednoczonych w Ałma-Acie otworzono w styczniu 1992 jako pierwszą ambasadę w Kazachstanie. 15 września 1992 dotychczasowy chargé d’affaires ambasady William Harrison Courtney został mianowany pierwszym amerykańskim ambasadorem w Kazachstanie.
Ambasadę przeniesiono do Astany po przeniesieniu do tego miasta stolicy kraju w 1997. Pod obecnym adresem misja mieści się od 2006. Placówkę w Ałmaty przekształcono w działający do dziś Konsulat Generalny Stanów Zjednoczonych w Ałmaty.
Szefowie misji.
"jeżeli nie zaznaczono inaczej w randzie ambasadora"

</doc>
<doc id="5396384" url="https://pl.wikipedia.org/wiki?curid=5396384" title="AFF Mitsubishi Electric Cup 2022/23">
AFF Mitsubishi Electric Cup 2022/23



</doc>
<doc id="5396385" url="https://pl.wikipedia.org/wiki?curid=5396385" title="Ambasada Stanów Zjednoczonych w Kazachstanie">
Ambasada Stanów Zjednoczonych w Kazachstanie



</doc>
<doc id="5396386" url="https://pl.wikipedia.org/wiki?curid=5396386" title="Vukomeričke gorice">
Vukomeričke gorice

Vukomeričke gorice (także "Kravarske gorice", "Vukomeričko humlje") – kraina geograficzna w Chorwacji.
Opis.
Jest to pagórkowaty obszar, rozciągający się na południe od Zagrzebia na długości ok. 30 km, pomiędzy Turopoljem a Pokupljem. Jest zbudowany z osadów plioceńskich. W miejscowych lasach dominuje buk, dąb, grab i jodła. Najwyższe wzniesienia to Žeridovka (255 m n.p.m.) i Kravarščica (243 m n.p.m.).
Znajdują się tu źródła wód mineralnych. Miejscowe rolnictwo oparte jest na uprawie winorośli, sadownictwie i hodowli trzody chlewnej.
Największe miejscowości regionu to Kravarsko, Donji Hruševec, Dubranec, Roženica, Gornji Hruševec i Vukomerić.

</doc>
<doc id="5396390" url="https://pl.wikipedia.org/wiki?curid=5396390" title="Jan Kazimierz Przerwa-Tetmajer">
Jan Kazimierz Przerwa-Tetmajer

Jan Kazimierz Przerwa-Tetmajer (ur. 21 kwietnia 1901, zm. 28 lipca 1920 pod Stanisławczykiem) – podchorąży jazdy Wojska Polskiego.
Życiorys.
Urodził się 21 kwietnia 1901. Był synem Włodzimierza Tetmajera.
W listopadzie 1918 wstąpił do Wojska Polskiego. W 1919 walczył na Wołyniu w szeregach jazdy kresowej pod komendą majora Jaworskiego. Od 22 sierpnia 1919 do 31 stycznia 1920 był uczniem klasy 18. „Obrońców Lwowa” Szkoły Podchorążych w Warszawie. W maju 1920 został przeniesiony do 8 pułku ułanów. W szeregach tej jednostki w 1920 podczas wojny polsko-bolszewickiej. Poległ 28 lipca 1920 pod Stanisławczykiem trafiony kulą w serce.
Został pochowany na cmentarzu na Pasterniku w Bronowicach Wielkich.
19 sierpnia 1920 został pośmiertnie mianowany podporucznikiem jazdy „w uznaniu zasług okupionych bohaterską śmiercią na polu walki”.

</doc>
<doc id="5396393" url="https://pl.wikipedia.org/wiki?curid=5396393" title="Clitocybe diatreta">
Clitocybe diatreta



</doc>
<doc id="5396399" url="https://pl.wikipedia.org/wiki?curid=5396399" title="Gēmu nō">
Gēmu nō

Gēmu nō – termin stworzony przez Akio Mori odnoszący się do ludzkich mózgów dotkniętych długotrwałym efektem grania w gry wideo. Mori, profesor w dziale nauk humanistycznych i ścisłych Uniwersytetu Nihon w Japonii, pierwotnie utworzył termin i przedstawił koncepcję w swojej książce z 2002 roku "Gēmu nō no Kyōfu" (ゲーム脳の恐怖). Została ona skrytykowana przez neuronaukowców jako pseudonaukowa.
Podsumowanie.
Mori przeprowadził eksperyment na tokijskim Uniwersytecie Nihon, którego celem było zbadanie wpływu gier wideo na aktywność ludzkiego mózgu poprzez badanie fal beta, które są wytwarzane podczas stanów beta — stanów związanych z normalną świadomością na jawie. Mori twierdzi, że jego badanie ujawniło, że ludzie, którzy spędzają długie okresy, grając w gry wideo, mają mniejszą aktywność w obszarze przedczołowym mózgu, który reguluje emocje i kreatywność, w przeciwieństwie do ich rówieśników. Twierdził również, że eksperyment pokazuje istnienie „niekorzystnego wpływu gier wideo na ludzki mózg”. W szczególności podkreśla, że skutki uboczne mogą obejmować utratę koncentracji, niezdolność do kontrolowania temperamentu i problemy w kontaktach towarzyskich lub z innymi ludźmi.
Jego hipoteza zyskała uznanie w kulturze popularnej, zwłaszcza wśród rodziców, którzy uważają, że gry wideo mogą mieć szkodliwy wpływ na rozwój dziecka. W wielu przypadkach wpłynęło to na lokalną politykę i podejmowanie decyzji dotyczących sprzedaży gier nieletnim. Często, gdy podejrzewa się, że przypadki przestępczości nieletnich i niewłaściwych zachowań dzieci są wynikiem nadmiernej ekspozycji na gry wideo, japońskie media podają mózg gracza jako możliwe wyjaśnienie. Mori upierał się, że korzystanie z internetu było przyczyną Masakry w Sasebo.
Krytyka.
Hipoteza Moriego została skrytykowana jako nieuzasadnione badania przez uznanych neuronaukowców i specjalistów od mózgu, ponieważ zastosował niewiarygodne pomiary i błędnie zinterpretował fluktuację fal beta. Jeden z jego krytyków, Dennis Schutter, neuronaukowiec specjalizujący się w sygnaturach EEG różnych stanów emocjonalnych stwierdził: „Moje przypuszczenie jest takie, że to zmęczenie jest najbardziej prawdopodobną przyczyną braku fal beta, a nie sama gra”.
Książka Moriego była nominowana do "Japońskiej Nagrody za Skandaliczną Książkę" (日本トンデモ本大賞, Nihon Tondemo-bon Taishō) w 2003 roku. Ryuta Kawashima stworzył grę logiczną "Brain Age: Train Your Brain in Minutes a Day!" na Nintendo DS stwierdzając, że "Gra mózgu" to „przesąd”.
Hipoteza Moriego koncentruje się na grach wideo, ale nie określa żadnego konkretnego rodzaju. Na całym świecie toczą się kontrowersje wokół brutalnych gier wideo, ale jego hipoteza ogranicza się do Japonii. Profesor Akira Baba ze szkoły podyplomowej Uniwersytetu Tokijskiego zwrócił uwagę, że w myśl jego hipotezy nawet profesjonalny gracz Shōgi Yoshiharu Habu prawdopodobnie cierpi na mózg gracza.

</doc>
<doc id="5396401" url="https://pl.wikipedia.org/wiki?curid=5396401" title="Biflacja">
Biflacja

Biflacja to stan gospodarki, w którym procesy inflacji i deflacji zachodzą jednocześnie w różnych jej częściach. Termin ten został ukuty w 2003 roku przez dra F. Osborne'a Browna, starszego analityka finansowego w Phoenix Investment Group, a później był szeroko stosowany w mediach. Podczas biflacji następuje wzrost cen (inflacja) towarów kupowanych z dochodu podstawowego (zarobków) i jednoczesny spadek cen (deflacja) towarów kupowanych głównie na kredyt. Biflacja może być widoczna w składzie CPI: niektóre składniki CPI znajdują się w obszarze inflacyjnym, podczas gdy inne stoją w obliczu presji deflacyjnej. Biflacja odzwierciedla złożoność współczesnego systemu finansowego.

</doc>
<doc id="5396402" url="https://pl.wikipedia.org/wiki?curid=5396402" title="Dywizje pancerne ZSRR i Federacji Rosyjskiej w latach 1989–2008">
Dywizje pancerne ZSRR i Federacji Rosyjskiej w latach 1989–2008

Dywizje pancerne ZSRR i Federacji Rosyjskiej w latach 1989–2008 – pancerne związki taktyczne Armii Radzieckiej, potem Federacji Rosyjskiej i innych państw byłego ZSRR.
Struktura organizacyjna.
Ze względu na specyfikę teatrów działań wojennych, struktura organizacyjna poszczególnych dywizji pancernych nieco się od siebie różniła. W 1989 w Siłach Zbrojnych Związku Radzieckiego funkcjonowało pięć różnych etatów dywizji pancernych.&lt;br&gt;Zasadnicza ich struktura była w zasadzie podobna:

</doc>
<doc id="5396403" url="https://pl.wikipedia.org/wiki?curid=5396403" title="Jobagionowie">
Jobagionowie

Jobagionowie (, , ) – średniowieczna warstwa społeczna w Królestwie Węgier, której członkowie pełnili służbę wojskową w zamian za królewskie przywileje.
Warstwa ta wykształciła się za rządów Stefana I Świętego. Jej członkowie byli nazywani także jobagionami grodowymi () lub wolnymi świętego króla (). Byli ludźmi wolnymi i zwolnionymi z płacenia danin, pełniąc w zamian służbę wojskową i ochraniając grody królewskie. Spośród nich wykształciła się drobna szlachta Królestwa Węgier. Przykładem szlachty o rodowodzie jobagiońskim była szlachta Turopolja.
Termin ten, jako wieloznaczny, był również używany w odniesieniu do chłopstwa pańszczyźnianego.

</doc>
<doc id="5396404" url="https://pl.wikipedia.org/wiki?curid=5396404" title="Puchar Zatoki Perskiej w piłce nożnej 2023">
Puchar Zatoki Perskiej w piłce nożnej 2023

Puchar Zatoki Perskiej w piłce nożnej 2023 to 25. edycja Pucharu Zatoki Perskiej, która odbywała się w Iraku od 6 do 19 stycznia 2023. W turnieju brało udział 8 drużyn.
Gospodarz.
Turniej odbywał się w Iraku po raz pierwszy od 1979 roku.
Faza grupowa.
O końcowej kolejności drużyn w każdej grupie decydowała:
Legenda do tabelek:
Dwie pierwsze drużyny z każdej grupy awansują do dalszych gier.
Faza pucharowa.
Finał.
MISTRZ ZATOKI PERSKIEJ 2023
IRAKCZWARTY TYTUŁ
Strzelcy.
3 gole
2 gole
1 gol
Gole samobójcze
Hat tricki.
Żaden z zawodników jeszcze nie strzelił hattricka.

</doc>
<doc id="5396405" url="https://pl.wikipedia.org/wiki?curid=5396405" title="Akciabrski (obwód miński)">
Akciabrski (obwód miński)

Akciabrski (biał. "Акцябрскі", ros. "Октябрьский") – posiołek na Białorusi w rejonie smolewickim obwodu mińskiego. Jest siedzibą sielsowietu Plisa. Miejscowość jest położona 10 km od Smolewicz i 48 km od Mińska, kilometr od wsi znajduje się stacja kolejowa Czyrwony Sciah.
Historia.
Osada powstała przy Zakładach Drobiarskich "Smolewiczska", które powstały w 1966 roku. W 1977 r. wieś otrzymała obecną nazwę - na cześć Rewolucji październikowej. W 1988 roku w miejscowości było 630 domów i 2000 mieszkańców. W 1996 r. były już 782 domy, a we wsi mieszkało 2346 mieszkańców.
Infrastruktura.
W miejscowości funkcjonuje "Smolewicka Fabryka Brojlerów" i jej filia Krasnoznamieński Zakład Paszowy. Ponadto istnieje kompleks społeczno-pedagogiczny, Pliska Szkoła Średnia, Pliska Wiejska Muzyczna Szkoła Artystyczna, bibliotek, dom kultury, poczta, bank, przedszkole, przychodnia, apteka, łaźnia, stołówka, kompleks sportowo-rekreacyjny. 
Parafia rzymskokatolicka.
Parafia św. Trójcy i św. Krzysztofa w Akciabrskim wchodzi w skład dekanatu wilejskiego archidiecezji mińsko-mohylewskiej. Najbliższej położona kaplica z I poł. XIX w. istniała we wsi Emelianowo. Została zniszczona w latach 30. XX w. Obecnie (2017 r.) parafia organizuje się.

</doc>
<doc id="5396406" url="https://pl.wikipedia.org/wiki?curid=5396406" title="Kownacka">
Kownacka



</doc>
<doc id="5396409" url="https://pl.wikipedia.org/wiki?curid=5396409" title="Paschke">
Paschke



</doc>
<doc id="5396411" url="https://pl.wikipedia.org/wiki?curid=5396411" title="Losene Keita">
Losene Keita

Losene Keita (ur. 30 grudnia 1997 w Konakry) – belgijski zawodnik mieszanych sztuk walki (MMA) pochodzenia gwinejskiego. Od 4 czerwca 2022 mistrz czesko-słowackiej federacji Oktagon MMA w wadze lekkiej.
Życiorys.
Urodził się w Gwinei i mieszkał tam do do 11 roku życia. Następnie przeprowadził się wraz z rodziną do Kortrijk w Belgii i mieszka tam do dziś. W dzieciństwie grał w koszykówkę i piłkę nożną. Keita już jako dziecko nie radził sobie z emocjami w szkole, z czego ciągle wdawał się w bójki. Nawet na ulicach wpadał w niemałe tarapaty, w związku z tym Policja stale zjawiała się pod jego drzwiami domu. Wszystkie te złe rzeczy, które robił Keita, doprowadziły go do więzienia na cztery miesiące. Po wyjściu nadal wdawał się w bójki uliczne, ze względu na swoją reputację. W tym, co rujnowało mu życie, jego uliczne kłopoty w pewien sposób uratowały mu życie. Znajomy Keity dostrzegł u niego w tym talent, ostatecznie zapraszając go do klubu mieszanych sztuk walki. Po namyśle i rozważeniu, Keita zgodził się tam udać i już po pierwszym treningu uzależnił się od tej dyscypliny, jaką jest MMA.
Kariera MMA.
Wczesna kariera.
Po dwóch miesiącach treningów stoczył swoją pierwszą walkę, łącznie tocząc ponad osiem walk amatorskich, po czym przeszedł na zawodowstwo w 2019 roku, ponieważ nikt inny nie walczyłby z nim dalej jako amator. 
5 marca w zawodowym debiucie pokonał decyzją sędziowską Niemca, Gracjana Golebiowskiego podczas gali "Strength &amp; Honour Championship 15" w Dessel. Keita do swojej 6 zawodowej walki walczył wyłącznie w wadze półśredniej do 77 kg (-170 lb), a następnie lekkiej do 70,3 kg (-155 lb), poza niektórymi walkami amatorskimi. 
Drugą walkę zawodową zwyciężył ponownie na punkty, tym razem z Polakiem, Karolem Michalakiem podczas gali "Atlas MMA 6", która odbyła się Holandii. 
W ostatniej, trzeciej walce w 2019 pokonał takim samym werdyktem na grudniowej gali "Ultimate Contest", bardziej doświadczonego algieryjsko-francuskiego Soufiene Oudina.
Następne trzy walki stoczył dla Holenderskiej federacji World Fighting League (WFL). Keita aż trzykrotnie nokautował swoich przeciwników w pierwszych rundach m.in. kolejno: Tayrona Chavarro (16.02.2020), Raymonda Jarmana (30.05.2021) oraz Bartosza Gorczyce (15.08.2021). Po pokonaniu Polaka zdobył pas mistrza WFL w kategorii półśredniej.
Oktagon MMA.
Dalsze walki toczy pod banderą czesko-słowackiej federacji Oktagon MMA w niższej kategorii wagowej (lekkiej). W debiucie dla tej organizacji podczas grudniowej gali "Oktagon 29" pokonał nokautem Słowaka, Karola Ryšavýa, po niespełna trzech minutach rundy pierwszej.
26 lutego 2022 na "Oktagon 31" zwyciężył jednogłośnie na pełnym dystansie rundowym z byłym pretendentem do pasa Oktagon MMA wadze lekkiej, Ronaldem Paradeiserem.
Keita będąc na passie dwóch zwycięstw z rzędu dla Oktagon MMA, dostał szansę walki o tytuł z podwójnym mistrzem w dwóch kategoriach wagowych (lekkiej oraz piórkowej), Ivanem Buchngerem. Na czerwcowej gali "Oktagon 33" odebrał doświadczonemu Słowakowi pas w kategorii lekkiej, kończąc go technicznym nokautem, po mocnych ciosach pod siatką.
Jednorazowa walka na zasadach muay thai w Oktagon MMA.
Następną walkę stoczył w swój dzień urodzinowy 2022 roku na zasadach muay thai, podczas gali "Oktagon 38", w której zmierzy się z kick-bokserem, Milanem Palešem. W stawce pojedynku nie było tytułu mistrzowskiego. Pojedynek ten był na tyle wyrównany, że zamiast potencjalnego remisu doczekał się czwartej, dogrywkowej rundy, po której jednogłośną decyzją sędziowską zwyciężył Keita.
Dalsze walki w MMA dla Oktagon MMA.
11 lutego 2023 w niemieckim Monachium podczas wydarzenia "Oktagon 39" wygrał przez TKO w trzeciej rundzie z reprezentantem Szwecji, Samuelem Barkiem. Pojedynek odbył się w kategorii piórkowej.

</doc>
<doc id="5396414" url="https://pl.wikipedia.org/wiki?curid=5396414" title="Pokuplje">
Pokuplje

Pokuplje – kraina geograficzno-historyczna w Chorwacji.
Geografia.
Jest to obszar nizinny, który rozpościera się wzdłuż dolnego biegu rzeki Kupa, od miasta Ozalj do ujścia do Sawy. Jego wymiary to 70 × 30 km. Od północnego zachodu graniczy ze wzgórzami Žumberačko gorje, od północnego wschodu z obszarem Vukomeričkich goric, a od południowego zachodu z obszarem krasowym Slunja. Niedaleko Ozalja na Kupie zbudowano elektrownie wodne HE Ozalj I i II.
Najludniejszym miastem regionu jest Karlovac. Inne ważniejsze miejscowości to Sisak, Petrinja, Glina i Topusko.
Jest to obszar aktywny sejsmicznie, nawiedzany przez trzęsienia ziemi (m.in. trzęsienie ziemi w Petrinji (2020)).
Historia.
W starożytności Pokuplje było zamieszkiwane przez iliryjskie plemię Kolapiani, a następnie znalazło się w granicach Cesarstwa Rzymskiego. Siscia, dzisiejsze miasto Sisak, była ważnym ośrodkiem miejskim prowincji Panonia. Wiódł tędy główny szlak komunikacyjny, łączący Panonię z okolicami dzisiejszego Senja.
We wczesnym średniowieczu Pokuplje zostało zasiedlone przez plemiona chorwackie. W XIII wieku dzieliło się na żupanie sisacką, goričką i gorską. Powstały ośrodki miejskie i handlowe Ozalj, Dubovac, Steničnjak, Topusko, Hrastovica, Petrinja, Sisak, Ribnica i Gora, których właścicielami były m.in. rodziny Frankapanich i Zrinskich. W miejscu starożytnej osady Quadrata zakon cystersów zbudował swoją warownię Toplica.
W XVI wieku Pokuplje stało się obiektem najazdów osmańskich. W związku z tym wzniesiono system fortyfikacji, wraz z twierdzami w Sisaku i Karlovacu. Nastąpiła migracja miejscowej ludności, w tym poza Chorwację (m.in. na tereny austriackiego Burgenlandu). W drugiej połowie XVI wieku wzdłuż Kupy utworzono Krajinę pokupską, z której następnie powstała Banovina. W wyniku podpisania traktatu w Karłowicach w 1699 roku obszar pomiędzy Kupą, Uną i Sawą został włączony do Pogranicza Wojskowego. 
Nastąpił również napływ prawosławnej ludności serbskiej. Rozwinęła się żegluga na Kupie pomiędzy Sisakiem a Karlovacem. W XIX wieku Pokuplje przez pewien czas znajdowało się pod panowaniem francuskim (zob. Prowincje Iliryjskie).
W trakcie wojny w Chorwacji w latach 90. XX wieku część Pokuplja znajdowała się pod kontrolą wojsk serbskich. Działania wojenne zakończyły się w 1995 roku, kiedy to całe Pokuplje zostało opanowane przez siły chorwackie.

</doc>
<doc id="5396415" url="https://pl.wikipedia.org/wiki?curid=5396415" title="Teachings of the Prophet Joseph Smith">
Teachings of the Prophet Joseph Smith

Teachings of the Prophet Joseph Smith – książka autorstwa Josepha Fieldinga Smitha opublikowana po raz pierwszy w 1938.
Ukazała się nakładem Deseret News Press w Salt Lake City. Jej autor był w owym czasie członkiem Kworum Dwunastu Apostołów, jak również oficjalnym historykiem Kościoła Jezusa Chrystusa Świętych w Dniach Ostatnich. Została pomyślana jako kompilacja kazań, wypowiedzi oraz innych tekstów autorstwa Josepha Smitha, twórcy mormonizmu. Liczy 410 stron. Wyboru oraz redakcji materiału źródłowego dokonał Joseph Fielding Smith, korzystając przy tym z pomocy podległych sobie, jako kościelnemu historykowi, współpracowników. Opierał się głównie na "History of the Church", dziele B.H. Robertsa, czerpiącym z kolei z wieloczęściowego manuskryptu opisującego najwcześniejsze dzieje Kościoła.
Książka podzielona jest na sześć rozdziałów, uszeregowanych w porządku chronologicznym. Jako oficjalna publikacja kościelna stara się przedstawić Smitha w możliwie jak najlepszym świetle. Przeznaczona głównie dla odbiorców będących członkami Kościoła, doczekała się niemniej również uznania osób niebędących świętymi w dniach ostatnich. Zauważano chociażby jej wartość jako źródła do badań nad mormonizmem w kontekście amerykańskim. Dodawano, że można w niej odnaleźć materiały, które wcześniej pozostawały rozproszone lub były zwyczajnie trudno dostępne.
Stanowi najprawdopodobniej najczęściej cytowaną pozycję w historii mormońskiej literatury. Przez dekady była podstawową i najpowszechniej dostępną pozycją, dzięki której święci w dniach ostatnich mogli zapoznawać się z naukami i poglądami swego pierwszego przywódcy. Spopularyzowana dodatkowo przez zięcia Fieldinga Smitha, Bruce’a McConkiego, który odwoływał się do niej wielokrotnie, również na kartach swej encyklopedycznej "Mormon Doctrine".

</doc>
<doc id="5396416" url="https://pl.wikipedia.org/wiki?curid=5396416" title="Walter Niemann">
Walter Niemann

Walter Niemann (ur. 10 października 1876 w Hamburgu, zm. 17 czerwca 1953 w Lipsku) – niemiecki kompozytor i muzykolog.
Życiorys.
Uczył się u swojego ojca, Rudolpha Niemanna, oraz u Engelberta Humperdincka. W latach 1898–1901 studiował w konserwatorium w Lipsku u Carla Reineckego oraz na uniwersytecie u Hugo Riemanna i Hermanna Kretzschmara. W 1901 roku uzyskał tytuł doktora na podstawie rozprawy "Über die abweichende Bedeutung der Ligaturen in der Mensuraltheorie de Zeit von Johannes de Garlandia" (wyd. Wiesbaden 1902). W semestrze 1906/1907 wykładał w konserwatorium w Hamburgu. Pisał do „Neue Zeitschrift für Musik” (1904–1906) i „Neueste Nachrichten” (1907–1917). Później zajął się komponowaniem.
W swoich pracach skupiał się głównie na muzyce XIX wieku. Skomponował przeszło 150 utworów na fortepian, stylistycznie wzorowanych na twórczości Roberta Schumanna. Utwory te, o charakterze salonowym, noszą przeważnie tytuły programowe i urozmaicone są motywami egzotycznymi, naśladownictwem natury oraz elementami tańców ludowych.

</doc>
<doc id="5396417" url="https://pl.wikipedia.org/wiki?curid=5396417" title="Parafia św. Stanisława w Dołhinowie">
Parafia św. Stanisława w Dołhinowie

Parafia św. Stanisława w Dołhinowie – rzymskokatolicka parafia znajdująca się w archidiecezji mińsko-mohylewskiej, w dekanacie wilejskim, na Białorusi.
Historia.
Parafia katolicka w Dołhinowie została erygowana w 1553 r., w tym samym roku w miasteczku wzniesiono drewniany kościół. W 1610 r. ksiądz Izaak Sołakaj przeniósł ikonę Najświętszej Maryi Panny z Wilna do Dołhinowa. W 1613 r. obraz został przeniesiony do klasztoru bernardynów w Budsławiu, gdzie później zasłynął jako Budsławska Ikona Matki Bożej. Podczas wojny polsko-rosyjskiej w latach 1654-1667 świątynia w Dołhinowie spłonęła. W latach 60. XVII w. kosztem księcia Druckiego-Sokolińskiego zbudowano nowy drewniany kościół. W 1704 r. Karol i Ewa Druccy-Sokolińscy wznieśli nową świątynię, również drewnianą, na miejscu poprzedniej. Kościół ten konsekrowano pod wezwaniem św. Stanisława. W 1766 r. istniała w Dołhinowie cerkiew unicka. Na początku XIX wieku świątynia spłonęła podczas pożaru, przez pewien czas jako kościół parafialny służyła mała kaplica.
W 1853 roku kosztem parafian i staraniem ks. Józefa Lwowicza wzniesiono murowany budynek świątyni, który istnieje do dziś. W XIX wieku liczba parafian przekraczała 5000 osób. W 1886 r. proboszczem parafii był ks. Antoni Kolenda. W 1915 r. proboszczem i dziekanem dekanatu wilejskiego był ks. Józef Żero, wikariuszem był ks. Józef Bajko. W przededniu II wojny światowej liczba parafian wynosiła około 7200 osób. W czasie okupacji proboszcz ks. Kazimierz Doroszkiewicz pomagał Żydom ukrywać się przed nazistami. W 1965 roku ks. Doroszkiewicz został zamordowany. Parafia została bez księdza, ale parafianom udało się obronić świątynię przed zamknięciem. W kościele gromadzili się ludzie na wspólną modlitwę bez księdza, a w latach 90. XX wieku przywrócono normalne funkcjonowanie kościoła.

</doc>
<doc id="5396421" url="https://pl.wikipedia.org/wiki?curid=5396421" title="Brama Raciborska">
Brama Raciborska

Brama Raciborska – region geograficzny o krajobrazie doliny rzecznej obejmujący dolinę rzeki Odry w okolicach miasta Racibórz, część Niziny Śląskiej. Wyróżniony jako mezoregion z indeksem 318.50 w regionalizacji fizycznogeograficznej Polski z 2018 roku wykonanej przez międzyuczelniany zespół geografów pod kierownictwem Jerzego Solona. W podziale Jerzego Kondrackiego omawiany region nie występuje, a obszar go obejmujący jest tam częścią mezoregionu Kotliny Raciborskiej.
Charakterystyka.
Brama rozciąga się pasem długim na 30 km i szerokim na 5,5 km, zajmuje powierzchnię 153 km² i graniczy z Kotliną Raciborską na północy, Kotliną Ostrawską na południu, Płaskowyżem Rybnickim na wschodzie i Płaskowyżem Głubczyckim na zachodzie. Pod względem rzeźby terenu jest to dno płaskiej doliny Odry (poziom 180–195 m n.p.m.) oraz ograniczające to dno wzniesienia (220 m n.p.m.), które wyodrębniają się szczególnie na wschodnim styku z Płaskowyżem Rybnickim, gdzie jednocześnie Nizina Śląska przechodzi w Wyżynę Śląską. W pokryciu terenu przeważają grunty orne, gdyż pomimo zagrożenia powodziami intensywnie funkcjonuje tutaj rolnictwo. Głównym typem gleb są mady. Poza gruntami ornymi, wśród roślin dominują chwasty, naturalne lasy łęgowe zachowały się jedynie fragmentarycznie.
Przyroda.
Oś doliny stanowi uregulowane koryto Odry, do której na terytorium regionu wpadają Olza i Psina. Występuje tu wiele zbiorników wodnych, głównie zbudowanych przez człowieka, w tym duży suchy zbiornik przeciwpowodziowy Racibórz Dolny. Istnieją też jednak cenne przyrodniczo i chronione kompleksy stawów – Wielikąt koło wsi Syrynia oraz Łężczok koło wsi Babice. Ten drugi chroniony jest w formie rezerwatu, obejmującego m.in. połacie lasu dębowo-grabowego położonego na skraju Parku Krajobrazowego „Cysterskie Kompozycje Krajobrazowe Rud Wielkich” w obrębie Lasów Raciborskich.

</doc>
<doc id="5396422" url="https://pl.wikipedia.org/wiki?curid=5396422" title="Żelazny Promień">
Żelazny Promień

Żelazny Promień (ang. "Iron Beam", hebr. מגן אור, "Magen Or") – izraelski laserowy system obrony powietrznej. System został zaprojektowany przez przedsiębiorstwo Rafael Advanced Defense Systems przy wsparciu Mafat i ma stanowić dopełnienie Żelaznej Kopuły w kwestii zwalczania celów na krótkim dystansie. System może być używany statycznie lub w ruchu na lądzie, morzu i w powietrzu przeciwko pociskom moździerzowym, pociskom rakietowym i małym dronom.
Po raz pierwszy system został zaprezentowany w 2014 roku podczas Singapore Airshow. W 2022 roku Żelazny Promień przeszedł pomyślnie testy poligonowe.
Historia rozwoju.
Żelazny Promień został zaprezentowany w lutym 2014 roku w Singapurze podczas Singapore Airshow. Gazeta „Ha-Arec” nazwała broń „technologią w stylu "Gwiezdnych wojen"”. W wywiadzie udzielonym w 2014 roku ówczesny prezes Rafael Advanced Defense Systems Jedidja Ja’ari podał, że Żelazny Promień będzie stanowić uzupełnienie systemu obrony powietrznej Izraela o najkrótszym zasięgu. Ja’ari ujawnił także, że systemem zainteresowane było już Ministerstwo Obrony Izraela.
W 2015 roku system był nadal w fazie badań i testów. Oszacowano, że Rafael potrzebować będzie co najmniej pięciu lat, żeby system osiągnął pełną sprawność bojową.
W 2018 roku minister obrony Awigdor Lieberman uznał, że zagrożenie ze strony Hezbollahu na granicy izraelsko-libańskiej rośnie (przykład operacji „Północna Tarcza)” i należy przyspieszyć prace nad Żelaznym Promieniem. Podkreślono, że wdrożenie broni laserowej pozwoli zredukować koszty związane z przechwytywaniem pocisków rakietowych przez Żelazną Kopułę. Według izraelskich szacunków zestrzelenie jednego celu przez Żelazną Kopułę to koszty od ok. 50 do 100 tys. dolarów amerykańskich. Laser pozwoli zredukować tę kwotę do przedziału 1–2 tys. dolarów. Przedstawiciele przemysłu zbrojeniowego zaznaczyli także, że zwiększenie budżetu na badania i rozwój ułatwi prace nad sprzętem, który pozwoli uzyskać odpowiednio silną wiązkę w krótkim czasie, aby zestrzelić cel.
W 2020 roku przedsiębiorstwo Rafael ogłosiło opracowanie laserowego systemu obrony powietrznej. Zapewniono, że system będzie w stanie zestrzeliwać pociski moździerzowe, pociski rakietowe (np. wystrzeliwane z wyrzutni BM-21 Grad), małe drony oraz pociski przeciwpancerne. Potwierdzono także możliwość użycia systemu z ziemi, morza i powietrza.
W kwietniu 2022 roku poinformowano o przeprowadzeniu udanych prób poligonowych systemu. W lipcu 2022 roku system został zaprezentowany na lotnisku im. Dawida Ben Guriona prezydentowi Stanów Zjednoczonych Joemu Bidenowi podczas jego wizyty w Izraelu. W grudniu tego samego roku Rafael nawiązał z Lockheed Martin współpracę w dalszych pracach i testach nad Żelaznym Promieniem w Izraelu i Stanach Zjednoczonych. Ma to także ułatwić dostępność systemu na rynku amerykańskim.
Konstrukcja.
Zestaw Żelaznego Promienia składać się ma z radaru, generatora, mobilnej platformy, centrum dowodzenia (tzw. "command and control", C2) i dwóch jednostek HEL. System oparty jest na wykorzystaniu technologii lasera elektrycznego. Urządzenie generujące wiązkę ma moc 100 kW. System wykrywania i naprowadzania pozwala na zniszczenie celu w pięć sekund od namierzenia. Maksymalny zasięg systemu nie został potwierdzony, ale dotychczasowe testy odbywały się na odległość do 7 km.
System może przechwytywać pociski moździerzowe, pociski rakietowe (wystrzeliwane z wyrzutni BM-21 Grad), kierowane pociski przeciwpancerne (np. 9M133 Kornet) oraz małe drony. Rafael pracuje także nad możliwością wykorzystania Żelaznego Promienia jako wsparcia dla sił lądowych z transporterów opancerzonych lub ciężarówek, a także wsparcia dla Sił Powietrznych Izraela, aby przechwytywać pociski przeciwlotnicze.
Według zapewnień Rafael Advanced Defense Systems system może być zintegrowany z różnymi platformami i systemami obrony powietrznej.
Z racji tego, że skuteczność użycia lasera zależy od warunków pogodowych i przestrzennych, to Izraelczycy uznali za najbardziej efektywne zintegrowanie Żelaznego Promienia z Żelazną Kopułą. W ten sposób efektor laserowy będzie wspomagany przez efektor kinetyczny.

</doc>
<doc id="5396423" url="https://pl.wikipedia.org/wiki?curid=5396423" title="Janusz Mackiewicz">
Janusz Mackiewicz

Janusz Mackiewicz, ps. "Macek" (ur. 21 września 1957 w Gdańsku) – polski kontrabasista i gitarzysta basowy, kompozytor jazzowy, aranżer.
Życiorys.
Urodził się w Gdańsku, a swoje pierwsze muzyczne kroki stawiał jako nastolatek, grając na gitarze basowej w zespole rockowym, działającym przy osiedlowym domu kultury na Przymorzu. W 1977 rozpoczął naukę w Państwowej Szkole Muzycznej I stopnia w Gdańsku w klasie kontrabasu u prof. Stanisława Zubla. Równocześnie interesował się muzyką jazzową, często bywał na koncertach. Jako kontrabasista debiutował w big bandzie jazzowym Jerzego Partyki. W 1981 doskonalił swój warsztat w zespole New Coast, w którym grali między innymi: Maciej Sikała, Grzegorz Nagórski, Adam Czerwiński, Cezary Paciorek. W latach 1981–1982 brał też udział w Warsztatach Jazzowych w Chodzieży. 
W 1984, będąc uczniem Szkoły Muzycznej II st. im. Fryderyka Chopina w Gdańsku, rozpoczął sześcioletnią pracę w orkiestrze Teatru Muzycznego im. Danuty Baduszkowej w Gdyni. W tym samym czasie uczestniczył w sesjach nagraniowych dla Radia Gdańsk. Na początku lat 90. wyjechał na trzymiesięczny kontrakt zagraniczny, gdzie akompaniował amerykańskim artystom. Po powrocie rozpoczął współpracę z saksofonistą Przemkiem Dyakowskim, prowadząc Sax Club w Gdyni i jam-sessions podczas Gdynia Summer Jazz Days oraz Sopot Molo Jazz Festival. Równocześnie rozpoczął wieloletnią współpracę z klarnecistą Emilem Kowalskim.
Z początkiem lat 90. rozpoczął działalność edukacyjną. W 1992 nagrał materiał dźwiękowy do „Szkoły na bas” Janusza Popławskiego. Był stałym współpracownikiem pisma „Gitara i Bas”. W latach późniejszych na stronie firmy Mayones prowadził internetowe warsztaty dla basistów – „My-szkoła”. Lata 90. to również trasy koncertowe, na których grał m.in. z Piotrem Baronem, Wojciechem Karolakiem, Tomaszem Szukalskim, Januszem Muniakiem, Krystyną Prońko, Janem Ptaszynem Wróblewskim, Jarkiem Śmietaną, Leszkiem Możdżerem. 
W 2003 założył własny zespół, z którym nagrał pierwszą autorską płytę z kolędami „W Dzień Bożego Narodzenia”. W styczniu 2008 ukazała się jego druga autorska płyta „Frogsville”, a rok później w lutym 2009 płyta „Melisa” Przemka Dyakowskiego, w nagraniu której brał udział, zyskała status Złotej Płyty. W międzyczasie współpracował przy projektach takich jak: A’FreAK-aN Project, Ikenga Drummers czy Take it Easy, której najnowsza płyta "Take it Easy V: Ach to był szał..." została wydana w październiku 2020.
Pod koniec 2008 wspólnie z innymi trójmiejskimi muzykami założył Stowarzyszenie Muzyków Jazzowych w Sopocie (kooperującego m.in.: Sopot Molo Jazz Festival i Jazz w Lesie w Sulęczynie), którego został prezesem.
W 2009 wydał kolejną autorską płytę „Układ Scalony”. W 2011 założył zespół Elec-Tri-City, z którym wydał 2 płyty.
Występował na wielu znanych festiwalach jazzowych takich jak: Sopot Molo Jazz Festiwal, Jazz Nad Odrą, Bielska Zadymka, Gdynia Summer Jazz Days, Komeda Jazz Festiwal, Złota Tarka.
Otrzymał Nagrodę Specjalną Marszałka Województwa Pomorskiego za wybitne zasługi w dziedzinie twórczości artystycznej oraz upowszechniania i ochrony kultury na rzecz mieszkańców województwa pomorskiego.

</doc>
<doc id="5396424" url="https://pl.wikipedia.org/wiki?curid=5396424" title="Georg Schumann">
Georg Schumann

Georg Alfred Schumann (ur. 25 października 1866 w Königstein, zm. 23 maja 1952 w Berlinie) – niemiecki kompozytor i dyrygent.
Życiorys.
Brat Camilla. Pochodził z rodziny muzycznej, jego dziadek był kantorem, ojciec natomiast miejskim dyrektorem muzycznym. Uczył się w Dreźnie u Carla Augusta Fischera, Bernharda Rollfussa i Friedricha Baumfeldera. Następnie w latach 1882–1888 studiował w konserwatorium w Lipsku, gdzie jego nauczycielami byli Carl Reinecke i Salomon Jadassohn. Od 1890 do 1896 roku prowadził towarzystwo śpiewacze w Gdańsku. W latach 1896–1899 dyrygował orkiestrą filharmonii w Bremie. W 1900 roku osiadł w Berlinie, gdzie objął kierownictwo tamtejszej Singakademie. W 1907 roku został członkiem berlińskiej Akademie der Künste, gdzie od 1913 do 1945 roku prowadził mistrzowską klasę kompozycji. W 1934 roku został wybrany jej przewodniczącym. W 1916 roku otrzymał tytuł doktora honoris causa Uniwersytetu Berlińskiego.
Skomponował m.in. 2 symfonie, uwertury orkiestrowe "Liebesfrühling" i "Lebensfreude", 2 sonaty skrzypcowe, 2 kwintety fortepianowe, oratorium "Ruth", szereg utworów fortepianowych, pieśni, "Passacaglia na organy" na temat J.S. Bacha.

</doc>
<doc id="5396425" url="https://pl.wikipedia.org/wiki?curid=5396425" title="Strzelectwo na Letnich Igrzyskach Olimpijskich 1972 – karabin dowolny, trzy postawy, 300 m">
Strzelectwo na Letnich Igrzyskach Olimpijskich 1972 – karabin dowolny, trzy postawy, 300 m

Karabin dowolny, trzy postawy, 300 m to jedna w ośmiu konkurencji strzeleckich rozgrywanych podczas igrzysk olimpijskich w 1972 w Monachium. Wystartowało 33 zawodników (samych mężczyzn) z 20 krajów. Konkurencję tę rozegrano po raz ostatni na igrzyskach olimpijskich.
Rozegrano tylko rundę finałową 2 września.
Wyniki.
Każdy ze strzelców oddawał 120 strzałów, po 40 w pozycji leżącej, 40 w pozycji klęczącej i 40 w pozycji stojąc. Lones Wigger i Boris Mielnik uzyskali taki sam wynik –1155 punktów, lecz o złotym medalu Wiggera zdecydował lepszy wynik w ostatniej serii w pozycji klęczącej (97 do 96).

</doc>
<doc id="5396427" url="https://pl.wikipedia.org/wiki?curid=5396427" title="Miguny (Białoruś)">
Miguny (Białoruś)

Miguny (, "Mihuny"; , "Miguny") – wieś na Białorusi, w obwodzie grodzieńskim, w rejonie lidzkim, w sielsowiecie Dworzyszcze, nad Żyżmą.
Historia.
W XIX i w początkach XX w. położone były w Rosji, w guberni wileńskiej, w powiecie lidzkim, w gminie Żyrmuny.
W dwudziestoleciu międzywojennym leżały w Polsce, w województwie nowogródzkim, w powiecie lidzkim, do 11 kwietnia 1929 w gminie Żyrmuny, następnie w gminie Lipniszki. W 1921 miejscowość liczyła 292 mieszkańców, zamieszkałych w 53 budynkach, wyłącznie Polaków wyznania rzymskokatolickiego.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5396430" url="https://pl.wikipedia.org/wiki?curid=5396430" title="Karol Niewiadomski">
Karol Niewiadomski

Karol Niewiadomski-Prus (ur. 29 grudnia 1878 w Kamionce Strumiłowej) – polski oficer wojskowy i policji.
Życiorys.
Urodził się 29 grudnia 1878 w Kamionce Strumiłowej. Ukończył dwie klasy szkoły realnej w Krakowie, dwie klasy szkoły realnej wojskowej w Eisenstadt i cztery klasy szkoły kadeckiej w Königsfeld. Od 18 sierpnia 1899 do 31 grudnia 1905 służył jako zawodowy oficer w Pradze, Budziejowicach, Bośni, Czortkowie, a następnie na własną prośbę przydzielony do Wojskowej Policji w Krakowie. Po odbyciu jednorocznej próby i złożeniu egzaminu został mianowany porucznikiem z dniem 1 maja 1908. W tym stopniu podjął pracą w c. k. oddziale służby wojskowo-policyjnej. Podczas I wojny światowej do 1918 służył w szeregach C. K. Armii jako kapitan Wojskowych Korpusów Straży Policyjnej (niem. "Militär-Polizeiwachkorps") mianowany z dniem 1 sierpnia 1914. Pełnił funkcję komendanta konnego plutonu Policji Wojskowej.
U kresu wojny 31 października 1918 uczestniczył w oswabadzaniu Krakowa z władz zaborczych. Jako były oficer armii austriackiej został przyjęty do Wojska Polskiego i zatwierdzony w stopniu kapitana. Po odzyskaniu przez Polskę niepodległości z 1918 przeszedł do służby w Policji Państwowej. Do 1 czerwca 1922 był zastępcą komendanta PP na miasto Kraków w randze nadkomisarza. 1 kwietnia 1920 został awansowany na stopień majora. W tym stopniu został zweryfikowany w korpusie rezerwy piechoty ze starszeństwem z dniem 1 czerwca 1919. W latach 20. był oficerem rezerwowym 76 pułku piechoty z Grodna. Po awansie na majora 1920 został delegowany na Górny Śląsk do dyspozycji prezesa Naczelnej Rady Ludowej. Potem został przydzielony do Komendy Wojewódzkiej PP w Katowicach jako oficer inspekcyjny i mianowany na stopień podinspektora. Odegrał rolę przy organizacji PP w województwie śląskim. 1 grudnia 1922 został mianowany na stanowisko komendanta powiatowego PP w Katowicach, które sprawował w kolejnych latach do około 1926. W czerwcu 1923 został dodatkowo komendantem PP na miasto Katowice. W tym czasie pełnił funkcję prezesa Związku Urzędników i Funkcjonariuszów „Samopomoc”. Jako komendant na miasto i powiat Katowice objął funkcją prezesa pierwszego w polsce klubu policyjnego pod nazwą Policyjny Klub Sportowy Katowice. Według stanu z 1934 jako major pospolitego ruszenia był przydzielony do Oficerskiej Kadry Okręgowej nr V i pozostawał wówczas w ewidencji Powiatowej Komendy Uzupełnień Katowice.
Od 1934 jako podinspektor PP był członkiem Zarządu Ligi Obrony Powietrznej i Przeciwgazowej w Katowicach.
Odznaczenia.
austro-węgierskie

</doc>
<doc id="5396446" url="https://pl.wikipedia.org/wiki?curid=5396446" title="De Nederlandsche Bank">
De Nederlandsche Bank

De Nederlandsche Bank (DNB) – bank centralny Holandii, którego siedziba znajduje się w Amsterdamie przy ul. Spaklerweg 4.
Historia.
Bank został założony w 1814 roku w Amsterdamie przez Wilhelma I.
Prezydenci.
Na czele De Nederlandsche Bank stoi prezydent. Jest on mianowany na okres siedmiu lat.

</doc>
<doc id="5396451" url="https://pl.wikipedia.org/wiki?curid=5396451" title="Yaser Asprilla">
Yaser Asprilla

Yaser Esneider Asprilla Martínez (ur. 19 listopada 2003 w Bajo Baudó) – kolumbijski piłkarz występujący na pozycji ofensywnego pomocnika, reprezentant Kolumbii, od 2022 roku zawodnik angielskiego Watfordu.

</doc>
<doc id="5396456" url="https://pl.wikipedia.org/wiki?curid=5396456" title="Bołotkowszczyzna">
Bołotkowszczyzna

Bielewo – dawny zaścianek. Tereny, na których leżał, znajdują się obecnie na Białorusi, w obwodzie mińskim, w rejonie wołożyńskim, w sielsowiecie Dory.
Historia.
W czasach zaborów wieś w gminie Horodek, w powiecie wilejskim, w guberni wileńskiej Imperium Rosyjskiego. W 1865 liczyła 8 dusz rewizyjnych, należała do dóbr Kancewszczyzna.
W latach 1921–1945 zaścianek leżał w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Według Powszechnego Spisu Ludności z 1921 roku zamieszkiwało tu 23 osoby, wszystkie były wyznania prawosławnego i zadeklarowały białoruską przynależność narodową. Były tu 3 budynki mieszkalne. W 1931 w 2 domach zamieszkiwało 13 osób.
Wierni należeli do parafii prawosławnej w Parszewiczach. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.

</doc>
<doc id="5396463" url="https://pl.wikipedia.org/wiki?curid=5396463" title="Polish Internet eXchange">
Polish Internet eXchange



</doc>
<doc id="5396466" url="https://pl.wikipedia.org/wiki?curid=5396466" title="Puchar Świata w biathlonie 2022/2023 – Pokljuka">
Puchar Świata w biathlonie 2022/2023 – Pokljuka

Zawody Pucharu Świata w biathlonie w Pokljuce w dniach 5–8 stycznia 2023 były czwartymi w sezonie 2022/2023 w tej dyscyplinie sportu. Rywalizacja odbywała się w sprincie, biegu pościgowym, sztafecie mieszanej i pojedynczej sztafecie mieszanej.

</doc>
<doc id="5396469" url="https://pl.wikipedia.org/wiki?curid=5396469" title="Jhon Arias">
Jhon Arias

Jhon Adolfo Arias Andrade (ur. 21 września 1997 w Quibdó) – kolumbijski piłkarz występujący na pozycji lewego pomocnika, reprezentant Kolumbii, od 2021 roku zawodnik brazylijskiego Fluminense.

</doc>
<doc id="5396473" url="https://pl.wikipedia.org/wiki?curid=5396473" title="Mejłuny (Białoruś)">
Mejłuny (Białoruś)

Mejłuny (, "Miajłuny"; , "Miejłuny") – wieś na Białorusi, w obwodzie grodzieńskim, w rejonie lidzkim, w sielsowiecie Dworzyszcze.
Historia.
W dwudziestoleciu międzywojennym leżały w Polsce, w województwie nowogródzkim, w powiecie lidzkim, do 11 kwietnia 1929 w gminie Siedliszcze (Siedlisko), następnie w gminie Lipniszki. W 1921 miejscowość liczyła 109 mieszkańców, zamieszkałych w 24 budynkach, wyłącznie Polaków wyznania rzymskokatolickiego.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5396476" url="https://pl.wikipedia.org/wiki?curid=5396476" title="José Luis Chunga">
José Luis Chunga

José Luis Chunga Vega (ur. 11 lipca 1991 w Barranquilli) – kolumbijski piłkarz występujący na pozycji bramkarza, reprezentant Kolumbii, od 2021 roku zawodnik Alianzy Petrolera.

</doc>
<doc id="5396477" url="https://pl.wikipedia.org/wiki?curid=5396477" title="Nowosybirsk Główny">
Nowosybirsk Główny



</doc>
<doc id="5396479" url="https://pl.wikipedia.org/wiki?curid=5396479" title="Jarosław (stacja kolejowa w Rosji)">
Jarosław (stacja kolejowa w Rosji)



</doc>
<doc id="5396480" url="https://pl.wikipedia.org/wiki?curid=5396480" title="Jarosławl--Gławnyj">
Jarosławl--Gławnyj



</doc>
<doc id="5396481" url="https://pl.wikipedia.org/wiki?curid=5396481" title="Nowosybirsk--Gławnyj">
Nowosybirsk--Gławnyj



</doc>
<doc id="5396484" url="https://pl.wikipedia.org/wiki?curid=5396484" title="Cmentarz mahometański w Suwałkach">
Cmentarz mahometański w Suwałkach



</doc>
<doc id="5396486" url="https://pl.wikipedia.org/wiki?curid=5396486" title="Squash na Igrzyskach Wspólnoty Narodów 2022">
Squash na Igrzyskach Wspólnoty Narodów 2022

Squash na Igrzyskach Wspólnoty Narodów 2022 odbył się w dniach 29 lipca – 8 sierpnia 2022 roku w "Hockey and Squash Centre" University of Birmingham. Stu jedenastu zawodników obojga płci rywalizowało w pięciu konkurencjach.

</doc>
<doc id="5396487" url="https://pl.wikipedia.org/wiki?curid=5396487" title="Strzelectwo na Letnich Igrzyskach Olimpijskich 1972 – ruchoma tarcza, 50 m">
Strzelectwo na Letnich Igrzyskach Olimpijskich 1972 – ruchoma tarcza, 50 m

Ruchoma tarcza, 50 m to jedna w ośmiu konkurencji strzeleckich rozgrywanych podczas igrzysk olimpijskich w 1972 w Monachium. Strzelano do tarczy z sylwetką biegnącego dzika. Wystartowało 28 zawodników (samych mężczyzn) z 16 krajów. Konkurencję tę w tym formacie rozegrano po raz pierwszy na igrzyskach olimpijskich.
Rozegrano tylko rundę finałową 31 sierpnia i 1 września.
Wyniki.
Każdy ze strzelców oddawał 60 strzałów w dwóch rundach, najpierw z wolnym przebiegiem tarczy, potem z szybkim przebiegiem tarczy, w każdej po trzy serie po 10 strzałów. Jakiw Żełezniak ustanowił rekord świata wynikiem 569 punktów.

</doc>
<doc id="5396490" url="https://pl.wikipedia.org/wiki?curid=5396490" title="Rostów nad Donem (stacja kolejowa)">
Rostów nad Donem (stacja kolejowa)



</doc>
<doc id="5396503" url="https://pl.wikipedia.org/wiki?curid=5396503" title="Brody Gródeckie">
Brody Gródeckie

Brody Gródeckie – dawniej wieś. Obecnie część agromiasteczka Gródek na Białorusi, w obwodzie mińskim, w rejonie mołodeckim.
Historia.
W czasach zaborów zaścianek w gminie Horodek, w powiecie wilejskim, w guberni wileńskiej Imperium Rosyjskiego. W 1865 należała do dóbr Dowcewicze.
W latach 1921–1945 zaścianek leżał w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Według Powszechnego Spisu Ludności z 1921 roku zamieszkiwało tu 40 osób, 5 było wyznania rzymskokatolickiego, 31 prawosławnego a 4 mojżeszowego. Jednocześnie 30 mieszkańców zadeklarowało polską, 6 białoruską a 4 żydowską przynależność narodową. Było tu 10 budynków mieszkalnych. W 1931 w 9 domach zamieszkiwały 44 osoby.
Wierni należeli do parafii rzymskokatolickiej i prawosławnej w Gródku. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5396509" url="https://pl.wikipedia.org/wiki?curid=5396509" title="Uniwersyteckie Centrum Kliniczne im. prof. Kornela Gibińskiego w Katowicach">
Uniwersyteckie Centrum Kliniczne im. prof. Kornela Gibińskiego w Katowicach

Uniwersyteckie Centrum Kliniczne im. prof. Kornela Gibińskiego Śląskiego Uniwersytetu Medycznego w Katowicach (UCK) – szpital kliniczny Śląskiego Uniwersytetu Medycznego powstały 1 marca 2016 roku, znajdujący się w dwóch lokalizacjach na terenie Katowic: przy ul. Ceglanej 35 (siedziba główna) oraz ul. Medyków 14.
Szpital nosi imię polskiego lekarza, profesora doktora habilitowanego nauk medycznych, specjalisty chorób wewnętrznych, gastroenterologii i farmakologii klinicznej oraz filozofa medycyny, Kornela Gibińskiego. 
Historia.
UCK powstało 1 marca 2016 roku w wyniku połączenia Centralnego Szpitala Klinicznego im. prof. Kornela Gibińskiego przy ul. Medyków 14 w Katowicach-Ligocie z Uniwersyteckim Centrum Okulistyki i Onkologii przy ul. Ceglanej 35 w Katowicach.
Oddziały UCK.
Uniwersyteckie Centrum Kliniczne obejmuje 21 oddziałów szpitalnych, w tym 13 oddziałów znajdujących się w Katowicach-Ligocie oraz 8 oddziałów w lokalizacji przy ul. Ceglanej 35.
Poradnie UCK.
Uniwersyteckie Centrum Kliniczne obejmuje 21 poradni, w tym 14 znajdujących się w lokalizacji na Ligocie oraz 7 przy ul. Ceglanej 35.

</doc>
<doc id="5396511" url="https://pl.wikipedia.org/wiki?curid=5396511" title="Arnaud Nsemen">
Arnaud Nsemen

Arnaud Nsemen (ur. 10 czerwca 1987 w Bamendzie) – kameruński piłkarz, grający jako środkowy napastnik. Od 2017 roku wolny gracz.
Klub.
Początki.
Zaczynał karierę w Yong Sports Academy.
Chabab Rif Al Hoceima.
1 lipca 2011 roku przeniósł się do marokańskiego Chabab Rif Al Hoceima. W tym zespole debiut zaliczył 25 sierpnia 2011 roku w meczu przeciwko FAR Rabat (0:0). Zagrał cały mecz. Pierwsze bramki strzelił miesiąc później w meczu przeciwko Hassania Agadir (5:0). Do siatki trafiał w 8. i 41. minucie. Pierwszą asystę zaliczył 8 stycznia 2012 roku w meczu przeciwko Maghreb Fez (porażka 1:2). Asystował przy golu Abdessamada El Moubarkiego w 4. minucie. Łącznie zagrał 20 meczów, strzelił 7 goli i miał jedną asystę.
Kuwait SC (wypożyczenie).
1 stycznia 2012 roku został wypożyczony do Kuwait SC. Zagrał dwa mecze w Pucharze AFC i strzelił dwa gole.
Powrót do ojczyzny.
13 lipca 2013 roku został zawodnikiem Canon Jaunde. 1 stycznia 2014 roku przeniósł się do Les Astres FC. 1 stycznia 2016 roku (po roku na bezrobociu) powrócił do Jaunde. Od 1 stycznia 2017 roku jest wolnym graczem.

</doc>
<doc id="5396517" url="https://pl.wikipedia.org/wiki?curid=5396517" title="Théophile Ysaÿe">
Théophile Ysaÿe

Théophile Antoine Ysaÿe, także Théo Ysaÿe (ur. 22 marca 1865 w Verviers, zm. 24 marca 1918 w Nicei) – belgijski kompozytor i pianista.
Życiorys.
Brat Eugène’a Ysaÿe’a. Studiował w konserwatorium w Liège (1876–1880). W 1881 roku wyjechał do Berlina, gdzie podjął naukę w klasie fortepianu w Neue Akademie der Tonkunst Theodora Kullaka. Pobierał także lekcje kompozycji u Césara Francka w Paryżu. Po 1881 roku często koncertował, także razem z bratem. Od 1889 do 1900 roku uczył gry na fortepianie w Académie de Musique w Genewie. W Brukseli prowadził Sociéte des Concerts Ysaÿe. Po niemieckiej inwazji na Belgię w 1914 roku emigrował wraz z bratem do Londynu, a stamtąd do Nicei, gdzie zmarł.
Skomponował m.in. 2 symfonie (I "F-dur" 1904, II 1915 nieukończona), poematy symfoniczne "Le cygne" (1907), "Les abeilles" (1910) i "La forêt et l’oiseau" (1911), "Fantaisie sur un thème populaire wallon" (1903), "Koncert fortepianowy Es-dur" (1904), "Kwintet fortepianowy h-moll" (1913), "Requiem" na głosy solowe, chór i orkiestrę (ok. 1906), liczne utwory fortepianowe, chóralne i pieśni. W jego muzyce widoczne są nawiązania do twórczości Césara Francka i Claude’a Debussy’ego.

</doc>
<doc id="5396518" url="https://pl.wikipedia.org/wiki?curid=5396518" title="Trzmiel żółtopasy">
Trzmiel żółtopasy

Trzmiel żółtopasy ("Bombus sichelii") – gatunek trzmiela.
Występowanie.
Na północy swojego zasięgu występuje w tajdze, z kolei na południu Europy - w górach. W Polsce był stwierdzony tylko w Puszczy Białowieskiej przed II wojną światową, obecnie uznawany za wymarły w naszym kraju.
Biologia.
Gatunek społeczny. Buduje gniazda w norach gryzoni. Preferuje siedliska leśne. Aktywny od maja do września. Pasożytem gniazdowym jest trzmielec czarny.

</doc>
<doc id="5396519" url="https://pl.wikipedia.org/wiki?curid=5396519" title="Théo Ysaÿe">
Théo Ysaÿe



</doc>
<doc id="5396521" url="https://pl.wikipedia.org/wiki?curid=5396521" title="Sąd Apelacyjny we Wrocławiu">
Sąd Apelacyjny we Wrocławiu

Sąd Apelacyjny we Wrocławiu – organ wymiaru sprawiedliwości powołany do rozstrzygania spraw w II instancji mieszczący się przy ul. Energetycznej 4 we Wrocławiu.
Status prawny.
Sąd apelacyjny jest państwową jednostką organizacyjną nieposiadającą osobowości prawnej. Wszystko zaczęło się od uchwalonej przez Sejm w 1990 roku Ustawy z dnia 13 lipca o powołaniu sądów apelacyjnych oraz o zmianie ustawy – Prawo o ustroju sądów powszechnych, Kodeks postępowania cywilnego, Kodeks postępowania karnego, o Sądzie Najwyższym, o Naczelnym Sądzie Administracyjnym i o Krajowej Radzie Sądownictwa (), której art. 1 ust. 1 brzmi: "„Powołuje się sądy apelacyjne jako sądy powszechne”". 
Zasady finansowania i rozliczania odbywają się według zasad określonych dla jednostek budżetowych oraz szczegółowych zasad prowadzenia gospodarki finansowej i działalności inwestycyjnej sądów powszechnych zawartych w rozporządzeniu ministra sprawiedliwości.
Struktury organizacyjne.
Sądy apelacyjne funkcjonują w strukturach sądów powszechnych, które rozstrzygają w drugiej instancji środki odwoławcze od orzeczeń okręgowych sądów, które wydawane są w pierwszej instancji. 
Dotyczy to spraw z zakresu: 
W Sądzie Apelacyjnym w Lublinie utworzono następujący wydziały:
Historia.
1 lipca 1949 roku utworzono Sąd Apelacyjny we Wrocławiu, w którego skład weszły sądy okręgowe we, Brzegu, Głogowie z siedzibą w Nowej Soli, Jeleniej Górze, Kłodzku, Legnicy, Oleśnicy i Świdnicy. 1 stycznia 1951 roku Sąd Apelacyjny został przekształcony w Sąd Wojewódzki we Wrocławiu. Sądy okręgowe zostały zniesione, a sądy grodzkie przekształcono w sądy powiatowe.
1 października 1990 roku utworzono Sąd Apelacyjny we Wrocławiu, który obejmował województwa: wrocławskie, jeleniogórskie, legnickie, opolskie i wałbrzyskie.

</doc>
<doc id="5396522" url="https://pl.wikipedia.org/wiki?curid=5396522" title="Bombus sichelii">
Bombus sichelii



</doc>
<doc id="5396524" url="https://pl.wikipedia.org/wiki?curid=5396524" title="Sad Apelacyjny we Wrocławiu">
Sad Apelacyjny we Wrocławiu



</doc>
<doc id="5396533" url="https://pl.wikipedia.org/wiki?curid=5396533" title="Žumberačko gorje">
Žumberačko gorje

Žumberačko gorje () – pasmo górskie w Chorwacji i Słowenii.
Charakterystyka.
Jest położone na południe od doliny rzecznej Krki i zbudowane głównie z wapienia i dolomitu. Najwyższym szczytem jest Sveta Gera (1178 m n.p.m.). Głównym ciekiem wodnym jest potok Kupčina, dopływ Kupy. Pasmo porośnięte jest lasem bukowym i kasztanowym. 
Miejscowe rolnictwo jest znikome i oparte na uprawie winorośli i hodowli zwierząt. Największą osadą są Sošice.

</doc>
<doc id="5396534" url="https://pl.wikipedia.org/wiki?curid=5396534" title="Chmarzyszki">
Chmarzyszki

Chmarzyszki – dawny majątek. Tereny, na których leżał, znajdują się obecnie na Białorusi, w obwodzie mińskim, w w rejonie wołożyńskim, w sielsowiecie Raków.
Dawniej używana nazwa – Chmuryszki.
Historia.
W czasach zaborów wieś w gminie Hermaniszki, w powiecie wilejskim, w guberni wileńskiej Imperium Rosyjskiego.
W latach 1921–1945 folwark a następnie majątek leżał w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Według Powszechnego Spisu Ludności z 1921 roku zamieszkiwało tu 24 osoby, 2 były wyznania rzymskokatolickiego, 8 prawosławnego a 14 mojżeszowego. Jednocześnie 19 mieszkańców zadeklarowało polską a 5 białoruską przynależność narodową. Był tu 1 budynek mieszkalny. W 1931 w 4 domach zamieszkiwało 27 osób.
Wierni należeli do parafii rzymskokatolickiej w Dubrowej i prawosławnej w Jarszewiczach. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.

</doc>
<doc id="5396535" url="https://pl.wikipedia.org/wiki?curid=5396535" title="Trzmiel ozdobny">
Trzmiel ozdobny

Trzmiel ozdobny ("Bombus distinguendus") – gatunek trzmiela. 
Mierzy od 12 do 28 mm długości ciała (samce i robotnice są mniejsze od królowych), co czyni go jednym z większych gatunków trzmieli. Ubarwienie żółte z czarną przepaską na tułowiu oraz czarno owłosionym zakończeniu odwłoka.
Występowanie.
W Zachodniej Palearktyce gatunek ten występuje od 45 równoleżnika aż do północnego koła podbiegunowego. Występuje również m.in. na Syberii aż do Kamczatki, w Mongolii i północno-zachodniej części Ameryki Północnej. Jest rzadkim gatunkiem, również w Polsce.
Biologia.
Trzmiel ten wykazuje preferencję pokarmową wobec koniczyny łąkowej. Gniazduje w podziemnych gniazdach, a rodziny liczą od 60 do 120 osobników. Samce poszukują partnerek, patrolując okolicę gniazda.

</doc>
<doc id="5396537" url="https://pl.wikipedia.org/wiki?curid=5396537" title="Bombus distinguendus">
Bombus distinguendus



</doc>
<doc id="5396541" url="https://pl.wikipedia.org/wiki?curid=5396541" title="(100002) 1983 QC1">
(100002) 1983 QC1

(100002) 1983 QC1, także 1998 TB36 – planetoida należąca do pasa planetoid.
Planetoida została odkryta 30 sierpnia 1983 roku w Obserwatorium Palomar przez Jamesa Gibsona.

</doc>
<doc id="5396542" url="https://pl.wikipedia.org/wiki?curid=5396542" title="Chodziejewszczyzna">
Chodziejewszczyzna

Chodziejewszczyzna – dawny folwark. Tereny, na których leżał, znajdują się obecnie na Białorusi, w obwodzie mińskim, w obwodzie mińskim, w rejonie mołodeckim, w sielsowiecie Gródek.
Historia.
W czasach zaborów w gminie Horodek, w powiecie wilejskim, w guberni wileńskiej Imperium Rosyjskiego
W latach 1921–1945 folwark leżał w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Powszechny Spis Ludności z 1921 roku nie podał danych dotyczących miejscowości. W 1931 w 1 domu zamieszkiwało 6 osób.
Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.

</doc>
<doc id="5396543" url="https://pl.wikipedia.org/wiki?curid=5396543" title="Szkoła Oficerska Bydgoszcz">
Szkoła Oficerska Bydgoszcz



</doc>
<doc id="5396545" url="https://pl.wikipedia.org/wiki?curid=5396545" title="Grygorowce">
Grygorowce



</doc>
<doc id="5396546" url="https://pl.wikipedia.org/wiki?curid=5396546" title="Hredele">
Hredele



</doc>
<doc id="5396548" url="https://pl.wikipedia.org/wiki?curid=5396548" title="John Kynoch">
John Kynoch

John Marriott Kynoch (ur. 18 marca 1933) – brytyjski strzelec sportowy, brązowy medalista olimpijski z Monachium.
Życiorys.
Zawody w 1972 były jego jedynymi igrzyskami olimpijskimi. Zdobył brązowy medal w konkurencji strzelania do ruchomej tarczy z sylwetką „biegnącego dzika” (50 m), przegrywając jedynie z Jakiwem Żełezniakiem ze Związku Radzieckiego i Helmutem Bellingrodtem z Kolumbii.

</doc>
<doc id="5396555" url="https://pl.wikipedia.org/wiki?curid=5396555" title="Dekanat Augustów – MB Królowej Polski">
Dekanat Augustów – MB Królowej Polski



</doc>
<doc id="5396556" url="https://pl.wikipedia.org/wiki?curid=5396556" title="Dekanat Ełk – MB Fatimskiej">
Dekanat Ełk – MB Fatimskiej



</doc>
<doc id="5396557" url="https://pl.wikipedia.org/wiki?curid=5396557" title="Ona by tak chciała">
Ona by tak chciała

Ona by tak chciała – utwór polskiego piosenkarza i rapera – Ronniego Ferrari wydany 21 lipca 2019. Tekst napisali Ronnie Ferrari i Jordan.
Nagranie uzyskało status diamentowej płyty.

</doc>
<doc id="5396558" url="https://pl.wikipedia.org/wiki?curid=5396558" title="Dekanat Olecko – Niepokalanego Poczęcia NMP">
Dekanat Olecko – Niepokalanego Poczęcia NMP



</doc>
<doc id="5396560" url="https://pl.wikipedia.org/wiki?curid=5396560" title="Essentials in Church History">
Essentials in Church History

Essentials in Church History – książka autorstwa Josepha Fieldinga Smitha opublikowana po raz pierwszy w 1922.
Ukazała się nakładem Deseret News Press w Salt Lake City. Jej autor był w owym czasie członkiem Kworum Dwunastu Apostołów, jak również oficjalnym historykiem Kościoła Jezusa Chrystusa Świętych w Dniach Ostatnich. Od 1970 do swojej śmierci w 1972 posługiwał natomiast jako prezydent Kościoła.
Książka została pomyślana jako publikacja przystępna dla szerokiego grona świętych w dniach ostatnich, w zamyśle swego twórcy miała też służyć jako podręcznik podczas spotkań kworów kapłańskich, afiliowanych przy Kościele organizacji pomocniczych, wreszcie jako podręcznik dla szkół kościelnych. Liczyła, w swym pierwszym wydaniu, 694 strony. Skupiała się przede wszystkim na wczesnym okresie mormońskiej historii, najwięcej miejsca poświęcając prezydenturom Josepha Smitha i Brighama Younga. Prezentowana w niej wizja historii jest przesycona teologią i pełna odniesień do pism świętych. Każdemu z następców Younga poświęcono w książce osobny rozdział. Pierwsze wydanie zamyka zatem rozdział poświęcony Heberowi J. Grantowi.
Uznawana jest za najistotniejszą pracę historyczną w dorobku Smitha. Cieszyła się ogromną popularnością, tak wśród wiernych, jak i w strukturach hierarchii kościelnej, sprzedano łącznie kilkaset tysięcy egzemplarzy. Tuż po opublikowaniu, w 1922 służyła jako doroczny podręcznik kapłański. Szybko stała się wzorcowym zapisem instytucjonalnych dziejów Kościoła, aktualizowanym i wznawianym wraz z upływem lat. Ostatnie, dwudzieste szóste wydanie ukazało się już po śmierci autora, w 1973. Zawierało rozdział poświęcony prezydenturze Smitha, jak również rozdział dotyczący jego następcy, Harolda B. Lee. Periodyzacja w niej zaproponowana, oparta na kadencjach kolejnych prezydentów Kościoła, obecna jest w oficjalnych materiałach mormońskich do dnia dzisiejszego.
Krytykowana za brak obiektywizmu, nie pomijała niemniej całkowicie zagadnień kontrowersyjnych takich jak chociażby masakra pod Mountain Meadows. Doczekała się tłumaczeń na hiszpański, norweski, francuski i niemiecki.

</doc>
<doc id="5396562" url="https://pl.wikipedia.org/wiki?curid=5396562" title="Anioły i demony (singel)">
Anioły i demony (singel)

Anioły i demony – utwór polskich raperów Tymek, Big Scythe i Deys, wydany 9 października 2019 roku, pochodzący z albumu "Fit".
Nagranie uzyskało status diamentowej płyty (2021). Utwór zdobył ponad 119 milionów wyświetleń w serwisie YouTube (2022) oraz ponad 33 miliony odsłuchań w serwisie Spotify (2022).
Za mix/mastering utworu odpowiadał EnZU.

</doc>
<doc id="5396569" url="https://pl.wikipedia.org/wiki?curid=5396569" title="Chołchło (sielsowiet Chożów)">
Chołchło (sielsowiet Chożów)

Chołchło (biał. "Хоўхлава", ros. "Холхлово") – dawny majątek na Białorusi, w obwodzie mińskim, w rejonie mołodeckim, w sielsowiecie Chożów.
Dobra Chołchło otrzymał Mikołaj II Radziwiłł od Aleksandra Jagiellończyka w 1495 roku. Dobra położone były w końcu XVIII wieku w powiecie mińskim województwa mińskiego. 
W czasach zaborów dobra w gminie Horodek, w powiecie wilejskim, w guberni wileńskiej Imperium Rosyjskiego. W 1865 własność Karnickich.
W latach 1921–1945 folwark a następnie majątek leżał w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Według Powszechnego Spisu Ludności z 1921 roku zamieszkiwały tu 34 osoby, 5 było wyznania rzymskokatolickiego, 29 prawosławnego. Jednocześnie 7 mieszkańców zadeklarowało polską, 26 białoruską a 1 inną przynależność narodową. Było tu 7 budynków mieszkalnych. W 1931 w 7 domach zamieszkiwało 65 osób.
Wierni należeli do miejscowej parafii rzymskokatolickiej i prawosławnej. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.

</doc>
<doc id="5396581" url="https://pl.wikipedia.org/wiki?curid=5396581" title="Waldemar Voisé">
Waldemar Voisé

Waldemar Voisé (ur. 18 lipca 1920 we Lwowie, zm. 11 listopada 1995 w Warszawie) — polski historyk nauki i kultury, filozof, prawnik, muzykolog, poliglota.
Życiorys.
Urodził się 18 lipca 1920 we Lwowie, tam pobierał pierwsze nauki oraz rozpoczął studia w 1939 na wydziale prawa Uniwersytetu Jana Kazimierza. W czasie okupacji brał udział w tajnych studiach, pracował jako robotnik w piekarni oraz był "karmicielem wszy" w Instytucie Biologicznym.
Po wojnie w 1945 został asystentem w Krakowie i w następnym roku uzyskał doktorat z historii nauk politycznych. Od 1945 do 1950 był adiunktem na Uniwersytecie Mikołaja Kopernika w Toruniu. Równocześnie studiował filozofię otrzymując dyplom w 1950. Również studiował muzykologię w Poznaniu. Stypendysta w 1959 Ecole des Hautes Etudes w Paryżu.
Był wśród organizatorów Zakładu Historii Nauki PAN w Warszawie, przekształconej następnie w Instytut Historii Nauki.
Był współzałożycielem a następnie sekretarzem naukowym "Kwartalnika Historii Nauki i Techniki", jak również redaktorem naczelnym "Studiów i Materiałów z Dziejów Nauki Polskiej".
W 1972 został profesorem zwyczajnym. Wykładał na uniwersytecie w Warszawie, Toruniu i Wrocławiu: historię filozofii, logikę oraz historię nauk społecznych.
Żonaty z Zofią Bilczyńską, miał dwóch synów: Roberta i Krzysztofa. Zmarł 11 listopada 1995 w Warszawie.

</doc>
<doc id="5396584" url="https://pl.wikipedia.org/wiki?curid=5396584" title="Dywizje zmechanizowane ZSRR">
Dywizje zmechanizowane ZSRR



</doc>
<doc id="5396599" url="https://pl.wikipedia.org/wiki?curid=5396599" title="73. Międzynarodowy Festiwal Filmowy w Berlinie">
73. Międzynarodowy Festiwal Filmowy w Berlinie

73. Międzynarodowy Festiwal Filmowy w Berlinie odbył się w dniach 16–26 lutego 2023 roku. W przeciwieństwie do dwóch poprzednich edycji imprezy, festiwal odbył się w całości w trybie stacjonarnym bez jakichkolwiek ograniczeń i restrykcji pandemicznych - zgodnie z hasłem przewodnim "Let's Get Together" (pol. "Spotkajmy się"). Po raz czwarty z rzędu za program festiwalu odpowiadali dyrektor artystyczny Carlo Chatrian i kierowniczka Mariette Rissenbeek. Imprezę otworzył pokaz amerykańskiej komedii romantycznej "Przyszła do mnie" w reżyserii Rebeki Miller. W konkursie głównym zaprezentowanych zostało 19 filmów pochodzących z 10 różnych krajów.
Międzynarodowemu jury konkursu głównego przewodniczyła amerykańska aktorka Kristen Stewart, która w wieku 32 lat została najmłodszą osobą w historii imprezy sprawującą tę zaszczytną funkcję. Jury pod jej przewodnictwem przyznało nagrodę główną festiwalu, Złotego Niedźwiedzia, francuskiemu filmowi dokumentalnemu "Na Adamancie" w reżyserii Nicolasa Philiberta. Drugą nagrodę w konkursie głównym, Srebrnego Niedźwiedzia – Grand Prix Jury, przyznano niemieckiemu obrazowi "W ogniu" w reżyserii Christiana Petzolda.
Honorowego Złotego Niedźwiedzia za całokształt twórczości odebrał amerykański reżyser Steven Spielberg.
Selekcja oficjalna.
Konkurs główny.
Następujące filmy zostały wyselekcjonowane do udziału w konkursie głównym o Złotego Niedźwiedzia i Srebrne Niedźwiedzie:

</doc>
<doc id="5396604" url="https://pl.wikipedia.org/wiki?curid=5396604" title="Rising Star (jaskinia)">
Rising Star (jaskinia)

Rising Star – system jaskiń w ramach rozległego stanowiska archeologicznego "Swartkrans", w prowincji Gauteng w Południowej Afryce, około 50 kilometrów na północny-zachód od Johannesburga.
Jaskinia, znana od lat 60. XX wieku, mierzy ponad sto metrów długości i składa się z korytarza głównego i dwóch jego odnóg zwężających się stopniowo do 25-centymetrowej wysokości przewężenia o nazwie Czołgający się Supermen. Za przewężeniem znajduje się największa sala jaskini, za którą przewężeniem o nazwie Grzbiet Dinozaura (w najwęższym miejsco 20 cm szerokości) przedostać się można do ostatniej sali Dinaledi (Sala Gwiazd, 9 metrów długości, metr szerokości, kalcytowe wyrostki). Istnieje teoria mówiąca, że sala Dinaledi miała w przeszłości inne, rozleglejsze połączenie z powierzchnią (od góry).
W sali Dinaledi znaleziono od 2013 ogółem 1550 okazów szczątków homininów z gatunku homo naledi reprezentujących co najmniej 15 osobników.

</doc>
<doc id="5396606" url="https://pl.wikipedia.org/wiki?curid=5396606" title="Ciszkowszczyzna (rejon wołożyński)">
Ciszkowszczyzna (rejon wołożyński)

Ciszkowszczyzna (; ) – wieś na Białorusi, w obwodzie mińskim, w rejonie wołożyńskim, w sielsowiecie Pierszaje.
Dawniej używana nazwa – Ciszkiewicze.
Historia.
W czasach zaborów w gminie Hermaniszki, w powiecie wilejskim, w guberni wileńskiej Imperium Rosyjskiego. W 1866 roku liczyła 25 dusz rewizyjnych. Należała do dóbr Aleksandrowo.
W latach 1921–1945 wieś leżała w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Według Powszechnego Spisu Ludności z 1921 roku zamieszkiwało tu 80 osób, wszystkie były wyznania prawosławnego i zadeklarowały białoruską przynależność narodową. Było tu 15 budynków mieszkalnych. W 1931 w 16 domach zamieszkiwało 70 osób.
Wierni należeli do parafii prawosławnej w Gródku. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.
Do 2013 roku w sielsowiecie Jarszewicze.

</doc>
<doc id="5396608" url="https://pl.wikipedia.org/wiki?curid=5396608" title="Taishō otome otogibanashi">
Taishō otome otogibanashi

 – manga autorstwa Sany Kirioki, publikowana na łamach magazynu „Jump Square” wydawnictwa Shūeisha od lipca 2015 do września 2017. Na jej podstawie studio SynergySP wyprodukowało serial anime, który emitowano od października do grudnia 2021.
Fabuła.
Życie Tamahiko Shimy lega w gruzach po tym, jak jego prawa ręka zostaje sparaliżowana w wyniku wypadku samochodowego, w którym zginęła także jego matka. Po tym zdarzeniu Tamahiko zostaje zmuszony do przeprowadzki z dala od rodziny za sprawą ojca, który nie okazuje mu już dłużej uczuć ani szacunku oraz uważa za bezwartościowego. Jedynym gestem troski mężczyzny wobec syna jest „kupienie” mu żony, Yuzuki, która ma się nim opiekować. Z czasem dziwna relacja między dwojgiem zaczyna przekształcać się w miłość, a Tamahiko odzyskuje chęci do życia.
Manga.
Manga ukazywała się w magazynie „Jump Square” wydawnictwa Shūeisha od 4 lipca 2015 do 4 września 2017. Seria została również opublikowana w 5 tankōbonach, wydanych między 4 lutego 2016 a 4 października 2017.
Sequel, zatytułowany , ukazywał się w magazynie internetowym „Shōnen Jump+” od 21 sierpnia 2018 do 12 maja 2020. Następnie wydawnictwo Shūeisha zebrało jego rozdziały w pięciu tankōbonch, wydanych między 4 stycznia 2019 a 3 lipca 2020.
Spin-off, zatytułowany , był wydawany w magazynie „Shōnen Jump+” od 3 lipca do 31 grudnia 2021.
Anime.
20 grudnia 2020, podczas wydarzenia online Jump Festa ’21, ogłoszono, że seria otrzyma adaptację w formie telewizyjnego serialu anime wyprodukowanego przez studio SynergySP. Seria została wyreżyserowana przez Juna Hatoriego, scenariusz napisał Hiroko Fukuda, postacie zaprojektowała Mayu Watanabe, a muzykę skomponował Yasuharu Takanashi. Anime było emitowane od 9 października do 25 grudnia 2021 w stacjach TV Tokyo, TVO, BS11 i AT-X. Motywem otwierającym jest w wykonaniu Garnidelii, zaś końcowym autorstwa Shun’ichiego Tokiego. Motyw końcowy 12. odcinka, zatytułowany , wykonała Ayasa Itō.

</doc>
<doc id="5396611" url="https://pl.wikipedia.org/wiki?curid=5396611" title="Jarosław (stacja kolejowa w Polsce)">
Jarosław (stacja kolejowa w Polsce)



</doc>
<doc id="5396618" url="https://pl.wikipedia.org/wiki?curid=5396618" title="Tętnica poprzeczna szyi">
Tętnica poprzeczna szyi

Tętnica poprzeczna szyi ( lub ) – w anatomii człowieka jedna z gałęzi pnia tarczowo-szyjnego.
Przebieg.
Przebieg tętnicy jest bardzo zmienny. Najczęściej (55%) odchodzi od pnia tarczowo-szyjnego powyżej odejścia tętnicy nadłopatkowej, kieruje się bocznie i do tyłu, przecina trójkąt boczny szyi, dochodzi do przedniego brzegu mięśnia czworobocznego i tam dzieli się na gałąź powierzchowną i głęboką.
Na przebiegu tętnica krzyżuje wpierw od przodu mięsień pochyły przedni i nerw przeponowy, a następnie przykryta jest mięśniem mostkowo-obojczykowo-sutkowym. Po stronie lewej, pod wspomnianym mięśniem, krzyżuje ją od przodu końcowy odcinek przewodu piersiowego. Po wyjściu spod mięśnia mostkowo-obojczykowo-sutkowego wstępuje do dolnej części trójkąta bocznego szyi, w głębi trójkąta łopatkowo-obojczykowego, gdzie przecina splot ramienny od jego przodu.
Gałęzie.
Tętnica poprzeczna szyi rozgałęzia się na gałąź powierzchowną () i gałąź głęboką ().
Gałąź powierzchowna podąża ku górze. Wnika w przedni brzeg mięśnia czworobocznego, rozgałęzia się w nim i w głębiej znajdujących się mięśniach karku oraz oplata pobliskie węzły chłonne. Gałąź powierzchowna zespala się z gałęzią zstępującą tętnicy potylicznej współtworząc sieć karkową ().
Gałąź głęboka bywa często podwójna, wówczas jedna z nich jest przyśrodkowa, a druga boczna. Pojedyncza gałąź głęboka podąża do boku, do dołu i nieco ku tyłowi. Biegnie pod mięśniem dźwigaczem łopatki do jej górnego kąta, następnie zstępuje do przodu od mięśni równoległobocznych (jedno z odgałęzień tętnicy dzieli mięśnie równoległoboczne na mięsień większy i mniejszy), wzdłuż brzegu przyśrodkowego łopatki do jej kąta dolnego. Na tym odcinku przyśrodkowo do gałęzi tętniczej biegnie nerw grzbietowy łopatki. Gałąź głęboka wysyła drobniejsze odgałęzienia do okolicznych mięśni, a ku dołowi zespala się z końcowymi odcinkami tętnicy nadłopatkowej i tętnicy podłopatkowej tworząc sieć barkową () i sieć łopatkową (). Zespolenia z tętnicami międzyżebrowymi tylnymi biorą udział w tworzeniu sieci klatki piersiowej (). 
Odmiany.
Bardzo często (45%) tętnica, odchodząc od pnia tarczowo-szyjnego, nie oddaje gałęzi głębokiej i wówczas przyjmuje nazwę tętnicy szyjnej powierzchownej (). Gałąź głęboka odchodzi wtedy bezpośrednio od tętnicy podobojczykowej przyjmując nazwę tętnicy łopatkowej zstępującej (). Tętnica łopatkowa zstępująca może odejść z części szczytowej tętnicy podobojczykowej ku tyłowi od mięśnia pochyłego przedniego (23%) albo z części zstępującej tętnicy podobojczykowej bocznie od tego mięśnia (22%). W dalszym przebiegu przebija splot ramienny, najczęściej pomiędzy C6 a C7, lub (znacznie rzadziej) leży ku tyłowi od niego.

</doc>
<doc id="5396619" url="https://pl.wikipedia.org/wiki?curid=5396619" title="35. ceremonia wręczenia Europejskich Nagród Filmowych">
35. ceremonia wręczenia Europejskich Nagród Filmowych

35. ceremonia wręczenia Europejskich Nagród Filmowych odbyła się 10 grudnia 2022 roku w Reykjavíku, w sali koncertowej Harpa. 
Nominacje do nagród ogłoszono 8 listopada 2022 roku. Najwięcj nominacji - po cztery - otrzymały ex aequo trzy filmy: belgijski "Blisko", duński "Holy Spider" i szwedzki "W trójkącie". Trzykrotnie nominowano austriacki dramat kostiumowy "W gorsecie".
Największym zwycięzcą tej edycji rozdania nagród został szwedzki komediodramat "W trójkącie" w reżyserii Rubena Östlunda. Obraz zdobył cztery statuetki w najważniejszych kategoriach (najlepszy film, reżyseria, aktor, scenariusz). Dwiema nagrodami technicznymi wyróżniono trzy filmy: brytyjski dramat "Belfast" w reżyserii Kennetha Branagha, niemiecki film wojenny "Na Zachodzie bez zmian" Edwarda Bergera oraz polski obraz "IO" Jerzego Skolimowskiego.
Nagrodę za osiągnięcia życia otrzymała niemiecka reżyserka Margarethe von Trotta, a laureatem Europejskiej Nagrody Filmowej za wkład w światowe kino został palestyński reżyser Elia Suleiman.

</doc>
<doc id="5396622" url="https://pl.wikipedia.org/wiki?curid=5396622" title="Neta E">
Neta E

Neta E – elektryczny samochód sportowy klasy średniej produkowany pod chińską marką Neta od 2023 roku.
Historia i opis modelu.
W grudniu 2022 chińskie przedsiębiorstwo Hozon Auto przedstawiło kolejny model poszerzający portfolio marki Neta tworzone dotychczas przez 4 samochody elektryczne. Neta E przyjęła nietypową dla samochodów elektrycznych formę 2-drzwiowego, sportowego coupé ze smukłą, agresywnie zarysowaną sylwetką wyróżniająca się strzeliście ukształtowanymi reflektorami. Nadwozie wzbogaciły także imitacje wlotów powietrza oraz tylny dyfuzor. Samochód oparto o płytę podłogową "Shenhai" współdzieloną z modelem Neta S.
Charakterystyczną cechą Nety E są chowane klamki zewnętrzne poprawiające właściwości aerodynamiczne, a także system kamer umożliwiający półautonomiczną jazdę. Podobnie jak w pokrewnej Necie S, radar monitorujący otoczenie pojazdu ukryty został przy górnej krawędzi przedniej szyby.
Sprzedaż.
Neta E powstała z myślą o wewnętrznym rynku chińskim, z planami rozpoczęcia produkcji oraz sprzedaży w pierwszym kwartale 2023 roku. Producent chce akcentować unikatowoć koncepcji przystępnego cenowo sportowo-elektrycznego samochodu, która w momencie debiutu nie posiada bezpośredniego konkurenta w Chinach.
Dane techniczne.
Coupé Neta E jest samochodem w pełni elektrycznym, gdzie nabywcy do wyboru mają dwie odmiany napędowe. Podstawowa, przenosząca moc na tylną oś, rozwija moc 228 KM, z kolei topowa AWD osiąga 456 KM mocy. Podstawowy pakiet akumulatorów pozwala przejechać na jednym ładowaniu ok. 560 kilometrów, a topowy do 580 kilometrów.

</doc>
<doc id="5396625" url="https://pl.wikipedia.org/wiki?curid=5396625" title="Limitless (serial telewizyjny)">
Limitless (serial telewizyjny)



</doc>
<doc id="5396628" url="https://pl.wikipedia.org/wiki?curid=5396628" title="Parafia św. Jerzego Męczennika w Bielicy">
Parafia św. Jerzego Męczennika w Bielicy

Parafia św. Jerzego Męczennika w Bielicy – rzymskokatolicka parafia znajdująca się w diecezji grodzieńskiej, w dekanacie Lida, na Białorusi.
Parafia posiada kaplicę filialną pw. Matki Bożej Różańcowej w Jelnej oraz kaplicę cmentarną pw. Matki Bożej Różańcowej w Bielicy.
Historia.
Należy do najstarszych parafii w okolicy. Kościół parafialny pw. św. Jerzego Męczennika w Bielicy zbudował w 1486 król Polski Kazimierz IV Jagiellończyk. W 1505 zbudowano nową świątynię, którą 1553 ówczesny właściciel Bielicy hetman wielki litewski Mikołaj Radziwiłł Rudy przekształcił w zbiór kalwiński. Parafia katolicka odrodziła się przed połową XVII w., będąc od tego czasu pod opieką dominikanów z klasztoru w Jelnej. W 1787 gen. Ignacy Feliks Morawski ufundował nowy kościół. Właścicielami świątyni pozostawali Radziwiłłowie.
W 1832, po upadku powstania listopadowego, władze carskie zamknęły klasztor w Jelnej oraz jego filię w Bielicy. W 1837 kościół został przekazany Cerkwi prawosławnej. Została ona przebudowana według kanonów rosyjskiej architektury cerkiewnej i konsekrowana pw. Świętego Ducha. Należała do parafii prawosławnej w Zblanach. Katolikom służyła zbudowana w 1824 kaplica cmentarna pw. Matki Bożej Różańcowej.
W 1919 główna świątynia została zwrócona katolikom i w 1922 przebudowana. W latach międzywojennych parafia leżała w archidiecezji wileńskiej, w dekanacie Lida. Przed II wojną światową liczyła ponad 2000 wiernych i posiadała rektorat w Krzywiczach.
Podczas II wojny światowej Niemcy rozstrzelali proboszcza ks. Stefana Dobrowolskiego. W 1945 Bielica znalazła się w granicach Związku Sowieckiego. Parafia została zlikwidowana, a kościół znacjonalizowany – służył jako szkolna sala sportowa, później opuszczony uległ zniszczeniu. Przetrwała XIX-wieczna kaplica cmentarna, która nawet trafiła na listę zabytków.
Parafia odrodziła się po upadku komunizmu. W 1997 rozpoczęto budowę nowego kościoła, który konsekrował 14 lipca 2011 biskup grodzieński Aleksander Kaszkiewicz.

</doc>
<doc id="5396630" url="https://pl.wikipedia.org/wiki?curid=5396630" title="Mesauc">
Mesauc



</doc>
<doc id="5396631" url="https://pl.wikipedia.org/wiki?curid=5396631" title="Kościół św. Stanisława w Dołhinowie">
Kościół św. Stanisława w Dołhinowie

Kościół św. Stanisława w Dołhinowie – kościół parafialny w Dołhinowie na Białorusi. Wybudowany w połowie XIX w. w stylu późnego klasycyzmu.
Historia.
W 1853 roku kosztem parafian i staraniem ks. Józefa Lwowicza wzniesiono murowaną świątynię. W 1965 roku został zamordowany proboszcz ks. Kazimierz Doroszkiewicz. Parafia została bez księdza, ale parafianom udało się obronić świątynię przed zamknięciem. W kościele gromadzili się ludzie na wspólną modlitwę bez księdza, a w latach 90. XX wieku przywrócono normalne funkcjonowanie kościoła.
Za kościołem znajduje się opuszczony budynek byłej plebanii.
Architektura.
Budynek jest trójnawową, bezwieżową bazyliką z wysoką półkolistą apsydą i dużymi półkolistymi oknami. Kompozycja budynku jest symetryczna. Główną fasadę wyróżnia potężny portyk z czterema kolumnami porządku doryckiego, zakończony trójkątnym frontonem. Płaszczyzny ścian połączone są w narożach płaskimi listwami, uzupełnionymi rozbudowanym wielowarstwowym gzymsem biegnącym po obwodzie budynku. Prostokątne otwory okienne zdobią profilowane sztukaterie. Portale wejściowe środkowy i boczne zakończone łukowato, drzwi płycinowe. We wnętrzu ściany zdobią pilastry z kapitelami.
W świątyni znajduje się 5 ołtarzy, ołtarz główny wykonany jest w stylu klasycyzmu. Nad narteksem znajdują się chóry z organami. W wystroju zastosowano elementy rokokowe - złocenia, rzeźby i snycerka.
Obok kościoła stoi kwadratowa, parterowa, drewniana dzwonnica pod dwuspadowym czterospadowym dachem, zakończona żeliwnym krzyżem. Teren kościoła otoczony jest kamiennym płotem, centralne wejście wykonane jest w formie trójdzielnej bramy w ogrodzeniu.

</doc>
<doc id="5396632" url="https://pl.wikipedia.org/wiki?curid=5396632" title="Gunhed">
Gunhed

 – japoński fantastycznonaukowy film akcji z 1989 roku w reżyserii Masato Harady.
Fabuła.
W 2005 roku na azjatyckiej małej wulkanicznej wyspie 8JO firma Cybortech buduje pierwszy samowystarczalny kompleks przemysłowy służący do rozwoju robotyki. Przez następne 20 lat wyspa jest zarządzana przez wysoce zaawansowany system sztucznej inteligencji, Kyron-5, który uznaje ludzkość za niepotrzebną i buntuje się przeciw niej. Aby stłumić powstanie Kyrona-5, sprzymierzone mocarstwa wysłały batalion robotów bojowych GUNHED. Batalion zostaje pokonany przez Aerobota chroniącego Kyrona-5. Zapada decyzja, by zostawić 8JO w spokoju.
Na początku lat 30. XXI wieku nowy minerał o nazwie texmexium umożliwia kontrolę nad światem opartą na superkomputerach nowej generacji. Ze względu na strach przed niewłaściwym użyciem, texmexium jest strzeżony w obiektach hipernuklearnych, które zasilają każde większe miasto. Równocześnie następuje na świecie wyczerpywanie się surowców potrzebnych do stworzenia superkomputerów, przez co cena ich chipów przewyższa wartość złota i daje początek nowego rodzaju szabrowników, którzy pomimo niebezpieczeństw szukają fortuny poprzez nabywanie i sprzedaż części komputerowych. W 2038 roku ekipa takowych szabrowników przybywa na 8JO, należącą do stref zakazanych, by pozyskać tamtejsze chipy komputerowe.
W 2038 roku szabrownicy pod kapitanem Bansho przybywa na 8JO, należącą do stref zakazanych, by pozyskać tamtejsze chipy komputerowe. Załoga kieruje się w głąb Kyron-5, podczas gdy Boomerang i Boxer monitorują sytuację w pobliżu "Mary Ann", statku szabrowników. W czasie eksploracji ruin przypadkowo uruchamiają wciąż czynny system obronny Kyrona-5. Zautomatyzowana obrona zabija Boxera i Boomerang na lądowisku, a potem Bansho i Barabbasa w windzie. Brooklyn, Babe i Bombbay przeżywają atak i wpadają na sierżant Nim z Teksańskiej Straży Powietrznej. Wyjaśnia, że w Dallas Bio-Roboty 3. typu zbuntowały się i jeden z nich wykradł fiolkę texmexium dla Kyrona-5, a ona była na misji wytropienia go. Jej helikopter uległ zniszczeniu, a jej wspólnik zginął w akcji
Cała czwórka kooperuje, eksplorując wnętrza Kyrona-5. Podczas kolejnego ataku robotów ginie Bombbay. Pozostali przy życiu docierają do kopuły będącej rdzeniem Kyrona-5, gdzie znajduje się fiolka texmexium otoczona kadzią z płynnymi chemikaliami. Zostają zaatakowani przez Bio-Robota, lecz odpierają atak. Bebe zamierza pozyskać texmexium dla swej grupy, lecz nieopatrznie ginie wpadając do kadzi z chemikaliami. Prowadzi to do spięcia z Brooklynem, który oskarża Nim o bycie służbistką. Oboje napotykają Aerobota, przed którym uciekają wpadając głębokiego zsypu. Brooklyn i Nim zostają ocaleni przez dwójkę dzieci ludzi z ekipy technicznej – Siódemka i niemą Jedenastkę. Są oni jedynymi ocalałymi ludzkimi mieszkańcami 8JO po buncie Kyrona-5. 
Droga powrotna na lądowisko jest uniemożliwiona przez bariery energetyczne. Nim zamierza się posłużyć dziećmi, by przez rdzeń Kyron-5 dostać się na lądowisko mimo obiekcji Brooklyna. Maszerując przez cmentarzysko robotów Brooklyn znajduje szczątki GUNHED. Widząc działający mechanizm zamierza użyć robota, sądząc że jego silnik jest sprawny. Korzystając ze swoich umiejętności mechanika, Brooklyn włącza komputer zastępczy GUNHED. Dowiaduje się, że Kyron-5 jest w pełni aktywny i 13 lat temu w przerwał walczyć z ludźmi, aby poczekać na zakończenie opracowywania przez nich texmexium, którego stworzenie dawno przewidział i zamierza użyć do globalnej dominacji. Zaczyna się odliczanie, po czym słowo-hasło uaktywni program dający władzę Kyron-5. 
Brooklyn nie chce jednak stanąć za sterami GUNHEAD z powodu klaustrofobii, przez którą został wydalony z wojska i dlatego trafił do ekipy Bansho. Nim, skupiwszy się na swej misji, w towarzystwie Jedenatski rozstaje się z Brooklynem. Nagle Brooklyna atakuje Bebe, która wskutek chemikaliów stała się Bio-Robotem. Brooklyn ostrzega przez radar Nim i wspólnie umawiają na spotkanie przy kopule Kyron-5. Brooklyn i Siódemek naprawiają zniszczony przez Bebe silnik GUNHED. Tymczasem Bebe atakuje Nim i Jedenastkę i odzyskuje texmexium, aby wspomóc plan Kyrona-5. Brooklyn przezwycięża swoją fobię i osobiście pilotuje GUNHED, starając się dotrzeć kopuły. Musi się spieszyć, gdyż w głównej wieży rozpoczyna się proces regeneracji texmexium i Kyron-5 zmieni się w reaktor nuklearny.
Z pomocą GUNHED Brooklyn jest w stanie usunąć różne śmiercionośne przeszkody i obronę Kyrona-5. Siódemek udaje się do kopuły na własną rękę i jednoczy się z Nim i Jedenastką. GUNHED i Brooklyn stają do nierównej walki z Aerobotem. Brooklyn ucieka z niszczonej maszyny i ustawia część działającej broni, dzięki czemu ręcznie strzela do Aerobota i niszczy go na dobre. Nim zdaje sobie sprawę, że Kyron-5 umieścił w Jedenastce specjalny kod aktywacyjny. Nim interweniuje i uniemożliwia jej uruchomienie kodu. Babe chce wszystkich zatrzymać, lecz jej ludzka świadomość decyduje się na samobójstwo wysadzając granat w środku Bio-Robota. Kyron-5 aktywuje sekwencję samozniszczenia, by zdetonować 8JO. Zniszczony GUNHED aktywuje swoje dopalacze, by opóźnić Kyrona-5. Daje to Brooklynowi, Nim i dzieciom wystarczająco czasu na ucieczkę i w porę odlatują na pokładzie "Mary Ann", nim 8JO ulega destrukcji. GUNHED przesyła Brooklynowi ostatnią wiadomość, że jego batalion zakończył swoją misję.
Produkcja.
Przygotowanie i scenariusz.
W 1984 roku premierę miał "Powrót Godzilli", będący rebootem serii filmów o Godzilli i stał się najbardziej dochodowym japońskim filmem tego roku. Pomimo tego, że zarabiając 2,89 mld jenów był najbardziej kasowym japońskim filmem w tamtym czasie, Tōhō miało nadzieje na lepszy wynik. Rok później Tomoyuki Tanaka, producent serii zapowiedział kontynuację, jednak był sceptyczny, ponieważ "Powrót Godzilli" zagranicą przyniósł Tōhō niewielkie korzyści finansowe, a porażka amerykańskiego "King Kong żyje" (1986) utwierdziła w przekonaniu, że nie ma widowni na filmy monster-movies. Zmienił zdanie, gdy amerykańska "Krwiożercza roślina" (1986) odniosła sukces.
Jesienią 1985 roku Tōhō i Tanaka ogłosili konkurs na kolejną część opowieści o Godzilli, a wygrany miał stać się podstawą do scenariusza "Godzilla 2". Spośród z ok. 5 tys. uczestników komisja, w której w skład wchodzili Tanaka, przewodniczący Tōhō Isao Matsuoka, rysownik i animator Osamu Tezuka, scenarzysta Chiaki Kawamata i Baku Yumemakura oraz krytyk i filmowiec Mitsutoshi Ishigami, wybrała pięć finalistów – jednym z nich był Amerykanin James Bannon, którego zarys scenariusza opowiadał o tym, jak w niedalekiej przyszłości Godzilla mierzy się z niezwykle zaawansowanym systemem komputerowym, który wykorzystuje własne mechanizmy obronne, aby powstrzymać potwora. Godzilla musi pokonywać co kolejne ogromne maszyny, by dostać się do centralnego komputera. Ostatecznie laureatem konkursu został dentysta Shinichirō Kobayashi, którego projekt o walce Godzilli z mutantem Biollante stworzonym przez biotechnologię przerodził się w "Godzilla kontra Biollante" (1989), jednak pomysł Bannona spotkał się z zainteresowaniem Tōhō.
Wieloletni scenarzysta filmów kaijū"-"eiga Shinichi Sekizawa na polecenie Tanaki rozwinął zarys w scenariusz pt. . Według niego Godzilla w 2000 roku został uziemiony w Rowie Japońskim, a w międzyczasie naukowiec, dr Yasuto Ito stworzył nową superbroń Asuka Fortress, superkomputer zbudowany w celu obrony Japonii przed wszystkimi zagrożeniami. Premier Japonii zamierza użyć Asuka Fortress do wymuszenia „pokoju na świecie”, ale zamiast tego on i jego gabinet stają się pierwszymi ofiarami komputera, który po uzyskaniu samoświadomości chce zlikwidować życie na Ziemi. Zdając sobie sprawę, jak rozpaczliwa stała się sytuacja, grupa techników komputerowych i naukowców, którzy pomogli zbudować fortecę, prowadzona przez człowieka o imieniu Syn Niebios, uwalnia Godzillę z jego podwodnego więzienia, by walczyć z nieuczciwą superbronią. Asuka Fortress rozpoznaje Godzillę jako jedyną istotę zdolną ją zniszczyć i przeciw niemu wysyła skonstruowanych przez siebie kilka robotów. Gdy potwór dociera do samego superkomputera, która ma przewagę, dopóki Syn Niebios i jego przyjaciele nie infiltrują go i dezaktywują od wewnątrz. Po tym i przeżyciu ludzkich bohaterów Godzilla niszczy Asuka Fortress.
Scenariusz powstał równolegle z produkcją "Godzilli kontra Biollante" i są spekuluje się, że był to rozważany jako kanwa do "Godzilla 3".
Premiera.
"Gunhed" został wydany w kinach 22 lipca 1989 roku w Japonii. Na Filipinach film został wydany jako "Killer Tank" 17 grudnia 1992 roku. Został wydany w Wielkiej Brytanii w 1994 roku. 30 listopada 2004 roku "Gunhed" został wydany w Stanach Zjednoczonych przez ADV Films zarówno w z angielskim dubbingiem, jak i w formacie z napisami . W Polsce został wydany przez Vision na kasety VHS w 1991 roku.
Obiór.
Derek Elley w recenzji dla "Variety" napisał, że film był „pochodną filmów Ridleya Scotta i Jamesa Camerona ” i opisał "Gunheda" jako „przedobrzone” i skrytykował „tandetny dialog”, „niefachowy f/x” i „mdły pop-synthowy soundtrack”, zwracając jednocześnie uwagę na „dobrą pracę modelów”. Elley doszedł do wniosku, że w "Gunhed" „Sprawy nabierają tempa w ciągu ostatnich pół godziny, co ostatecznie dostarcza akcję bez żadnych większych niespodzianek”.
Na podstawie recenzji retrospektywnych Donald C. Willis napisał o filmie w swojej książce "Horror and Science Fiction Film IV", wyszczególniając, że "Gunhed" jest „ekstremalnym filmem akcji / spektakularnych efektów” z „efektem w sekundowym tempie i "Obcym", zagubionym w technologia wyczuwającym interakcje międzyludzkie”. Magazyn "Time Out" określił film jako „nieprzenikniony tosh (przynajmniej w wersji angielskiej)”.

</doc>
<doc id="5396634" url="https://pl.wikipedia.org/wiki?curid=5396634" title="Księżniczka z Krainy Słoni">
Księżniczka z Krainy Słoni



</doc>
<doc id="5396640" url="https://pl.wikipedia.org/wiki?curid=5396640" title="Spółka hultajska">
Spółka hultajska

Spółka hultajska ("Das Lumpengesindel") – baśń opublikowana przez braci Grimm w 1812 roku w zbiorze "Baśni" (tom 1, nr 10).
Treść.
Kogut i Kura wybrali się razem na orzechy. Kiedy już najedli się nimi, zdecydowali się zrobić powóz z łupiny i nim wrócić do domu. Zaczęli się jednak sprzeczać, które z nich ma ciągnąć „wóz”. W międzyczasie na miejsce przybyła Kaczka, która była zła, że zjedli wszystkie orzechy. Doszło do bójki, ale Kaczka została pokonana. Za karę została zaprzężona do łupiny i musiała ich ciągnąć. Po drodze spotkali Igłę i Szpilkę, które także wsiadły do łupiny i zabrały się z nimi. Tak dojechali do karczmy, gdzie postanowili przenocować. Karczmarz przyjął ich niechętnie pod swój dach, gdyż grupa wydała mu się podejrzana. Uległ dopiero, kiedy obiecali zapłacić jajkiem zniesionym przez Kurę i oddać Kaczkę. Nad ranem Kura i Kogut zjedli jajko, a skorupki wyrzucili do pieca. Potem wymknęli się z karczmy, wcześniej wbijając Igłę w krzesło karczmarza, a Szpilkę w jego ręcznik. W tym samym czasie także Kaczka uciekła nie chcąc dalej ciągnąc wozu.
Kiedy Karczmarz wstał rano, został ukłuty zarówno przez Igłe, jak i Szpilke, a skorupka jajka z pieca wleciała mu do oczu. Postanowił nigdy więcej nie wpuszczać takich obdartusów do swojej gospody.

</doc>
<doc id="5396641" url="https://pl.wikipedia.org/wiki?curid=5396641" title="Wojska Rakietowe Przeznaczenia Strategicznego ZSRR">
Wojska Rakietowe Przeznaczenia Strategicznego ZSRR



</doc>
<doc id="5396646" url="https://pl.wikipedia.org/wiki?curid=5396646" title="Katarzyna Huzar-Czub">
Katarzyna Huzar-Czub

Katarzyna Huzar-Czub (ur. 27 maja 1977, zm. 19 grudnia 2022) – polska pisarka, tłumaczka i redaktorka książek dla dzieci. 
Życiorys.
Przez wiele lat związana była z Polskim Wydawnictwem Muzycznym, gdzie współtworzyła serię "Małe PWM". Rozpoznawalność zyskała dzięki książkom przedstawiającym dzieciom postaci słynnych kompozytorów, jak np. "Ignacy Jan i jego plan" czy "Henio i cztery struny". Wraz z Michałem Rusinkiem przygotowała wspólnie serie "Rodzinne rymowanki". 
Współprowadziła warsztaty Raniutto w Filharmonii im. Mieczysława Karłowicza Szczecińskiej oraz Tuli-Ranki w szkole Akukulele.
Zmarła 19 grudnia 2022 w wieku 45 lat.

</doc>
<doc id="5396647" url="https://pl.wikipedia.org/wiki?curid=5396647" title="Odesski Okręg Wojskowy (ZSRR)">
Odesski Okręg Wojskowy (ZSRR)



</doc>
<doc id="5396648" url="https://pl.wikipedia.org/wiki?curid=5396648" title="Spencer Akira Howe">
Spencer Akira Howe

Spencer Akira Howe (ur. 11 września 1996 w Burbank) – amerykański łyżwiarz figurowy, startujący w parach sportowych z Emily Chan. Dwukrotny wicemistrz czterech kontynentów (2022, 2023), medalista zawodów z cyklu Grand Prix i Challenger Series, wicemistrz Stanów Zjednoczonych (2023).

</doc>
<doc id="5396652" url="https://pl.wikipedia.org/wiki?curid=5396652" title="Parafia św. Kazimierza w Łohojsku">
Parafia św. Kazimierza w Łohojsku

Parafia św. Kazimierza w Łohojsku – rzymskokatolicka parafia znajdująca się w archidiecezji mińsko-mohylewskiej, w dekanacie wilejskim, na Białorusi. Parafię prowadzą Misjonarze Świętej Rodziny.
Historia.
Parafia istnieje od 1609 roku kiedy Aleksander Tyszkiewicz, po przejściu na katolicyzm, ufundował w Łohojsku drewniany kościół pod wezwaniem Narodzenia Najświętszej Maryi Panny i św. Kazimierza. Stał się on jednocześnie miejscem pochówku łohojskiej gałęzi rodu Tyszkiewiczów. Budynek zbudowano na wzgórzu za rzeką Hajną. Świątynia spłonęła w 1655 roku podczas wojny polsko-rosyjskiej. Kościół odbudowano, lecz został ponownie zniszczony przez Szwedów w 1706 r. podczas III wojny północnej. W 1709 r. kościół ponownie odbudowano. Budynek był na planie krzyża z dwiema zakrystiami. Nad frontem fasady i nad prezbiterium wznosiły się niewielkie wieże. 
Przy kościele działała szkoła parafialna, szpital oraz Bractwo Serca Jezusowego założone w 1747 r. W latach 1787-1793 wzniesiono murowany kościół ufundowany przez hrabiego Antoniego Tyszkiewicza. Budowę ukończył jego syn Wincenty. Klasycystyczną świątynię konsekrowano 20 października 1793 r. pod wezwaniem św. Kazimierza. W 1806 r. na 4-kolumnowym portykiem fasady wzniesiono wieżę zegarową, przenosząc zegary ze zlikwidowanego łohojskiego ratusza. W 1843 r. sprowadzono tu relikwie św. Kazimierza. We wnętrzu znajdował się ołtarz główny namalowany w technice malarstwa iluzjonistycznego, jednak płaska ściana apsydy posiadała niszę, w której od 1817 r. znajdowała się naturalnej wielkości drewniana figura Jezusa. Iluzjonistyczne ołtarze boczne św. Antoniego i Niepokalanego Poczęcia Najświętszej Maryi Panny były zwieńczone obrazami św. Wincentego i św. Kazimierza w okrągłych ramach. W krypcie grobowej Tyszkiewiczów pod kościołem znajdował się ołtarz Ukrzyżowania. 
W 1884 r. parafia liczyła ok. 6000 osób, posiadała kaplice w Tadulinie i Jemielianowie. W 1907 r. teren kościoła otoczono nowym ceglanym płotem z bramą. Na prawo od świątyni stała wbudowana w ogrodzenie dwuprzęsłowa murowana dzwonnica. W tym czasie w parafii było ponad 5200 wiernych. 
15 stycznia 1927 r. Sowieci aresztowali proboszcza ks. Józefa Ibiańskiego. 8 kwietnia 1927 r. został skazany na 3 lata (według innych źródeł na 5 lat) niewolniczej pracy przymusowej i zesłany do obozu koncentracyjnego na Wyspach Sołowieckich. Tam zginął w nieznanych okolicznościach.
Kościół funkcjonował do lat 50. XX wieku, później został rozebrany przez władze sowieckie. Kościół został zamknięty w 1936 roku i rozebrany przez władze sowieckie w latach 50 XX w. 
Parafia została reaktywowana w 1991 r. Na miejscu dawnego kościoła wybudowano nowy i konsekrowano w 1999 roku.

</doc>
<doc id="5396653" url="https://pl.wikipedia.org/wiki?curid=5396653" title="Bombardowanie dworca kolejowego w Kole">
Bombardowanie dworca kolejowego w Kole

Bombardowanie dworca kolejowego w Kole – przeprowadzony 2 września 1939 roku nalot Luftwaffe na dworzec kolejowy w Kole oraz znajdujący się na nim specjalny pociąg ewakuacyjny z Krotoszyna, w wyniku którego zginęło od 100 do 300 osób.
Pociąg ewakuacyjny.
Pociąg był jednym z pociągów przygotowanych do ewakuowania z terenów przygranicznych instytucji państwowych i ich personelu w czasie kampanii wrześniowej. Wycofanie dotyczyło urzędników objętych powszechnym obowiązkiem służbowym, pracowników kolei i poczty oraz policjantów i wojskowych wraz z ich rodzinami. Razem z nimi wywożono również akta urzędowe, pieniądze oraz mienie państwowe. 
Pociąg ewakuacyjny stał na dworcu kolejowym w Krotoszynie od godzin porannych 1 września 1939 roku. Do godzin popołudniowych urzędy z powiatu krotoszyńskiego zwoziły na dworzec dokumenty i pieniądze, które następnie ładowano do pociągów. Ewakuowane osoby z Krotoszyna i okolic, wraz z rodzinami, zajmowały natomiast miejsca w odkrytych wagonach towarowych, planowano rozmieścić je w województwie lwowskim.
Pociąg wyruszył z Krotoszyna w godzinach popołudniowych. Następnie poruszał się trasą przez Koźmin Wielkopolski, Jarocin, Wrześnię i Konin. We Wrześni pociąg przetrwał bombardowanie miasta, opuściło go wówczas kilku pasażerów. Wskutek zatorów i korków na trasach kolejowych pociąg dotarł do Koła 2 września, gdzie zatrzymał się na bocznicy przed kolskim dworcem kolejowym.
Nalot.
Około godziny 15:00 lub 16:00 nad miasto nadleciały samoloty Luftwaffe. Według relacji świadków cywile byli przekonani, że były to samoloty lotnictwa polskiego i pozdrawiali je. Niemieckie załogi zrzuciły bomby na dworzec kolejowy, a następnie zawróciły i zbombardowały stojący na bocznicy pociąg. W wyniku nalotu zniszczeniu uległ tender oraz pierwsze wagony składu. Gdy pasażerowie zaczęli opuszczać wagony i uciekać do odległego około 200 metrów lasu, samoloty obniżyły lot oraz rozpoczęły ostrzał uciekających z broni pokładowej. W wyniku bombardowania zapadł się dach budynku dworca, zginęło ponad 100 osób, kilkaset osób zostało też rannych. 
Pierwszym lekarzem, który przybył na miejsce zdarzenia, był Żyd, dr. Pfeffer. W akcji ratunkowej brała udział młodzież oraz mieszkańcy miasta, którzy prywatnymi wozami, wózkami i dorożkami przewozili rannych oraz ciała do kolskiego szpitala. Gdy w szpitalu w Kole zabrakło miejsc, ranni byli również przewożeni do szpitala w Koninie.
W wyniku bombardowania część mieszkańców opuściła miasto. Naloty na Koło powtarzały się również w dniach następnych, w wyniku bombardowań zawaliło się kilka domów. W okolicach Koła powtarzały się również ataki na uchodźców – 5 września dokonano nalotu na grupę ewakuujących się osób w miejscowości Chojny, w nalocie zginęło wówczas około 60 osób. 6 września w miejscowości Lipie Góry zbombardowano pociąg, w wyniku ataku zginęło 61 osób. 
Pasażerów pociągu, którzy przeżyli bombardowanie, zakwaterowano tymczasowo w klasztorze bernardynów w Kole. Według wspomnień pasażerów, część osób udała się dalej pociągiem do Warszawy, Brześcia oraz do Narola i Żółkwi. Starosta krotoszyński Seweryn Wilimowski, który przebywał wówczas w Kole, miał także zorganizować transport autobusami do Żółkwi lub do Zamościa.
Ofiary.
Na zbiorowej mogile w Kole napis informuje o 250 ofiarach. Według Bogusława Polaka w nalocie zginęło 300 osób, monografia Krotoszyna wskazuje na 200 osób, Edward Serwański liczył straty na ponad 100 zabitych oraz 250 rannych. 
Według dokumentów parafii Podwyższenia Krzyża Świętego w Kole na cmentarzu pochowanych zostało 100 ofiar nalotu, starszy posterunkowy Antoni Gąsiorkiewicz – policjant odpowiedzialny za pochowanie ciał zabitych – wskazywał w przekazanych w 1959 roku Miejskiej Radzie Narodowej w Kole dokumentach liczbę 111 ofiar. Znane są dane 105 ofiar będących pasażerami pociągu oraz 12 ofiar z Koła i okolic. Większość z nich (67) pochodziła z gminy Krotoszyn, 22 osoby z miasta Zduny, 7 osób z Koźmina, 5 z Kobylina oraz 4 z Sulmierzyc. Zginęły także osoby z Leszna oraz Jarocina oraz pojedynczy mieszkańcy Kalisza, Poznania i Wrześni.
Komendant powiatowy Policji Państwowej Wacław Kwiatkowski zlecił st. post. Antoniemu Gąsiorkiewiczowi zwołanie drużyny roboczej, przewiezienie zwłok na cmentarz i pochowanie ciał w zbiorowej mogile. Według notatek Gąsiorkiewicza pochowano wówczas 111 osób – 10 żołnierzy, 3 leśników, 62 dorosłych cywilów, 35 dzieci i młodzieży w wieku szkolnym oraz 1 kolejarza i 1 osobę, której identyfikacja nie była możliwa. Przedmioty osobiste i dokumenty ofiar zostały przekazane urzędnikom miejskim w zapieczętowanej paczce. W pochowaniu ofiar pomagali również rolnicy z Gozdowa. Pochówek na miejscu wskazanym przez ks. Józefa Mężnickiego odbył się z udziałem księdza z parafii pw. Krzyża Świętego, ale bez udziału bliskich ofiar. 
W oddzielnych grobach pochowano także dziewczynkę z rodziny jednego z kolejarzy, żonę policjanta z Krotoszyna – Władysławę Michalczyk oraz kpr. Władysława Gawrońskiego z 3 Pułku Lotniczego i żołnierza Emila Skweresa vel Skeresa. Na cmentarzu wojennym w Kole spoczywają również Izydor Syrej i Piotr Bezpałko – strzelcy z 60 Pułku Piechoty, a także około 30 osób, które zginęły w bombardowaniu na szosie.
Jedną z ofiar nalotu był także Juliusz Kaus – internowany Niemiec, przebywający w momencie ataku w dozorowanym transporcie policyjnym.
Upamiętnienie.
Pierwszy pomnik na zbiorowej mogile ofiar odsłonięto na przełomie lat 50. i 60. XX wieku.
2 września 2010 roku przy dworcu kolejowym w Krotoszynie odsłonięto tablicę pamiątkową poświęconą ofiarom nalotu. 
Na ścianie dworca kolejowego w Kole znajduje się również tablica pamiątkowa upamiętniająca ofiary nalotu.
2 września 2014 roku odsłonięto pomnik na miejscu masowego grobu ofiar nalotu na cmentarzu rzymskokatolickim w Kole, który zaprojektowała Aleksandra Zdrodowska, ówczesna uczennica Zespołu Szkół Plastycznych w Kole. Z okazji odsłonięcia pomnika zorganizowano przejazd z Krotoszyna do Koła pociągiem retro „Ewakuacja ’39”. 
Scena bombardowania dworca została ukazana w spektaklu „Warthbrücken” autorstwa Dariusza Matysiaka.

</doc>
<doc id="5396660" url="https://pl.wikipedia.org/wiki?curid=5396660" title="Obłaziec (Wisła)">
Obłaziec (Wisła)



</doc>
<doc id="5396661" url="https://pl.wikipedia.org/wiki?curid=5396661" title="Dziechcinka (Wisła)">
Dziechcinka (Wisła)



</doc>
<doc id="5396662" url="https://pl.wikipedia.org/wiki?curid=5396662" title="Parafia Zesłania Ducha Świętego w Brzozówce">
Parafia Zesłania Ducha Świętego w Brzozówce

Parafia Zesłania Ducha Świętego w Brzozówce – rzymskokatolicka parafia znajdująca się w diecezji grodzieńskiej, w dekanacie Nowogródek, na Białorusi.
Historia.
W 1924 powstała tu kaplica. 29 lutego 1928 arcybiskup wileński Romuald Jałbrzykowski erygował w Brzozówce parafię. W 1931 wybudowano kościół fundacji właściciela oraz pracowników Huty Szklanej Juliusza Stollego Niemen S.A.. Budynek był drewniany w stylu polskiego neobaroku międzywojennego. Konsekrowano go w 1932 pod obecnym wezwaniem. W latach międzywojennych parafia leżała w archidiecezji wileńskiej, w dekanacie Lida. Przed II wojną światową liczyła ponad 1200 wiernych.
W 1945 Brzozówka znalazła się w granicach Związku Sowieckiego. Parafia została zlikwidowana, a kościół zamknięty i w 1954 rozebrany.
Parafia odrodziła się po upadku komunizmu. W 1992 w miejscu po przedwojennej świątyni rozpoczęto budowę nowego kościoła, który konsekrował 18 sierp­nia 2001 biskup pomocniczy grodzieński Antoni Dziemianko.

</doc>
<doc id="5396665" url="https://pl.wikipedia.org/wiki?curid=5396665" title="Eduard Atuesta">
Eduard Atuesta

Eduard Andrés Atuesta Velasco (ur. 18 czerwca 1997 w Vélez) – kolumbijski piłkarz występujący na pozycji środkowego pomocnika, reprezentant Kolumbii, od 2022 roku zawodnik brazylijskiego Palmeiras.

</doc>
<doc id="5396666" url="https://pl.wikipedia.org/wiki?curid=5396666" title="Obóz (województwo kujawsko-pomorskie)">
Obóz (województwo kujawsko-pomorskie)



</doc>
<doc id="5396672" url="https://pl.wikipedia.org/wiki?curid=5396672" title="Oczko (województwo śląskie)">
Oczko (województwo śląskie)



</doc>
<doc id="5396673" url="https://pl.wikipedia.org/wiki?curid=5396673" title="Andrés Llinás">
Andrés Llinás

Andrés Llinás Montejo (ur. 23 lipca 1997 w Bogocie) – kolumbijski piłkarz pochodzenia hiszpańskiego występujący na pozycji środkowego obrońcy, reprezentant Kolumbii, od 2019 roku zawodnik Millonarios.

</doc>
<doc id="5396674" url="https://pl.wikipedia.org/wiki?curid=5396674" title="Oddział (województwo mazowieckie)">
Oddział (województwo mazowieckie)



</doc>
<doc id="5396675" url="https://pl.wikipedia.org/wiki?curid=5396675" title="Odcinek (województwo opolskie)">
Odcinek (województwo opolskie)



</doc>
<doc id="5396677" url="https://pl.wikipedia.org/wiki?curid=5396677" title="Piotr Brachmański">
Piotr Brachmański

Piotr Brachmański (ur. 21 listopada 1957, zm. 2022) – polski żużlowiec, drużynowy wicemistrz Polski z 1980 roku.
Życiorys.
W latach 70. i 80. XX wieku startował w barwach ROW-u Rybnik. W 1980 roku zdobył drużynowe wicemistrzostwo Polski ze swoją drużyną. Karierę sportową zakończył w wieku 25 lat po zmianie kopalni w której pracował (nie był w stanie pogodzić pracy z czynnym uprawianiem sportu). Ze względu na urazy kolan, których nabawił się w trakcie kariery zawodniczej i późniejszej pracy w kopalni, pod koniec życia miał między innymi poważne problemy z poruszaniem się.
W lutym 2021 roku "Przegląd Sportowy" opisał trudne warunki bytowe w jakich Brachmański mieszkał wraz z żoną w ostatnim okresie życia (brak bieżącej wody, ogrzewania i prądu).

</doc>
<doc id="5396678" url="https://pl.wikipedia.org/wiki?curid=5396678" title="Wytoka (kolonia w województwie opolskim)">
Wytoka (kolonia w województwie opolskim)



</doc>
<doc id="5396679" url="https://pl.wikipedia.org/wiki?curid=5396679" title="Stiven Vega">
Stiven Vega

Stiven „Jefe” Vega Londoño (ur. 22 maja 1998 w Apartadó) – kolumbijski piłkarz występujący na pozycji defensywnego pomocnika lub środkowego obrońcy, reprezentant Kolumbii, od 2018 roku zawodnik Millonarios.

</doc>
<doc id="5396681" url="https://pl.wikipedia.org/wiki?curid=5396681" title="Odry (wieś w województwie pomorskim)">
Odry (wieś w województwie pomorskim)



</doc>
<doc id="5396683" url="https://pl.wikipedia.org/wiki?curid=5396683" title="Odry (osada leśna w województwie pomorskim)">
Odry (osada leśna w województwie pomorskim)



</doc>
<doc id="5396684" url="https://pl.wikipedia.org/wiki?curid=5396684" title="Dołubów">
Dołubów



</doc>
<doc id="5396685" url="https://pl.wikipedia.org/wiki?curid=5396685" title="Gwiazdka z księciem">
Gwiazdka z księciem

Gwiazdka z księciem (ang. "Christmas with a Prince") – kanadyjski film romantyczny z 2018 roku w reżyserii Justina G. Dycka. Wyprodukowany przez wytwórnię HQ 7 Prince Productions.
Fabuła.
Lekarka pediatrii Tasha z wielkim sercem oddaje się swojej pracy oraz pomocy dzieciom. Szpital ma pełne ręce roboty, gdy trafia się niespodziewany pacjent. Na górskim stoku, podczas jazdy na nartach, łamie sobie nogę książę Alexander Cavalieri. Na tę wieść cała placówka staje na baczność. Trzeba zająć się specjalnym przypadkiem i jednocześnie nie zaniedbać planowanego leczenia dzieci. Początkowo książę Alexander wydaje się roszczeniowym i trudnym rekonwalescentem. Tasha pomaga w kuracji księcia Alexandra, stopniowo odkrywając jego prawdziwą naturę. Nawet nie wie, że ta znajomość odmieni jej życie.

</doc>
<doc id="5396688" url="https://pl.wikipedia.org/wiki?curid=5396688" title="Ofelia (województwo wielkopolskie)">
Ofelia (województwo wielkopolskie)



</doc>
<doc id="5396692" url="https://pl.wikipedia.org/wiki?curid=5396692" title="Watnik">
Watnik

Watnik (z ros. Ватник) – pogardliwe określenie stosowane wobec ludzi popierających politykę Kremla, zwłaszcza w kontekście konfliktu z Ukrainą.
Słowo "watnik" (zapisywane w angielskiej transliteracji "vatnik") oznacza pikowaną kurtkę z waty, popularny element ubioru stosowany przez żołnierzy Armii Czerwonej sprzed jak i w czasie II wojny światowej. Po zakończeniu wojny była używana także przez cywilów.
Pierwsze użycie tego terminu w pejoratywnym kontekście datuje się na 2011, gdy w portalu społecznościowym VKontakte stworzono postać "Raszki - watnika kanciastoportego" (nawiązanie do amerykańskiej kreskówki SpongeBob Kanciastoporty), personifikacja pikowanej kurtki, która stała się internetowym memem mającym na celu wyśmiewanie negatywnych cech typowych Rosjan. Jak stwierdził anonimowo twórca mema, Raszka "łączył w sobie wszystkie cechy lewicy, prawicy, centrystów, nacjonalistów, komunistów – wszystkich tzw. patriotów Rosji”, a "patriotyzm Watnika to całkowita miłość do obecnego reżimu”.
W 2014 roku, po aneksji Krymu i wybuchu wojny w Donbasie słowo Watnik zaczęło być używane przez zwolenników Euromajdanu w kontekście nie tylko Rosjan popierających politykę Kremla, ale także wobec Ukraińców sprzeciwiających się nowej władzy w Kijowie. W tym okresie zauważalne było, że niektórzy ludzie określani tak przez politycznych przeciwników zaczęli budować swoją więź wokół tego słowa i identyfikować się przy jego pomocy (proces ten można to porównać do piosenki „Yankee Doodle”, która została wymyślona by ośmieszyć ruch niepodległościowy w Ameryce, a dziś jest uznawana za pieśń narodową w USA). Ponadto zwolennicy prorosyjskiej polityki wkrótce stworzyli „Wysziwatnika” - mema wzorowanego na Raszce, który z kolei miał wyśmiewać Ukraińców i ruch Euromajdanu.
Rosyjscy językoznawcy uznają słowo "Watnik" za rodzaj mowy nienawiści, ponieważ pikowana kurtka używana jest przez najbiedniejsze warstwy społeczne, co może prowadzić do stygmatyzacji na tle nie tylko narodowościowym, ale także społecznym. W 2015 na Ukrainie dyskutowano na temat potrzeby wprowadzenia słownika dla rodzimych mediów do opisu wojny w Donbasie w celu promowania neutralnej terminologii. Jednym z terminów, których media miałyby się wystrzegać był właśnie "watnik".
Istniejący na Litwie portal internetowy vatnikas.lt zajmujący się publikacją nazwisk osób rozpowszechniających rosyjską propagandę, demaskacją dezinformacji i manipulacji wziął swoją nazwę właśnie od określenia "watnik".

</doc>
<doc id="5396698" url="https://pl.wikipedia.org/wiki?curid=5396698" title="Samodzielny batalion moździerzy">
Samodzielny batalion moździerzy



</doc>
<doc id="5396701" url="https://pl.wikipedia.org/wiki?curid=5396701" title="Pędzel kuchenny">
Pędzel kuchenny

Pędzel kuchenny (pędzelek kuchenny, pędzel do ciast) – rodzaj pędzla używanego w kuchni podczas przygotowywania wypieków lub smarowania blaszki do pieczenia tłuszczem, udekorowania ciasta kremem itp.
Ze względu na użyty materiał rozróżnia się pędzle silikonowe lub pędzelki drewniane z naturalnym włosiem.

</doc>
<doc id="5396702" url="https://pl.wikipedia.org/wiki?curid=5396702" title="Strzelectwo na Letnich Igrzyskach Olimpijskich 1972 – skeet">
Strzelectwo na Letnich Igrzyskach Olimpijskich 1972 – skeet

Skeet to jedna w ośmiu konkurencji strzeleckich rozgrywanych podczas igrzysk olimpijskich w 1972 w Monachium. Wystartowało 63 zawodników z 36 krajów, w tym 1 kobieta – Nuria Ortiz z Meksyku.
Rozegrano tylko rundę finałową od 31 sierpnia do 2 września.
Wyniki.
Każdy ze strzelców oddawał 200 strzałów w ośmiu seriach po 25 strzałów. Pierwsi trzej zawodnicy uzyskali taki sam wynik – 195 punktów. O podziale medali zadecydowała dogrywka, w której . W pierwszej Konrad Wirnhier uzyskał 25 punktów i zdobył złoto, Jewgienij Pietrow uzyskał 24 trafienia, a Michael Buchheim 23 trafienia. Jurij Curanow zakwestionował decyzję sędziów nie uznającą jednego trafienia i opuścił stanowisko strzeleckie, za co został ukarany odebraniem 3 punktów (dokładnie tylu zabrakło mu do wzięcia udziału w dogrywce o medale).

</doc>
<doc id="5396705" url="https://pl.wikipedia.org/wiki?curid=5396705" title="Danuta Kwiatkowska (profesor)">
Danuta Kwiatkowska (profesor)

Danuta Kwiatkowska (zm. 12 grudnia 2022) – polska biochemik, prof. dr hab. n. med.
Życiorys.
W 1974 uzyskała stopień doktora. W 1990 habilitowała się na podstawie pracy zatytułowanej "Fosfofruktokinaza - właściwości molekularne i katalityczne, badania strukturalne, zmiany w patologii". Została zatrudniona na stanowisku profesora w Katedrze i Zakładzie Biochemii Lekarskiej na Wydziale Lekarskim Uniwersytetu Medycznego im. Piastów Śląskich we Wrocławiu.

</doc>
<doc id="5396706" url="https://pl.wikipedia.org/wiki?curid=5396706" title="Misox">
Misox

Szwajcaria:

</doc>
<doc id="5396709" url="https://pl.wikipedia.org/wiki?curid=5396709" title="Johannes Bernardus van Bree">
Johannes Bernardus van Bree

Johannes Bernardus van Bree, także Jean Bernard van Bree (ur. 29 stycznia 1801 w Amsterdamie, zm. 14 lutego 1857 tamże) – holenderski kompozytor, dyrygent i skrzypek.
Życiorys.
Był uczniem Jana George’a Bertelmana. W latach 1820–1821 był skrzypkiem Théâtre Français w Amsterdamie. Od 1829 roku dyrygował towarzystwem Felix Meritis. W 1840 roku powołał do życia Towarzystwo Cecyliańskie. Był także dyrektorem szkoły muzycznej Towarzystwa Popierania Muzyki.
Skomponował m.in. opery "Sappho" (1834), "Le Bandit" (1835) i "Nimm dich in Acht" (1845), liczne utwory kameralne, msze, kantaty i uwertury orkiestrowe.

</doc>
<doc id="5396711" url="https://pl.wikipedia.org/wiki?curid=5396711" title="Hong">
Hong

Hong – rodzaj chrząszczy z rodziny biedronkowatych i podrodziny Microweiseinae. Obejmuje trzy opisane gatunki. Zamieszkują krainy australijską i neotropikalną.
Morfologia.
Chrząszcze o podługowato-owalnym, wysklepionym ciele długości od 1,1 do 1,3 mm i szerokości od 0,6 do 0,7 mm. Ubarwienie mają brązowe lub rudobrązowe, czasem z ciemniejszą plamą pośrodku pokryw. Wierzch ciała porastają długie i delikatne szczecinki.
Głowa jest ryjkowato wydłużona, z ponad trzykrotnie dłuższym niż panewki czułkowe i wokół nich wykrojonym, po bokach obrzeżonym frontoklipeusem. Czułki buduje dziesięć członów, z których trzy ostatnie formują buławkę. Bruzdy podczułkowe są słabo widoczne. Zbudowane z dużych omatidiów oczy złożone są nagie. Szczęki mają pozbawione dołków palpifery i wydłużone, ku szczytom zwężone człony końcowe głaszczków szczękowych. Warga dolna ma bardzo wąski podbródek, bardzo wąską i dłuższą od niego bródkę oraz wąsko odseparowane głaszczki wargowe. Gula jest dłuższa niż szersza.
Poprzeczne przedplecze ma łukowatą krawędź przednią, przednie kąty nieoddzielone liniami od dysku oraz krawędzie boczne lekko, tępo ząbkowane. Kształt tarczki jest trójkątny. Pokrywy mają bezładnie i grubo punktowaną powierzchnię oraz dochodzące do ⅔ ich długości epipleury. Skrzydła tylnej pary są wykształcone. Przedpiersie ma słabo rozwinięty, półkowaty, nienakrywający od spodu narządów gębowych płat przedni oraz pozbawione jest żeberek. Wyrostek międzybiodrowy śródpiersia jest wyniesiony. Poprzeczne zapiersie ma pełne i odgięte linie udowe. Smukłe odnóża kończą się czteroczłonowymi (nibytrójczłonowymi) stopami o niezmodyfikowanych pazurkach.
Odwłok ma pięć widocznych na spodzie sternitów (wentrytów), z których pierwszy jest tak długi jak dwa następne razem wzięte i zaopatrzony w opadające, kątowo załamane linie udowe obrzeżone grubymi punktami oraz ukośne linie dodatkowe. Samiec ma niesymetryczny tegmen, szerokie paramery o zaokrąglonych szczytach, wąski płat środkowy fallobazy oraz w nasadowej ćwiartce zakrzywione i dalej proste prącie o wyodrębnionej kapsule nasadowej. Samica ma zesklerotyzowaną i wielokomorową spermatekę, pozbawioną infundibulum torebkę kopulacyjną oraz trójkątne gonokoksyty z wierzchołkowo umieszczonymi, wydłużonymi gonostylikami.
Rozprzestrzenienie.
Przedstawiciele rodzaju zamieszkują krainy australijską i neotropikalną. Jeden gatunek jest endemitem australijskiego Queenslandu, pozostałe zaś są endemitami Chile.
Taksonomia.
Do omawianego rodzaju zalicza się trzy opisane gatunki:
Rodzaj i gatunek typowy wprowadzone zostały w 2007 roku przez Stanisława Adama Ślipińskiego. Nazwę rodzajową nadano na cześć Pang Honga. Dwa kolejne gatunki opisane zostały w 2013 roku przez Guillerma Gonzáleza i Hermesa Escalonę.
Z analizy filogenetycznej przeprowadzonej w 2020 roku przez Karola Szawaryna, Jaroslava Větrovca i Wiolettę Tomaszewską wynika zajmowanie przez "Hong" w obrębie Microweiseini pozycji siostrzanej dla rodzaju "Cathedrana".

</doc>
<doc id="5396713" url="https://pl.wikipedia.org/wiki?curid=5396713" title="Rofle">
Rofle



</doc>
<doc id="5396714" url="https://pl.wikipedia.org/wiki?curid=5396714" title="Ruffle">
Ruffle

Szwajcaria:
Osoby:

</doc>
<doc id="5396715" url="https://pl.wikipedia.org/wiki?curid=5396715" title="Roveredo (ujednoznacznienie)">
Roveredo (ujednoznacznienie)

Szwajcaria:
Włochy:
Zobacz też:

</doc>
<doc id="5396716" url="https://pl.wikipedia.org/wiki?curid=5396716" title="Tętnica szyjna powierzchowna">
Tętnica szyjna powierzchowna



</doc>
<doc id="5396717" url="https://pl.wikipedia.org/wiki?curid=5396717" title="Tętnica łopatkowa zstępująca">
Tętnica łopatkowa zstępująca



</doc>
<doc id="5396720" url="https://pl.wikipedia.org/wiki?curid=5396720" title="Modraszek złotogardły">
Modraszek złotogardły

Modraszek złotogardły ("Iridosornis porphyrocephalus") – gatunek małego ptaka z rodziny tanagrowatych (Thraupidae), występujący w północno-zachodniej Ameryce Południowej. Nie wyróżnia się podgatunków. W Czerwonej księdze gatunków zagrożonych IUCN klasyfikowany jest jako gatunek bliski zagrożenia (NT, "Near Threatened").
Systematyka.
Pierwszego naukowego opisu gatunku dokonał angielski przyrodnik Philip Lutley Sclater w 1856 roku, nadając mu nazwę " Iridornis porphyrocephala". Opis ukazał się na łamach czasopisma „Proceedings of the Zoological Society of London”. Jako miejsce typowe autor wskazał Republikę Nowej Granady i Ekwador, co uściślono później na okolice Quito w Ekwadorze. Gatunek monotypowy, blisko spokrewniony z modraszkiem żółtogardłym.
Morfologia.
Niewielki ptak o krótkim, grubym i lekko zaokrąglonym dziobie – górna szczęka czarniawa, nieco dłuższa, żuchwa niebieskawo-szara. Czoło, okolice dzioba i oczu czarne, pokrywy uszne czarniawe. Podgardle i gardło żółte, reszta głowy, kark i szyja ciemnoniebieskie z lekkim odcieniem purpury. Górne części ciała ciemnoniebieskie przechodzące w niebiesko-zielony na kuprze. Ogon ciemnoniebieski, matowy z jaśniejszymi obrysami bocznych sterówek. Skrzydła czarne z szerokimi matowoniebieskimi obrzeżami lotek 2. i 3. rzędu. Lotki 1. rzędu czarne z wąskimi obrzeżami. Pierś i górna część brzucha ciemnoniebieskie. Środkowa część piersi i brzuch płowożółte, przechodzące w kasztanowaty na pokrywach podogonowych. Nogi ciemnobrązowo-szare, tęczówki czerwonawobrązowe. Nie występuje dymorfizm płciowy. Długość ciała 14 cm, masa ciała: samce 20,3–23 g, jedna zważona samica – 21,5 g.
Zasięg występowania.
Modraszek złotogardły występuje na terenach położonych na wysokości 750–2700 m n.p.m., głównie jednak na wysokościach 1500–2200 m n.p.m. W Kolumbii zamieszkuje zachodnie stoki Andów, a lokalnie także ich wschodnie stoki. Występuje także w północno-zachodnim Ekwadorze (w prowincjach Carchi, Imbabura i Pichincha) oraz prawdopodobnie także lokalnie w południowym Ekwadorze w prowincji Loja. Jego zasięg występowania według szacunków organizacji BirdLife International obejmuje tylko około 94,4 tys. km².
Ekologia.
Jego głównym habitatem jest bardzo wilgotny las mglisty, także o wtórnym wzroście, oraz jego obrzeża. Żywi się jagodami i owadami, które podejmuje z drzew i krzewów na wys. 2–10 m nad powierzchnią ziemi. Występuje pojedynczo, w parach, a czasami w grupach rodzinnych, podążając za mieszanymi stadami innych tanagr. Jest najprawdopodobniej gatunkiem osiadłym, chociaż obserwacje na skrajnych wysokościach mogą sugerować niewielkie migracje pionowe. Długość pokolenia jest określana na 3,7 roku.
Rozmnażanie.
Niewiele wiadomo o rozrodzie tego gatunku. Młodego ptaka domagającego się od dwóch dorosłych osobników pożywienia obserwowano w Kolumbii w czerwcu, a ptaki w stanie lęgowym w północnym krańcu zasięgu występowania w maju i czerwcu.
Status i ochrona.
W Czerwonej księdze gatunków zagrożonych IUCN modraszek złotogardły jest klasyfikowany jako gatunek bliski zagrożenia (NT, "Near Threatened"). Liczebność populacji nie została oszacowana, ale ptak ten opisywany jest jako niepospolity. Trend populacji określany jest jako umiarkowanie spadkowy z powodu utraty i degradacji siedlisk. Główne zagrożenie dla gatunku to wylesianie na potrzeby budownictwa, rolnictwa, pozyskiwania drewna oraz górnictwa i wydobycia minerałów. BirdLife International wymienia 21 ostoi ptaków IBA, w których ten gatunek występuje: 3 w Ekwadorze i 18 w Kolumbii. Są to m.in. Park Narodowy Tatamá, Park Narodowy Munchique, Park Narodowy Las Orquídeas.

</doc>
<doc id="5396722" url="https://pl.wikipedia.org/wiki?curid=5396722" title="Maurice Lebesque">
Maurice Lebesque



</doc>
<doc id="5396723" url="https://pl.wikipedia.org/wiki?curid=5396723" title="Alain Louarn">
Alain Louarn



</doc>
<doc id="5396724" url="https://pl.wikipedia.org/wiki?curid=5396724" title="Lay Low (singel Roksany Węgiel)">
Lay Low (singel Roksany Węgiel)

Lay Low – utwór polskiej piosenkarki Roksany Węgiel wydany 12 kwietnia 2019 roku pochodzący z albumu "Roksana Węgiel".
Nagranie uzyskało status platynowej płyty. Utwór zdobył ponad 14 milionów wyświetleń w serwisie YouTube (2022) oraz 2 miliony odsłuchań w serwisie Spotify (2022).
Za mix/mastering utworu odpowiadał Kevin Grainger i Steven Manovski.

</doc>
<doc id="5396726" url="https://pl.wikipedia.org/wiki?curid=5396726" title="Lejkówka mączna">
Lejkówka mączna

Lejkówka mączna ("Clitocybe ditopa" (Fr.) Gillet) – gatunek grzybów z rzędu pieczarkowców ("Agaricales").
Systematyka i nazewnictwo.
Pozycja w klasyfikacji według Index Fungorum: "Clitocybe, Incertae sedis, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten opisał w 1815 r. Elias Fries, nadając mu nazwę "Agaricus ditopus". Obecną, uznaną przez Index Fungorum nazwę, nadał mu Claude-Casimir Gillet w 1874 r.
Synonimy:
Alicja Borowska, Alina Skirgiełło i E. Garnweidner w 1992 r. nadali polską nazwę lejkówka wróżebna, Władysław Wojewoda w 2003 r. zmienił ja na lejkówka mączna.
Morfologia.
Średnica 2–4 cm, lekko wklęsły. Powierzchnia białawo lub srebrzysto oprószona. Jest higrofaniczny; w stanie wilgotnym lepki, bladooliwkowobrązowy do przydymionego brązu, w stanie suchym nagi, blednąca od środka. Brzeg brzegiem długo podwinięty, cały.
Zbiegające na trzon, wąskie do średnio szerokich, gęste, matowe, szare lub w kolorze orzechu laskowego do brązowawo-szarego, ciemniejsze z wiekiem.
Wysokość 2–4 cm, grubość 0,4–0,7 cm, cylindryczny, początkowo gąbczasty, potem pusty w środku. Powierzchnia w górnej części czasami łuszcząca się. W dolnej naga, koloru kapelusza lub blaszek, u podstawy biało owłosiona.
Cienki, w kolorze zbliżonym do powierzchni kapelusza. Zapach i smak mączny.
Podstawki z 4 sterygmami, 20–25 × 3(5)–6 µm. Zarodniki prawie kuliste, (3)3,5–4(4,5) × 3–3,5(4) µm, gładkie, nieamyloidalne. Cystyd brak, na strzępkach są sprzążki.
Charakterystyczną cechą lejkówki mącznej jest zapach zjełczałej mąki i brak prążkowania kapelusza. Podobne gatunki: lejkówka gorzkawa ("Clitocybe amarescens"), lejkówka oszroniona ("Rhizocybe pruinosa"), lejkówka szaroblaszkowa ("Atractosporocybe inornata"), lejkówka rdzawa ("Clitocybe diatreta"), lejkówka rowkowana ("Clitocybe vibecina"), pieprzniczka szarawa ("Cantharellula umbonata").
Występowanie i siedlisko.
Lejkówka mączna występuje w Ameryce Północnej, Środkowej i Południowej, w Europie, Azji i Australii. Najwięcej stanowisk podano w Europie. Występuje tu od Francji po archipelag Svalbard na Morzu Arktycznym. W Polsce do 2003 r. znane były tylko 3 stanowiska. Według W. Wojewody częstość występowania i stopień zagrożenia tego gatunku nie są znane. W Niemczech Zachodnich jest to gatunek bardzo pospolity. Aktualne stanowiska tego grzyba podaje internetowy atlas grzybów. Znajduje się w nim na liście gatunków zagrożonych i wartych objęcia ochroną.
Grzyb saprotroficzny naziemny występujący w lasach iglastych, zwłaszcza pod świerkiem pospolitym i sosną pospolitą. Owocniki tworzy zwykle od lipca do listopada.

</doc>
<doc id="5396727" url="https://pl.wikipedia.org/wiki?curid=5396727" title="Clitocybe ditopa">
Clitocybe ditopa



</doc>
<doc id="5396730" url="https://pl.wikipedia.org/wiki?curid=5396730" title="Edward Goldstein">
Edward Goldstein

Edward Goldstein (ur. 14 listopada 1844 w Warszawie, zm. 24 sierpnia 1920 w Paryżu) – powstaniec styczniowy, lekarz, antropolog, kolekcjoner.
Życiorys.
Urodził się 14 listopada 1844 w Warszawie. Tam w 1862 współorganizował mszę św. w kościele św. Krzyża na rocznicę uchwalenia Konstytucji 3 maja. W związku z tym musiał wyjechać z miasta. Został aresztowany w Berlinie, skąd po zwolnieniu udał się przez Hamburg i Londyn do Paryża. Na żądanie ambasady rosyjskiej został stamtąd wydalony. Trafił do Turynu. Tam podjął studia uniwersyteckie.
W 1863 w Krakowie przyłączył się do walczących w powstaniu styczniowym. Wyruszył do Goszczy i służył w szeregach żuawów śmierci. Uczestniczył w bitwach pod Chrobrzem oraz pod Grochowiskami, gdzie doznał ran. Był leczony w Krakowie, po czym jako sekretarz Wierzejskiego udał się do Lwowa. W drodze został aresztowany i przez półtora roku był osadzony w fortecy. Został przetransportowany do Königgrätz, skąd zbiegł po dwóch tygodniach. Następnie przez Zurych i Lugano dotarł do Paryża. Tam otrzymał pozwolenie na pobyt.
W Paryżu podjął studia medycyny oraz antropologii. Pracował na stanowisku lekarza IX Dzielnicy. Równolegle był też zatrudniony w Muzeum Nauk Przyrodniczych. Był preparatorem w Muzeum Historii Naturalnej. Pracował u boku Paula Broci. Opublikował szereg prac z dziedziny antropologii, cenionych we Francji. Zarobkował jako profesor nauk przyrodniczych i języka francuskiego. Pełnił funkcję przysięgłego znawcy sztuki przy Trybunale Apelacyjnym w Paryżu. Był sekretarzem Towarzystwa Antropologicznego i Etnograficznego Polskiego w Paryżu. Na wniosek dziekana Sorbony został odznaczony krzyżem oficerskim.
Przez trzy lata urządzał założone w 1898 Musée Cernuschi. Następnie wyjechał do Krakowa. Odmawiając sobie osobistego majątku sukcsywnie gromadził kolekcję osobliwości i dzieł sztuki i w 1909 przekazał ten zbiór miastu Kraków. Tam w maju 1909 został mianowany kustoszem Muzeum Narodowego. Potem wrócił do Paryża aby kontynuować starania kolekcjonerskie. Po wybchu I wojny światowej nie mógł już udać się do Krakowa. Wskutek niekorzystnej sytuacji popadł w niedostatek. Cierpiąc głód nie odważył się wtedy sprzedać niektórych zbiorów oświadczając, że nie są już jego własnością, lecz mają być przekazane do Krakowa. Zmarł w 24 sierpnia 1920 w paryskim przytułku – polskim zakąadzie dobrocznymm św. Kazimierza (trafił tam wcześniej staraniem Władysława Mickiewicza).

</doc>
<doc id="5396731" url="https://pl.wikipedia.org/wiki?curid=5396731" title="Kuba Hawryluk">
Kuba Hawryluk

Kuba Hawryluk (ur. 8 września 2003 w Staszowie) – polski siatkarz, grający na pozycji libero.
W wieku 7 lat miał pierwszą styczność z siatkówką. Jego idolem siatkarskim jest francuski libero Jenia Grebennikov natomiast w innej dyscyplinie hiszpański tenisista Rafael Nadal. Gdyby nie grał w siatkówkę to mógłby zostać tenisistą.
Sukcesy klubowe.
młodzieżowe.
Mistrzostwa Polski Młodzików:
Mistrzostwa Polski Kadetów:
Mistrzostwa Polski Juniorów:
Sukcesy reprezentacyjne.
Mistrzostwa Europy U-17:
Mistrzostwa Europy Kadetów:
Mistrzostwa Świata Kadetów:
Mistrzostwa Europy Juniorów:

</doc>
<doc id="5396740" url="https://pl.wikipedia.org/wiki?curid=5396740" title="Izby gospodarcze">
Izby gospodarcze



</doc>
<doc id="5396742" url="https://pl.wikipedia.org/wiki?curid=5396742" title="Izba handlu">
Izba handlu



</doc>
<doc id="5396746" url="https://pl.wikipedia.org/wiki?curid=5396746" title="Zjednoczenie Przemysłu Artykułów i Tkanin Technicznych">
Zjednoczenie Przemysłu Artykułów i Tkanin Technicznych

Zjednoczenie Przemysłu Artykułów i Tkanin Technicznych – jednostka organizacyjna Ministerstwa Przemysłu Lekkiego, powstała w celu koordynowania, nadzorowania, kontrolowania oraz sprawowania ogólnego kierownictwa nad działalnością gospodarczą przedsiębiorstw państwowych lub będących pod zarządem państwowym.
Powołanie Zjednoczenia.
Na podstawie zarządzenia Ministra Przemysłu Lekkiego z 1949 r. o utworzeniu "Zjednoczenia Przemysłu Artykułów i Tkanin Technicznych" ustanowiono Zjednoczenie. Zarządzenie powstało w porozumieniu z Przewodniczącym Państwowej Komisji Planowania Gospodarczego i Ministrem Skarbu. Powołanie Zjednoczenia pozostawało w ścisłym związku z dekretem z 1947 r. o tworzeniu przedsiębiorstw państwowych.
Nadzór państwowy nad Zjednoczeniem sprawował Minister Przemysłu Lekkiego.
Przedmiot działalności Zjednoczenia.
Przedmiotem działalności Zjednoczenia było koordynowanie, nadzorowanie, kontrolowanie oraz ogólne kierownictwo działalności gospodarczej przedsiębiorstw państwowych lub będących pod zarządem państwowym. 
Zjednoczenie działało ramach narodowych planów gospodarczych oraz według zasad rozrachunku gospodarczego
Rada Nadzoru Społecznego.
Przy Zjednoczeniu powołana była Rada Nadzoru Społecznego, której zakres działania, sposób powoływania i odwoływania jej członków, organizację i sposób wykonywania powierzonych czynności określało rozporządzenie Rady Ministrów. Rada Nadzoru Społecznego miała charakter niezależnego organu nadzorczego, kontrolnego oraz opiniodawczego, podlegającego w swej działalności nadzorowi Prezydium Krajowej Rady Narodowej.
Organ zarządzający Zjednoczeniem.
Organem zarządzającym Zjednoczenia była dyrekcja, powoływana i zwalniana przez Ministra Przemysłu Lekkiego, składająca się w dyrektora naczelnego, reprezentującego dyrekcję samodzielnie oraz z podległych dyrektorowi naczelnemu czterech dyrektorów.
Do ważności zobowiązań, zaciąganych przez Zjednoczenie, wymagane było współdziałanie, zgodnie z uprawnieniami, przewidzianymi w statucie:

</doc>
<doc id="5396747" url="https://pl.wikipedia.org/wiki?curid=5396747" title="Jorida Tabaku">
Jorida Tabaku

Jorida Hasan Tabaku (ur. 1 lipca 1979 w Tiranie) – albańska ekonomistka i polityk; wiceminister integracji europejskiej w latach 2009-2011, wiceburmistrz Tirany w latach 2011–2013, deputowana do Zgromadzenia Albanii z ramienia Partii Demokratycznej.
Życiorys.
Ukończyła studia na Wydziale Ekonomicznym Uniwersytetu Tirańskiego, naukę kontynuowała w Stanach Zjednoczonych i w Wielkiej Brytanii. W roku 2005 wróciła do Tirany w celu dalszej nauki; po czterech latach uzyskała tytuł doktora nauk ekonomicznych. Pracuje jako wykładowczyni na ukończonym wcześniej Wydziale Ekonomicznym Uniwersytetu Tirańskiego.
W latach 2009–2011 była wiceministrem integracji europejskiej.
Od lipca 2011 do 2013 roku była wiceburmistrzem Tirany.
W 2013 roku w wyborach parlamentarnych uzyskała mandat deputowanej do Zgromadzenia Albanii z ramienia Demokratycznej Partii Albanii; należała do komisji ds. finansowych oraz integracji europejskiej.
Poglądy gospodarcze.
Tabaku jest zwolenniczką podatku liniowego; w 2018 roku zaproponowała przywrócenie tej formy opodatkowania po zastąpieniu jej podatkiem progresywnym, wprowadzonym przez rządzącą Socjalistyczną Partię Albanii.

</doc>
<doc id="5396749" url="https://pl.wikipedia.org/wiki?curid=5396749" title="Pino Romualdi">
Pino Romualdi

Pino Romualdi, właśc. Giuseppe Nettuno Romualdi (ur. 24 lipca 1913 w Predappio, zm. 21 maja 1988 w Rzymie) – włoski polityk, dziennikarz i pisarz, uczestnik wojny włosko-abisyńskiej i II wojny światowej po stronie faszystowskiej. Wieloletni deputowany krajowy i senator, poseł do Parlamentu Europejskiego I i II kadencji, w latach 1978–1982 prezydent Włoskiego Ruchu Społecznego.
Życiorys.
Syn Valzanii Romualdiego i Marii Luigii Proli, jego ojciec był socjalistą i współpracownikiem Benito Mussoliniego. Od młodego wieku zaangażowany w działalność polityczną, był publicystą w lokalnych gazetach. Ukończył studia z nauk politycznych, kierował strukturami faszystowskiego ruchu Gruppo universitario fascista w Forlì. Uczestniczył jako ochotnik w wojnie włosko-abisyńskiej, dochodząc do rangi kapitana, następnie od 1939 zajmował kierownicze stanowisko w strukturach Narodowej Partii Faszystowskiej w Gimmie.
W 1940 powrócił do Włoch, kierował gazetą „Il Popolo di Romagna”, po czym do 1943 uczestniczył jako ochotnik w walkach w Albanii i Grecji. Po utworzeniu Włoskiej Republiki Socjalnej działał w Republikańskiej Partii Faszystowskiej, od kwietnia 1944 jako sekretarz w Parmie, a od października 1944 jako zastępca sekretarza generalnego. Objął kierownictwo nad czasopismem „Gazzetta di Parma”, pracował także nad planami powołania tajnego ruchu faszystowskiego na wypadek upadku Republiki Salò. Od kwietnia 1945 przebywał w ukryciu, głównie w Mediolanie i Rzymie, jednocześnie prowadząc negocjacje w imieniu środowiska postfaszystów, które doprowadziły do udzielenia amnestii ponad 20 tysiącom osób. W 1947 został zaocznie skazany na karę śmierci przez sąd w Parmie za zlecenie zamordowania siedmiu osób w 1944. W marcu 1948 aresztowany, jednak jego wyrok został złagodzony i ostatecznie spędził trzy lata w więzieniu.
Po wojnie był jednym z założycieli ruchu Fasci di Azione Rivoluzionaria i partii Włoski Ruch Społeczny, był jednym z jego liderów. W strukturach MSI objął funkcję zastępcy sekretarza i przewodniczącego komitetu centralnego, a od 1982 do 1987 prezydentem partii (formalnym przywódcą). Został założycielem miesięcznika kulturalnego „L’Italiano”, był redaktorem naczelnym partyjnych czasopism „Lotta politica”, „Il Popolo italiano” oraz „Secolo d'Italia” (1987–1988). Opublikował również kilka książek. W latach 1958–1983 członek Izby Deputowanych III, IV, V, VI, VII, VII i VIII kadencji, następnie od 1983 do 1984 członek Senatu IX kadencji. W 1979 i 1984 wybierany posłem do Parlamentu Europejskiego, w 1984 został wiceprzewodniczącym Europejskiej Prawicy. Zmarł wskutek nowotworu na rok przed końcem kadencji, a na dzień przed śmiercią Giorgio Almirante.
Od 1940 był żonaty z Verą Versari. Miał dwoje dzieci, jego syn Adriano Romualdi (1940–1973) także został politykiem i publicystą.

</doc>
<doc id="5396750" url="https://pl.wikipedia.org/wiki?curid=5396750" title="Jean-Baptiste-Marie Budes de Guébriant">
Jean-Baptiste-Marie Budes de Guébriant

Jean-Baptiste-Marie Budes de Guébriant MEP (; ur. 11 grudnia 1860 w Paryżu, zm. 6 marca 1935 tamże) – francuski duchowny rzymskokatolicki, misjonarz, wikariusz apostolski Jianchangu i Kantonu, przełożony generalny Towarzystwa Misji Zagranicznych w Paryżu.
Biografia.
Ukończył Collège Stanislas. W październiku 1881 wstąpił do seminarium duchownego. 5 lipca 1885 otrzymał święcenia prezbiteriatu z rąk wikariusza apostolskiego Pondicherry Françoisa-Jeana-Marii Laouënana MEP i został kapłanem Towarzystwa Misji Zagranicznych w Paryżu. Następnie wyjechał na misje do Syczuanu w Chinach.
Po nauczeniu się języka chińskiego, kierował rozległymi parafiami, w których niewielkie grupy katolików żyły w dużym rozproszeniu. W 1894 przeszedł tyfus. W 1895 niepokoje związane z wojną chińsko-japońską przyniosły zniszczenie misji i prześladowania chrześcijan, zmuszając ks. Budesa de Guébrianta do ucieczki. Po ich zakończeniu powrócił do pracy w rejonie. W 1898 został prowikariuszem misji w wikariacie apostolskim Południowego Syczuanu. Odbył podróż do Pekinu, Szanghaju i Japonii, uzyskując korzystne rozstrzygnięcie w sprawie reperacji za zniszczenia budynków misyjnych. W 1900 powrócił do Suifu.
Biskup.
12 sierpnia 1910 papież Pius X mianował go ordynariuszem nowej jednostki administracji kościelnej w Syczuanie, wydzielonego z wikariatu apostolskiego Południowego Syczuanu, wikariatu apostolskiego Jianchangu oraz biskupem tytularnym euroejskim. 20 listopada 1910 w Suifu przyjął sakrę biskupią z rąk wikariusza apostolskiego Wschodniego Syczuanu Célestina-Félixa-Josepha Chouvellona MEP. Współkonsekratorem był koadiutor wikariusza apostolskiego Południowego Syczuanu Jean-Pierre-Marie Fayolle MEP. Przy sakrze asystował Edouard François Gourdin MEP.
Po sakrze odbył podróż do Francji. Gdy powrócił w 1911 dowiedział się, że w jego wikariacie trwają niepokoje i prześladowania chrześcijan - misjonarz i 25 osób świeckich zostało zamordowanych, a kilkuset wiernych musiało uciekać z regionu. Później sytuacja się unormowała. Po wybuchu I wojny światowej 8 z 12 podległych mu misjonarzy otrzymało wezwanie do wojska. Bp Budes de Guébriant wyświęcił na księdza pierwszego Chińczyka w wikariacie. Kierowany przez niego wikariat w 1915 liczył 6500 wiernych, 77 szkół oraz seminarium z 40 seminarzystami.
28 kwietnia 1916 papież Benedykt XV mianował go wikariuszem apostolskim Kantonu. Do miasta wyjechał 8 stycznia 1917. Na nowym stanowisku przeprowadził podział wikariatu apostolskiego Kantonu, wydzielając z niego dwa nowe wikariaty. W 1919 z polecenia Benedykta XV przeprowadzał wizytację wikariatów apostolskich w Chinach. W 1920 udał się do Rzymu, gdzie 21 marca 1921 został wybrany przełożonym generalnym Towarzystwa Misji Zagranicznych w Paryżu, którą to funkcję pełnił do śmierci. Złożył wówczas rezygnację z katedry w Kantonie. 10 grudnia 1921 otrzymał od papieża tytuł arcybiskupa tytularnego Marcianopolis.
W 1913 został kawalerem Legii Honorowej, a 21 października 1932 jej oficerem.

</doc>
<doc id="5396752" url="https://pl.wikipedia.org/wiki?curid=5396752" title="Mourtada Fall">
Mourtada Fall

Mourtada Fall (ur. 26 grudnia 1987 w Dakarze) – senegalsko-marokański piłkarz, grający jako środkowy obrońca w Mumbai City FC, którego jest kapitanem.
Klub.
Moghreb Tétouan.
Mimo że urodził się w Senegalu, Fall zaczynał karierę w marokańskim Moghrebie Tétouan. 
W sezonie 2011/2012 (pierwszym w bazie Transfermarkt) zagrał 15 meczów. Zdobył też tytuł mistrza kraju.
W sezonie 2012/2013 zagrał 4 spotkania.
Al-Arabi Kuwejt.
1 stycznia 2013 roku przeniósł się do Al-Arabi Kuwejt.
Powrót do Moghrebu.
7 lipca 2014 roku wrócił do Tetuanu. Ponownie w tym klubie zadebiutował 23 sierpnia 2014 roku w meczu przeciwko Raja Casablanca (1:1). Zagrał cały mecz. Łącznie po powrocie zagrał 27 meczów, miał gola i asystę. Zagrał też mecz na Klubowych Mistrzostwach Świata 2014. 
Wydad Casablanca.
7 sierpnia 2015 roku zmienił klub na Wydad Casablanca. W tym zespole debiut zaliczył 6 września 2015 roku w meczu przeciwko FAR Rabat (wygrana 4:2). Zagrał cały mecz i dostał żółtą kartkę. Pierwszego gola strzelił 4 października 2015 roku w meczu przeciwko Difaâ El Jadida (zwycięstwo 2:1). Do siatki trafił w 18. minucie. Łącznie zagrał 40 meczów i strzelił dwie bramki. Po raz drugi został mistrzem kraju i wygrał Afrykańską Ligę Mistrzów.
Trzeci powrót.
23 września 2017 roku powrócił po raz trzeci do Moghrebu. Zagrał 15 meczów i strzelił bramkę.
FC Goa.
20 lipca 2018 roku przeniósł się do Indii, do FC Goa. W indyjskim zespole zadebiutował 1 października 2018 roku w meczu przeciwko NorthEast United FC (2:2). Zagrał cały mecz. 6 dni później strzelił pierwszą bramkę, a rywalem FC Goa był Chennaiyin FC (wygrana 1:3). Do siatki trafił w 80. minucie. Pierwszą asystę zaliczył 1 listopada 2019 roku w meczu przeciwko NorthEast United FC (2:2). Asystował przy bramce Manvira Singha w 96. minucie. Łącznie zagrał 40 meczów, strzelił 9 goli i miał 3 asysty. Zdobył puchar Indii.
Mumbai City FC.
18 października 2020 roku został zawodnikiem Mumbai City FC. Pierwszy mecz w tym klubie zaliczył 25 listopada 2020 roku w meczu przeciwko FC Goa (wygrana 0:1). Grał do 72. minuty. Pierwszego gola strzelił 5 stycznia 2021 roku w meczu przeciwko Bengaluru FC (wygrana 1:3). Do siatki trafił w 9. minucie. Łącznie (wg stanu na 24 grudnia 2022) zagrał 48 meczów i strzelił 7 bramek. Został mistrzem Indii.

</doc>
<doc id="5396753" url="https://pl.wikipedia.org/wiki?curid=5396753" title="Koteosa kei">
Koteosa kei

 – to podgatunek Visual kei związany ze stylem Kote kei i Oshare kei. Jak sama nazwa wskazuje, "Koteosa kei" jest mieszanką tych dwóch stylów, która miała swój szczyt w połowie i pod koniec lat 2000. Czasami nazywany „czarną wersją” Oshare kei, tworzy swego rodzaju połączenie pomiędzy kreatywnym wyglądem, używaniem różnych akcesoriów, radosną i kolorową estetyką z mroczniejszymi cechami (głównie) Kote kei. Niemniej jednak moda jest zazwyczaj nieco bardziej „stonowana”, w porównaniu do Oshare kei czy Kote kei. Jeśli chodzi o brzmienie zespołów, to jest ono po prostu gdzieś pomiędzy mrokiem Kote kei a popowym brzmieniem Oshare kei. Przykładem może być zespół The GazettE czy Vidoll.
Zespoły, które dobrze pasują do tego podgatunku to LM.C i Lolita23q. Wpływy Koteosa kei widać było też w ostatnich latach w wykonaniu takich zespołów jak An Cafe, SuG, Sick2 oraz oczywiście wymienionych wcześniej. Jednak trudno jest odróżnić od siebie zespoły tych trzech podgatunków (Kote kei, Oshare kei i Koteosa kei), ponieważ stopień makijażu różni się w zależności od osoby.

</doc>
<doc id="5396754" url="https://pl.wikipedia.org/wiki?curid=5396754" title="Swiss Ice Hockey Games 2022">
Swiss Ice Hockey Games 2022

1. edycja turnieju Swiss Ice Hockey Games rozgrywana była w dniach 15-18 grudnia 2022 roku. Brały w niej udział cztery reprezentacje: Czech, Szwecji, Finlandii i Szwajcarii. Każdy zespół rozegrał po trzy spotkania, łącznie odbyło się sześć meczów. Pięć spotkań rozegrano w hali La patinoire Saint-Léonard w Fryburgu, jeden mecz odbył się w Helsinkach w hali Helsinki Ice Hall. Turniej był drugim, zaliczanym do klasyfikacji Euro Hockey Tour w sezonie 2022/2023.

</doc>
<doc id="5396755" url="https://pl.wikipedia.org/wiki?curid=5396755" title="Velvet Kiss">
Velvet Kiss

 – manga autorstwa Chihiro Harumi, publikowana na łamach magazynu „Vitaman” wydawnictwa Takeshobō w latach 2009–2012.
Fabuła.
Shin zostaje oszukany i zaciąga olbrzymi dług w wysokości 80 milionów jenów, jednak jego wierzyciel proponuje mu możliwość uniknięcia spłaty sumy razem z karami i odsetkami, jeśli zgodzi się nawiązać „bliską przyjaźń” z Kanoko, młodą elegancką kobietą z wyższych sfer. W miarę upływu czasu Shin zaczyna dostrzegać, że zadanie, które zostało mu powierzone, nie jest takie proste, jak początkowo sądził. Na początku swojej znajomości Shin widzi w Kanoko niewiele więcej niż rozpieszczone dziecko, przyzwyczajone do luksusu i zbytku, ale stopniowo zaczyna się w niej zakochiwać. Im więcej czasu spędzają razem, tym ich związek staje się silniejszy i głębszy, a Shin odkrywa, że jego uczucia do Kanoko są znacznie poważniejsze, niż przypuszczał na początku.
Publikacja serii.
Manga ukazywała się w magazynie „Vitaman” wydawnictwa Takeshobō od 30 lipca 2009 do 30 marca 2012. Seria została również opublikowana w 4 tankōbonach, wydanych między 7 maja 2010 a 16 czerwca 2012.
W Polsce prawa do dystrybucji mangi nabyło Studio JG.

</doc>
<doc id="5396761" url="https://pl.wikipedia.org/wiki?curid=5396761" title="Jan Szymański (1881–1953)">
Jan Szymański (1881–1953)

Jan Szymański (ur. 1881, zm. 1953) – polski działacz przeciwalkoholowy.
Życiorys.
Urodził się w 1881. Był działaczem przeciwalkoholowym. Współorganizował Zjazdy Przeciwalkoholowe. Był redaktorem miesięcznika „Trzeźwość” (wydawanego od 1919 przez Towarzystwo Trzeźwość) i kwartalnika „Walka z Alkoholizmem”.
Pełnił funkcję komendanta naczelnego Straży Obywatelskiej w Krakowie. Po odzyskaniu przez Polskę niepodległości pracował na stanowisku referenta do spraw alkoholizmu w Ministerstwie Zdrowia. Był zaangażowany w tworzenie ustawy ograniczającej alkoholizm, uchwalonej przez Sejm 23 kwietnia 1920.
Zmarł w 1953.

</doc>
<doc id="5396763" url="https://pl.wikipedia.org/wiki?curid=5396763" title="LVI Korpus Pancerny (III Rzesza)">
LVI Korpus Pancerny (III Rzesza)

LVI Korpus Pancerny, (niem. "LVI. Panzerkorps") – jeden z niemieckich korpusów pancernych z okresu II wojny światowej. 
Historia.
Jednostka jako LVI Korpus Zmotoryzowany została sformowana 15 lutego 1941 roku, na potrzeby planowanego ataku na ZSRR. 1 marca 1942 roku została przemianowana na LVI Korpus Pancerny. Szlak bojowy Korpus dowodzony przez Ericha von Mansteina rozpoczął atakiem z Prus Wschodnich w kierunku Dyneburga, który zdobył 26 czerwca 1941 roku. Przez cały okres wojny Korpus walczył na froncie wschodnim przeciw Armii Czerwonej. 
Dotarł aż pod Moskwę, gdzie w trakcie walk jego dalszy marsz został powstrzymany. Został zmuszony do odwrotu w czasie którego utracił wiele sprzętu. Po tej bitwie gen. Ferdinand Schaal, zauważył, że jego żołnierze stracili wolę walki i w obawie o dostanie się do niewoli starali się unikać pobytu na pierwszej linii. 
Skład LVI KPanc. był ruchomy i w latach 1941-1945 tworzyły go między innymi jednostki: 10 Dywizja Pancerna, 19 Dywizja Pancerna oraz dywizje piechoty: 52, 131, 267, 321, 331 i Dywizja Zmotoryzowana SS „Totenkopf”. 
W 1945 roku LVI Korpus Pancerny walczył w obronie stolicy III Rzeszy. 2 maja 1945 roku szef sztabu LVI KPanc płk Theodor von Dufving nawiązał kontakt z dowództwem radzieckiej 47 Dywizji Strzeleckiej z 8 Gwardyjskiej Armii i oświadczył, że decyzją dowódcy korpusu Helmutha Weidlinga jednostki LVI KPanc. przerywają walkę i kapitulują. O 15:00 do niewoli radzieckiej trafili żołnierze korpusu wraz z gen. Weidlingiem i garnizonem berlińskim. 
Dowódcy korpusu.
Dowódcy korpusu
szef sztabu:
Skład korpusu.
Skład LVI KPanc. w dniu agresji na ZSRR:

</doc>
<doc id="5396767" url="https://pl.wikipedia.org/wiki?curid=5396767" title="Izba przemysłowo-handlowa">
Izba przemysłowo-handlowa



</doc>
<doc id="5396768" url="https://pl.wikipedia.org/wiki?curid=5396768" title="Puchar Spenglera 2022">
Puchar Spenglera 2022

94. edycja Pucharu Spenglera rozgrywana była od 26 do 31 grudnia 2022. Mecze odbyły się w hali Vaillant Arena.
Do turnieju oprócz drużyny gospodarzy HC Davos oraz tradycyjnie uczestniczącego Teamu Canada zaproszono cztery drużyny: Örebro HK, IFK Helsinki, Sparta Praga oraz HC Ambrì-Piotta. Po zwiększeniu turnieju do sześciu drużyn rozgrywki podzielono na dwie grupy. Pierwsza nazwana została na cześć Richarda Torrianiego dwukrotnego brązowego medalistę igrzysk olimpijskich w hokeju na lodzie z 1928 i 1948 oraz srebrnego medalistę mistrzostw świata w saneczkarstwie w jedynkach mężczyzn z 1957 roku. Wszystkie te medale zdobył w Davos. Druga grupa została nazwana na część Hansa Cattini oraz Ferdinanda Cattini. Cała trójka grała w przeszłości w zespole HC Davos.
Z racji podziału na grupy po rozegraniu meczów fazy grupowej odbyły się dwa spotkania o awans do półfinałów turnieju. Zwycięzcy półfinałów rozegrali finałowe spotkanie w samo południe 31 grudnia 2022 roku.
Obrońcą tytułu była drużyna Team Canada, która w finale poprzedniej edycji w 2019 roku pokonała czeski HC Oceláři Trzyniec 4:0. W 94. edycji Pucharu Spenglera po raz pierwszy w swojej historii najlepszą ekipą okazała się szwajcarska HC Ambrì-Piotta, który pokonała czeską Spartę Praga 3:2 po rzutach karnych.
Faza grupowa.
Grupa Torriani
    = bezpośredni awans do półfinału,     = udział w ćwierćfinale
Grupa Cattini
    = bezpośredni awans do półfinału,     = udział w ćwierćfinale
Faza pucharowa.
Ćwierćfinały
Półfinały
Finał
Ostateczna kolejność
Skład triumfatorów.
Skład zdobywcy Pucharu Spenglera – HC Ambrì-Piotta.
Skład gwiazd turnieju.
Po zakończeniu turnieju decyzją dziennikarzy został wybrany skład gwiazd, skupiający najlepszą szóstkę zawodników na indywidualnych pozycjach.

</doc>
<doc id="5396769" url="https://pl.wikipedia.org/wiki?curid=5396769" title="Trzecie tysiąclecie">
Trzecie tysiąclecie



</doc>
<doc id="5396770" url="https://pl.wikipedia.org/wiki?curid=5396770" title="Jean-Marie Mérel">
Jean-Marie Mérel

Jean-Marie Mérel MEP (; ur. 18 września 1854 w Vay, zm. 13 października 1932 w Singapurze) – francuski duchowny rzymskokatolicki, misjonarz, wikariusz apostolski Guangdong/Kantonu.
Biografia.
29 czerwca 1879 otrzymał święcenia prezbiteriatu i został kapłanem diecezji Nantes. W 1880 wstąpił do Towarzystwa Misji Zagranicznych w Paryżu. 26 października 1881 wyjechał na misje do Guangdongu w Chinach.
20 kwietnia 1901 papież Leon XIII mianował go wikariuszem apostolskim Guangdong oraz biskupem tytularnym orcistyjskim. 6 października 1901 w katedrze w Kantonie przyjął sakrę biskupią z rąk wikariusza apostolskiego Wschodniej Kochinchiny Désiré-Françoisa-Xaviera Van Camelbeke MEP. Współkonsekratorami byli wikariusz apostolski Południowego Tonkinu Louis-Marie Pineau MEP oraz wikariusz apostolski Hongkongu Louis Marie Piazzoli PIME.
6 kwietnia 1914 jego tytuł zmieniono na "wikariusz apostolski Kantonu". 4 sierpnia 1914 złożył rezygnację z katedry w Kantonie. 16 czerwca 1921 otrzymał od papieża Benedykta XV tytuł arcybiskupa tytularnego Crainy. Następnie pracował wśród chińskiej diaspory w Malezji i Singapurze. Od 1927 do śmierci proboszcz etnicznie chińskiej parafii Najświętszego Serca Pana Jezusa w Singapurze.

</doc>
<doc id="5396771" url="https://pl.wikipedia.org/wiki?curid=5396771" title="Noblistka">
Noblistka



</doc>
<doc id="5396775" url="https://pl.wikipedia.org/wiki?curid=5396775" title="Estadio Diego Armando Maradona">
Estadio Diego Armando Maradona

Estadio Diego Armando Maradona – stadion piłkarski w dzielnicy Villa General Mitre w Buenos Aires w Argentynie. Swoje spotkania na obiekcie rozgrywa grający w najwyższej lidze argentyńskiej Argentinos Juniors. Pojemność stadionu wynosi 24 800 miejsc.
Stadion od 2003 roku nosi imię Diego Armando Maradony, który w latach 1976–1981 stawiał pierwsze kroki w profesjonalnej karierze w drużynie Argentinos Juniors.
Historia.
Zanim powstał obecny obiekt, w tym samym miejscu znajdował się stadion wykonany z drewna, który został otwarty w 1940 roku. Z powodu niebezpieczeństwa oraz małej pojemności w latach 80. został porzucony, a Argentinos Juniors swoje spotkania rozgrywała na innym stadionie. Za pieniądze z transferu Maradony planowano zbudować nowy stadion, jednak pomysł ten porzucono na rzecz innych obiektów sportowych. 
26 grudnia 2003 roku odbyły się dwa inauguracyjne spotkania. W pierwszym zmierzyły się drużyny Argentinos Juniors z roku 1985, która zwyciężyła w Copa Libertadores, naprzeciw drużyny, która uzyskała awans do Primera Division z roku 1997. W drugim meczu zespół U20 rywalizował z legendami klubu. Otwarcie stadionu śledziło 30 000 osób.

</doc>
<doc id="5396780" url="https://pl.wikipedia.org/wiki?curid=5396780" title="Augustin Chausse">
Augustin Chausse

Augustin Chausse MEP (; ur. 19 lutego 1838 w Saint-Didier-en-Velay, zm. 12 października 1900 w Hongkongu) – francuski duchowny rzymskokatolicki, misjonarz, wikariusz apostolski Guangdongu.
Biografia.
14 czerwca 1862 otrzymał święcenia prezbiteriatu i został kapłanem Towarzystwa Misji Zagranicznych w Paryżu. 18 sierpnia tego roku wyjechał na misje do Guangdongu w Chinach. Najpierw prowadził tam sierociniec. W 1864 otrzymał zarząd nad jednym z dystryktów misji. W 1867 poświęcił się pracy wśród grupy Hakka, wśród których ochrzcił 1500 osób. W 1868 musiał uciekać z rejonu z powodu prześladowań chrześcijan. W 1876, gdy prześladowania osłabły, wyjechał do Chaozhou.
16 grudnia 1880 papież Leon XIII mianował go koadiutorem wikariusza apostolskiego Guangdongu Philippa-Françoisa-Zéphirina Guillemina MEP oraz biskupem in partibus infidelium capsuskim. 25 lipca 1881 przyjął sakrę biskupią z rąk wikariusza apostolskiego Kuangsi Pierra-Noëla-Josepha Foucarda MEP.
W 1884 z powodu kampanii francuskiej w Tonkinie i spowodowanej nią niechęci administracji chińskiej do Francuzów i chrześcijan, wraz z inny misjonarzami i osobami świeckimi schronił się w Hongkongu. 5 kwietnia 1886, gdy bp Guillemin zmarł, został wikariuszem apostolskim Guangdongu. Po powrocie do Kantonu odbudowywał zniszczony wojną wikariat. Za jego pontyfikatu ukończono katedrę Najświętszego Serca Jezusa w Kantonie oraz założono seminarium. W 1899 dotknięty paraliżem. Rok później wyjechał do sanatorium w Hongkongu, gdzie 12 października 1900 zmarł.

</doc>
<doc id="5396784" url="https://pl.wikipedia.org/wiki?curid=5396784" title="Sarandí">
Sarandí

Sarandí – miasto w Argentynie, w prowincji Buenos Aires, w Partido Avellaneda. Nazwa miasta pochodzi od lokalnej rośliny.
Sport.
W mieście swoją siedzibę ma klub piłkarski Arsenal de Sarandi, zdobywca Copa Sudamericana z roku 2007. Znajduje się tutaj stadion Estadio Julio Humberto Grondona o pojemności 16 300, na którym drużyna rozgrywa swoje spotkania.
W mieście urodził się Rodrigo de Paul, mistrz świata w piłce nożnej z roku 2022.

</doc>
<doc id="5396789" url="https://pl.wikipedia.org/wiki?curid=5396789" title="Izba handlowo-przemysłowa">
Izba handlowo-przemysłowa



</doc>
<doc id="5396791" url="https://pl.wikipedia.org/wiki?curid=5396791" title="Przejmowanie elementów infrastruktury kolejowej przez Urząd Marszałkowski Województwa Dolnośląskiego">
Przejmowanie elementów infrastruktury kolejowej przez Urząd Marszałkowski Województwa Dolnośląskiego

Przejmowanie elementów infrastruktury kolejowej przez Urząd Marszałkowski Województwa Dolnośląskiego – proces powolnego odpłatnego lub nieodpłatnego pozyskiwania linii kolejowych będących do tej pory w gestii spółki PKP Polskie Linie Kolejowe na własność województwa dolnośląskiego. Na koniec roku 2022 przejęto 23 linie o łącznej długości około 240 km, a ruch przywrócono na pięciu odcinkach. Samorząd województwa dolnośląskiego jako jedyny w Polsce prowadzi zorganizowane przejmowanie infrastruktury kolejowej. Zarządcą infrastruktury jest Dolnośląska Służba Dróg i Kolei we Wrocławiu. Odzyskane linie obsługują Koleje Dolnośląskie.
Stan prawny.
Za organizację transportu w regionie odpowiedzialni są marszałkowie województw. Zgodnie z prawem jednostki samorządu terytorialnego mogą przejmować te linie, które nie są istotne dla działania całej sieci w kraju i mają znaczenie wyłącznie lokalne. Generalnie przejmowane mogą być te linie, na których obecnie nie istnieje ruch kolejowy bądź jest śladowy. Przejmowanie może odbywać się za opłatą lub bez. Przepisem regulującym przejmowanie mienia kolejowego jest artykuł 39 Ustawy o restrukturyzacji, komercjalizacji i prywatyzacji PKP z 8 września 2000 r.
Charakterystyka kolejowa regionu.
Województwo dolnośląskie ma wysoki wskaźnik wykorzystania kolei w transporcie lokalnym i regionalnym; statystyczny mieszkaniec regionu odbywał rocznie 9,4 podróży koleją i jest to czwarty wynik w Polsce (stan na 2018). Aż 88% podróży stanowiły przewozy regionalne i aglomeracyjne. Przeważają przewozy w aglomeracji wrocławskiej. Na terenie województwa działa dwóch przewoźników: Polregio i należące do marszałka województwa Koleje Dolnośląskie (które powoli wypierają innych przewoźników w zakresie transportu regionalnego i lokalnego).
Polityka województwa ukierunkowana jest na odzyskiwanie połączeń utraconych w przeszłości i rozwoju oferty lokalnej. Jedną z głównych przeszkód w intensyfikacji ruchu są rozwinięte prace remontowe oraz niewydolność szlaków.
Na tle pozostałych regionów Polski Dolny Śląsk miał najgęściej rozwiniętą sieć kolejową, do 1945 roku obsługująca wszystkie miasta regionu (choć w latach 30. regres pochłonął tzw. kolej sowiogórską). Lata powojenne to proces likwidacji linii uznanych za nierentowne. Tylko do roku 1989 zlikwidowano 277 km linii kolejowych; mimo to gęstość sieci była największa w Polsce i wynosiła 12,4 km na 100 km², a w r. 2009 spadła do poziomu 8,8 km na 100 km² – po 1990 r. Łącznie 700 km linii zostało zlikwidowanych.
Historia.
Lata 90. XX wieku to okres zamykania nierentownych linii kolejowych, zwłaszcza na Dolnym Śląsku, który miał gęstą siatkę połączeń. Do roku 2000 zamknięto ok. 40 linii kolejowych, zwłaszcza niewielkich, o znaczeniu lokalnym, jak np. Malczyce – Jawor, Wrocław Psie Pole – Trzebnica, Dzierżoniów Śląski – Bielawa Zachodnia. Zlikwidowano połączenia zwłaszcza do niewielkich miejscowości, leżących z dala od dużych ośrodków, co spowodowało i pogłębiło problem wykluczenia komunikacyjnego w Polsce. Główne powody likwidacji linii to pogarszający się stan infrastruktury oraz wygaszanie popytu.
Pierwszą w Polsce inicjatywą samorządową prowadzącą do wprowadzenia własnych środków transportu na infrastrukturze należącej do PKP była powołana w roku 1991 Lubuska Kolej Regionalna. Pierwsza próba przejęcia linii kolejowej przez samorząd nastąpiła w 2001 w powiecie hajnowskim. Starosta planował przejęcie odcinka linii kolejowej nr 52 z Hajnówki do Białowieży.
Pierwszą linią przejętą przez samorząd dolnośląski była linia Wrocław Zakrzów – Trzebnica. Prace nad przejęciem trwały od roku 2007, a linię po dziewięciomiesięcznym remoncie oddano do użytku w roku 2009. Linia zdobyła popularność i jest zatłoczona, w związku z czym zaplanowano jej elektryfikację i wybudowanie mijanki.
W latach 2018–2020 dolnośląski samorząd przejął od PKP 12 odcinków o łącznej długości ponad 136 km. Pozyskane odcinki samorząd remontuje własnym sumptem po cenach dużo niższych niż PKP PLK – 1,1 mln zł za kilometr w porównaniu z 8,0 mln zł (stan na 2017), które wymaga PKP PLK. Pieniądze na remonty samorząd czerpie z Regionalnego Programu Operacyjnego Województwa Dolnośląskiego.
W roku 2022 ruszył program Kolej Plus, będący pomysłem na ratowanie transportu kolejowego pieniędzmi rządowymi. Województwo dolnośląskie wystawiło 4 projekty, odrzucony został projekt rewitalizacji linii kolejowej z Kobierzyc do Piławy Górnej, mający w zamierzeniu poprawić skomunikowanie z regionem powiatu ząbkowickiego. Linia jest własnością samorządu.
PKP PLK nie są zbyt chętne w przekazywaniu samorządom swojego majątku i doszło przy tym do wielu zatargów proceduralnych. W województwie lubuskim na linii 371 samorządom przekazano wyłącznie nasypy bez torów, które rozebrano. Na nasypach samorządy planują zbudować sieć dróg rowerowych. Stosunkowo długo trwało przekazywanie krótkiego odcinka między Dzierżoniowem a Bielawą (który w roku 2022 funkcjonuje). Plusem deklaracji przejęcia jest jednak zaniechanie przez PKP prac rozbiórkowych na zgłoszonej do przejęcia linii.
Przejęte linie kolejowe.
Do 31 grudnia 2022 samorząd przejął następujące linie kolejowe:
Linia Kobierzyce – Piława Górna.
Linia kolejowa nr 310 prowadzi ze stacji Kobierzyce do Piławy Górnej na linii podsudeckiej. Stanowi połączenie Wrocławia z powiatem ząbkowickim. Po raz ostatni ruch pasażerski odbył się na niej w roku 1996, a wszelki ruch kolejowy ustał kilka lat później, W roku 2019 samorząd dolnośląski przejął linię od PKP. Władze Dolnego Śląska spróbowały wystawić ten odcinek do remontu przez PLK jako element programu Kolej Plus, jednak projekt upadł w drugiej fazie rekrutacji w kwietniu 2022. Samorząd postanowił jednak działać dalej; w grudniu 2022 ogłoszono przetarg na wykonanie prac między Łagiewnikami Dzierżoniowskimi a Piławą Górną. Warunki przetargu to podniesienie maksymalnej prędkości pociągów pasażerskich do 80 km/h, spełnienie normy dla linii kolejowych 3 klasy, a także remont przejazdów kolejowo-drogowych na linii, łącznie z wprowadzeniem sygnalizacji świetlnej. Postanowiono odbudować przystanki: Łagiewniki Dzierżoniowskie, Niemcza, Wilków i Przerzeczyn, a także zbudować dodatkowy przystanek w Niemczy. Zakończenie remontu przewiduje się na 31 maja 2024 roku.
Linia Dzierżoniów – Bielawa.
Linię kolejową z Dzierżoniowa do Bielawy samorząd województwa dolnośląskiego przejął pod koniec roku 2017. Ruch pasażerski na tej linii był kilkukrotnie zawieszany od 26 maja 1962 roku, aż ostatecznie ustał 21 maja 1977 roku, a ruch towarowy w 2001 roku. Po niespełna 100 dniach od przejęcia linii przez samorząd odbył się przetarg na wykonanie robót prowadzących do rewitalizacji tego odcinka, a umowę podpisano 22 marca 2018. W ramach przetargu odświeżono nawierzchnię torową, poprawiono 4 przejazdy kolejowo-drogowe oraz zmodernizowano 2 przystanki kolejowe – Bielawa Centralna i Bielawa Zachodnia. Długość odcinka to 5 km, a całkowity koszt przewidziano na 15 milionów zł. Wbrew przewidywanemu szybkiemu oddania trasy do użytku we wrześniu 2019 linię otwarto dopiero 15 grudnia bieżącego roku dla ruchu pasażerskiego. Całość kosztowała 14 milionów zł. Przy otwarciu linii doszło do niewielkiego protestu kilku osób, którym linia odcięła wyjazd z posesji.
Linia z Jeleniej Góry do Kamiennej Góry i Karpacza.
Linia do Karpacza i Kowar działała od roku 1895 do roku 2000 (odcinek do Karpacza). Przed wojną była zelektryfikowana, w r. 1945 wojska radzieckie rozebrały trakcję elektryczną na wszystkich odcinkach na południe od linii Wałbrzych – Jelenia Góra. Przed przejęciem trasy od PKP, w r. 2020 przygotowano studium wykonalności dla linii do Karpacza i Kowar, uwzględniające ponowną elektryfikację, z czego później się jednak wycofano. Przejęcie linii 345 Kamienna Góra – Pisarzowice, 308 Pisarzowice – Kowary – Jelenia Góra i 340 Mysłakowice – Karpacz nastąpiło 8 czerwca 2021. Jako pierwszy remontowany jest odcinek Jelenia Góra – Mysłakowice, a pieniądze na ten cel pochodzą z programu . Wykonawcą remontu jest jaworska firma Infrakol. Przygotowanie linii zawiera m.in. konieczność wycięcia 8000 drzew, demontaż starego systemu torów, zmiana podsypki wraz ze ścięciem jej górnej warstwy. Następnie planuje się wykonanie części Mysłakowice – Ogorzelec – Pisarzowice – kamienna Góra. Przyjmuje się, że część do Karpacza kosztować będzie 18,5 mln euro, z czego 10,5 mln pokryje Unia Europejska. Równolegle swoje inwestycje planują samorządy: na remont dworca Kowarom udało się pozyskać 4,5 mln zł z Polskiego Ładu; miejsce tam ma znaleźć informacja turystyczna, Muzeum Rzemiosła Kowar i biblioteka miejska.
15 grudnia 2022 roku ogłoszono przetarg na przygotowanie placu budowy pod rewitalizację linii kolejowej nr 340 do Karpacza, z czego do przetargu wpłynęło jedenaście ofert. W marcu rozpoczęto prace budowlane.
Raport NIK.
W styczniu 2022 ukazał się raport Najwyższej Izby Kontroli Działalność Samorządu Województwa Dolnośląskiego na rzecz przywracania połączeń kolejowych. Raport zarzuca m.in. że spośród 23 przejętych w tym czasie linii kolejowych przewozy pasażerskie zostały przywrócone zaledwie na trzech odcinkach o długości 37,6 km. Raport zarzuca również wysokie koszty przejęcia linii – 8 mln 196 tys. w skali roku i konstatuje, że przeprowadzana w tym tempie reaktywacja będzie trwała 52 lata. Zarzucano nieuwzględnienie rentowności linii kolejowych i nieliczenie się z potrzebami mieszkańców, a także brak odpowiednich analiz. NIK zaleciła samorządowi wojewódzkiemu zawieranie umów z PKP PLK w zakresie rewitalizowanych linii. W raporcie pokontrolnym zalecił Ministerstwu Infrastruktury o przeprowadzenie kompleksowej analizy planów transportowych.
Raport został określony przez środowisko dolnośląskich samorządowców jako „brednie” i zarzucili oni NIK nierzetelność w analizie danych, nie biorąc pod uwagę aktualnych robót budowlanych na pięćdziesięciu kilometrach w ciągu 1–3 lat od momentu przejęcia linii kolejowej. Wskazują, że NIK nie uwzględnił stopnia dewastacji dolnośląskich linii kolejowych oraz faktu, że Koleje Dolnośląskie są nader skąpo dotowane z budżetu.
Przyszłość.
Założenia ogólne.
Według planów samorządu województwa dolnośląskiego tylko 1 proc. mieszkańców dolnośląskich miast ma być pozbawionych transportu kolejowego, będą oni korzystać z innych rodzajów transportu. Marszałek województwa planuje przejąć łącznie 400 km linii kolejowych; głównym planem jest dotarcie kolei do wszystkich miast powiatowych województwa – pod koniec 2022 kolej nie docierała do Lwówka Śląskiego, Złotoryi i Góry Śląskiej – docelowo dostęp do kolei uzyska ok. 225 tys. osób. Złotoryja jest objęta programem Kolej Plus, w Górze w r. 2023 przygotowana jest infrastruktura, m.in. umowa na wykonanie wiaduktu nad drogą ekspresową S5.
Problemy przy przejmowaniu linii.
Przy przejmowaniu linii kolejowych samorząd napotyka na problemy. Linia 322 z Kłodzka do Stronia Śląskiego ma skomplikowaną strukturę własnościową, część należy do PKP S.A., część zaś do PKP PLK. Uregulowanie zawiłych czynności prawnych wymaga czasu, a sprawa była przedmiotem nieskutecznej interpelacji posłanki Moniki Wielichowskiej. Problem zostanie rozwiązany po wejściu w życie ustawy o komercjalizacji i restrukturyzacji Polskich Kolei Państwowych.
W oczekiwaniu na przejęcie linii Koleje Dolnośląskie uruchomiły we wrześniu 2022 zastępcze połączenie autobusowe na linii Kłodzko – Stronie Śląskie, wpisane do rozkładu jazdy pociągów. Podobne problemy występują również na linii z Jeleniej Góry do Lwówka Śląskiego, także z uwagi na zły stan mostu pilchowickiego.

</doc>
<doc id="5396794" url="https://pl.wikipedia.org/wiki?curid=5396794" title="Strzelectwo na Letnich Igrzyskach Olimpijskich 1972 – trap">
Strzelectwo na Letnich Igrzyskach Olimpijskich 1972 – trap

Trap to jedna w ośmiu konkurencji strzeleckich rozgrywanych podczas igrzysk olimpijskich w 1972 w Monachium. Wystartowało 57 zawodników (samych mężczyzn) z 34 krajów.
Rozegrano tylko rundę finałową od 27 do 29 sierpnia.
Wyniki.
Każdy ze strzelców oddawał 200 strzałów w ośmiu seriach po 25 strzałów. Zwycięzca Angelo Scalzone ustanowił rekord świata wynikiem 199 punktów.

</doc>
<doc id="5396796" url="https://pl.wikipedia.org/wiki?curid=5396796" title="Victoria (Buenos Aires)">
Victoria (Buenos Aires)

Victoria – miasto w Argentynie, w prowincji Buenos Aires, w departamencie San Fernando.
Victoria jest położona wzdłuż prawego brzegu rzeki Luján, która tworzy tutaj z Paraną estuarium La Plata. Miasto położone jest 25 km na północny zachód od stolicy Argentyny Buenos Aires.
Swoją nazwę zawdzięcza królowej Wiktorii, za której panowania, dzięki brytyjskiemu kapitałowi, wybudowano tutaj linię kolejową i stację.
W mieście swoją siedzibę ma klub Primera Division Club Atlético Tigre.

</doc>
<doc id="5396799" url="https://pl.wikipedia.org/wiki?curid=5396799" title="Giovanni Paccosi">
Giovanni Paccosi

Giovanni Paccosi (ur. 2 czerwca 1960 we Florencji) – włoski duchowny katolicki, biskup San Miniato od 2023.
Życiorys.
Święcenia kapłańskie otrzymał 4 kwietnia 1985 i został inkardynowany do archidiecezji florenckiej. Przez kilkanaście lat pracował duszpastersko. W latach 2001-2016 był misjonarzem "fidei donum" w Peru. Po powrocie do kraju został proboszczem w Casellinie, a od 2022 odpowiadał za rejon Ameryki Łacińskiej w ruchu Comunione e Liberazione.
24 grudnia 2022 papież Franciszek mianował go ordynariuszem diecezji San Miniato. Sakry udzielił mu 5 lutego 2023 kardynał Giuseppe Betori.

</doc>
<doc id="5396800" url="https://pl.wikipedia.org/wiki?curid=5396800" title="Estadio Julio Humberto Grondona">
Estadio Julio Humberto Grondona

Estadio Julio Humberto Grondona lub Estadio Viaducto – stadion piłkarski w Sarandí w prowincji Buenos Aires, w Argentynie. Jest domowym obiektem Arsenal de Sarandí. Na trybunach może zasiąść 16 300 widzów. Nazwany został na cześć Julio Humberto Grondony.
Budowa pierwszego stadionu Arsenalu rozpoczęła się 11 października 1962 roku, a jego inauguracja nastąpiła 22 sierpnia 1964 roku. Posiadał on trybunę o długości 70 metrów, która została zakupiona od Club Atlético Banfield. W 2001 roku wybudowano betonową trybunę boczną.

</doc>
<doc id="5396802" url="https://pl.wikipedia.org/wiki?curid=5396802" title="Katastrofa kolejowa pod Sobieszczanami">
Katastrofa kolejowa pod Sobieszczanami

Katastrofa kolejowa pod Sobieszczanami – wykolejenie pociągu pod Sobieszczanami, które wydarzyło się we wrześniu 1920.
Opis.
Do zdarzenia doszło we wrześniu 1920 na linii kolejowej Rozwadów-Lublin pod Sobieszczanami. Niedaleko zlikwidowanej stacji tamże jadący od strony Lublina pociąg wojskowy najechał na pękniętą szynę i wykoleił się. Parowóz wypadł z torów i ugrzązł w piasku, zaś przepełnione pasażerami wagony uległy stłoczeniu miażdżac się nawzajem.
Pierwotnie informowano, że w wypadku śmierć poniosło 9 osób, a 25 zostało rannych. Przeszło miesiąc po zdarzeniu podano, że zginęło 7 osób, a przeszło 70 zostało ciężko i lekko rannych.

</doc>
<doc id="5396805" url="https://pl.wikipedia.org/wiki?curid=5396805" title="Stanislas Jarlin">
Stanislas Jarlin

Stanislas-François Jarlin CM (; ur. 20 stycznia 1856 w Sète, zm. 26 stycznia 1933 w Pekinie) – francuski duchowny rzymskokatolicki, misjonarz, wikariusz apostolski Północnego Zhili/Pekinu.
Biografia.
W 1888 wyjechał na misje do Chin. 20 stycznia 1889 w Pekinie otrzymał święcenia prezbiteriatu i został kapłanem Zgromadzenia Księży Misjonarzy.
23 grudnia 1899 papież Leon XIII mianował go koadiutorem wikariusza apostolskiego Północnego Zhili oraz biskupem tytularnym pharbaethuskim. 29 kwietnia 1900 w Pekinie przyjął sakrę biskupią z rąk wikariusza apostolskiego Północnego Zhili Pierra-Marii-Alphonsa Faviera CM. Współkonsekratorami byli wikariusz apostolski Południowo-Wschodniego Zhili Henri-Joseph Bulté SI oraz wikariusz apostolski Południowo-Zachodniego Zhili Jules Bruguière CM.
Niedługo po sakrze zyskał sławę dzięki organizowaniu obrony misji dyplomatycznych obleganych przez bokserów. 5 kwietnia 1905, po śmierci bpa Faviera, został wikariuszem apostolskim Północnego Zhili, który to urząd pełnił do śmierci. 3 grudnia 1924 jego tytuł zmieniono na "wikariusz apostolski Pekinu".
Od objęcia funkcji w 1905 do przybycia do Pekinu pierwszego delegata apostolskiego w Chinach abpa Celso Costantiniego w listopadzie 1922, był faktycznym pośrednikiem pomiędzy Stolicą Apostolską a chińskimi władzami. Był zwolennikiem francuskiego protektoratu nad misjami katolickimi i przeciwnikiem sinizacji Kościoła. Jednak w 1926, po wyświęceniu przez papieża Piusa XI na biskupów pierwszych Chińczyków, opowiedział się za zmianami. Podległe mu misje osiągnęły duży sukces - w 1905 objął wikariat liczący ok. 40 000 katolików, w dniu jego śmierci w 1933 na tym samym terytorium (podzielonym już na kilka wikariatów) było już ponad 400 000 katolików.

</doc>
<doc id="5396806" url="https://pl.wikipedia.org/wiki?curid=5396806" title="Stanislas-François Jarlin">
Stanislas-François Jarlin



</doc>
<doc id="5396807" url="https://pl.wikipedia.org/wiki?curid=5396807" title="Guido Gonella">
Guido Gonella

Guido Alessandro Gonella (ur. 18 września 1905 w Weronie, zm. 19 sierpnia 1982 w Nettuno) – włoski polityk, dziennikarz i prawnik. Wieloletni deputowany krajowy i senator, poseł do Parlamentu Europejskiego I kadencji, pomiędzy 1946 a 1973 wielokrotnie minister, w latach 1950–1953 sekretarz Chrześcijańskiej Demokracji.
Życiorys.
Najstarszy z dwojga dzieci Luigiego i Marianny Landi, pochodził z klasy średniej o katolickich tradycjach. Kierował mediolańskim oddziałem FUCI, katolicką organizacją studencką. W 1928 ukończył filozofię na Katolickim Uniwersytecie Najświętszego Serca, następnie prawo na Uniwersytecie Rzymskim „La Sapienza”. Kształcił się następnie w zakresie filozofii prawa, był wykładowcą tego przedmiotu na uczelniach w Bari i Pawii. Zajął się działalnością dziennikarską, był publicystą „L’illustrazione vaticana” i redaktorem naczelnym „Azione fucina”, a także autorem książek naukowych. Od 1933 prowadził "Acta diurna", rubrykę zagraniczną dziennika „L’Osservatore Romano”, co spotykało się z regularnymi oskarżeniami o antyfaszyzm ze strony władz. We wrześniu 1939 został aresztowany, wypuszczono go po osobistej interwencji papieża Piusa XII, jednak utracił wtedy posadę uniwersytecką, a wkrótce także kolumnę prasową.
W trakcie wojny współpracował ze środowiskami katolickimi i watykańskimi. W 1943 był jednym z twórców Codice di Camaldoli, przygotowywanego przez chadeków planu odbudowy ekonomicznej Włoch po wojnie. Przystąpił do Chrześcijańskiej Demokracji, został jednym z liderów partii, a od 1950 do 1953 pozostawał jej sekretarzem. Kierował też partyjnym dziennikiem „Il Popolo” (1944–1946) i tygodnikiem „Il centro” (1962–1965), szefował zrzeszeniu dziennikarzy Ordine dei giornalisti, a także opublikował kilka książek. W latach 60. i 70. był wykładowcą filozofii prawa na Papieskim Uniwersytecie Laterańskim.
W latach 1945–1972 członek Rady Narodowej, Zgromadzenia Konstytucyjnego i następnie Izby Deputowanych I, II, III, IV i V kadencji, później od 1972 do śmierci członek Senatu VI, VII i VIII kadencji. Przez szereg lat zasiadał też w Zgromadzeniu Parlamentarnym Rady Europy. Pełnił rozliczne funkcje rządowe, był ministrem edukacji narodowej (lipiec 1946–lipiec 1951), reformy administracyjnej (lipiec 1955–maj 1957) oraz sprawiedliwości (lipiec–sierpień 1953, maj 1947–luty 1962, czerwiec–grudzień 1968, luty 1972–lipiec 1973). W 1979 wybrany posłem do Parlamentu Europejskiego, przystąpił do frakcji chadeckiej i pełnił funkcję wiceprzewodniczącego PE.
Od 1938 żonaty z Pią Eleną Bartolott, miał pięcioro dzieci.

</doc>
<doc id="5396808" url="https://pl.wikipedia.org/wiki?curid=5396808" title="The Way to Perfection">
The Way to Perfection

The Way to Perfection: Short Discourses on Gospel Themes Dedicated to All Who Are Interested in the Redemption of the Living and the Dead, znana jako The Way to Perfection – książka autorstwa Josepha Fieldinga Smitha opublikowana po raz pierwszy w 1931. Oficjalna publikacja Kościoła Jezusa Chrystusa Świętych w Dniach Ostatnich, dostarczyła najpełniejszej wykładni jego nauk w kwestiach rasowych. Cieszyła się znaczną popularnością, doczekała się osiemnastu wydań oraz tłumaczeń na sześć języków. Znana z rasistowskiego języka, zwłaszcza wobec osób afrykańskiego pochodzenia, została ostatecznie wycofana ze sprzedaży w 2018.
Tło.
Ukazała się nakładem Towarzystwa Genealogicznego Utah w Salt Lake City. Jej autor był w owym czasie członkiem Kworum Dwunastu Apostołów, jak również oficjalnym historykiem Kościoła Jezusa Chrystusa Świętych w Dniach Ostatnich. Od 1970 do swojej śmierci w 1972 posługiwał natomiast jako prezydent Kościoła. Została pomyślana jako zbiór krótkich rozpraw o tematyce doktrynalnej, w istocie stanowi jednak całkowicie oryginalną i wewnętrznie spójną niezależną kompozycję. Liczy 365 stron.
Treść.
Napisana zasadniczo jako kurs genealogiczny, mogła być jednak wykorzystywana jako podręcznik podczas zajęć kościelnych wykraczających swą tematyką poza historię rodziny. Skupia się na historii ludzkości od momentu stworzenia połączonej z podstawami ewangelii. Odnosi te tematy do pracy wykonywanej w mormońskich świątyniach. Nakreśla drogę prowadzącą świętych w dniach ostatnich do wywyższenia. Stara się też wezwać wiernych do większej aktywności w badaniach genealogicznych. Obowiązek ich przeprowadzania wiąże bezpośrednio z wieczną naturą oraz wieczystą strukturą rodziny.
W zarysowywaniu mormońskiej teologii rodziny sięga do jej aspektów budzących znaczne kontrowersje. Próbuje ją usystematyzować i uczynić bardziej spójną. Opiera się przy tym na i stale odwołuje się do tradycji teologicznej świętych w dniach ostatnich, sięgającej nieomal czasów założenia Kościoła.
Opowiada się jednoznacznie i wyraziście za wyłączeniem wiernych o afrykańskim pochodzeniu od błogosławieństw świątynnych, wspierając ówczesną politykę zakazującą im wstępu do świątyń. Podtrzymuje słuszność praktyki niewyświęcania osób wywodzących się z Afryki do kapłaństwa. Uznaje ich jednoznacznie za przedstawicieli "gorszej rasy" oraz określa mianem "nieszczęśników". W tym też właśnie kontekście wspomina o rzekomo ciążącej na osobach czarnoskórych "klątwie Kaina". Nie znajdując biblijnego uzasadnienia na powiązanie współczesnych sobie Afroamerykanów i Afrykańczyków z "przeklętym nasieniem Kaina", książka odnajduje kanoniczne usprawiedliwienie tej nauki w Perle Wielkiej Wartości oraz kazaniach Josepha Smitha. 
Rasistowska perspektywa na prawo do kapłaństwa nie jest jedynym przejawem rasistowskich przekonań wyrażonych w książce. Smith, odwołując się do mormońskich poglądów na temat preegzystencji, powiela przekonanie o istnieniu hierarchicznie uszeregowanych, zróżnicowanych linii rodowych. Miejsce konkretnej linii w życiu doczesnym, w tym jej kolor skóry czy poziom jej inteligencji, ma być zdeterminowany przez jej godność oraz wierność przymierzom przed przyjściem na świat. Linie rodowe osób czarnoskórych miały wykluczać uczestnictwo w przymierzach z Bogiem poprzez swój brak związku z Abrahamem oraz pochodzenie od Chama, syna Noego.
Ta sama logika, mieszająca fizyczne różnice między ludźmi z ich duchowością, pozwoliła autorowi dojść do wniosku o szczególnym miejscu świętych w dniach ostatnich. Mieli oni dzięki swemu przedśmiertnemu posłuszeństwu być wyjątkową rasą o szczególnych prawach i szczególnych obowiązkach, oddzieloną od innych, mniej posłusznych i mniej pobożnych grup ludzi. Paradoksalnie Smith opowiada się za dopuszczeniem Afrykańczyków i osób afrykańskiego pochodzenia do chrztu. Na kartach swojej książki wyraża się jednak bardzo zdawkowo na temat ich miejsca i zadań w Kościele.
Dodatkowo książka dostarcza uzasadnienia rasistowskich ograniczeń obrzędowych, które swym zasięgiem wykraczają poza sam tylko kanon pism świętych. Odnosi się do dyskusji na ten temat toczących się w ścisłym kierownictwie mormońskim od dekad i próbuje pogodzić obecne w tychże dyskusjach sprzeczne stanowiska. Czyni to poprzez sformułowanie tak zwanej "hipotezy o preegzystencji". Stwierdza w niej, że pozbawienie czarnoskórych wiernych prawa do posiadania kapłaństwa rzeczywiście było efektem grzechów popełnionych w życiu przedśmiertnym. Nie były to jednak grzechy na tyle ciężkie i poważne, by zasługiwać na karę wymierzoną szatanowi i jego zwolennikom. Nie były też na tyle ciężkie, by wiernego pozbawić wrodzonej niewinności przed obliczem Bożym, z którą przychodzi się na świat.
Popularność.
Stanowi jedną z najpopularniejszych prac w dorobku Smitha, ustępując jedynie "Essentials in Church History" (1922) oraz "Teachings of the Prophet Joseph Smith" (1938). Zaliczana do klasyków literatury mormońskiej. Doczekała się łącznie osiemnastu wydań, honoraria autorskie z niej wynikające były wypłacane nawet po śmierci jej twórcy. Ze sprzedaży w formie fizycznej została wycofana w 1990, aż do 2018 można ją było nabyć w formie cyfrowej. Doczekała się tłumaczeń na niemiecki, niderlandzki, francuski, portugalski, fiński i japoński.
Znaczenie.
Była oficjalną publikacją kościelną, ukazała się za przyzwoleniem Pierwszego Prezydium. Jako taka szybko stała się źródłem oficjalnej wykładni nauk Kościoła w kwestiach rasowych, systematyzując je po raz pierwszy w mormońskiej historii. Pozostaje zresztą najbardziej kompleksowym opracowaniem tegoż zagadnienia opublikowanym przez członka władz naczelnych wspólnoty. 
Bezpośrednio wpłynęła na życie religijne świętych w różnych częściach świata, daleko poza Ameryką Północną czy Afryką. Aż do lat 50. XX wieku patriarchowie udzielający błogosławieństw patriarchalnych nie otrzymali jasnych wytycznych co do tego w jaki sposób ogłaszać rodowód wiernego należącego do opisywanej w niej nieuprzywilejowanej linii rodowej. Dotknęło to w szczególności rdzennych mieszkańców Australii, Fidżyjczyków czy część ludności Filipin. Nierzadko prowadziło to do pominięcia tej części błogosławieństwa w ogóle. Błogosławieństwo patriarchalne jest w mormońskiej tradycji świętym tekstem zawierającym pouczenia i obietnice dla godnego ich wiernego. Ma naśladować błogosławieństwa, którymi starotestamentalny Jakub obdarzył swych synów. Pominięcie rodowodu czyni je zatem wyraźnie niekompletnym i nie daje dostępu do związanych z nim wieczystych błogosławieństw.
Posłużyła za podstawę wydanego w 1949 oświadczenia Pierwszego Prezydium, w którym uznano, że zakaz posiadania kapłaństwa przez osoby o afrykańskich korzeniach wynika wprost z Bożego nakazu. Przyczyniła się do popularyzacji tak rasistowskich nauk, jak i wynikających zeń rasistowskich praktyk wśród aktywnych świętych w dniach ostatnich. Wspomogła przetrwanie ograniczeń dostępu do kapłaństwa, opóźniając ich ostateczne zniesienie prawdopodobnie o kilka dekad.

</doc>
<doc id="5396812" url="https://pl.wikipedia.org/wiki?curid=5396812" title="Krystyna Wilkowska-Chomińska">
Krystyna Wilkowska-Chomińska

Krystyna Wanda Wilkowska-Chomińska (ur. 27 września 1920 w Radomsku, zm. 3 stycznia 2003 w Falenicy) – polska muzykolożka.
Razem z mężem Józefem Michałem Chomińskim publikowali wspólne prace z dziedziny teorii i historii muzyki ("Formy muzyczne", "Historia muzyki", "Historia muzyki polskiej"). Jej samodzielna działalność skupiała się na twórczości Fryderyka Chopina (w początkowym okresie działalności) oraz polskiej muzyce dawnej.
Życiorys.
Rodzicami Krystyny Wilkowskiej byli Romuald Wilkowski i Eugenia z domu Trusow. W dzieciństwie mieszkała w Wołkowysku. Jej ojciec zmarł, kiedy Wilkowska miała 13 lat. Od 1932 do 1937 uczyła się gry na fortepianie w bydgoskim konserwatorium. W 1937 ukończyła Miejskie Żeńskie Katolickie Gimnazjum Humanistyczne w Bydgoszczy. W tym samym roku otrzymała II nagrodę na ogólnopolskim konkursie języka francuskiego organizowanym przez francuski rząd. W latach 1937–1939 w Poznaniu studiowała grę na fortepianie na tamtejszej uczelni muzycznej oraz filologię polską i muzykologię na tamtejszym uniwersytecie. W tym czasie prowadziła audycje muzyczne dla Radia Poznań.
Po wybuchu II wojny światowej, próbując przedostać się z Poznania do Warszawy, została aresztowana i osadzona w obozie w Fordonie, skąd zbiegła na początku 1940. W Warszawie została aresztowana w łapance. Pracowała jako robotnica przymusowa w zakładach lotniczych w Mielcu, skąd zbiegła 15 kwietnia 1940. Po ponownym przedostaniu się do Warszawy uczestniczyła w tajnym nauczaniu oraz uczyła zarobkowo gry na fortepianie. 30 sierpnia 1944 uzyskała absolutorium na Uniwersytecie Ziem Zachodnich. Po wybuchu powstania warszawskiego, od 8 sierpnia do 23 września 1944, była sanitariuszką w szpitalu zorganizowanym w seminarium duchownym przy kościele prokarmelickim na Krakowskim Przedmieściu. W połowie sierpnia służyła również w punkcie ratowniczo-sanitarnym przy ulicy Bednarskiej.
Po upadku powstania prowadziła, do kwietnia 1945, ambulatorium w gminie Radziechowice. Wiosną 1945 została magistrem filozofii Uniwersytetu Poznańskiego w zakresie filologii polskiej (muzykologia jako przedmiot poboczny). Następnie, do października 1948 pracowała w Komisji Programowej Szkolnictwa Muzycznego Ministerstwa Kultury i Sztuki. W 1948 prowadziła w ministerstwie referat ds. naukowych w Departamencie Twórczości Artystycznej. Od 1949 do 1952 była starszą asystentką w Zakładzie Muzykologii Uniwersytetu Warszawskiego. W lutym 1950 z przyczyn zdrowotnych zrezygnowała, podobnie jak jej mąż, z możliwości pracy jako wykładowca w Państwowej Wyższej Szkole Teatralnej w Warszawie.
W latach 50. wyjeżdżała do Francji i Wielkiej Brytanii jako stypendystka. Od 1951 do 1968 była sekretarzem redakcji serii "Monumenta Musicae in Polonia". W 1956 została sekretarzem redakcji „Rocznika Chopinowskiego” (pełniła tę funkcję do 1969). W 1964 ukazał się pierwszy tom z serii "Monumenta Musicae in Polonia", który zawierał faksymile "tabulatury Jana z Lublina" w jej opracowaniu. W 1965 uzyskała na poznańskim Uniwersytecie stopień doktora na podstawie pracy „Twórczość Mikołaja z Krakowa”, napisanej pod kierunkiem Włodzimierza Poźniaka, która dwa lata później wydana została przez Polskie Wydawnictwo Muzyczne. W 1978 z własnej inicjatywy zrezygnowała z ujawnienia współautorstwa monografii "Chopin" wydanej przez PWM pod nazwiskiem jej męża.
Zmarła 3 stycznia 2003 w Falenicy z powodu zawału serca. Pochowana została na cmentarzu w Aleksandrowie.
Życie prywatne.
20 sierpnia 1949 we wrocławskim kościele Świętej Rodziny wyszła za Józefa Michała Chomińskiego. Zamieszkali razem w Wesołej przy ul. Władysława Sikorskiego (ówczesna ul. 15 Grudnia). 24 czerwca 1950 urodziła Michała Marię Chomińskiego. 14 września 1951 urodziła Pawła Krzysztofa Chomińskiego. Obaj synowie studiowali elektronikę na Politechnice Warszawskiej i byli pionierami polskich prac nad EME. 15 maja 1954 w Warszawie zawarła z J.M. Chomińskim małżeństwo cywilne (Chomiński od końca 1948 był w separacji ze swoją pierwszą żoną, Apolonią Haliną Müller-Chomińską; na początku lutego 1952 prosił Sąd Najwyższy o przyśpieszenie rozprawy rozwodowej). W tym samym roku Chomiński dwukrotnie prosił Ministerstwo Kultury i Sztuki o przyznanie mieszkania trzypokojowego, zamiast dotychczas zajmowanego dwupokojowego przy ul. Śmiałej na warszawskim Żoliborzu (powierzchnia pokoi 12 i 19 m²). Małżeństwo Chomińskich liczyło na przydzielenie mieszkania, w które zajmował wcześniej Andrzej Panufnik, zwracając się w tej sprawie o pomoc do przychylnej im Zofii Lissy, licząc na jej protekcję u ministra Włodzimierza Sokorskiego. Przeprowadzka do większego mieszkania przy ul. Żytniej 79 na warszawskiej Woli nastąpiła we wrześniu 1957. W 1968 zamieszkali w domu przy ul. Wyszatyckiej w Falenicy, gdzie mieszkali do śmierci.

</doc>
<doc id="5396813" url="https://pl.wikipedia.org/wiki?curid=5396813" title="Dummy Boy (album)">
Dummy Boy (album)

Dummy Boy – debiutancki album studyjny amerykańskiego rapera, 6ix9ine, wydany 27 listopada 2018 roku przez Create Music Group. W utworach do albumu wystąpili raperzy: Bobby Shmurda, Nicki Minaj, Murda Beatz, Tory Lanez, Ye, A boogie Wit da Hoodie, Anuel AA, Gunna, DJ SpinKing oraz TrifeDrew.

</doc>
<doc id="5396815" url="https://pl.wikipedia.org/wiki?curid=5396815" title="O. Alard Maliszewski">
O. Alard Maliszewski



</doc>
<doc id="5396817" url="https://pl.wikipedia.org/wiki?curid=5396817" title="Andy Ogles">
Andy Ogles

Andy Ogles (ur. 18 czerwca 1971 w Nashville) – amerykański skrajnie prawicowy polityk i biznesmen; w latach 2018–2022 burmistrz hrabstwa Maury, w stanie Tennessee. W 2022 roku wybrany do reprezentowania piątego okręgu wyborczego stanu Tennessee w Izbie Reprezentantów Stanów Zjednoczonych. Członek Partii Republikańskiej.
Zanim zajął się działalnością polityczną, był przedsiębiorcą posiadającym i prowadzącym restauracje oraz firmę inwestującą w nieruchomości. Później został dyrektorem operacyjnym "Abolition International", organizacji zajmującej się zwalczaniem handlu ludźmi. Jego działalność polityczna zaczęła się, gdy został dyrektorem stanowym konserwatywnej grupy – Americans for Prosperity (AFP).
Po odejściu z AFP pełnił funkcję dyrektora wykonawczego Centrum Laffera, które doradzało Białemu Domowi i wielu gubernatorom w zakresie polityki podatkowej. Stał się znanym w kraju ekspertem w zakresie polityki podatkowej i opieki zdrowotnej; publikował artykuły w The Wall Street Journal i Investor's Business Daily.
W 2020 roku przeciwstawił się administracji prezydenta Bidena w sprawie restrykcji związanych z pandemią COVID-19, grożąc, że osobiście pójdzie do więzienia, zamiast zmuszać obywateli i lokalne firmy z jego hrabstwa do przestrzegania zaleceń dotyczących szczepień i masek. Deklaruje walkę o suwerenność stanową, prawa konstytucyjne, wolność i swobodę wobec zaborczego rządu federalnego. Sprzeciwia się także wysokim podatkom, polityce migracyjnej, aborcji i małżeństwom osób tej samej płci.
W 2022 roku, w listopadowych wyborach pokonał kandydatkę Demokratów – Heidi Campbell, stosunkiem 55,8% do 42,3% głosów. Piąty okręg wyborczy, który będzie reprezentował od 2023 roku, obejmuje znaczną część obszaru metropolitalnego stolicy stanu – Nashville. Jego zwycięstwo oznacza, że pierwszy raz od 147 lat Republikanie w Kongresie będą reprezentować całe Nashville.
Jest żonaty z Moniką, z którą mają trójkę dzieci.

</doc>
<doc id="5396819" url="https://pl.wikipedia.org/wiki?curid=5396819" title="Jerzy (Papachrysostomou)">
Jerzy (Papachrysostomou)



</doc>
<doc id="5396822" url="https://pl.wikipedia.org/wiki?curid=5396822" title="Nigdy ponad stan">
Nigdy ponad stan

Nigdy ponad stan – utwór polskiego piosenkarza i rapera KęKe, wydany 18 kwietnia 2018 roku, pochodzący z albumu "To Tu".
Nagranie uzyskało status diamentowej płyty. Utwór zdobył ponad 42 milionów wyświetleń w serwisie YouTube (2022) oraz 8 milionów odsłuchań w serwisie Spotify.
Za produkcje utworu odpowiada Sergiusz.

</doc>
<doc id="5396824" url="https://pl.wikipedia.org/wiki?curid=5396824" title="Rozszczepienie jądrowe">
Rozszczepienie jądrowe



</doc>
<doc id="5396825" url="https://pl.wikipedia.org/wiki?curid=5396825" title="Rainman">
Rainman

Rainman – utwór polskich raperów Tymek, Trill Pem i Tede, wydany 29 maja 2019 roku, pochodzący z albumu "Fit".
Nagranie uzyskało status diamentowej płyty (2020). Utwór zdobył ponad 115 milionów wyświetleń w serwisie YouTube oraz 49 milionów odsłuchań w serwisie Spotify (2022).
Za mix/mastering utworu odpowiadał Grrracz.

</doc>
<doc id="5396835" url="https://pl.wikipedia.org/wiki?curid=5396835" title="Programowanie parami">
Programowanie parami

Programowanie w parach to technika tworzenia oprogramowania, w której dwóch programistów pracuje razem na jednej stacji roboczej. Jeden, "kierujący" lub "kierowca" (ang. „driver”) pisze kod, podczas gdy drugi, "obserwator" lub "nawigator", przegląda każdy wiersz kodu podczas jego wpisywania. Obaj programiści często zamieniają się rolami.
Podczas przeglądu obserwator bierze również pod uwagę „strategiczny” kierunek pracy, wymyślając przy procesie pomysły na nowe innowacje i prawdopodobne przyszłe problemy, którymi należy się zająć przy pisaniu kodu. Ma to na celu wyzwolenie "kierującego" i skupienie całej uwagi na „taktycznych” aspektach wykonywania bieżącego zadania, wykorzystując "obserwatora" jako nadzorcę bezpieczeństwa i przewodnika wokół projektu.

</doc>
<doc id="5396838" url="https://pl.wikipedia.org/wiki?curid=5396838" title="Adam Giełgud">
Adam Giełgud

Adam Jerzy Konstanty Giełgud (ur. 24 grudnia 1832 lub 12 kwietnia 1834 w Królewcu, zm. 26 listopada 1920 w Vevey) – urzędnik ministerialny w Anglii, literat, działacz polonijny.
Życiorys.
Według jednych źródeł urodził się 24 grudnia 1832, według innych 12 kwietnia 1834. Wywodził się ze starego rodu książąt osiadłych w Giełgudyszkach. Był synem majora Jana Giełguda (1795–1877) i Kunegundy z Szemiotów oraz bratankiem generała Antoniego Giełguda (1792–1831). Wychowywał się w Londynie, gdzie rząd pruski wydalił jego rodzinę. Z odznaczeniem ukończył studia prawnicze na Uniwersytecie Londyńskim. Następnie, w 1856 został urzędnikiem w administracji angielskiego Ministerstwa Wojny. Stosunkowo szybko awansował i w młodym wieku został jednym z najwyższych urzędników przy ministrze.
Od 1960 do 1864 pracował jako tłumacz dla Agencji Londyńskiej Hotelu Lambert. Adaptował doniesienia z ziem polskich dla prasy angielskiej. Udzielał się też jako dziennikarz i publicysta, publikując w angielskich czasopismach. Był autorem przekładu pamiętników Friedricha von Beusta oraz pamiętników Adama Jerzego Czartoryskiego (pt. "Memoirs of Prince Adam Czartoryski and His Correspondence with Alexander I", 1888). W swojej działalności odnosił się do sprawy polskiej. W Londynie prowadził dom skupiający kolonię polską. Od 1880 do 1914 zajmował się opracowaniem treści dla wydawnictwa Annual Register. Był członkiem Arts Club w Londynie.
W 1887 odwiedził Kraków i od tego czasu corocznie przebywał w Zakopanem. W 1903 przeszedł na emeryturę i wyjechał do Krakowa. Był żonaty z Leontyną Anielą z Aszpergerów, rodem ze Lwowa, wychowanką Instytutu Panien Hotel Lambert w Paryżu, córką aktorki Anieli z Kamińskich Aszpergerowej i aktora Wojciecha Aszpergera. Miał synów Franka (Franciszek, 1860–1949, ojciec aktora Johna Gielguda), Josepha (Józef, 1867–1900), Włodzimierza (1869–1916) i córkę Izę (1875–1957), która w 1893 została żoną malarza Teodora Axentowicza i mieszkała w Krakowie. Po wybuchu I wojny światowej, nie mogąc pozostać w Zakopanem, wyjechał z żoną do Wiednia, a potem do Szwajcarii, gdzie osiadł w Vevey. Tam udzielał się w komitecie polskim wspólnie z Henrykiem Sienkiewiczem, Ignacym Janem Paderewskim, Antonim Osuchowskim. Zmarł 26 listopada 1920 w Vevey w wieku 88 lat.

</doc>
<doc id="5396843" url="https://pl.wikipedia.org/wiki?curid=5396843" title="Forma do pieczenia">
Forma do pieczenia

Forma do pieczenia – sprzęt kuchenny, forma (naczynie) do pieczenia tortów, babek, serników, tart, mazurków, zapiekanek itp., nadająca kształt wypiekowi. Używa się form wykonanych z blachy ocynkowanej (tanie, ale łatwo ulegające wgnieceniom), stali nierdzewnej (trwalsze, odporne na rdzewienie i wgniecenia), silikonu (o przeróżnych kształtach i wielkościach), szkła i ceramiki.
Formy z blachy ocynkowanej i ze stali nierdzewnej mogą mieć wyjmowane dno (np. tortownice), co pozwala na łatwe wyjęcie ciasta z formy, bez rysowania powierzchni formy i bez uszkodzenia ciasta.

</doc>
<doc id="5396844" url="https://pl.wikipedia.org/wiki?curid=5396844" title="Blacha do pieczenia">
Blacha do pieczenia



</doc>
<doc id="5396845" url="https://pl.wikipedia.org/wiki?curid=5396845" title="Karol Rola Różycki">
Karol Rola Różycki

Karol Rola Różycki (ur. ok. 1840, zm. w styczniu 1921 w Krakowie) – polski oficer wojskowy, powstaniec styczniowy, urzędnik.
Życiorys.
Urodził się około 1840. W młodości został oficerem Armii Cesarstwa Austriackiego. Po wybuchu powstania styczniowego w 1863 przyłączył się do walczących. Walczył pod komendą Apolinarego Kurowskiego. Dosłużył stopnia majora. Został odznaczony Orderem Virtuti Militari. Po upadku powstania został aresztowany i był więźniem stanu.
Po odzyskaniu wolności otrzymał posadę urzędnika kancelaryjnego przy sądzie. Po latach pracy dostąpił stanowiska dyrektora kancelarii Sądu Apelacyjnego.
Udzielał pomocy towarzyszom-weteranom powstańczym. Był wiceprezesem przytuliska weteranów z roku 1863/4. Miał dzieci. Zamieszkiwał przy ul. Podzamcze 14. Zmarł w styczniu 1921 w wieku 81 lat. Został pochowany w Krakowie.

</doc>
<doc id="5396851" url="https://pl.wikipedia.org/wiki?curid=5396851" title="Włócznia z Clacton-on-Sea">
Włócznia z Clacton-on-Sea

Włócznia z Clacton-on-Sea – czubek drewnianej włóczni odkrytej w Clacton-on-Sea. Szacowana na 400 000 lat i uważana za najstarsze znane zachowane narzędzie drewniane.
Odkryta w 1911 r. przez Samuela Hazzledine'a Warrena. Obecnie przechowywana (i wystawiona na ekspozycji) w Muzeum Historii Naturalnej w Londynie.

</doc>
<doc id="5396861" url="https://pl.wikipedia.org/wiki?curid=5396861" title="Never Mind the Buzzcocks">
Never Mind the Buzzcocks

Never Mind the Buzzcocks – brytyjski komediowy serial telewizyjny. Premiera serialu odbyła się w 1996 roku na stacji telewizyjnej BBC Two. Rhod Gilbert był gospodarzem 28. i ostatniej serii, która miała średnio 1,1 miliona widzów i spadła w porównaniu z 2013 rokiem. W 2021 roku serial "Never Mind the Buzzcocks" powrócił w stacji Sky Max.

</doc>
<doc id="5396867" url="https://pl.wikipedia.org/wiki?curid=5396867" title="Józef Granatowicz">
Józef Granatowicz

Józef Granatowicz (ur. 24 maja 1901 w Moguncji, zm. 24 listopada 1978 w Poznaniu) – polski lekarz, chirurg, członek podziemia w czasie okupacji niemieckiej, organizator szpitalnictwa, wykładowca i działacz antynikotynowy.
Życiorys.
Urodził się w polskiej rodzinie o tradycjach patriotycznych. W 1919 powrócił do Polski wraz z armią generała Hallera. Maturę zdał w 1921 w Gimnazjum im. Karola Marcinkowskiego w Poznaniu i podjął studia na Wydziale Lekarskim Uniwersytetu Poznańskiego. Doktorem nauk lekarskich został w 1927. Pierwszą pracę podjął w poznańskiej Lecznicy Kolejowej, a od 1930 pracował w Klinice Chirurgicznej Uniwersytetu Poznańskiego, jako asystent doktora Antoniego Jurasza (napisał o nim potem wspomnienie). Odbywał podróże naukowe do Sztokholmu, Hamburga i Wiednia. Do 1939 opublikował czternaście prac naukowych.
W kampanii wrześniowej brał udział jako lekarz. Wywiózł rad z Kliniki Uniwersyteckiej w Poznaniu i przekazał go do Dowództwa Obrony Warszawy. Do października 1939 pracował jako chirurg w Wojskowym Szpitalu Ujazdowskim w Warszawie. Za szczególne zasługi w tym czasie otrzymał Krzyż Walecznych. Po kapitulacji wrócił do Poznania, ale musiał stąd uchodzić, ponieważ za wywiezienie radu poszukiwało go Gestapo. Przejściowo przebywał w Krakowie, a następnie w Warszawie, do końca okupacji. Był m.in. ordynatorem Lecznicy „Omega”. Współpracował z państwem podziemnym, uratował jednego z uczestników zamachu na Franza Kutscherę. Podczas powstania warszawskiego ratował powstańców i ludność cywilną.
Po usunięciu Niemców powrócił po raz trzeci do Poznania, gdzie 1 stycznia 1946 został ordynatorem Oddziału Chirurgicznego oraz dyrektorem szpitala sióstr Elżbietanek przy ulicy Łąkowej (pod jego kierownictwem pracował tu m.in. doktor Kazimierz Hołoga). Po likwidacji tej lecznicy pracował w swoim oddziale przeniesionym na ulicę Garbary, a potem w szpitalu na ulicy Szkolnej.
W lipcu 1953 został ordynatorem Oddziału Chirurgicznego oraz dyrektorem Szpitala im. Franciszka Raszei przy ulicy Mickiewicza. Placówkę zorganizował od podstaw, dokonując m.in. przebudowy części obiektów. W tym czasie wykładał też w Szkole Pielęgniarskiej, prowadził kursy i ćwiczenia dla studentów medycyny, działał w Izbie Lekarskiej, a także w Towarzystwie Chirurgów Polskich. W 1966 przeszedł w stan spoczynku, ale nadal pracował. Założył pierwszą w Polsce poradnię antynikotynową i udzielał się w Polskim Komitecie do Walki z Paleniem Tytoniu. W trakcie walk ulicznych Poznańskiego Czerwca (szczególnie intensywnych w rejonie szpitala) podjął decyzję o przekształceniu lecznicy w lazaret, ratując rannych demonstrantów oraz ubeków. Części powstańców pomógł wówczas uniknąć aresztowań i represji komunistycznych. W 2007 otrzymał za to pośmiertnie Krzyż Oficerski Orderu Odrodzenia Polski.
Rodzina.
Miał syna Stefana oraz córkę, Annę Kałwińską, także lekarzy.
Upamiętnienie.
Jego imię nadano w 2018 skwerowi u zbiegu ulic Jeżyckiej i Poznańskiej, na poznańskich Jeżycach, przy Szpitalu im. Franciszka Raszei. Inicjatorem projektu nadania nazwy była Fundacja Kochania Poznania.

</doc>
<doc id="5396872" url="https://pl.wikipedia.org/wiki?curid=5396872" title="Michał Koy">
Michał Koy

Michał Koy (ur. 10 września 1853 w Krakowie, zm. 21 lutego 1921 tamże) – polski adwokat.
Życiorys.
Urodził się 10 września 1853 w Krakowie. Ukończył studia prawnicze na Uniwersytecie Jagiellońskim. Uzyskał stopień doktora praw. Został adwokatem w Krakowie i w 1855 otworzył tam kancelarię. Działał w Izbie Adwokackiej dla okręgu krakowskiego Sądu Krajowego Wyższego, od 1889 członek rady dyscyplinarnej, od 1901 członek wydziału, a od 1904/1905 do końca życia pełnił funkcję prezesa.
Przez jedną kadencję pełnił mandat rady miejskiej w Krakowie. Był członkiem wydziału Kasy Oszczędności Miasta Krakowa. Był syndykiem Zarządu Towarzystwa Wzajemnych Ubezpieczeń w Krakowie. Przed 1914 był I wiceprezesem Towarzystwa Tatrzańskiego. Był też członkiem zarządu Towarzystwa Szkoły Ludowej, członkiem wydziału Polskiego Towarzystwa Gimnastycznego „Sokół” i należał do innych towarzystw.
Był odznaczony Orderem Korony Żelaznej 3 klasy.
Do końca życia pozostał w stanie bezżennym. Zmarł 21 lutego 1921 w Krakowie. Został pochowany w grobowcu Jawornickich na Cmentarzu Rakowickim w Krakowie (w tym miejscu kilka miesięcy później spoczął Józef Jawornicki, kupiec, żonaty Anną z domu Koy).
Następcą Michała Koya na stanowisku prezesa krakowskiej IA został dotychczasowy wiceprezes Jerzy Trammer.

</doc>
<doc id="5396881" url="https://pl.wikipedia.org/wiki?curid=5396881" title="Przejmowanie linii kolejowych urząd marszałkowski województwa dolnośląskiego">
Przejmowanie linii kolejowych urząd marszałkowski województwa dolnośląskiego



</doc>
<doc id="5396883" url="https://pl.wikipedia.org/wiki?curid=5396883" title="Strój chełmiński">
Strój chełmiński

Strój chełmiński – strój ludowy noszony na terenie ziemi chełmińskiej. Jego tradycyjna forma zanikła ostatecznie już w XIX wieku. Do czasów współczesnych nie przetrwały żadne części stroju ludowego ziemi chełmińskiej, aczkolwiek zachowały się ich opisy w monografii etnograficznej "Lud" Oskara Kolberga. Wiadomo, że strój miał wiele cech wspólnych ze strojami kujawskimi i wielkopolskimi. 
Współcześnie funkcjonuje zrekonstruowana, sceniczna wersja stroju chełmińskiego, powstała na podstawie badań etnologa dr. Aleksandra Błachowskiego. Jego pierwowzór oraz dokumentacja znajduje się w posiadaniu Zespołu Pieśni i Tańca "Pomorze".
Wygląd.
Strój kobiecy.
Na kobiecy strój składał się czepiec z niebieskiego aksamitu lub brokatowej tkaniny, haftowany złotą nitką i wykończony "forbotką" (metalową koronką o motywach wachlarzyków i rozet) oraz wystającą, gufrowaną białą koronką. Ważnym elementem stroju była też płócienna, biała koszula z lekko bufiastymi rękawami oraz kabat z cienkiego sukna, krepy lub tkaniny sukienkowej w kolorze ultramaryny lub ciemnoniebieskim, zapinanym na haftki. Starsze kobiety nosiły kabaty brązowe lub czarne. Do ozdoby były stosowane złote guziki. Wokół szyi występowała koronka z motywem roślinnym (kryza). Nad nią były zapinane 2 lub 3 sznurki czerwonych korali przylegających do szyi. Kołnierzyk stosowany był tylko do kabata i to wymiennie z kryzą. Spódnica występowała w kolorach bordo, wiśniowym, niebieskim, granatowym, zielonym, pomarańczowym lub jasnobrązowym z żorżety, gładkiego kaszmiru lub sukienkowej wełny z elaną. U dołu spódnicy aplikowana była taśma w jednym z podanych wcześniej kolorów, jednak wyraźnie kontrastująca z tłem spódnicy. Kolejnym elementem stroju była zapaska z gładkiej tkaniny jaśniejszej od spódnicy z laminowanym dołem oraz brzegami za pomocą wzorzystej taśmy. Halka składała się z białego płótna i sięgała 10 lub 15 cm nad brzeg spódnicy. Haftowana od dołu była zakończona ząbkami. Kobiety nosiły także rajstopy lub getry w mocnych kolorach zharmonizowanych z barwą spódnicy. Obuwie były płytkie, na niskim obcasie w naturalnym kolorze skóry z paskiem, na którym umocowany był pomponik.
U panien czepek był mocowany przy warkoczu i posiadał ząbkowaną koronkę, ułożoną w rodzaju tiulowej kolory. Wiązanie wykonane było z bandu koronkowej haftowanej we wzory roślinne. Alternatywnie stosowano również wianki kwietne z przywiązanymi z tyłu wstążkami. Panny nosiły również kryzy takie jak u kobiet. Koszula składała się z białego lnianego płótna o rękawach z obfitym mankietem. Kołnierzyk zapięty pod szyją był mały i miał kształt trójkąta. Gorset posiadał od 8 do 10 tacek, był z sukna lub grubszej elano-wełny w barwach jasnego granatu, niebieskich, czerwieni koralowej lub zielonych i zapinany był na haftki. Jego płócienna podszewka występowała w kolorach szarości, beżu lub czerwieni. Na gorsecie wykonywano lamówkę w złocistych kolorach oraz szamerunek w identycznym odcieniu. Spódnica, zapaska, pończochy, halka oraz obuwie były identyczne do kobiecych z tą różnicą, że mógł w tym przypadku występować biały kolor np. koronka w zapasce, białe pończochy. Dodatek w postaci korali o kolorze naturalnym lub bursztyn wypełniały całokształt.
Strój dziewczynek składał się z koszuli tzw. giezła z gęstego płótna o prostym kroju. Sięgała do połowy łydek i pełniła funkcję halki. Kaftanek z wełny w kolorze ceglastym, koralowym, ultramaryny oraz zieleni zapinany był na haftki, a białe guziki pełniły funkcje dekoracyjne. Spódnica sięgała do pięt. Wykonana była z białego perkaliku w czerwone kwiatki lub czerwonego czy niebieskiego perkaliku w białe kwiaty, noszona na gumce. Baletki były skórzane w kolorze cielistym.
Strój męski.
Składał się z kapelusza typu "ryjek" lub "burak", wykonanego z czarnego, niezbyt twardego filcu. Kapelusz miał wysokość ok. 30-40 cm i zwężał się ku górze, zaś jego rondo było sztywne i miało szerokość 5 lub 6 cm. Nad nim znajdowała się jedwabna opaska o kolorze czarnym, zielonym lub niebieskim z mosiężną klamrą. Za taśmą zaczepiane były jedno lub dwa pawie pióra. Żupan był robiony z granatowego sukna lub elano-wełny z flanelową czerwoną lub niebieską podszewką, w którego tyle ujmowanych było 5 lub 6 fałd materiału. Kołnierz (stójka) miał wysokość 4 do 5 cm i posiadał podszewkę z czerwonego jedwabiu. Szamerunek składał się z czarnego lub szarego sznurka i był dopasowany kolorystycznie z guzikami, spinając splot pętlic. Żupan traktowany był jako letni ubiór starszych mężczyzn. W chłodne dni noszono go pod sukmaną. Koszula była płócienna, lniana. Spodnie składały się z niebieskiego sukna. W okresie letnim były płócienne szare, modre lub brązowe. Posiadały klapę, tzw. fartuszek zapinany u pasa w dwóch miejscach za pomocą pętelki i drewnianego kołeczka – "obertelka". Obuwie były z cholewami, ze skóry juchtowej w kolorze naturalnym. Dodatkiem do stroju była jedwabna, wełniana, włóczkowa, dziana lub tkana chusta o intensywnej czerwonej barwie z frędzlami, zasłaniająca szyję zwartym splotem.
U młodzieńców nakrycie głowy występowało w dwóch wariantach: rogatywka z czerwonego lub granatowego sukna z otoczką z szarego baranka z pawim piórem lub kapelusz słomiany, przewiązany dwoma wstążkami czerwono-zielonymi lub amarantowo-niebieskimi. Kaftan był z sukna granatowego i ozdobiony małym kołnierzem z trójkątnymi klapami. Lamowano go beżową taśmą, a podszewka wykonana była z lnianej surówki lub czerwonego barchanu. Potrzeby zapinane haftkami z białymi guzikami pełniły funkcję ozdobną. Spodnie, obuwie i koszula były identyczne jak u mężczyzn. Czerwona jedwabna chusta na szyję oraz wełniany czerwony pas wypełniały cały obraz ubioru.
U chłopców koszula była podobna jak u dziewczynek z tą różnicą, że była krótsza i sięgała do bioder. Wypuszczona była na spodenki, przewiązana sznurkiem lub kolorową tasiemką. Pod brodą na kołnierzyku były przywiązywane kokardki z czerwonej tasiemki. U 10 letnich chłopców można było zobaczyć również granatowy, ciemnoniebieski, ciemnozielony, bordowy lub brązowy lejbiczek z elano-wełny. Guziki były białe lub niklowe. Porteczki na gumce składały się z białego płótna w niebieskie, granatowe lub brązowe paski i były długości powyżej pięt.
Rekonstrukcja stroju.
W lipcu 2018 r. podczas XIX Chełmińskiego Jarmarku Jaszczurczego zaprezentowano historyczny strój chełmiński, który został odtworzony przez doktora Aleksandra Błachowski z inicjatywy Anny Fijałkowskiej-Wyrosławskiej. Do uszycia stroju i jego promocji przyczyniło się Zgromadzenie Sióstr Miłosierdzia św. Wincentego a Paulo, zaś jego wykonanie zostało dofinansowanie przez Urząd Miasta Chełmna.

</doc>
<doc id="5396889" url="https://pl.wikipedia.org/wiki?curid=5396889" title="17 (album XXXTentaciona)">
17 (album XXXTentaciona)

17 – debiutancki album studyjny amerykańskiego rapera i piosenkarza XXXTentacion, wydany 25 sierpnia 2017 roku przez wytwórnię Bad Vibes Forever i Empire Distribution. W utworze "Fuck Love" wystąpił raper Trippie Redd"."

</doc>
<doc id="5396890" url="https://pl.wikipedia.org/wiki?curid=5396890" title="Certyfikowanie">
Certyfikowanie



</doc>
<doc id="5396891" url="https://pl.wikipedia.org/wiki?curid=5396891" title="Romuald Lipiński">
Romuald Lipiński

Romuald Edward Lipiński (ur. 25 lipca 1925 w Myszyńcu) – polski inżynier, naukowiec i wojskowy, pułkownik Wojska Polskiego, weteran kampanii włoskiej, w tym bitwy o Monte Cassino, badacz w dziedzinie energii jądrowej w amerykańskich instytucjach federalnych.
Życiorys.
Życie na Kresach.
Jego ojciec był lekarzem kolejowym, a matka dyplomowaną położną. Miał siostrę Janinę oraz dwóch braci, Tadeusza (ur. 1920; żołnierz 2 Korpusu Polskiego) i Władysława (żołnierz brygady spadochronowej WP). Wychowywał się na Przedmieściu Kijowskim w Brześciu. Do czasu wybuchu wojny ukończył pierwszą klasę gimnazjum. W 1939 przeżył bombardowania miasta po agresji Niemiec na Polskę. Następnie, po agresji ZSRR na Polskę, wraz z rodziną został deportowany na Syberię do Kraju Ałtajskiego i ulokowany nieopodal miejscowości Barnauł nad rzeką Ob, przy której pracował łowiąc ryby.
W 1941 w wyniku amnestii dla obywateli polskich w ZSRR, rodzina zgłosiła akces do Wojska Polskiego (ojciec zgłosił się jako lekarz, matka jako pielęgniarka, a Romuald jako pomocnik) i została skierowana do Taszkientu. Jego ojciec zorganizował w obozie grupę Polaków aby wyruszyli wraz z nimi celem dołączenia do polskiej armii bądź uzyskania schronienia u polskich władz. Do wspólnej podróży udało mu się nakłonić 54 osoby. Kiedy rodzina dotarła do miejscowości Kokand, została skierowana przez NKWD do Kirgistanu, gdzie trafiła do kołchozu niedaleko granicy chińskiej. W lutym 1942 rodzina zgodnie z akcesem otrzymała przydział do 9 Dywizji Piechoty. W tym samym czasie Romuald zachorował na tyfus i wraz z matką nie wziął udziału w pierwszej ewakuacji z ZSRR. Byli częścią drugiej ewakuacji z Krasnowodska. Ostatecznie Lipińscy opuścili Rosję i po trzydziestogodzinnej podróży przez Morze Kaspijskie dotarli do Persji. Po około trzech tygodniach pobytu w Pahlevi, wraz z grupą współtowarzyszy, wyjechał do Teheranu, podróżując przez góry Elburs i znalazł się w obozie dla ewakuowanych. Jego ojciec niedługo po tym został zwolniony z wojska i znalazł pracę w polskim szpitalu w Teheranie.
Służba wojskowa.
W styczniu 1943 otrzymał powołanie do wojska i po dokończeniu roku szkolnego, wyjechał do Iraku gdzie stacjonowały Polskie Siły Zbrojne. W Khanaquin został przydzielony do 12 Pułku Ułanów Podolskich, stacjonującego w Quizil Ribat. Dołączył do plutonu moździerzy, jednocześnie rozpoczynając naukę w czwartej klasie przyarmijnego liceum.
Ze swoim pułkiem przeszedł szlak bojowy przez Irak, Palestynę, Egipt i aktywnie uczestniczył w kampanii włoskiej, biorąc udział w bitwie o Monte Cassino. Sztandar jego pułku został umieszczony w najwyższym punkcie ruin klasztoru Monte Cassino, jako znak, że został zdobyty przez polskie siły 12 Pułku Ułanów Podolskich. W połowie września 1944 został skierowany do szkoły podchorążych koło Perugii, którą ukończył w stopniu kaprala. Następnie został awansowany na stopień podporucznika. W czasie służby był żołnierzem szwadronu dowodzenia, plutonu moździerzy i spełniał rozmaite funkcje, m.in. ładowniczego i celowniczego, w zależności od potrzeby. Po latach wyznał, że widok ciał poległych żołnierzy podczas bitwy o Monte Cassino pozostał z nim na całe życie. W czasie akcji w Maceracie, w środkowych Włoszech, odłamek pocisku moździeżowego rozerwał mu but, ale nie uszkodził stopy.
W czasie służby kształcił się przy 2 Korpusie Polskim. W Iraku ukończył półtoramiesięczny kurs gimnazjalny. Egzamin z czwartej klasy gimnazjum przedwojennego typu zdawał podczas walk na froncie w Apeninach. Pierwszą maturę zdał w Polskim Gimnazjum Wojskowym. Po zakończeniu wojny ukończył kurs maturalny i zdał maturę w Matino, ponieważ Włochy nie uznały matur wojskowych wydanych przez rząd polski na uchodźstwie. Następnie podjął studia na Politechnice Turyńskiej oraz Uniwersytecie Świętego Józefa w Bejrucie.
Kariera naukowa.
W 1947 przybył z wojskiem do Anglii, gdzie został zdemobilizowany i otrzymał stypendium na Leicester College of Arts and Technology. Następnie rozpoczął studia na Uniwersytecie Londyńskim. Początkowo pracował jako kreślarz. 23 grudnia 1953 wyemigrował do Stanów Zjednoczonych. W 1961 ukończył studia w Newark College of Engineering, uzyskując tytuł magistra inżyniera budownictwa (ang. Master of Science in Civil Engineering). Przepracował w tym zawodzie 42 lata. W 1965 został zatrudniony przez United States Navy w Waszyngtonie. W 1969 rozpoczął pracę w Atomic Energy Commission, cywilnej agencji powołanej przez prezydenta Harry’ego Trumana w celu kontrolowania, rozwoju i produkcji broni nuklearnej oraz badań nad pokojowym wykorzystaniem energii atomu, która następnie przekształciła się w Nuclear Regulatory Commission. Zajmował się projektowaniem elektrowni jądrowych i opracowywał normy dotyczące ich projektów. Pracę w instytucjach federalnych łączył z rolą wykładowcy matematyki i inżynierii na University of Virginia. Rozpoczynał od roli adiunkta i wykładał również w Graduate School of the US Dept. of Agriculture oraz w Northern Virginia Community College (NOVA). W 1989 zakończył pracę w NRC i do 1995 pracował w Idaho National Engineering Laboratory.
Postanowieniem Prezydenta RP z dn. 16 grudnia 2014 „za wybitne zasługi w działalności na rzecz bezpieczeństwa energetycznego Polski, za osiągnięcia w pracy naukowej i badawczej”, został odznaczony Krzyżem Oficerskim Orderu Odrodzenia Polski.
Dalsza działalność.
Po przejściu na emeryturę udzielał korepetycji uczniom szkół średnich i uniwersytetów, a także angażuje się w działalność kombatancką. Aktywnie działa w Polskim Legionie Weteranów Amerykańskich, gdzie pełni funkcję dowódcy Gwardii Narodowej. Reprezentuje organizację na wielu oficjalnych uroczystościach, takich jak upamiętnienie weteranów na cmentarzu Narodowym w Arlington, czy spotkania z dygnitarzami z Polski uczestniczącymi w wydarzeniach w Ambasadzie RP w USA. W 2021 został awansowany na stopień pułkownika Wojska Polskiego.
Życie prywatne.
Latem 1952 roku ożenił się z Izabelą Zienkiewicz, z którą wyemigrowali Stanów Zjednoczonych i osiedli w Perth Amboy, w stanie New Jersey. Wraz z żoną mają troje dzieci: syna Adama (ur. 1956) oraz córki Evę (ur. 1959) i Yolandę (ur. 1964). Oprócz ojczystego języka polskiego porozumiewa się także w języku angielskim, włoskim, francuskim i rosyjskim. W 1965 po otrzymaniu angażu w US Navy, wraz z rodziną przeniósł się do Annandale, w stanie Wirginia, gdzie mieszka do dziś.

</doc>
<doc id="5396893" url="https://pl.wikipedia.org/wiki?curid=5396893" title="Mirosław Basiewicz">
Mirosław Basiewicz

Mirosław Basiewicz (ur. 14 stycznia 1958 w Warszawie, zm. 9 stycznia 2022) – polski polityk, związkowiec, wydawca, społecznik, działacz opozycji antykomunistycznej w czasach PRL.
Życiorys.
W 1980 został absolwentem Szkoły Podoficerskiej Milicji Obywatelskiej w Warszawie, a następnie rozpoczął pracę w Komisariacie Milicji w Piastowie na stanowisku referenta. W 1981 zaangażował się w tworzenie Związku Zawodowego Funkcjonariuszy MO. Został wybrany w skład Ogólnopolskiego Komitetu Założycielskiego ZZFMO, a także przewodniczącym warszawskiego Komitetu Założycielskiego związku. Był również sygnatariuszem wniosku do sądu o rejestrację tej organizacji. Z powodów politycznych 17 czerwca 1981 został zwolniony ze służby w MO i otrzymał tzw. „wilczy bilet” uniemożliwiający mu jakiekolwiek zatrudnienie. Był współtwórcą i współpracownikiem tajnego zespołu w strukturach NSZZ „Solidarność” Regionu Mazowsze, którego celem było ujawnianie tajnych współpracowników komunistycznego MSW usadowionych w strukturach tego związku. Brał udział, jako gość, w I zjeździe „Solidarności”. 19 grudnia 1981 został internowany, a następnie osadzony w Areszcie Śledczym w Warszawie-Białołęce, gdzie przez 10 dni prowadził strajk głodowy. Zwolniony 13 lipca 1982.
Zmuszony do opuszczenia Warszawy, osiadł na Suwalszczyźnie. W latach 1983–1985 był inwigilowany przez Służbę Bezpieczeństwa w związku z kolportowaniem nielegalnych pism. W 1987 był pomysłodawcą i współzałożycielem Obywatelskiego Komitetu Poszukiwań Mieszkańców Suwalszczyzny Zaginionych w Lipcu 1945 r., którego celem było wyjaśnienie okoliczności i ustalenie miejsca pochówku ofiar „Obławy Augustowskiej”. W 1990 został przywrócony do pracy w Policji i zatrudniony w Komendzie Powiatowej w Sejnach. W 1991 uczestniczył w pracach Wojewódzkiej Komisji Weryfikacyjnej Służby Bezpieczeństwa w Suwałkach. W 1993 przeszedł na emeryturę w stopniu starszego sierżanta. Został licencjonowanym przewodnikiem turystycznym i pilotem wycieczek.
Podjął działalność w Samoobronie RP, z listy której bez powodzenia ubiegał się o mandat radnego sejmiku podlaskiego w wyborach samorządowych w 2002. Był asystentem społecznym posła Józefa Laskowskiego. W latach 2005-2007 pełni funkcję wiceprzewodniczącego zarządu krajowego Związku Zawodowego Rolników „Ojczyzna” oraz dyrektora biura krajowego tego związku. W latach 2007-2016 prowadził regionalną działalność wydawniczą. Studiował prawo na kierunku — zarządzanie państwem.
W wyborach parlamentarnych w 2019 bez powodzenia ubiegał się o mandat posła z listy Akcji Zawiedzionych Emerytów Rencistów. W grudniu 2021 został prezesem Stowarzyszenia im. Księdza Jerzego Popiełuszki w Suwałkach.
Odznaczenia i wyróżnienia.
W 2009, "za wybitne zasługi w działalności na rzecz przemian demokratycznych w Polsce", prezydent Lech Kaczyński odznaczył go Krzyżem Oficerskim Orderu Odrodzenia Polski. W 2016 prezydent Andrzej Duda uhonorował go Krzyżem Wolności i Solidarności. W 1990 został odznaczony przez wojewodę suwalskiego i tygodnik „Krajobrazy” Medalem im. Wawrzyńca Gałaja. W 2004 otrzymał Odznakę honorową „Zasłużony dla Rolnictwa”. W 2007 został odznaczony Złotą Odznaką NSZZ Policjantów, a w 2011 Medalem 20-lecia tego związku. W tym samym roku wraz z pozostałymi członkami Obywatelskiego Komitetu Poszukiwań Mieszkańców Suwalszczyzny Zaginionych w Lipcu 1945 r. został uhonorowany przez Instytut Pamięci Narodowej nagrodą Kustosz Pamięci Narodowej. W 2013 nagrodzony przez Kapitułę Ryngrafu Żołnierzy Wyklętych tytułem „Strażnika Godności i Pamięci Żołnierzy Wyklętych”. W 2016 uzyskał Odznakę honorową „Działacza opozycji antykomunistycznej lub osoby represjonowanej z powodów politycznych”. W 2019 został odznaczony Medalem 100-Lecia Powstania Policji Państwowej.

</doc>
<doc id="5396897" url="https://pl.wikipedia.org/wiki?curid=5396897" title="NIO EC7">
NIO EC7



</doc>
<doc id="5396898" url="https://pl.wikipedia.org/wiki?curid=5396898" title="Język tolour">
Język tolour



</doc>
<doc id="5396899" url="https://pl.wikipedia.org/wiki?curid=5396899" title="Język tolou">
Język tolou



</doc>
<doc id="5396900" url="https://pl.wikipedia.org/wiki?curid=5396900" title="Język toulour">
Język toulour



</doc>
<doc id="5396901" url="https://pl.wikipedia.org/wiki?curid=5396901" title="Język tondanou">
Język tondanou



</doc>
<doc id="5396902" url="https://pl.wikipedia.org/wiki?curid=5396902" title="Paul-Leon-Cornelius Montaigne">
Paul-Leon-Cornelius Montaigne

Paul-Leon-Cornelius Montaigne CM (; ur. 29 sierpnia 1883 w Terdeghem, zm. 9 stycznia 1962 w Paryżu) – francuski duchowny rzymskokatolicki, misjonarz, wikariusz apostolski Baodingu i Pekinu.
Biografia.
25 maja 1907 otrzymał święcenia prezbiteriatu i został kapłanem Zgromadzenia Księży Misjonarzy.
25 listopada 1924 papież Pius XI mianował go wikariuszem apostolskim Baodingu oraz 18 grudnia 1924 biskupem tytularnym sidymskim. 19 kwietnia 1925 w Baodingu przyjął sakrę biskupią z rąk delegata apostolskiego w Chinach abpa Celso Costantiniego. Współkonsekratorami byli koadiutor wikariusza apostolskiego Pekinu Joseph-Sylvain-Marius Fabrègues CM oraz wikariusz apostolski Tiencinu Jean de Vienne de Hautefeuille CM.
25 stycznia 1930 ten sam papież mianował go koadiutorem wikariusza apostolskiego Pekinu. 27 stycznia 1933, po śmierci bpa Stanislasa Jarlina, został wikariuszem apostolskim Pekinu. Zrezygnował z katedry 11 kwietnia 1946 - w dniu, w którym wchodziła w życie reforma reorganizująca podział administracyjny Kościoła w Chinach i w którym wikariat apostolski Pekinu został archidiecezją. Bp Montaigne zrezygnował, aby arcybiskupem pekińskim mógł zostać Chińczyk.
Później powrócił do Francji, gdzie 9 stycznia 1962 zmarł.

</doc>
<doc id="5396904" url="https://pl.wikipedia.org/wiki?curid=5396904" title="Paul Léon Cornelius Montaigne">
Paul Léon Cornelius Montaigne



</doc>
<doc id="5396905" url="https://pl.wikipedia.org/wiki?curid=5396905" title="Skały dejekcyjne">
Skały dejekcyjne



</doc>
<doc id="5396907" url="https://pl.wikipedia.org/wiki?curid=5396907" title="Don't Smile at Me">
Don't Smile at Me

Don't Smile at Me "–" EP amerykańskiej piosenkarki i autorki tekstów Billie Eilish, wydany 11 sierpnia 2017 roku przez wytwórnię Darkroom i Interscope. W utworze "&amp;burm" wystąpił raper "Vince Staples."

</doc>
<doc id="5396910" url="https://pl.wikipedia.org/wiki?curid=5396910" title="The Last of Us Part I">
The Last of Us Part I

The Last of Us Part I – komputerowa przygodowa gra akcji z 2022 wyprodukowana przez Naughty Dog, wydana przez Sony Interactive Entertainment. Jest remakiem wydanego na PlayStation 3 "The Last of Us" (2013), w którym poprawiono rozgrywkę, w tym walkę i eksplorację, oraz dodano nowe opcje przystępności. Kampania fabularna dla jednego gracza opowiada o Joelu Millerze, który podejmuje się eskortowania nastoletniej Ellie Williams przez postapokaliptyczne Stany Zjednoczone, zapewniając jej bezpieczeństwo przed ludźmi zmutowanymi wskutek zarażenia zarodnikami maczużnika. W remake’u zawarto dodatek "", przedstawiający historię Ellie i jej przyjaciółki Riley, zdecydowano się jednak nie dodawać trybu wieloosobowego.
Reżyserem "Part I" był Matthew Gallant, a dyrektorem kreatywnym Shaun Escayg, którzy zastąpili twórców pierwowzoru – Bruce’a Straleya i Neila Druckmanna. Gra została stworzona w taki sposób, żeby w pełni wykorzystywała możliwości techniczne PlayStation 5, co wymagało opracowania nowych animacji, scenografii i modeli postaci, które miały jednak pozostać w zgodzie z wizją autorów oryginału. Zespół odpowiedzialny za oprawę wizualną przeanalizował oryginalne przerywniki filmowe i fragmenty fabularne, żeby określić ich najważniejsze cechy, które powinny zostać zachowane w remake’u. Rozgrywka, warstwa technologiczna i opcje przystępności bazowały na tych z "The Last of Us Part II" (2020); a silnik kontynuacji wykorzystano jako podstawę do opracowania nowej wersji. W przerywnikach filmowych możliwe jest włączenie audiodeskrypcji, gra wspiera dźwięk 3D oraz funkcjonalności kontrolera DualSense – haptyczne wibracje i spusty stawiające różny opór.
Gra zapowiedziana została w czerwcu 2022 po serii przecieków ze źródeł zewnętrznych, a wydana 2 września tego samego roku. Na 28 marca 2023 planowana jest premiera portu na komputery osobiste z systemem operacyjnym Windows. "Part I" spotkała się z pozytywnym odbiorem ze strony krytyków, chwalących usprawnioną oprawę graficzną, animacje twarzy i sztuczną inteligencję, jak również rozszerzenie dostępnych opcji przystępności, dźwięku i kontrolera. Z mieszanym przyjęciem spotkały się rozgrywka i projekt poziomów; część krytyków uznała remake za niepotrzebny, zwłaszcza w pełnej cenie, jaką normalnie płaci się za zupełnie nową grę. Po premierze nominowana była do The Game Awards i Golden Joystick Awards.
Rozgrywka.
"The Last of Us Part I" jest remakiem "The Last of Us" (2013), przygodowej gry akcji z perspektywą trzeciej osoby. Gracz przemierza postapokaliptyczne lokalizacje, czyniąc postępy w liniowej historii. Z przeciwnikami – tak wrogo nastawionymi ludźmi, jak i zainfekowanymi maczużnikiem – walczyć można za pomocą broni palnej, broni improwizowanych lub wręcz, jak również wyeliminować ich po cichu. Przez większość gry gracz kontroluje Joela, który podejmuje się eskortowania nastoletniej Ellie przez Stany Zjednoczone. W rozdziale „Zima” gracz przejmuje kontrolę nad Ellie, a w prologu na krótko nad córką Joela, Sarą. W rozszerzeniu "" główną bohaterką jest Ellie, spędzająca czas ze swoją najlepszą przyjaciółką, a ostatecznie dziewczyną, Riley Abel. Tryb wieloosobowy z oryginalnej gry nie znalazł się w "Part I". Fabuła i narracja remake’u nie zostały zmienione w żadnym aspekcie.
Na potrzeby "Part I" zrewidowano rozgrywkę, co skutkowało wprowadzeniem usprawnień do walki i eksploracji. Ulepszona sztuczna inteligencja umożliwia pokazywanie na ekranie większej liczby bohaterów niezależnych jednocześnie, zaś przeciwnicy zachowują się agresywniej i stosują bardziej taktyczne działania. Do poprawionej rozgrywki dostosowano także zarażonych – czyhacze doczekali się nowych animacji, a purchlaki możliwości szarżowania. W remake’u dodano tryb permanentnej śmierci, tryb dla "speedrunnerów" i nowe stroje dla Joela i Ellie. Wśród opcji przystępności znalazły się m.in. możliwość własnego przypisania przycisków na kontrolerze, audiodeskrypcja w przerywnikach filmowych i haptyczne wibracje podczas dialogów, osobno dostosować można również parametry takie jak odporność przeciwników, skuteczność skradania się czy dostępność surowców. Do trybu fotograficznego dodano kilka nowych funkcji, a wśród modyfikatorów rozgrywki, które można odblokować po przejściu gry, m.in. tryb zwolnionego tempa czy nieskończoną amunicję.
Wersja przeznaczona na PlayStation 5 wspiera dźwięk 3D i funkcje kontrolera DualSense – haptyczne wibracje oraz spusty stawiające różny opór, co ma emulować działania widoczne na ekranie, np. strzelanie ze strzelby czy wyciąganie strzały z kołczanu. Obraz wyświetlany może być w natywnej rozdzielczości 4K w prędkości trzydziestu klatek na sekundę albo może być skalowany w górę i wyświetlany z prędkością sześćdziesięciu klatek. Z włączonym trybem zmiennego odświeżania obrazu może być on wyświetlany w dowolnej liczbie klatek.
Historia produkcji.
"The Last of Us Part I" powstało w studiu Naughty Dog, które stworzyło również oryginał. Reżyserem został Matthew Gallant, a dyrektorem kreatywnym Shaun Escayg, którzy zastąpili oryginalnych twórców – Bruce’a Straleya i Neila Druckmanna. Gallant pracował wcześniej jako reżyser walki przy oryginalnej grze i ' (2016), a przy "The Last of Us Part II" (2020) jako główny projektant systemów, współpracując przy tworzeniu opcji przystępności. Escayg był głównym animatorem przerywników filmowych "The Last of Us", będącą pierwszą tworzoną przez niego grą, a następnie dyrektorem kreatywnym ' (2017). Następnie opuścił studio i pracował jako dyrektor kreatywny i współscenarzysta "Marvel’s Avengers" (2020) w Crystal Dynamics, wracając do Naughty Dog w kwietniu 2021. Podczas podziału obowiązków Escayg wziął odpowiedzialność za przerywniki filmowe. Gallant stwierdził, że podczas prac nad "Part I" pojawiające się w scenariuszu wątki były mu bliższe, niż w czasach, kiedy powstawała oryginalna gra, ponieważ w międzyczasie sam został ojcem. Escayg stwierdził, że remake stanowi „list miłosny do naszych fanów, dla serii i dla nas samych jako twórców gier”, z tego też powodu czuli się zobowiązani, żeby zachować kwintesencję i jakość pierwowzoru. Udział w pracach przy "Part I" brało też udział kilku innych twórców pracujących wcześniej nad oryginałem.
Naughty Dog stworzyło remake, żeby możliwe było przejście "Part I" i "Part II" bezpośrednio po sobie bez zauważalnych różnic technologicznych i wizualnych. Dodatkowym motywem była możliwość dotarcia do nowych odbiorców, w tym widzów serialu telewizyjnego na podstawie gry czy graczy, dla których PlayStation 5 jest pierwszą konsolą. Pomysł na remake częściowo zainspirowany został przez pojawiające się w "Part II" retrospekcje z pierwszej części, co wymagało odtworzenia pojawiających się w niej miejsc i zasobów. Według Gallanta, część zespołu zaczęła się wtedy zastanawiać, jak wyglądałoby "The Last of Us", gdyby w całości opracowano je przy wykorzystaniu technologii z kontynuacji. Produkcja rozpoczęła się od przeniesienia gry na ulepszony silnik "Part II", a ponieważ tworzona była na sprzęcie PlayStation 5, wymagało to stworzenia nowych scenografii, animacji i modeli postaci. Usprawnienia graficzne i wizualne wprowadzano w taki sposób, żeby były zgodne z wizją twórców oryginału. Escayg chciał, żeby każdy element sprawiał, że gracz poczuje się zanurzony w świecie gry. Zespół podczas prac poddał ocenie tysiące „mikrodecyzji”, usuwając przedmioty uznane za niemające znaczenia czy rozpraszające, ulepszając bądź przeprojektowując te, które tego wymagały. Odwiedzane przez postacie obszary zostały poddane ponownej analizie, żeby ustalić, czy ich projekt nie wynikał z technicznych ograniczeń PlayStation 3; jeżeli nie stało to w sprzeczności z estetyką pierwowzoru, niektóre obszary przeprojektowywano albo dodawano w nich więcej szczegółów.
Twórcy ustalili, że ważnym elementem remake’u będzie rozszerzenie opcji przystępności. W tym celu rozbudowano te obecne już w "Part II", przygotowując trzy wstępne konfiguracje dla graczy z trudnościami słuchowymi, wzrokowymi lub motorycznymi. Kiedy zespół pracował nad drugą częścią Brandon Cole, doradzający w sprawach ułatwień dla graczy niewidomych, zauważył, że omija ich wiele informacji środowiskowych i interakcji pomiędzy bohaterami, w których nie używają oni słów. Ze względu na ograniczenia czasowe niemożliwe było wprowadzenie do gry rozwiązania tego problemu, jednak podczas prac nad "Part I" nagrano audiodeskrypcję do przerywników filmowych. Napisanie i nagranie audiodeskrypcji nastręczyło pewnych trudności, ponieważ musiała zwięźle przekazywać informację, zachowując jednocześnie kontekst. Możliwość dostosowania wibracji kontrolera została wprowadzona po zapoznaniu się z recenzją "" (2022), w której krytykowano małe zróżnicowanie tego aspektu. Zespół określił, które sekwencje mogą sprawiać problem osobom z niepełnosprawnościami (jako przykład wskazano scenę gry na automacie w "Left Behind") i wraz z kilkoma konsultantami starali się je ułatwić.
System walki, przede wszystkim wręcz, zmienił się wobec użycia narzędzi wykorzystanych przy tworzeniu "Part II". Zespół stwierdził, że sceny walki z oryginału uznawane są za ikoniczne, wobec czego nie wymagały wielkich zmian. Zrezygnowano ze wprowadzonej w drugiej części możliwości czołgania się, ponieważ „zepsułoby to rozgrywkę i walkę”, jako że oryginał nie powstał z myślą o takiej mechanice. Z podobnego powodu zdecydowano się nie dodawać uników, co wymagałoby przeprojektowania ataków przerywników oraz miejsc, w których toczy się walka, to zaś mogłoby się przełożyć na zmniejszenie ich intensywności i wrażenia klaustrofobiczności. Gallant zaznaczył, że granie Joelem „siłą rzeczy musi sprawiać wrażenie innego od grania Ellie”, będącej grywalną postacią w "Part II". Ograniczenia sprzętowe PlayStation 3 wymusiły na zespole odpowiedzialnym za oryginał „kombinowanie” ze scenami akcji, wskutek czego niektóre z nich były predefiniowane. Sprzęt PlayStation 5 pozwolił na stworzenie bardziej dynamicznych starć, dzięki czemu SI kierująca przeciwnikami może dokładniej zbadać i przeanalizować sytuację i dobrać odpowiedniejszą taktykę. W "The Last of Us" podczas walki na postaci gracza mogło skoncentrować się maksymalnie ośmiu przeciwników, wskutek czego niektórzy ignorowali ją; w remake’u liczbę tę zwiększono do stu dwudziestu ośmiu. Naprawiono także błąd, przez który w pewnych miejscach grywalna postać atakowana była wyłącznie albo przez zarażonych, albo przez zarażone; w "Part I" zarażeni obu płci atakują jednocześnie. Gallant stwierdził, że nowa technologia pozwoliła na uczynienie rozgrywki bardziej nieprzewidywalną.
Dział artystyczny przeanalizował oryginalną grę, żeby lepiej ją zrozumieć, a następnie skoncentrował się na najbardziej kluczowych jej scenach i aspektach, żeby wywierały jeszcze większe wrażenie. Zespół nie ograniczył się do poprawienia oprawy wizualnej, wykorzystał też nowsze techniki, żeby podkreślić najważniejsze wydarzenia. Dyrektor artystyczny Erick Pangilinan dbał o to, żeby podległy mu zespół pamiętał o tym, w jaki sposób wyreżyserowano oryginał i jaki był w nim cel poszczególnych scen; niekiedy artyści zatracali oryginalny sens, co mogło skutkować niespójnościami na późniejszym etapie. "The Last of Us" miało podkreślać piękno świata, w odróżnieniu od wielu innych utworów postapokaliptycznych, przedstawiających mroczne dystopijne obrazy. Dyrektor artystyczny Sebastian Gromann uznał, że PlayStation 5 pozwala na jeszcze lepsze oddanie zamiarów twórców oryginału, zwłaszcza ze względu na bardziej złożone modele i shadery, jak również zwiększenie jakości i gęstości roślinności. Postacie i miejsca stworzono przy wykorzystaniu znacznie większej liczby wielokątów. Przerywniki filmowe opracowano przy wykorzystaniu oryginalnych nagrań z przechwytywania ruchu, a animacje twarzy ulepszono, żeby były bliższe sposobowi, w jaki zagrali je aktorzy. Remake uznano za dobrą sposobność do rozwinięcia niektórych lokalizacji, np. w biurach na tyłach muzeum w Bostonie dodano więcej detali i przedmiotów, a Uniwersytet Wschodniego Kolorado przeprojektowano tak, żeby sprawiał wrażenie bardziej klaustrofobicznego. Część wprowadzonych zmian, jak np. dodanie drzew do miasteczka wojskowego, została ostatecznie wycofana, ponieważ uznano, że są one nie na miejscu albo nie pasują do narracji.
Jeden z członków zespołu zaproponował dodanie trybu "speedrunu", przy którego opracowywaniu twórcy konsultowali się z profesjonalnymi "speedrunnerami". Tryb permanentnej śmierci według Gallant podbija wyzwanie oferowane przez i tak już bardzo intensywną walkę obecną w oryginale. W celu stworzenia dźwięku 3D, pojawiającego się również w cichszych momentach i dialogach, wykorzystano Tempest Engine PlayStation 5, będący rozwinięciem technologii obecnej w PlayStation 4. Programiści dźwięku spędzili ponad rok, żeby przepisać silnik dźwiękowy Naughty Dog, który nie był kompatybilny z funkcjonalnościami Tempest Engine’u. W procesie miksowania i masteringu udało się uzyskać dźwięk wyraźniejszy i wierniejszy. W remake’u wykorzystano większość dźwięków obecnych w oryginale, ponieważ autorzy uznali je za dobrze rozpoznawalne przez graczy; na nowo nagrano np. dźwięki ulepszania broni przy warsztatach, ponieważ ich animacje zostały zmienione i ulepszone, dodano również niektóre dźwięki zarażonych stworzone na potrzeby "Part II". Wykorzystano także oryginalne, niezmienione dubbingi nagrane na potrzeby "The Last of Us".
Dystrybucja.
O remake’u "The Last of Us", tworzonym pod nazwą kodową „T1X”, po raz pierwszy poinformował w kwietniu 2021 Jason Schreier z agencji Bloomberga. Według ujawnionych przez niego informacji pracami nad „T1X” początkowo zajmowało się inne studio należące do Sony, Visual Arts Support Group, jednak został przeniesiony do Naughty Dog, kiedy w 2020 do projektu dołączyło kilku pracowników. 9 czerwca 2022 zwiastun i informacje o grze przedwcześnie ujawniono w PlayStation Store; oficjalna zapowiedź odbyła się później tego samego dnia podczas Summer Game Fest. 2 września 2022 "Part I" trafiła do sprzedaży na PlayStation 5; premiera wersji na Windowsa planowana jest na 3 marca 2023. Informacja o remake’u spotkała się z mieszanym przyjęciem – część dziennikarzy i graczy uznała kolejną już (po "The Last of Us Remastered" na PlayStation 4) wersję gry za niepotrzebną, kwestionowano również sprzedawanie jej za 70 USD, będącej ceną startową za najnowsze gry Sony.
"Part I" trafiła do sprzedaży w kilku wersjach, dających dostęp do różnej cyfrowej zawartości w grze. Wydania pudełkowe oferowały m.in. opakowanie typu steelbook oraz komiks "The Last of Us: American Dreams" (2013) z nową okładką. David „Kopfstoff” Blatt, znany autor fanowskich grafik z serii, został zatrudniony przez studio do zaprojektowania okładek i innych kluczowych elementów graficznych wydań pudełkowych. Dostępna początkowo wyłącznie w Stanach Zjednoczonych limitowana „Firefly Edition” wyprzedała się w ciągu godziny od jej zapowiedzenia; w dniu premiery gry trafiła ponownie do sprzedaży, jednak rozeszła się w ciągu kilku sekund, stając się również celem spekulantów. Część nabywców informowała, że ze względu na bardzo słabe zapakowanie, limitowana edycja docierała do nich uszkodzona; Sony miało zaproponować niektórym z pokrzywdzonych klientów zniżkę albo zwrot pieniędzy, nie oferując jednak wymiany zniszczonego towaru na nowy. Produkcja "The Last of Us Part I" zakończyła się 11 lipca, kiedy grę skierowano do tłoczni. Według głównego grafika środowiska Anthony’ego Vaccara, w przeciwieństwie do kilku poprzednich gier studia, tym razem proces przebiegał bez "crunchu" – pracy w nadgodzinach przez długi czas, żeby dotrzymać terminu. Wstępny zwiastun remake’u opublikowano 24 sierpnia 2022, zaś podczas gali rozdania The Game Awards 2022 zaprezentowano zwiastun wersji na Windowsa, ujawniający datę premiery tej wersji.
Odbiór.
Ze strony krytyków.
Według agregatora recenzji Metacritic "The Last of Us Part I" w wersji na PlayStation 5 spotkało się z „ogólnie pozytywnym przyjęciem”. Chwalono usprawnienia graficzne, ulepszone animacje twarzy, poprawioną sztuczną inteligencję przeciwników i postaci oraz dodanie opcji przystępności, z mieszanym odbiorem spotkały się jednak rozgrywka i projekt poziomów. Wielu recenzentów uznało "Part I" za najlepszą wersję gry. Tom Orry z VG247 stwierdził, że był to „jeden z najlepszych remake’ów, w jakie kiedykolwiek grał”. Część recenzentów kwestionowała sens stworzenia gry, tym bardziej ze względu na jej cenę i dostępność na rynku "The Last of Us: Remastered"; inni uznali, że jest ona odpowiednikiem remasteru starszego filmu na nośniku Ultra HD Blu-ray, uznając, że w branży gier komputerowych jest to akceptowalna praktyka. Niektórzy krytycy wskazywali, że usunięcie trybu wieloosobowego było błędem. Według Jasona Faulknera z GameRevolution twórcy „stracili kilka naprawdę niezłych możliwości”, nie decydując się na wprowadzenie do scenariusza żadnych dodatkowych wątków, zaś Blake Hester z „Game Informera” uznał, że brak zmian w narracji uwypukla niektóre przestarzałe rozwiązania fabularne.
Luke Reilly IGN-u uznał "Part I" za imponujący pokaz możliwości graficznych PlayStation 5. Michael Goroff, recenzent „Electronic Gaming Monthly” (EGM), napisał, że oryginał oddawał to, jak gracze postrzegają świat postapokaliptyczny, podczas gdy remake, za sprawą poprawionego stylu artystycznego i oprawy graficznej, pokazuje, jak widzą go Joel i Ellie: „zarośnięty roślinnością i obskurny, ale zarazem piękny, niekiedy wręcz przyziemny”. Andrew Webster w recenzji dla The Verge porównał ulepszoną grafikę do współczesnych blockbusterów, a Josh Tolentino z Siliconery uznał, że dorównuje ona temu, jak zapamiętał pierwowzór. Sam Machkovech z Ars Techniki chwalił poprawioną oprawę, uznał jednak, że gra nie potrzebuje całkowitego odświeżenia, tak jak chociażby "Demon’s Souls" (2009; remake wydany w 2020), zaś TJ Denzer z Shacknews krytykował dezorientujące efekty wizualne w trybie nasłuchiwania. Recenzenci chwalili usprawnione oświetlenie i zminimalizowany interfejs użytkownika. Dan Silver z „The Daily Telegraph” uznał, że oświetlenie zasługuje na wyróżnienie, a Goroff stwierdził, że bardziej realistyczne światło nie stoi w sprzeczności z narracją i tonem gry.
Część recenzentów za najważniejszą zmianę wprowadzoną przez remake uznało poprawione modele postaci i animacje mimiki twarzy. Goroff i Reilly uznali, że dzięki nim aktorstwo jest jeszcze lepsze, a nowe mikroekspresje dodają głębi postaciom, a Machkovech porównał je do występu w nagradzanym filmie. Hester również zauważył, że role są bardziej realistyczne i charakteryzują się głębszymi emocjami, bez obecnej w oryginale niezręczności; Jordan Middler z Video Games Chronicle dodał, że w "Part I" udało się idealnie uchwycić niuanse fabuły i relacji pomiędzy postaciami, co nie było możliwe w oryginale ze względu na ograniczenia sprzętowe ówczesnych konsol. Alex Avard z GamesRadar+ zwrócił uwagę, że w remake’u postacie niezależne pojawiające się na ekranie tylko na chwilę wyglądają lepiej niż Joel i Ellie w "The Last of Us", zaś Denzer stwierdził, że postacie „nie wyglądają już jak lalki i znacznie lepiej wyrażają emocje”.
Krytycy chwalili usprawnioną sztuczną inteligencję towarzyszy i przeciwników. Machkovech porównał sceny walki do tych ze zwiastuna oryginalnej gry, w którym były one oskryptowane, a Jake Dekker z GameSpotu uznał, że dzięki poprawkom starcia są trudniejsze i bardziej intensywne. W podobnym tonie wypowiedział się Kevin Dunsmore z portalu Hardcore Gamer, dodając jednak, że nadal zauważalne są pewne „mankamenty oryginału”, a towarzyszom zdarza się obrać niewłaściwą ścieżkę do celu. Reilly wyraził niezadowolenie z tego, że nie zdecydowano się na nadanie przeciwnikom imion jak w "Part II", poza tym chwalił jednak ich usprawnioną SI. Tolentino uznał, że zmiany są jedynie powierzchowne ze względu na zachowanie układu map i projektu starć z pierwowzoru, a Goroff, że zachowania przeciwników nadal są przesadnie proste, przez co np. natychmiast podbiegają do zabitych sojuszników.
Zdaniem Dekkera rozgrywka została poprawiona i dopasowana do historii dzięki bardziej dokładnemu celowaniu, cięższym broniom i łatwiejszemu poruszaniu się. Silver uznał, że zaktualizowany układ sterowania czyni walkę płynniejszą, a Orry, że jest ona znacznie bardziej intensywna, nawet jeżeli nadal cechuje ją „pewna nieporadność”. Gene Park z „The Washington Post” chwalił realistyczne zachowanie broni, zaś sposób, w jaki porusza się Joel, uznał za „odpowiednio ciężki”; Reilly również zauważył, że Joel i Ellie sprawiają wrażenie cięższych, przez co poruszających się bardziej realistycznie, nie był jednak zadowolony z powodu niedodania uników wprowadzonych w "Part II". Wielu innych recenzentów również uznało, że walka i projekt postaci nie dorównują temu z drugiej części, przyznając jednak, że względem oryginału stanowiła ona ogromny przeskok jakościowy. Avard uznał, że zmiany w walce były minimalne, a Machkovech, że rozgrywka w najgorszych momentach „nadal sprawia wrażenie gry z PlayStation 3”. Williamowi Hughesowi The A.V. Club walka spodobała się, stwierdził jednak, że okazjonalnie „w momencie przestaje być ekscytująca, a zaczyna frustrować”.
Recenzenci wypowiedzieli się pozytywnie o nowych opcjach i funkcjach. Dekker napisał, że "Part I" „ustanawia nowy standard przystępności w grach komputerowych”. Tolentino uznał ją za jedną z najbardziej przystępnych gier, a Machkovech uznał opcje przystępności za treściwsze niż w innych grach. Hughes stwierdził, że stanowią one jedynym wartościowym dodatkiem do remake’u, a Denzer podkreślił, że audiodeskrypcja jest znakomitą i wyróżniającą się opcją. Ben Bayliss z Can I Play That? chwalił różnorodność opcji pokazujących, „co można osiągnąć, kiedy dobrze zrealizuje się remake”, zwrócił jednak uwagę na kilka nierozwiązanych kwestii mobilności, uznał też, że znalezienie odpowiedniego balansu pomiędzy poszczególnymi opcjami jest zbyt skomplikowane. Krytykom spodobało się wykorzystanie technologii haptycznej kontrolera DualSense, stwierdzając, że "Part I" wykorzystuje je najlepiej od czasu "Astro’s Playroom" (2020) – dema technologicznego prezentującego funkcjonalności nowego kontrolera. Josh Wise z VideoGamer.com stwierdził, że kontroler dodaje walce nowego wymiaru, a Webster chwalił, w jaki sposób korzysta się za jego pomocą z łuku. Avard uznał, że dzięki dźwiękowi 3D zarażeni brzmią jeszcze bardziej przerażająco; Webster stwierdził, że ze względu na dużą dawkę napięcia ostatecznie postanowił grać bez słuchawek, a Orry wyłączyć dźwięki. Baker zauważył, że dobre opracowanie dźwięku minimalizuje konieczność korzystania z trybu nasłuchiwania.
Nagrody i wyróżnienia.
"The Last of Us Part I" nominowana była do tytułu najlepszej gry roku na PlayStation podczas 40. edycji Golden Joystick Awards, jak również do The Game Awards 2022 w kategorii „najlepsze opcje przystępności”.
Sprzedaż.
W Stanach Zjednoczonych "Part I" była piątą najlepiej sprzedającą się grą września 2022 oraz czwartą na PlayStation. W Wielkiej Brytanii w tygodniu premiery znalazła się na szczycie zestawienia najlepiej sprzedających się gier na nośnikach fizycznych, tydzień później zajmując drugie miejsce; po zsumowaniu kopii cyfrowych i fizycznych, była piątą najlepiej sprzedającą się grą września. W Europie i Ameryce Północnej była trzecią najchętniej pobieraną grą w PlayStation Store. W Japonii w tygodniu premiery była piątą najlepiej sprzedającą się grą na płytach, sprzedając 10,9 tys. kopii.

</doc>
<doc id="5396913" url="https://pl.wikipedia.org/wiki?curid=5396913" title="Calanca">
Calanca

Calanca – miejscowość i gmina w południowo-wschodniej Szwajcarii, w kantonie Gryzonia, w regionie Moesa. Powstała 1 stycznia 2015.
Demografia.
W Calanca mieszka 201 osób. W 2020 roku 16,4% populacji gminy stanowiły osoby urodzone poza Szwajcarią. 

</doc>
<doc id="5396920" url="https://pl.wikipedia.org/wiki?curid=5396920" title="Soazza">
Soazza

Soazza (hist. "Sowaz", "Zauatz") – miejscowość i gmina w południowo-wschodniej Szwajcarii, w kantonie Gryzonia, w regionie Moesa.
Demografia.
W Soazzie mieszkają 324 osoby. W 2020 roku 20,4% populacji gminy stanowiły osoby urodzone poza Szwajcarią. 
Transport.
Przez teren gminy przebiegają autostrada A13 oraz droga główna nr 13.

</doc>
<doc id="5396921" url="https://pl.wikipedia.org/wiki?curid=5396921" title="Sowaz">
Sowaz



</doc>
<doc id="5396922" url="https://pl.wikipedia.org/wiki?curid=5396922" title="Zauatz">
Zauatz



</doc>
<doc id="5396923" url="https://pl.wikipedia.org/wiki?curid=5396923" title="Santa Maria in Calanca">
Santa Maria in Calanca

Santa Maria in Calanca – miejscowość i gmina w południowo-wschodniej Szwajcarii, w kantonie Gryzonia, w regionie Moesa.
Demografia.
W Santa Maria in Calanca mieszka 115 osób. W 2020 roku 13,9% populacji gminy stanowiły osoby urodzone poza Szwajcarią. 

</doc>
<doc id="5396924" url="https://pl.wikipedia.org/wiki?curid=5396924" title="Bernardino della Chiesa">
Bernardino della Chiesa

Bernardino Antonio della Chiesa OFMRef (; ur. 8 maja 1644 w Wenecji, zm. 21 grudnia 1721 w Linqingu) – włoski duchowny rzymskokatolicki, misjonarz, wikariusz apostolski Fujianu i biskup pekiński.
Biografia.
16 sierpnia 1663 złożył śluby zakonne. W 1671 otrzymał święcenia prezbiteriatu i został kapłanem Zakonu Braci Mniejszych Ściślejszej Obserwancji. W latach 1674-1677 gwardian klasztoru w Orvieto, był wówczas także spowiednikiem byłej królowej szwedzkiej Krystyny Wazównej. W 1679 poprosił Kongregację Rozkrzewiania Wiary o skierowanie na misje w Chinach, na co otrzymał zgodę.
20 marca 1680 papież Innocenty XI mianował go koadiutorem wikariusza apostolskiego Fujianu oraz biskupem in partibus infidelium argijskim. 31 marca 1680 w Rzymie przyjął sakrę biskupią z rąk abpa Odoardo Cibo. Współkonsekratorami byli wikariusz apostolski Tonkinu François Pallu MEP (który za kilkanaście dni otrzymał nominację na wikariusza apostolskiego Fujianu) oraz biskup Ripatransone Giovan Giorgio Mainardi.
Misja w Chinach.
Tło i początek misji.
Do Chin wypłynął z grupą franciszkanów 25 października 1680 z Wenecji. Trudną podróż, w czasie której przeżył m.in. rozbicie się statku i prawie dwuletni pobyt w Syjamie, zakończył 27 sierpnia 1684, docierając do Kantonu. W Chinach zastał trudną sytuację misji katolickich spowodowaną wewnętrznymi sporami - Portugalia mająca swoje bazy i biskupstwa w tej części świata, dążyła do sprawowania patronatu nad misjami chińskimi, co chciała ograniczyć Kongregacja Rozkrzewiania Wiary, poprzez ustanawianie podległych sobie wikariatów apostolskich. Dodatkowo rywalizowali ze sobą misjonarze różnych narodowości i przynależności zakonnych oraz trzej wikariusze apostolscy. Ze względu na długi czas komunikacji z Europą panował chaos prawny - nie był wyjaśniony zakres kompetencji wikariuszy apostolskich oraz granice podległych ich terytoriów.
16 marca 1682 (do Chin brewe dotarło znacznie później) Innocenty XI podzielił terytorium południowych Chin pomiędzy dwóch wikariuszy, natomiast pozbawiony jurysdykcji bp François Pallu MEP został generalnym administratorem misji chińskich. W lipcu 1684 Pallu wyznaczył della Chiesa prowikariuszem dla pięciu z dziewięciu prowincji wymienionych w brewe papieskim. Pozostałe cztery otrzymał o. Charles Maigrot MEP. W 1684 zmarło dwóch z wikariuszy - bp Pallu i Josephus Duchesne. W styczniu 1685, gdy della Chiesa dowiedział się o śmierci bpa Pallu, którego był koadiutorem, objął funkcje wikariusza apostolskiego dla wszystkich dziewięciu prowincji, według zapisów brewe, o którym wiedział. Jednak z Rzymu nadchodziły kolejne brewe, zmieniające zakres jurysdykcji oraz nominujące nowych wikariuszy. Chaos potęgował dodatkowo brak informacji w Rzymie o śmierciach hierarchów, którzy już pośmiertnie otrzymywali nowe obowiązki i w chwili dotarcia dekretów do Chin, powodowało to konflikty o podział jurysdykcji otrzymanych przez nieżyjących już biskupów, m.in. pomiędzy della Chiesą i Maigrotem.
Pomimo problemów della Chiesa w latach 1685-1690 odbył trzy długie podróże po prowincjach znajdujących się w jego jurysdykcji lub tych które za takie uważał. Pomiędzy nimi rezydował w Kantonie.
Biskup pekiński.
Waśnie pomiędzy wikariuszami zakończyło wystaranie się przez dyplomację króla Portugalii Piotra II Spokojnego o ustanowienie diecezji w Pekinie i Nankinie, które papież Aleksander VIII erygował 10 kwietnia 1690, wbrew przeciwnej opinii Kongregacji Rozkrzewiania Wiary. Obie diecezje zostały sufraganiami arcybiskupa Goa, co potwierdziło patronat portugalski nad misjami chińskimi. Bernardino della Chiesa został wówczas mianowany biskupem pekińskim, jednak dodarła do niego informacja o mianowaniu go biskupem Nankinu, w czym utwierdził go list od Piotra II.
29 listopada 1692 osiedlił się w Nankinie, wciąż oczekując na bullę nominacyjną. Zdystansowane do niego były władze portugalskie, które zaproponowały go na biskupa tylko po to, by pozbawić go funkcji wikariusza apostolskiego. Portugalczycy próbowali usunąć della Chiesa z Chin, próbując wymusić na nim uznanie nowych biskupów dla Pekinu i Nankinu, których mianował Piotr II i zatwierdził papież Innocentego XII. 25 czerwca 1696 do Nankinu przybył nowy biskup Nankinu Alessandro Ciceri SI, wywołując konflikt pomiędzy hierarchami. Ostatecznie della Chiesa i inni biskupi w Chinach uznali Ciceriego za biskupa, z zastrzeżeniem, że nie tracą tym samym własnych uprawnień. Konflikt rozwiązało dotarcie do Chin w 1696 bulli Innocentego XII, według której terytorium wszystkich diecezji ograniczało się łącznie do sześciu prowincji, a nie jak twierdził Piotr II do całych Chin. Ostatecznie 30 września 1699 do della Chiesy dotarła bulla nominacyjna na biskupa Pekinu, w związku z czym 25 czerwca 1700 opuścił Nankin i 19 września tego roku przybył do Pekinu. Diecezja pekińska według brewe Innocentego XII obejmowała prowincje Zhili i Szantung.
Ze względu na trudności czynione przez Portugalczyków, do których należał jedyny kościół w Pekinie, nie mógł osiąść w tym mieście. Za swoją siedzibę wybrał Linqing w prowincji Szantung. Tam odwiedził go w 1705 legat papieski Karol de Tournon, któremu della Chiesa towarzyszył podczas wizyty u cesarza Kangxi w Pekinie. Radził legatowi, aby przyjął pojednawczą postawę w kwestii proponowanego przez Matteo Ricciego adaptowania obrzędów chińskich do liturgii katolickiej, jednak de Tournon postąpił przeciwnie. Po niepowodzeniu poselstwa Kangxi nakazał misjonarzom pragnącym pozostać w Chinach uzyskanie specjalnego dyplomu cesarskiego. Bernardino della Chiesa szybko postarał się o jego uzyskanie i nakazał uczynić to samo podległym sobie misjonarzom. Wysłał także do Rzymu list krytykujący de Tournona. Bez skutku doradzał również kolejnym misjom zgodę na adaptację obrzędów, jednak już coraz starszy przestał odgrywać ważne role. Zmarł 20 lub 21 grudnia 1721 w Linqingu.

</doc>
<doc id="5396925" url="https://pl.wikipedia.org/wiki?curid=5396925" title="Rossa (Szwajcaria)">
Rossa (Szwajcaria)

Rossa – miejscowość i gmina w południowo-wschodniej Szwajcarii, w kantonie Gryzonia, w regionie Moesa.
Demografia.
W Rossie mieszka 151 osób. W 2020 roku 10,6% populacji gminy stanowiły osoby urodzone poza Szwajcarią. 

</doc>
<doc id="5396926" url="https://pl.wikipedia.org/wiki?curid=5396926" title="Plebiscyt na Warmii i Mazurach">
Plebiscyt na Warmii i Mazurach



</doc>
<doc id="5396929" url="https://pl.wikipedia.org/wiki?curid=5396929" title="San Vittore (Szwajcaria)">
San Vittore (Szwajcaria)

San Vittore – miejscowość i gmina w południowo-wschodniej Szwajcarii, w kantonie Gryzonia, w regionie Moesa.
Demografia.
W San Vittore mieszkają 864 osoby. W 2020 roku 25,7% populacji gminy stanowiły osoby urodzone poza Szwajcarią. 
Transport.
Przez teren gminy przebiegają autostrada A13 oraz droga główna nr 13.
Do 1978 znajdowało się tutaj lotnisko wojskowe San Vittore.

</doc>
<doc id="5396936" url="https://pl.wikipedia.org/wiki?curid=5396936" title="Jednostka certyfikująca">
Jednostka certyfikująca



</doc>
<doc id="5396937" url="https://pl.wikipedia.org/wiki?curid=5396937" title="Maleniki">
Maleniki



</doc>
<doc id="5396938" url="https://pl.wikipedia.org/wiki?curid=5396938" title="Dubicze-Tofiłowce">
Dubicze-Tofiłowce



</doc>
<doc id="5396940" url="https://pl.wikipedia.org/wiki?curid=5396940" title="Atlantic Avenue – Pacific Street">
Atlantic Avenue – Pacific Street



</doc>
<doc id="5396942" url="https://pl.wikipedia.org/wiki?curid=5396942" title="Starokornino">
Starokornino



</doc>
<doc id="5396943" url="https://pl.wikipedia.org/wiki?curid=5396943" title="Staroberezowo">
Staroberezowo



</doc>
<doc id="5396945" url="https://pl.wikipedia.org/wiki?curid=5396945" title="Crunch (przemysł gier komputerowych)">
Crunch (przemysł gier komputerowych)

Crunch (IPA: ) – w przemyśle gier komputerowych termin oznaczający przymusową pracę w nadgodzinach podczas produkcji gry. Zjawisko to jest powszechne w branży, mogąc prowadzić do pracy po 65–80 lub więcej godzin tygodniowo przez długi czas, nierzadko bez wynagrodzenia za pracę w nadgodzinach. Praktyka ta często stosowana jest w celu ograniczenia kosztów produkcji gry, będącej czasochłonnym przedsięwzięciem. Może prowadzić ona jednak do pogorszenia stanu zdrowia twórców i zmniejszenia skuteczności ich pracy, jak również do tego, że pracownicy tacy zdecydują się na zawsze porzucić pracę w przemyśle gier komputerowych. Osoby krytykujące "crunch" zauważają, że stał się on w branży zjawiskiem powszechnym i normalizowanym, mającym jednak negatywny wpływ na wszystkie osoby w niego zaangażowane. Jako jedną z przyczyn istnienia tego zjawiska często wskazuje się brak związków zawodowych wśród twórców gier komputerowych, a ze zjawiskiem tym starają się walczyć organizacje takie jak Game Workers Unite, chcące wpłynąć na studia tworzące gry i wydawców, żeby przestrzegały praw pracowników. Przykładami gier, podczas produkcji których dochodziło do "crunchu", są "Red Dead Redemption 2", "", "Fortnite" czy "Anthem".
Zjawisko występuje w przemyśle gier komputerowych co najmniej od lat 80. XX wieku, chociaż przez długi czas nie było powszechnie znane ani omawiane. Jest oceniane niemalże jednoznacznie negatywnie przez osoby niepełniące funkcji kierowniczych podczas produkcji gier, równoznaczne z nieodpowiednim zarządzaniem projektem czy stawianiem nierealistycznych terminów. Według sondażu przeprowadzonego w 2019 roku przez International Game Developers Association, 40% twórców gier w Stanach Zjednoczonych doświadczyło "crunchu" w ciągu 12 miesięcy poprzedzających ankietę, a zaledwie 8% z nich otrzymało zapłatę za pracę w nadgodzinach. Na poziomie federalnym i stanowym specjaliści komputerowi, którzy zarabiają powyżej wysokości rocznej pensji, są zwolnieni z przepisów dotyczących nadgodzin, co studia i wydawcy wykorzystują, żeby nie płacić twórcom gier za nadgodziny. Wysokość rocznej pensji różni się w zależności od stanu. Wyjątkiem jest Kalifornia, gdzie pracowników związanych z oprogramowaniem obowiązują minimalne stawki godzinowe, mniejsze jednak niż przeciętne wynagrodzenie twórcy gier. "Crunch" obecny jest również wśród twórców gier spoza Stanów Zjednoczonych, zjawisko to jednak uzależnione jest od lokalnych praw. Przykładowo, podczas produkcji gry "Cyberpunk 2077" pracownicy mieli być zmuszani do pracy w nadgodzinach, jednak ponieważ powstawała ona w Polsce, odpowiedzialne za nią studio CD Projekt Red wypłacało nadgodziny zgodnie z polskim prawem pracy.

</doc>
<doc id="5396947" url="https://pl.wikipedia.org/wiki?curid=5396947" title="Annopol (Siemiatycze)">
Annopol (Siemiatycze)

 Annopol – część miasta Siemiatycze w powiecie siemiatyckim w województwie 
 podlaskim położona w jego południowej części. Rozpościera się wzdłuż ulicy Annopolskiej
Do 1934 roku należał do gminy Siemiatycze w powiecie bielskim w województwie białostockim. 16 października 1933 utworzył gromadę w gminie Siemiatycze.
15 kwietnia 1934 Annopol włączono do Siemiatycza (434 ha).

</doc>
<doc id="5396948" url="https://pl.wikipedia.org/wiki?curid=5396948" title="Korytyski">
Korytyski



</doc>
<doc id="5396950" url="https://pl.wikipedia.org/wiki?curid=5396950" title="Tefryfonolit">
Tefryfonolit



</doc>
<doc id="5396951" url="https://pl.wikipedia.org/wiki?curid=5396951" title="Plagifonolit">
Plagifonolit



</doc>
<doc id="5396952" url="https://pl.wikipedia.org/wiki?curid=5396952" title="Niemyje-Siudy">
Niemyje-Siudy



</doc>
<doc id="5396953" url="https://pl.wikipedia.org/wiki?curid=5396953" title="Nowe Niemyje">
Nowe Niemyje



</doc>
<doc id="5396955" url="https://pl.wikipedia.org/wiki?curid=5396955" title="Słowiczyn">
Słowiczyn

 Słowiczyn – część miasta Siemiatycze w powiecie siemiatyckim w województwie 
 podlaskim położona w jego północno-wschodniej części. Rozpościera się wzdłuż ulicy Słowiczej.
Do 1954 roku oraz w latach 1973–1987 roku należał do gminy Siemiatycze w powiecie bielskim w województwie białostockim. 16 października 1933 utworzył gromadę w gminie Siemiatycze. W latach 1954–1972 należał do gromady Baciki Średnie.
1 lipca 1987 Słowiczyn włączono do Siemiatycza (165,64 ha).

</doc>
<doc id="5396960" url="https://pl.wikipedia.org/wiki?curid=5396960" title="Jorida Hasan Tabaku">
Jorida Hasan Tabaku



</doc>
<doc id="5396961" url="https://pl.wikipedia.org/wiki?curid=5396961" title="Khalid (piosenkarz)">
Khalid (piosenkarz)

Khalid właśc. Khalid Donnel Robinson (ur. 11 lutego 1998) – amerykański piosenkarz i autor tekstów.
Życiorys.
Khalid dzieciństwo spędził w różnych miejscach ze względu na karierę wojskową swojej matki.
Zasłynął po wydaniu swojego debiutanckiego albumu studyjnego, "American Teen" (2017), który otrzymał 4-krotną platynę od Recording Industry Association of America (RIAA) oraz wydania razem z piosenkarką, Billie Eilish singla „Lovely”.
Otrzymał wiele wyróżnień, w tym sześć nominacji do nagrody Grammy, sześć nagród "Billboard" Music Awards, trzy nagrody American Music Awards i nagrodę MTV Video Music Award.
W 2019 roku Khalid znalazł się na liście 100 najbardziej wpływowych ludzi magazynu "Time".

</doc>
<doc id="5396963" url="https://pl.wikipedia.org/wiki?curid=5396963" title="Parafia Najświętszej Maryi Panny Wspomożenia Wiernych w Hendra">
Parafia Najświętszej Maryi Panny Wspomożenia Wiernych w Hendra



</doc>
<doc id="5396964" url="https://pl.wikipedia.org/wiki?curid=5396964" title="Parafia św. Łukasza w Buranda">
Parafia św. Łukasza w Buranda



</doc>
<doc id="5396966" url="https://pl.wikipedia.org/wiki?curid=5396966" title="Parafia Świętych Apostołów Piotra i Pawła w Bulimba">
Parafia Świętych Apostołów Piotra i Pawła w Bulimba



</doc>
<doc id="5396968" url="https://pl.wikipedia.org/wiki?curid=5396968" title="Demodex phodopi">
Demodex phodopi

Demodex phodopi – gatunek roztocza z rodziny nużeńcowatych. Jego jedynym żywicielem jest chomicznik dżungarski.
Taksonomia.
Gatunek ten opisany został po raz pierwszy w 2006 roku przez Clifforda E. Descha, Sonnyego L. Davisa i Hansa Klompena na łamach „International Journal of Acarology”. Opisu dokonano na podstawie okazów pozyskanych z hodowli chomicznika dżungarskiego na Uniwersytecie Stanu Ohio w Stanach Zjednoczonych. Epitet gatunkowy pochodzi od nazwy żywiciela, "Phodobus sungorus".
Morfologia i rozwój.
Osobniki dorosłe.
Samce osiągają od 103 do 150 μm długości i od 21 do 29 μm szerokości, samice zaś od 123 do 154 μm długości i od 22 do 28 μm szerokości.
Gnatosoma zaopatrzona jest w parę długich, prostopadle do osi głównej ciała ustawionych, u podstawy walcowatych, a dalej rozszerzonych dozewnętrznie kolców nadbiodrowych. Podkowiasta nabrzmiałość gardzieli ma po bokach parę drobnych szczecinek subgnatosomalnych.
Podosoma ma na wierzchu dwie pary owalnych lub podługowato-owalnych guzków grzbietowych; u samca przednia z nich leży na wysokości tylnej krawędzi pierwszej pary odnóży, a tylna na wysokości odnóży drugiej pary, natomiast u samicy przednia leży między wysokością pierwszej i drugiej pary odnóży, a tylna na wysokości tylnej krawędzi trzeciej pary odnóży. U samca ponadto na wierzchu podosomy leży długi na od 13 do 16 μm, zesklerotyzowany edeagus oraz, na wysokości drugiej pary odnóży, podłużny, szczeliniasty otwór płciowy.
Występują cztery pary odnóży o trzech ruchomych członach, z których ostatni ma parę pazurków. Krawędzie płytek epimeralnych są u samca zatarte. Wulwa samicy leży tuż za krawędziami płytek epimeralnych ostatniej pary.
Opistosoma zwęża się ku tępemu wierzchołkowi, u samicy jest wyraźnie, a u samca niewyraźnie pierścieniowana. Otwierający się śródbrzusznie narząd opistosomalny u samca ma postać wąskiej, ślepej, zesklerotyzowanej rurki, u samicy zaś bulwiastej lub palcowatej kieszonki.
Stadia rozwojowe.
Jaja są podługowato-owalnego kształtu, długości od 54 do 65 μm i szerokości od 15 do 18 μm, o gładkim chorionie, pozbawione wieczka.
Larwy mają wydłużone ciało długości od 50 do 71 μm i szerokości od 12 do 16 μm. Prostokątna gnatosoma ma parę drobnych kolców nadbiodrowych, natomiast brak jest szczecinek subgnatosomalnych. Podosoma pozbawiona jest tarczek brzusznych i ma trzy pary nieczłonowanych odnóży. Opistosoma pozbawiona jest pierścieniowania.
Protonimfy mają wydłużone ciało długości od 90 do 93 μm i szerokości od 21 do 24 μm. Odnóża są nieczłonowane, obecne w liczbie trzech par, zwieńczone dwoma małymi pazurkami. Opistosoma pozbawiona jest pierścieniowania.
Nimfy mają ciało długości od 96 do 166 μm i szerokości od 22 do 31 μm. Występują u nich cztery pary odnóży o dwóch ruchomych członach, z których ostatni zwieńczony jest dwoma małymi pazurkami. Opistosoma pozbawiona jest pierścieniowania.
Ekologia i występowanie.
Roztocz ten jest monoksenicznym komensalem lub pasożytem chomicznika dżungarskiego. Bytuje w mieszkach włosowych gospodarza. Na tym samym żywicielu występuje również "D. sungori"
Gatunek obecny w hodowlach, podawany ze Stanów Zjednoczonych.

</doc>
<doc id="5396969" url="https://pl.wikipedia.org/wiki?curid=5396969" title="Parafia Matki Bożej Różańcowej w Caloundra">
Parafia Matki Bożej Różańcowej w Caloundra



</doc>
<doc id="5396971" url="https://pl.wikipedia.org/wiki?curid=5396971" title="Parafia św. Józefa w Corinda">
Parafia św. Józefa w Corinda



</doc>
<doc id="5396973" url="https://pl.wikipedia.org/wiki?curid=5396973" title="Demodex sungori">
Demodex sungori

Demodex sungori – gatunek roztocza z rodziny nużeńcowatych. Jego jedynym żywicielem jest chomicznik dżungarski.
Taksonomia.
Gatunek ten opisany został po raz pierwszy w 2006 roku przez Clifforda E. Descha, Sonnyego L. Davisa i Hansa Klompena na łamach „International Journal of Acarology”. Opisu dokonano na podstawie okazów pozyskanych z hodowli chomicznika dżungarskiego na Uniwersytecie Stanu Ohio w Stanach Zjednoczonych. Epitet gatunkowy pochodzi od nazwy żywiciela, "Phodobus sungorus".
Morfologia i rozwój.
Osobniki dorosłe.
Samce osiągają od 93 do 113 μm długości i od 28 do 38 μm szerokości, samice zaś od 91 do 107 μm długości i od 24 do 47 μm szerokości.
Nieco zaokrąglona gnatosoma zaopatrzona jest w parę długich, prostopadle do osi głównej ciała ustawionych, u podstawy walcowatych, a dalej rozszerzonych dozewnętrznie kolców nadbiodrowych. Podkowiasta nabrzmiałość gardzieli ma po bokach przedniej krawędzi parę szczecinek subgnatosomalnych.
Podosoma ma na wierzchu dwie pary guzków grzbietowych, z których przednia leży między wysokością odnóży pierwszej i drugiej pary, a tylna na wysokości odnóży drugiej pary. U samca ponadto na jej wierzchu leży na wysokości drugiej pary odnóży podłużny, szczeliniasty otwór płciowy oraz długi na od 10 do 15 μm, zesklerotyzowany edeagus. Występują cztery pary odnóży o trzech ruchomych członach, z których ostatni ma parę rozdwojonych na szczytach i opatrzony skierowaną ku tyłowi ostrogą pazurków. Wulwa samicy leży między płytkami epimeralnymi ostatniej pary.
Opistosoma jest na całej długości wyraźnie pierścieniowana, a na wysokości ostatniej pary odnóży ma parę guzków grzbietowo-bocznych. Jej wierzchołek jest szeroko zaokrąglony. Otwierający się śródbrzusznie narząd opistosomalny u samca ma postać delikatnej, długiej, falistej rurki, u samicy zaś pary kieszonek.
Stadia rozwojowe.
Jaja są owalnego kształtu, o gładkim chorionie, pozbawione wieczka. Jedyna zmierzona sztuka miała 47 μm długości i 21 μm szerokości.
Protonimfy mają podługowato-owalne ciało długości od 62 do 74 μm i szerokości od 25 do 29 μm. Ich trapezowata gnatosoma ma drobne, spiczaste kolce nadbiodrowe, nogogłaszczki od dwóch członach ruchomych i pozbawiona jest szczecinek subgnatosomalnych. Podosoma ma trzy pary jednoczłonowych odnóży o trójwierzchołkowych pazurkach i parę tarczek brzusznych między drugą i trzecią parą odnóży. Opistosoma pozbawiona jest pierścieniowania.
Nimfy mają podługowato-owalne ciało długości od 82 do 97 μm i szerokości od 26 do 32 μm. Różnią się od protonimf obecnością czterech par odnóży i dwóch par tarczek brzusznych między odnóżami par od drugiej do czwartej.
Ekologia i występowanie.
Roztocz ten jest monoksenicznym komensalem lub pasożytem chomicznika dżungarskiego. Bytuje w mieszkach włosowych gospodarza. Na tym samym żywicielu występuje również "D. phodopi".
Gatunek obecny w hodowlach, podawany ze Stanów Zjednoczonych.

</doc>
<doc id="5396974" url="https://pl.wikipedia.org/wiki?curid=5396974" title="Parafia Najświętszej Maryi Panny w Coomera">
Parafia Najświętszej Maryi Panny w Coomera



</doc>
<doc id="5396975" url="https://pl.wikipedia.org/wiki?curid=5396975" title="Parafia św. Augustyna w Coolangatta">
Parafia św. Augustyna w Coolangatta



</doc>
<doc id="5396977" url="https://pl.wikipedia.org/wiki?curid=5396977" title="Parafia św. Marka w Inala">
Parafia św. Marka w Inala



</doc>
<doc id="5396978" url="https://pl.wikipedia.org/wiki?curid=5396978" title="Parafia św. Jana Chrzciciela w Enoggera">
Parafia św. Jana Chrzciciela w Enoggera



</doc>
<doc id="5396980" url="https://pl.wikipedia.org/wiki?curid=5396980" title="Parafia św. Sebastiana w Yeronga">
Parafia św. Sebastiana w Yeronga



</doc>
<doc id="5396981" url="https://pl.wikipedia.org/wiki?curid=5396981" title="Jurgis Çyrbja">
Jurgis Çyrbja

Jurgis Shefqet Çyrbja (ur. 15 lipca 1985 w Shijaku) – albański prawnik i polityk, deputowany do Zgromadzenia Albanii z ramienia Partii Socjalistycznej.
Życiorys.
W 2010 roku ukończył studia prawnicze, następnie pracował w tym zawodzie przez trzy lata. W latach 2013-2016 pracował w Urzędzie Rejestracji Nieruchomości w Durrësie.
W 2017 roku w wyniku wyborach parlamentarnych uzyskał mandat deputowanego do Zgromadzenia Albanii z ramienia Socjalistycznej Partii Albanii.
Jest wykładowcą na wydziale Prawa Uniwersytecie Aleksandra Moisiu w Durrësie.

</doc>
<doc id="5396982" url="https://pl.wikipedia.org/wiki?curid=5396982" title="Jurgis Shefqet Çyrbja">
Jurgis Shefqet Çyrbja



</doc>
<doc id="5396983" url="https://pl.wikipedia.org/wiki?curid=5396983" title="Parafia Opieki Matki Bożej w Woolloongabba">
Parafia Opieki Matki Bożej w Woolloongabba



</doc>
<doc id="5396984" url="https://pl.wikipedia.org/wiki?curid=5396984" title="Żołodźki">
Żołodźki



</doc>
<doc id="5396989" url="https://pl.wikipedia.org/wiki?curid=5396989" title="Powstanie w Jemenie Południowym">
Powstanie w Jemenie Południowym



</doc>
<doc id="5396990" url="https://pl.wikipedia.org/wiki?curid=5396990" title="Kowale-Falki">
Kowale-Falki



</doc>
<doc id="5396991" url="https://pl.wikipedia.org/wiki?curid=5396991" title="Ołownica">
Ołownica



</doc>
<doc id="5396993" url="https://pl.wikipedia.org/wiki?curid=5396993" title="Happier">
Happier

Happier – utwór amerykańskiego DJ, Marshmello oraz brytyjskiego zespołu muzycznego, Bastille wydany 24 września 2018 roku przez wytwórnię Universal Music Group.

</doc>
<doc id="5396994" url="https://pl.wikipedia.org/wiki?curid=5396994" title="Plumbago zeylanica">
Plumbago zeylanica



</doc>
<doc id="5396998" url="https://pl.wikipedia.org/wiki?curid=5396998" title="Pocket TV">
Pocket TV

Pocket TV – brytyjski rozrywkowy serial telewizyjny.
Historia.
Premiera serialu odbyła się 3 czerwca 2009 roku na YouTube. "Pocket TV" został przygotowany do wyświetlania urządzeniach mobilnych i w przeglądarkach komputerowych. Odcinki serialu zostały udostępnione do pobrania za darmo na stronie internetowej obsługującej Wireless Application Protocol. Dłuższe wersje odcinków zostały udostępnione na kanale YouTube serialu. Serial był poprowadzony przez Matta Edmondsona. "Pocket TV" w ciągu prawie dwóch miesięcy osiągnął 2,5 miliona wyświetleń. Serial składał się między innymi z takich części jak Face Invaders i Quiz. Druga seria "Pocket TV" osiągnęła 8,4 miliona wyświetleń. W lipcu 2010 roku Channel 4 wykupił prawa do transmisji serialu.

</doc>
<doc id="5397008" url="https://pl.wikipedia.org/wiki?curid=5397008" title="Leon Aleksander Zieleniewski">
Leon Aleksander Zieleniewski



</doc>
<doc id="5397009" url="https://pl.wikipedia.org/wiki?curid=5397009" title="Hard To Kill (2023)">
Hard To Kill (2023)

Hard To Kill (2023) – gala wrestlingu organizowana przez amerykańską federację Impact Wrestling (IW), która była nadawana na żywo w systemie pay-per-view i za pośrednictwem platformy Fite.tv. Odbyła się 13 stycznia 2023 w Center Stage w Atlancie w stanie Georgia. Była to czwarta gala z cyklu Hard To Kill, a zarazem pierwsze per-per-view IW w 2023.
Na gali odbyło się dziesięć walk, w tym dwie w pre-show i jedna nagrana jako digital exclusive. W walce wieczoru, Mickie James pokonała Jordynne Grace i zdobyła mistrzostwo świata Impact Knockouts w pojedynku Title vs. Career. W innych znaczących walkach, Masha Slamovich pokonała Deonnę Purrazzo, Killer Kelly i Taylor Wilde w Four-Way matchu, stając się pretendentką do mistrzostwa świata Impact Knockouts, a Josh Alexander pokonał Bully’ego Raya w Full Metal Mayhem matchu, aby zachować mistrzostwo świata Impact w walce otwarcia. Wydarzenie obejmowało również debiut Santino Marelli jako Director of Authority, powrót PCO, specjalne występy Ravena i Tary oraz powrót Frankiego Kazariana, który ogłosił swoje odejście z All Elite Wrestling w celu podpisania kontraktu z Impact.
Tło.
7 października 2022 roku podczas gali pay-per-view Bound for Glory, Impact Wrestling ogłosił, że Hard To Kill odbędzie się 13 stycznia 2023 roku w Center Stage w Atlancie w stanie Georgia.
Rywalizacje.
Pojedynek o Impact World Championship.
Na gali Bound for Glory (7 października 2022) Bully Ray powrócił do Impact Wrestling, uczestnicząc w dwudziestoosobowym pojedynku na zasadach Call Your Shot Gauntlet. Nowo przybyły zawodnik został zwycięzcą meczu, jako ostatniego eliminując Steve’a Maclina. Zyskał tym samym prawo wyboru czasu i miejsca walki o wybrany przez siebie tytuł mistrzowski. Tego samego wieczoru Josh Alexander obronił tytuł Impact World w starciu z Eddiem Edwardsem, następnie po meczu został zaatakowany przez członków Honor No More, grupy kierowanej przez przegranego. Chwilę później Bully Ray dołączył do zespołu, lecz zachęcany przez nich do wykorzystania swojej szansy i zdobycia tytułu mistrzowskiego, odmówił i zaatakował ich. Na odcinku "Impact!" z 13 października Ray wyjaśnił Alexandrowi, że pomógł mu, ponieważ chce wykorzystać swoją szansę we właściwy sposób, inaczej niż w przeszłości, kiedy to oszukiwał ludzi. Obiecał także, że da mu znać o wybranym miejscu i czasie walki o mistrzostwo świata. Jednak wielu, oprócz Tommy’ego Dreamera, kwestionowało prawdziwe motywy Bully’ego, w tym Moose, który nazwał go „szumowiną”. Na gali Over Drive (18 listopada) pretendent pokonał Moose’a w starciu ze stołami. Następnie po walce wieczoru, w której Alexander obronił tytuł mistrzowski przeciwko Frankiemu Kazarianowi, zakomunikował czempionowi, że ich spotkanie odbędzie się na gali Hard To Kill. Chwilę później niespodziewanie Ray zaatakował go oraz sterroryzował jego żonę, Jade Chung. Na odcinku "Impact!" z 22 grudnia Ray oraz jego sojusznicy, John Skyler i Jason Hotch, zaatakowali Alexandra. Tommy Dreamer, były przyjaciel napastnika, próbował zainterweniować i powstrzymać napaść, lecz został dotkliwie poturbowany przy użyciu drabiny i metalowego krzesła. Wiceprezes federacji, Scott D’Amore, na prośbę mistrza, przekształcił ich spotkanie na Hard To Kill w Full Metal Mayhem, jednocześnie nakazał im powrót do domu do czasu rozpoczęcia wydarzenia. 
Pojedynek o Impact Knockouts World Championship.
Na odcinku "Impact!" z 14 lipca Mickie James przegrała z Chelsea Green. Załamana porażką opuściła arenę i udała się do domu, nie będąc pewną swej przyszłości w wrestlingu. Zawodniczka powróciła do federacji 1 września i ogłosiła swoją ostatnią batalię o tytuł Impact Knockouts World, nazywając ją „Last Rodeo”. W przemówieniu zaznaczyła, że niepowodzenie w którejkolwiek walce podczas tej drogi oznaczało będzie dla niej zakończenie kariery ringowej. W kolejnych odcinkach programu odnosiła zwycięstwa nad Gisele Shaw, Mią Yim, Taylor Wilde i Chelsea Green. Ostatnia z nich, przybita porażką, opuściła federację. Na odcinku "Impact!" z 1 grudnia wrestlerka była lepsza od zaciekłej rywalki, Deonny Purrazzo. Tego samego dnia mistrzyni kobiet Impact Wrestling, Jordynne Grace, wyzwała ją na starcie na gali Hard To Kill. Spotkanie zostało zaplanowane na zasadzie zakładu. Grace położyła na szali tytuł mistrzowski, tymczasem James, zgodnie z obietnicą, ryzykowała karierą zawodniczą. Dwa tygodnie później wrestlerki podpisały kontrakt. Ceremonię przerwała Tasha Steelz, która wcześniej dwukrotnie pokonała James, wyzywając rywalkę na kolejną potyczkę. Grace nie zgodziła się na tę propozycję, wobec czego Scott D’Amore ustalił jedynie walkę drużynową między mistrzynią i pretendentką a Steelz i jej partnerką, Savannah Evans. Tydzień później James zamierzała samodzielnie zwyciężyć przeciwniczki, aby udowodnić, że nie są dla niej wyzwaniem. W końcówce meczu James była bliska przegranej, dlatego Grace zmieniła się z nią i dała bezapelacyjne zwycięstwo swojej drużynie. Po zakończeniu pojedynku pretendentka, niezadowolona z tej interwencji, zaatakowała mistrzynię.
Eddie Edwards vs. Jonathan Gresham.
Na odcinku "Impact!" z 15 grudnia Eddie Edwards pokonał Deliriousa, następnie po meczu zaatakował go. Napaść przerwał Jonathan Gresham. Zawodnicy mieli stoczyć ze sobą pojedynek na gali Rebellion (23 kwietnia), jednak ze względu na odniesienie kontuzji przez Greshama przed wydarzeniem, spotkanie nie zostało rozegrane.
Pojedynek o Impact World Tag Team Championship.
Przed główną kartą gali Over Drive (17 listopada) The Motor City Machine Guns (Alex Shelley i Chris Sabin) pokonali Bullet Club (Ace Austin i Chris Bay), zyskując miano pretendentów do walki o tytuł Impact World Tag Team. Tego samego wieczoru mistrzowie - Heath i Rhino - zachowali pasy mistrzowskie po zwycięstwie nad The Major Players (Matt Cardona i Brian Myers). Na odcinku "Impact!" z 8 grudnia Heath i Rhino stanęli w obronie tytułu przeciwko The Motor City Machine Guns, lecz starcie zakończyło się bez rozstrzygnięcia wskutek ingerencji w spotkanie ze strony The Major Players. Tydzień później odbyła się walka rewanżowa, z której zwycięsko wyszli Shelley i Sabin. 22 grudnia nowi mistrzowie oświadczyli, że na Hard To Kill zmierzą się z Heathem i Rhino, The Major Players oraz Bullet Club w czterodrużynowym pojedynku eliminacyjnym, stawiając na szali Impact World Tag Team Championship.
Pojedynek o Impact X Division Championship.
Na gali Over Drive Trey Miguel pokonał Black Taurusa, zdobywając zawieszony tytuł X Division. Jednakże Miguel wygrał spotkanie w nieczysty sposób, psikając sprejem w oczy przeciwnika. Mistrz namalował farbą na pasie mistrzowskim swoje logo, następnie w ten sam sposób oznaczał pokonanych przeciwników. Na odcinku "Impact!" z 15 grudnia Miguel zaatakował członka Decay, Crazzy’ego Steve’a, a zarazem partnera drużynowego Black Taurusa, puszką ze sprejem, czego skutkiem była porażka tego zespołu z The Major Players. W następnym odcinku programu ogłoszono walkę rewanżową Miguela i Taurusa o tytuł X Division na Hard To Kill.
Deonna Purrazzo vs. Masha Slamovich vs. Taylor Wilde vs. Killer Kelly.
Impact Wrestling ogłosił 29 grudnia trzyosobowy pojedynek między Deonną Purrazzo, Mashą Slamovich i Taylor Wilde o miano pretendentki do tytułu kobiet Impact Wrestling. 5 stycznia Impact ogłosił dodanie Killer Kelly do pojedynku.
Pojedynek o Impact Digital Media Championship.
Na odcinku "Impact!" z 1 grudnia Moose wydał promo po pokonaniu Bhupindera Gujjara, mówiąc, że wie, jakie są prawdziwe intencje Bully’ego Raya związane z trofeum Call Your Shot. Następnie powiedział, że nigdy więcej nie chce słyszeć imienia Raya, co nieumyślnie zwróciło uwagę mistrza Impact Digital Media, Joe Hendry’ego; wierząc, że Moose chciał walki o tytuł. Przez kilka następnych tygodni Moose atakował Hendry’ego i Gujjara razem, mówiąc obu, aby „wierzyli w Moose’a”. 29 grudnia Hendry rzucił wyzwanie Moose’owi na pojedynek o mistrzostwo Digital Media na gali Hard To Kill, który Moose zaakceptował i pojedynek został ogłoszony oficjalnie 3 stycznia 2023 roku.
Rich Swann vs. Steve Maclin.
Na odcinku "Impact!" z 22 grudnia szczytowi pretendenci do tytułu mistrza świata, Rich Swann i Steve Maclin, zmierzyli się w pojedynku, który zakończył się podwójnym wyliczeniem pozaringowym. Mimo to, a także kilku sędziów i ochroniarzy próbujących rozdzielić tą dwójkę, obaj kontynuowali swoje ataki na siebie nawzajem. 5 stycznia Swann wyzwał Maclina na rewanż, tym razem w stypulacji Falls Count Anywhere match na gali Hard To Kill, który został oficjalnie ogłoszony później w nocy.
Pojedynki na Countdown To Hard To Kill.
6 stycznia Impact ogłosiło, że w Countdown to Hard To Kill przed główną kartą, Impact Knockouts World Tag Team Championki The Death Dollz (Jessicka, Rosemary i Taya Valkyrie) zmierzą się z Gisele Shaw, Savannah Evans i Tashą Steelz w Six-Knockouts Tag Team matchu bez tytułu na szali. Również podczas pre-show zaplanowano sześcioosobowy pojedynek pomiędzy Angelsem, Bhupinderem Gujjarem, Kushidą, Mikiem Baileyem, Mikiem Jacksonem i Yuyą Uemurą.

</doc>
<doc id="5397013" url="https://pl.wikipedia.org/wiki?curid=5397013" title="Arosa (ujednoznacznienie)">
Arosa (ujednoznacznienie)

Portugalia:
Szwajcaria:
Inne:
Zobacz też:

</doc>
<doc id="5397014" url="https://pl.wikipedia.org/wiki?curid=5397014" title="Zjednoczenie Przemysłu Roszarniczego">
Zjednoczenie Przemysłu Roszarniczego

Zjednoczenie Przemysłu Roszarniczego – jednostka organizacyjna Ministerstwa Przemysłu Lekkiego, powołana w celu koordynowania, nadzorowania, kontrolowania oraz sprawowania ogólnego kierownictwa nad działalnością gospodarczą przedsiębiorstw państwowych lub będących pod zarządem państwowym.
Powołanie Zjednoczenia.
Na podstawie zarządzenia Ministra Przemysłu Lekkiego z 1949 r. o utworzeniu "Zjednoczenia Przemysłu Roszarniczego" ustanowiono Zjednoczenie. Powołanie Zjednoczenia pozostawało w ścisłym związku dekretem z 1947 r. o tworzeniu przedsiębiorstw państwowych. 
Nadzór państwowy nad Zjednoczeniem sprawował Minister Przemysłu Lekkiego.
Utworzenie Zjednoczenia.
Zjednoczenie Przemysłu Roszarniczego utworzone początkowo na podstawie zarządzenia Ministra Przemysłu z 1945 r. (Nr BP/IV/I/3/125/45/Z) jako "Zjednoczenie Roszarń Lnu i Konopi". W 1949 r. powołano Zjednoczenie, działające w ramach narodowych planów gospodarczych oraz według zasad rozrachunku gospodarczego. 
Przedmiot działalności Zjednoczenia.
Przedmiotem działalności Zjednoczenia było koordynowanie, nadzorowanie, kontrolowanie oraz ogólne kierownictwo działalności gospodarczej przedsiębiorstw państwowych lub będących pod zarządem państwowym. 
Rada Nadzoru Społecznego.
Przy Zjednoczeniu powołana była Rada Nadzoru Społecznego, której zakres działania, sposób powoływania i odwoływania jej członków, organizację i sposób wykonywania powierzonych czynności określi rozporządzenie Rady Ministrów. Rada Nadzoru Społecznego miała charakter niezależnego organu nadzorczego, kontrolnego oraz opiniodawczego, podlegającego w swej działalności nadzorowi Prezydium Krajowej Rady Narodowej.
Kierowanie Zjednoczeniem.
Organem zarządzającym Zjednoczenia była dyrekcja, powoływana i zwalniana przez Ministra Przemysłu Lekkiego, składająca się z dyrektora naczelnego, reprezentującego dyrekcję samodzielnie oraz z podległych dyrektorowi naczelnemu czterech dyrektorów.
Do ważności zobowiązań, zaciąganych przez Zjednoczenie, wymagane było współdziałanie, zgodnie z uprawnieniami, przewidzianymi w statucie:

</doc>
<doc id="5397016" url="https://pl.wikipedia.org/wiki?curid=5397016" title="Cassida queenslandica">
Cassida queenslandica

Cassida queenslandica – gatunek chrząszcza z rodziny stonkowatych i podrodziny tarczykowatych.
Taksonomia.
Gatunek ten opisany został po raz pierwszy w 2006 roku przez Lecha Borowca na łamach „Genus”. Jako lokalizację typową wskazano stację badawczą Southedge na północny zachód od Mareeby w australijskim stanie Queensland.
Morfologia i zasięg.
Chrząszcz o krótko-owalnym ciele długości od 4,3 do 4,8 mm i szerokości od 3,45 do 3,8 mm. Głowę jego cechuje wąski, płaski i gładki nadustek, płytko wykrojona warga górna i smukłe czułki o członach od pierwszego do siódmego żółtych, a pozostałych ściemniałych. Przedplecze jest żółte, eliptyczne, najszersze nieco przed środkiem, o wąsko zaokrąglonych bokach i rozpłaszczonym obrzeżeniu niepunktowanym, ze strukturami przypominającymi plaster miodu. Barwa tarczki jest żółta. Pokrywy są u podstawy wyraźnie szersze od przedplecza, boki mają gładko ku tyłowi zbieżne, kanciaste kąty barkowe ku przodowi wystające, dysk regularnie wypukły i pokryty regularnym, dość grubym punktowaniem ustawionym w podłużne rzędy, obrzeżenia zaś rozpłaszczone, umiarkowanie opadające, płytko punktowane. Ubarwienie pokryw jest żółte z parą czarnych pasków podłużnych między rzędami czwartym i siódmym, zaczynających się na guzach barkowych i kończących na spadku wierzchołkowym. Odnóża mają na stopach pazurki z wyraźnym zębem nasadowym. Spód odwłoka jest jednolicie żółty.
Owad endemiczny dla Australii, znany wyłącznie z lokalizacji typowej w Queenslandzie.

</doc>
<doc id="5397017" url="https://pl.wikipedia.org/wiki?curid=5397017" title="Emily Chan">
Emily Chan

Emily Chan (ur. 11 sierpnia 1997 w Pasadenie) – amerykańska łyżwiarka figurowa, startująca w parach sportowych ze Spencerem Akirą Howe’m. Dwukrotna wicemistrzyni czterech kontynentów (2022, 2023), medalistka zawodów z cyklu Grand Prix i Challenger Series, wicemistrzyni Stanów Zjednoczonych (2023).

</doc>
<doc id="5397022" url="https://pl.wikipedia.org/wiki?curid=5397022" title="Parafia Matki Bożej Częstochowskiej w Mociewiczach">
Parafia Matki Bożej Częstochowskiej w Mociewiczach

Parafia Matki Bożej Częstochowskiej w Mociewiczach – rzymskokatolicka parafia znajdująca się w diecezji grodzieńskiej, w dekanacie Lida, na Białorusi.
Historia.
Przed II wojną światową Mociewicze należały do parafii Wniebowzięcia Najświętszej Maryi Panny w Żołudku.
Parafię erygował biskup grodzieński Aleksander Kaszkiewicz w 1992. W 1993 przebudowano na kościół budynek dawnego klubu wiejskiego. 26 sierpnia 1997 został on konsekrowany.

</doc>
<doc id="5397023" url="https://pl.wikipedia.org/wiki?curid=5397023" title="Krzysztof Słowiński">
Krzysztof Słowiński



</doc>
<doc id="5397027" url="https://pl.wikipedia.org/wiki?curid=5397027" title="Dalekowschodni Okręg Wojskowy Sił Zbrojnych Federacji Rosyjskiej">
Dalekowschodni Okręg Wojskowy Sił Zbrojnych Federacji Rosyjskiej



</doc>
<doc id="5397028" url="https://pl.wikipedia.org/wiki?curid=5397028" title="Syberyjski Okręg Wojskowy Sił Zbrojnych Federacji Rosyjskiej">
Syberyjski Okręg Wojskowy Sił Zbrojnych Federacji Rosyjskiej



</doc>
<doc id="5397029" url="https://pl.wikipedia.org/wiki?curid=5397029" title="Zabajkalski Okręg Wojskowy Sił Zbrojnych Federacji Rosyjskiej">
Zabajkalski Okręg Wojskowy Sił Zbrojnych Federacji Rosyjskiej



</doc>
<doc id="5397030" url="https://pl.wikipedia.org/wiki?curid=5397030" title="Północnokaukaski Okręg Wojskowy Sił Zbrojnych Federacji Rosyjskiej">
Północnokaukaski Okręg Wojskowy Sił Zbrojnych Federacji Rosyjskiej



</doc>
<doc id="5397031" url="https://pl.wikipedia.org/wiki?curid=5397031" title="Nadwołżańsko-Uralski Okręg Wojskowy Sił Zbrojnych Federacji Rosyjskiej">
Nadwołżańsko-Uralski Okręg Wojskowy Sił Zbrojnych Federacji Rosyjskiej



</doc>
<doc id="5397032" url="https://pl.wikipedia.org/wiki?curid=5397032" title="Moskiewski Okręg Wojskowy Sił Zbrojnych Federacji Rosyjskiej">
Moskiewski Okręg Wojskowy Sił Zbrojnych Federacji Rosyjskiej



</doc>
<doc id="5397033" url="https://pl.wikipedia.org/wiki?curid=5397033" title="Leningradzki Okręg Wojskowy Sił Zbrojnych Federacji Rosyjskiej">
Leningradzki Okręg Wojskowy Sił Zbrojnych Federacji Rosyjskiej



</doc>
<doc id="5397038" url="https://pl.wikipedia.org/wiki?curid=5397038" title="Krzysztof Słowiński (lekarz)">
Krzysztof Słowiński (lekarz)

Krzysztof Słowiński (ur. 4 maja 1950 w Poznaniu) – polski lekarz, chirurg, doktor habilitowany, profesor Uniwersytetu Medycznego w Poznaniu.
Życiorys.
Maturę zdał w 1968 w I Liceum Ogólnokształcącym im. Karola Marcinkowskiego w Poznaniu i podjął studia na Wydziale Lekarskim Akademii Medycznej w Poznaniu, uzyskując dyplom lekarza w 1974. W tym samym roku zatrudniony został na Oddziale Chirurgicznym Szpitala im. Franciszka Raszei w Poznaniu. Doktoryzował się na podstawie pracy napisanej pod kierunkiem prof. Jana Fibaka "Czynność wydzielnicza żołądka, a kliniczna ocena skuteczności wysoce wybiórczej wagotomii w leczeniu wrzodu dwunastnicy". Habilitował się w 1991 na podstawie pracy "Wykorzystanie teorii zbiorów przybliżonych do analizy leczenia wrzodu dwunastnicy wysoce wybiórczą wagotomią i ostrego zapalenia trzustki płukaniem otrzewnej". Za pracę dydaktyczną został dwukrotnie wyróżniony dyplomem rektora Akademii Medycznej w Poznaniu i medalem pamiątkowym tej uczelni.
Od 1978 do 1983 był sekretarzem Oddziału Poznańskiego Towarzystwa Chirurgów Polskich (od 1991 był członkiem komisji rewizyjnej tej organizacji). Był też członkiem prezydium Wielkopolskiej Okręgowej Izby Lekarskiej.
Był autorem trzydziestu prac i osiemnastu referatów, czy doniesień zjazdowych. Do jego głównych zainteresowań naukowych należały: chirurgia choroby wrzodowej żołądka i dwunastnicy, chirurgia jelita grubego, leczenie zapalenia trzustki, chirurgia wola, jak również historia medycyny.

</doc>
<doc id="5397039" url="https://pl.wikipedia.org/wiki?curid=5397039" title="Asistencia Asesoría y Administración">
Asistencia Asesoría y Administración



</doc>
<doc id="5397041" url="https://pl.wikipedia.org/wiki?curid=5397041" title="Cassida polymeriae">
Cassida polymeriae

Cassida polymeriae – gatunek chrząszcza z rodziny stonkowatych i podrodziny tarczykowatych.
Gatunek ten opisany został po raz pierwszy w 2011 roku przez Lecha Borowca na łamach „Genus”. Jako lokalizację typową wskazano północne okolice Boonah w australijskim stanie Queensland. Epitet gatunkowy pochodzi od rośliny żywicielskiej.
Chrząszcz o krótko-owalnym ciele długości od 3,8 do 4,85 mm i szerokości od 2,8 do 3,35 mm, z wierzchu ubarwionym ochrowożółto, od spodu ochrowożółto z przyciemnionym tułowiem i środkiem odwłoka, czasem z zapiersiem miejscami wpadającym w jasny brąz. Głowę jego cechuje szeroki i lekko wypukły nadustek, bardzo płytko wykrojona warga górna i smukłe czułki o członach od pierwszego do szóstego żółtych, a pozostałych ściemniałych. Szeroko-owalne, najszersze pośrodku przedplecze ma niewyodrębnione kąty nasadowe i słabo wygraniczony od rozpłaszczonego obrzeżenia dysk; zarówno na dysku, jak i na obrzeżeniu brak jest punktowania, to ostatnie jest przejrzyste z wzorem przypominającym strukturą plaster miodu. Najszersze nieco przed środkiem pokrywy mają ku przodowi wystające kąty barkowe, równomiernie zaokrąglone boki, umieszczone w regularnych, wgłębionych rzędach punktowanie dysku i rozpłaszczone, niepunktowane obrzeżenia. Odnóża mają na stopach niezmodyfikowane, bezzębne pazurki.
Owad endemiczny dla Australii, znany tylko z Queenslandu. Jest fitofagiem żerującym na "Polymeria calycina" z rodziny powojowatych.

</doc>
<doc id="5397043" url="https://pl.wikipedia.org/wiki?curid=5397043" title="Yair Rodríguez">
Yair Rodríguez

Yair Raziel Rodríguez Portillo (ur. 6 października 1992 w Hidalgo de Parral) – meksykański zawodnik mieszanych sztuk walki. Obecnie zajmuje drugie miejsce w rankingu UFC wagi piórkowej.
Życiorys.
Urodził się w Hidalgo de Parral w stanie Chihuahua. Jest synem Rigoberto Rodrígueza Olivasa i Normy Alicii Portillo. Już w młodym wieku pracował wraz z ojcem przy opiece nad zwierzętami i uprawą roślin. Zaczął trenować taekwondo w wieku pięciu lat, a z czasem rozpoczął także treningi boksu oraz judo.
Życie prywatne.
Ma brata i siostrę, jest również spokrewniony z brązowym medalistą olimpijskim w boksie z Rio de Janeiro, Misaelem Rodríguezem.

</doc>
<doc id="5397045" url="https://pl.wikipedia.org/wiki?curid=5397045" title="Italo Bellini">
Italo Bellini

Italo Bellini (ur. 20 lipca 1915 w Castelraimondo, zm. 1 stycznia 1993 w Rzymie) – włoski strzelec sportowy, medalista mistrzostw świata, olimpijczyk.
Życiorys.
Specjalizował się w strzeleniu do rzutków, w konkurencji trap. Zdobył dwa medale na mistrzostwach świata w 1950 w Madrycie: złoty w trapie drużynowo i srebrny w trapie indywidualnie. Na mistrzostwach świata w 1952 w Oslo zdobył brązowy medal w trapie drużynowo.
Na igrzyskach olimpijskich w 1952 w Helsinkach zajął 8. miejsce w trapie.

</doc>
<doc id="5397052" url="https://pl.wikipedia.org/wiki?curid=5397052" title="Henryk Karoń">
Henryk Karoń

Henryk Karoń (ur. 28 sierpnia 1927 w Tomaszowie Mazowieckim, zm. 17 stycznia 2020) – polski lekarz, chirurg, profesor doktor habilitowany.
Życiorys.
Od 1948 do 1951 pracował w Zakładzie Histologii i Embriologii Prawidłowej Akademii Medycznej w Poznaniu. W 1952 uzyskał dyplom lekarza medycyny na Wydziale Lekarskim tej samej uczelni. Od 1951 do 1953 był pracownikiem jej I Kliniki Chirurgicznej. We wrześniu 1953 został zastępcą ordynatora Oddziału Chirurgicznego Szpitala im. Franciszka Raszei w Poznaniu. W trakcie walk ulicznych Poznańskiego Czerwca niósł pomoc rannym mieszkańcom miasta. W 1963 doktoryzował się na podstawie pracy "Badanie gospodarki żelaza w surowicy krwi po częściowym wycięciu żołądka", a w 1974 habilitował się na podstawie pracy o regeneracji wątroby po jej częściowym wycięciu. W 1974 został ordynatorem Oddziału Chirurgicznego Szpitala im. Józefa Strusia w Poznaniu. W 1991 zorganizował tam Klinikę Chirurgii Ogólnej i Pomocy Doraźnej Akademii Wychowania Fizycznego w Poznaniu. 17 kwietnia 1990 uzyskał tytuł profesora. Opublikował 55 prac naukowych i wypromował trzech doktorów.
Został pochowany 23 stycznia 2020 na cmentarzu Miłostowo.
Został odznaczony m.in. Złotym Krzyżem Zasługi.

</doc>
<doc id="5397053" url="https://pl.wikipedia.org/wiki?curid=5397053" title="Nationalsozialistischer Führungsoffizier">
Nationalsozialistischer Führungsoffizier

 
Nationalsozialistischer Führungsoffizier (NSFO) – oficer niemieckiego Wehrmachtu podczas II wojny światowej, którego zadaniem było przybliżanie żołnierzom narodowosocjalistycznego światopoglądu poprzez wykłady i dyskusje. Miało to na celu wzmocnienie woli żołnierzy do wytrwania w obliczu coraz gorszej sytuacji Niemiec na frontach II wojny światowej. Oficer polityczny Wehrmachtu mógł być jednocześnie dowódcą wojsk, czym różnił się od sowieckiego politruka, który miał być dla żołnierzy Armii Czerwonej wzorem do naśladowania, ale jednocześnie nie pełnił żadnych regularnych wojskowych zadań dowódczych, a tylko polityczne.
Narodowosocjalistyczny Sztab Dowodzenia w Naczelnym Dowództwie Wehrmachtu (OKW) powołany został na podstawie dekretu Adolfa Hitlera z 22 grudnia 1943 roku. Dowodził nim generał Hermann Reinecke który stwierdził, że tylko pełną rewolucyjną mocą narodowego socjalizmu można przeciwstawić się rewolucyjnej woli wroga, a Wehrmacht, partia nazistowska i szturm ludowy to rewolucja narodowosocjalistyczna. Niemiecki żołnierz według Reineckego walczy jako uzbrojony narodowy socjalista, a prowadzenie wojny czysto militarnie już nie wystarcza.
Oficerowie polityczni zostali wyodrębnieni z korpusu oficerskiego Wehrmachtu, ale musieli zostać wcześniej zatwierdzeni przez sztab roboczy powołany przez szefa partyjnej kancelarii Martina Bormanna. Sztab kierowany przez Wilhelma Rudera weryfikował, czy oficerowie są „nieskazitelni” w narodowosocjalistycznym sensie. Według Rudera z punktu widzenia kancelarii NSDAP doszło do zaniedbań w szkoleniu „żołnierzy politycznych” i „zarządzania ludźmi”, ale wyeliminowanie tych błędów polepszyło wewnętrzną stabilizację Wehrmachtu. 
Pod koniec 1944 roku w centralnych szkoleniach uczestniczyło około 47 000 oficerów politycznych Wehrmachtu w niepełnym wymiarze godzin i tylko około 1100 w pełnym wymiarze. W pułkach i batalionach oficerowie wykonywali czynności polityczne drugorzędnie, w dywizjach podlegali bezpośrednio ich dowódcom. Na szczeblu kompanii funkcję oficera politycznego pełnił dowódca jednostki. Podczas szkolenia nazistowscy dowódcy indoktrynowali żołnierzy Wehrmachtu między innymi antysemicką propagandą, taką jak idea, że ​​Żydzi są pasożytami i powinni podlegać eksterminacji.

</doc>
<doc id="5397054" url="https://pl.wikipedia.org/wiki?curid=5397054" title="Metoda tablic semantycznych">
Metoda tablic semantycznych

Metoda tablic semantycznych – metoda (algorytm) sprawdzania spełnialności teorii (rozumianej jako pewien podzbiór zbioru zdań języka Rachunku Zdań) przez zbudowanie jej maksymalnej tablicy semantycznej.
Objaśnienia i działanie algorytmu.
Drzewem semantycznym nazywamy ukorzenione drzewo binarne, którego wierzchołkami są zbiory złożone ze zdań języka Rachunku Zdań (teorie). Wierzchołek formula_1 takiego drzewa nazywamy zamkniętym, jeśli jest zdanie formula_2 takie, że formula_3
Maksymalną tablicą semantyczną zbioru formula_4 nazywamy drzewo semantyczne, którego korzeniem jest formula_4 i dla każdego wierzchołka formula_1 istnieją zdania formula_2 i formula_8 takie, że spełniony jest dokładnie jeden z następujących warunków:
Zarówno pojęcie drzewa semantycznego, jak i tablicy semantycznej można zdefiniować równoważnie przez drzewa słów nad alfabetem formula_59 z funkcją przyporządkowującą wierzchołkom podzbiory zbioru zdań logicznych. Wtedy wymienione wyżej warunki dotyczą zbiorów, które taka funkcja przyporządkowuje wierzchołkom.
Dla podanej teorii formula_4 algorytm konstruuje jej maksymalną tablicę semantyczną formula_61
Jeśli wszystkie liście formula_62 są zamknięte, to algorytm odpowiada, że formula_4 nie jest spełnialna.
W przeciwnym wypadku odpowiada, że formula_4 jest spełnialna.

</doc>
<doc id="5397057" url="https://pl.wikipedia.org/wiki?curid=5397057" title="Rosyjskie brygady pancerne i zmechanizowane">
Rosyjskie brygady pancerne i zmechanizowane

Rosyjskie brygady pancerne i zmechanizowane – ogólnowojskowe związki taktyczne Sił Zbrojnych Federacji Rosyjskiej.
Charakterystyka.
Z dniem 2 listopada 1993 w Siłach Zbrojnych Federacji Rosyjskiej uruchomiony został proces przeformowania wydzielonych dywizji ogólnowojskowych w brygady (utrzymywały status związków taktycznych). Pod koniec 1993 w skład sił szybkiego reagowania włączono 74., 131 oraz 136 Brygadę Zmechanizowaną. Do formowania brygad wykorzystywano w terminie późniejszym bazy uzbrojenia i sprzętu.
Do 1 grudnia 2009 na bazie: 4, 5, 10, 21 Dywizji Pancernej i 6 BSU sformowano lub przeformowano 4., 5., 6. i 7 Brygadę Pancerną; przeformowano utrzymywane w 2008 roku 15., 27., 74., 131., 136., 138., 200. i 205 Brygadę Zmechanizowaną. Na bazie likwidowanych dywizji oraz w oparciu o 13., 25. i 37 Bazę Sprzętu i Uzbrojenia sformowano 23 samodzielne brygady zmechanizowane.
We wrześniu 2009 zmodyfikowany etat brygady pancernej i zmotoryzowanej Etat BPanc i BZmot różnił się odwrotną proporcją bz i bcz, mniejszą liczbą czołgów w bcz, brakiem jednego dywizjonu artylerii samobieżnej oraz dywizjonu artylerii przeciwpancernej w BPanc. W 2010 podjęto decyzję o utworzeniu dodatkowych sześciu brygad zmotoryzowanych podporządkowanych reaktywowanym dowództwom 29 Armii we Wschodnim OW, 6 Armii w Zachodnim OW, oraz 49 Armii w Południowym OW.
Struktura organizacyjna.
W latach 1996–2008:

</doc>
<doc id="5397058" url="https://pl.wikipedia.org/wiki?curid=5397058" title="Mistrzostwa Czterech Narodów w Łyżwiarstwie Figurowym 2023">
Mistrzostwa Czterech Narodów w Łyżwiarstwie Figurowym 2023

Mistrzostwa Czterech Narodów w Łyżwiarstwie Figurowym 2032 – zawody łyżwiarstwa figurowego dla reprezentantów państw Grupy Wyszehradzkiej (Czechy, Polska, Słowacja, Węgry). Zawody rozgrywano od 15 do 17 grudnia 2022 roku na lodowisku w Budapeszcie.
Kolejność miejsc zajmowanych przez reprezentantów danego kraju w każdej z konkurencji determinowała wyniki końcowe ich mistrzostw krajowych (2023) w kategorii seniorów oraz w konkurencji par sportowych i tanecznych w kategorii juniorów.
Wśród solistów i solistek zwyciężyli reprezentanci Polski – Władimir Samojłow oraz Jekatierina Kurakowa. W parach sportowych (seniorów) zwyciężyli reprezentanci Węgier Marija Pawłowa i Aleksiej Swiatczenko, zaś w parach tanecznych (seniorów) Czesi Natálie Taschlerová i Filip Taschler.

</doc>
<doc id="5397064" url="https://pl.wikipedia.org/wiki?curid=5397064" title="Chur (ujednoznacznienie)">
Chur (ujednoznacznienie)

Szwajcaria:
Osoby:
Inne:
Zobacz też:

</doc>
<doc id="5397065" url="https://pl.wikipedia.org/wiki?curid=5397065" title="Camille Erlanger">
Camille Erlanger

Camille Erlanger (ur. 25 maja 1863 w Paryżu, zm. 24 kwietnia 1919 tamże) – francuski kompozytor.
Życiorys.
Jego rodzina pochodziła z Alzacji. Ukończył studia w Konserwatorium Paryskim u Léo Delibesa (kompozycja), Georges’a Mathiasa (fortepian) i Émile’a Duranda (harmonia). W 1888 roku zdobył Prix de Rome za kantatę "Velléda". 
Skomponował m.in. poematy symfoniczne "La chasse fantastique" i "Maître et serveteur", opery "Kermaria" (wyst. Paryż 1897), "Le Juif polonais" (wyst. Paryż 1890), "Le Fils de l’étoile" (wyst. Paryż 1904), "Aphrodite" (wyst. Paryż 1906), "Bacchus triomphant" (wyst. Bordeaux 1909), "L’Aube rouge" (wyst. Rouen 1911), "La Sorcière" (wyst. Paryż 1912), "Le Barbier de Deauville" (1917) i "Forfaiture" (wyst. Paryż 1921), "Requiem" na 2 chóry i orkiestrę. Największe znaczenie ma twórczość operowa Erlangera, nawiązująca do wzorców niemieckich, szczególnie dorobku Carla Marii von Webera. W wielu utworach, jak poemacie symfonicznym "Maître et serveteur" według Lwa Tołstoja, widoczne są inspiracje literaturą rosyjską.

</doc>
<doc id="5397070" url="https://pl.wikipedia.org/wiki?curid=5397070" title="Józef Jawornicki (kupiec)">
Józef Jawornicki (kupiec)

Józef Jawornicki (ur. 1855 w Krakowie, zm. 22 czerwca 1921 tamże) – polski kupiec, działacz społeczny.
Życiorys.
Urodził się w 1855 w Krakowie. Studiował na Akademii Handlowej w Pradze. Był też śpiewakiem, dysponował głosem tenora. Pierwotnie planował karierę w tym kierunku i uczył się w Konserwatorium Paryskim pod okiem Amerykanina Thomasa. Po śmierci ojca przerwał to kształcenie i przejął rodzinną firmę w Krakowie, będącą jedną z najstarszych w mieście. Był właścicielem przedsiębiorstwa „M. Jawornicki”.
Był radnym Krakowa przez 25 lat, do 1914. Był członkiem wydziału Kongregacji Kupieckiej, członkiem wydziału Kas Oszczędności, zastępcą dyrektora drugiego Towarzystwie Wzajemnych Ubezpieczeń (wybierany na kadencje 1906-1912, 1912-1918), skarbnikiem krakowskiej Izby Handlowo-Przemysłowej. Należał też do wielu towarzystw społecznych i kulturalnych. Jako solista brał udział w występach krakowskiego Towarzystwa Muzycznego.
Był żonaty z Anną z domu Koy. Miał dwoje dzieci: Zuzannę (po mężu Fischer) i Stanisława (odziedziczył rodzinną firmę). Zmarł 22 czerwca 1921 w Krakowie. Został pochowany w grobowcu rodzinnym na Cmentarzu Rakowickim w Krakowie (w tym miejscu kilka miesięcy wcześniej spoczął Michał Koy, adwokat).

</doc>
<doc id="5397071" url="https://pl.wikipedia.org/wiki?curid=5397071" title="Józef Jawornicki">
Józef Jawornicki



</doc>
<doc id="5397074" url="https://pl.wikipedia.org/wiki?curid=5397074" title="Ofelia (album)">
Ofelia (album)

Ofelia – debiutancki album studyjny polskiej piosenkarki Ofelii. Wydawnictwo ukazało się 15 listopada 2019 roku nakładem wytwórni Warner Music Poland.
Lista utworów.
Opracowano na podstawie materiału źródłowego.

</doc>
<doc id="5397078" url="https://pl.wikipedia.org/wiki?curid=5397078" title="Gedania">
Gedania

Gedania – łacińska nazwa Gdańska. Stądː

</doc>
<doc id="5397091" url="https://pl.wikipedia.org/wiki?curid=5397091" title="Chór Roku Eurowizji 2023">
Chór Roku Eurowizji 2023

3. Chór Roku Eurowizji – trzeci konkurs dla chórzystów organizowany przez Europejską Unię Nadawców (EBU), łotewskiego nadawcę Latvijas Televīzija oraz Interkultur Foundation. Finał konkursu odbędzie się w 2023 roku. 
4 października 2022 roku Europejska Unia Nadawców poinformowała, że edycja w 2023 roku się odbędzie i zastąpi niedoszłą trzecią edycję z 2021 odwołaną z powodu pandemii COVID-19.
Format.
Konkurujące kraje, które są członkami Europejskiej Unii Nadawców (EBU), mogą uczestniczyć w Eurowizyjnym Chórze Roku. Dziewięć krajów uczestniczyło w inauguracyjnym wydarzeniu w 2017 roku, była to wówczas 1 edycja konkursu. Każdy konkurujący kraj był reprezentowany przez profesjonalny chór, a każdy z nich wykonał chór trwający nie dłużej niż sześć minut. Każdy utwór może zawierać pojedyncze lub kilka utworów muzycznych dowolnego gatunku, ale musi zawierać wpływy krajowe lub regionalne z kraju uczestniczącego. 
Inne państwa.
4 października 2022 łotewski nadawca zapraszał wszystkich członków EBU do współpracy przy konkursie.
Kraje, które uczestniczyły w poprzedniej edycji, ale w żaden sposób nie skomentowały, czy zamierzają uczestniczyć w tej:Poniższe kraje potwierdziły, że nie planują debiutować w konkursie w 2023 bez podania przyczyny:

</doc>
<doc id="5397094" url="https://pl.wikipedia.org/wiki?curid=5397094" title="Bomba betonowa">
Bomba betonowa

 
Bomba betonowa – bomba lotnicza zawierająca beton zamiast materiału wybuchowego, niszcząca cel przy użyciu energii kinetycznej spadającej bomby. Taka broń może być praktycznie zastosowana tylko wtedy, gdy jest skonfigurowana jako bomba naprowadzana laserowo lub precyzyjnego rażenia, ponieważ wymagane jest bezpośrednie trafienie w mały cel, aby spowodować znaczne uszkodzenia. Bomba betonowa używana jest zwykle do niszczenia pojazdów wojskowych i artylerii na obszarach miejskich w celu zminimalizowania szkód obiektów niebędących celem bombardowania i ofiar wśród ludności cywilnej.
Kierowana lub niekierowana bomba betonowa może być również wykorzystywana do szkolenia pilotów i personelu naziemnego, ze względu na zalety związane z kosztami (brak materiału wybuchowego lub zapalnika), łatwość precyzyjnego i dokładnego określenia punktu uderzenia, zminimalizowane uszkodzenia zasięgu bombardowania oraz zwiększone bezpieczeństwo (gdy bomba jest zrzucana, jest bezwładna). Bomba betonowa jest również wykorzystywana jako bomba ćwiczebna oraz do testowania i oceny samolotów oraz bomb, takich jak amerykańska BDU-50.
Bomby betonowe były używane przez Stany Zjednoczone podczas konfliktu w Iraku o strefy zakazu lotów oraz przez Francję podczas interwencji wojskowej w Libii w 2011 roku.

</doc>
<doc id="5397097" url="https://pl.wikipedia.org/wiki?curid=5397097" title="Kopce powstańców 1848 roku w Książu Wielkopolskim">
Kopce powstańców 1848 roku w Książu Wielkopolskim

Kopce powstańców 1848 roku w Książu Wielkopolskim – zespół mogił i pomników powstańców z 1848 roku zlokalizowany we wschodniej części Książa Wielkopolskiego, przy ulicy Dębniackiej i boisku sportowym. 
Zespół położony jest na terenie parku powstałego po I wojnie światowej. Składa się z dwóch mogił-kopców z krzyżami (prawdopodobnie pierwotnie były trzy). Mogiły kryją prochy powstańców wielkopolskich z 1848 roku, poległych w bitwie pod Książem i są pokryte sosnami o poskręcanych pniach. 19 lipca 1858, dla upamiętnienia zlotu rodzinnego Niegolewskich, przywieziono tu z Włościejewek świerki i żywotniki. W zjeździe uczestniczył m.in. Władysław Syrokomla, który napisał na cześć powstańców wiersz okolicznościowy, jaki wyryto na tablicy jednego z pomników kompleksu (2004). Pomiędzy kopcami wzniesiono Pomnik Kosynierów, zaprojektowany przez prof. Kazimierza Bieńkowskiego i odsłonięty w 1948, w setną rocznicę bitwy (wydano wówczas pocztówkę okolicznościową z widokiem jednego z kopców). Na terenie zespołu pamiątkowego stoją jeszcze dwa inne pomniki, upamiętniające 150. oraz 160. rocznicę bitwy, jak również rośnie Dąb Pamięci zasadzony w 2008. Kompleks pamięci jest tradycyjnym miejscem manifestacji patriotycznych i okolicznościowych mieszkańców Książa Wielkopolskiego.

</doc>
<doc id="5397099" url="https://pl.wikipedia.org/wiki?curid=5397099" title="Jaouad Ismaili">
Jaouad Ismaili

Jaouad Ismaili (arab. جود الاسماعيلي, ur. 3 lipca 1987) – marokański piłkarz, grający jako lewy obrońca.
Klub.
Moghreb Tétouan.
Zaczynał karierę w Moghrebie Tétouan.
W sezonie 2011/2012 (pierwszym w bazie Transfermarkt) zagrał 17 meczów. Został mistrzem kraju.
W sezonie 2012/2013 zagrał 8 meczów.
W sezonie 2013/2014 rozegrał 5 meczów i miał asystę, a dodatkowo ponownie został mistrzem Maroka.
Ittihad Khémisset.
1 września 2014 roku został zawodnikiem Ittihad Khémisset. W tym zespole zadebiutował 14 września 2014 roku w meczu przeciwko Raja Casablanca (porażka 1:0). Zagrał cały mecz. Łącznie wystąpił w 17 meczach.
Dalsza kariera.
1 września 2015 roku przeniósł się do Union Sidi Kacem. 1 lipca 2017 roku został zawodnikiem CODM Meknès. 1 lipca 2018 roku wrócił do zespołu z Sidi Kasim. 1 września 2020 roku zakończył karierę.

</doc>
<doc id="5397104" url="https://pl.wikipedia.org/wiki?curid=5397104" title="Rozpusta">
Rozpusta

Rozpusta – ogólne określenie dla niemoralności w zakresie spraw seksualnych, w znaczeniu wyuzdanie, rozwiązłość. Inne określenia to nieczystość, bezwstyd, zepsucie, nieumiarkowanie, żądza, łajdactwo. Szczególnym rodzajem rozpusty jest cudzołóstwo. 
W tradycji biblijnej "rozpusta" nie ogranicza się do sfery seksualnej lecz oznacza wszelkie formy bałwochwalstwa, które sprzeciwiają się pierwszemu przykazaniu bożemu.

</doc>
<doc id="5397109" url="https://pl.wikipedia.org/wiki?curid=5397109" title="Steins;Gate 0">
Steins;Gate 0

 – gra komputerowa z gatunku powieści wizualnych, wyprodukowana przez studio 5pb. Należy do serii "Science Adventure" i jest midquelem gry "Steins;Gate" z 2009 roku. Została wydana w Japonii 10 grudnia 2015 na platformy PlayStation 3, PlayStation 4 i PlayStation Vita, a także Microsoft Windows w 2016, Xbox One w 2017 i Nintendo Switch w 2019. W 2016 roku gra została wydana przez PQube w Ameryce Północnej i Europie na PlayStation 4 i PlayStation Vita, a w 2018 roku międzynarodowo na Microsoft Windows przez Spike Chunsoft i w 2019 na Nintendo Switch. Na podstawie gry powstała manga oraz serial anime stworzony przez studio White Fox.
Historię śledzimy z perspektywy kilku postaci, głównie głównego bohatera oryginalnej gry, Rintarō Okabe, jednej z bohaterek poprzedniej części, Suzuhy Amane, oraz neurobiolog Maho Hiyajō. Okabe po poznaniu Maho i jej współpracownika Alexisa Leskinena zostaje testerem systemu sztucznej inteligencji o nazwie Amadeus. Gracz czyta tekst i dialogi, które tworzą historię i ma wpływ na jej rozwój, wybierając, czy odbierać telefony od Amadeusa. Na początku gry historia dzieli się na dwie główne ścieżki, które rozgałęziają się na różne zakończenia.
Rozgrywka.
"Steins;Gate 0" to powieść wizualna, w której gracz czyta historię w postaci fragmentów tekstu i dialogów, którym towarzyszą sprite’y postaci i tła. Fabuła składa się z wielu ścieżek, które prowadzą do różnych zakończeń. W przeciwieństwie do oryginalnego "Steins;Gate" z pojedynczą ścieżką, która biegnie od początku do końca z wieloma punktami rozgałęzienia, "Steins;Gate 0" posiada jeden punkt rozgałęzienia blisko początku gry, gdzie historia dzieli się na dwie główne gałęzie fabularne, które z kolei rozgałęziają się ponownie na różne zakończenia; w sumie istnieją dwie główne ścieżki fabularne, wraz z czterema historiami pobocznymi. Kierunek historii zostaje ustalony na podstawie tego, czy gracz zdecyduje się odbierać połączenia od systemu sztucznej inteligencji Amadeus, z którym główny bohater gry, Rintarō Okabe, może komunikować się za pomocą swojego telefonu komórkowego. Oprócz Okabe, gracz wciela się również w role innych postaci, głównie Suzuhy Amane i Maho Hiyajō.
Gracz może również używać telefonu Okabe do interakcji z przyjaciółmi poprzez aplikację do wysyłania wiadomości RINE. W niektórych momentach gra wyświetla powiadomienie, że Okabe otrzymał wiadomość, a gracz ma możliwość wybrania jednej z dostępnych odpowiedzi – tekstowych lub naklejki – tymczasowo wstrzymując grę i rozpoczynając rozmowę z inną postacią, która zmienia się w zależności od odpowiedzi gracza. W przeciwieństwie do rozmów z Amadeusem, wiadomości RINE nie wpływają na rozgałęzienie fabuły.
Fabuła.
Historia rozgrywa się w alternatywnej linii świata z oryginalnego "Steins;Gate", gdzie Rintarō Okabe nie udaje się uratować Kurisu Makise i zapobiec przyszłej wojnie o wehikuł czasu. Rintarō, wciąż straumatyzowany przekraczaniem setek linii świata i patrzeniem jak jego przyjaciele cierpią i umierają niezliczoną ilość razy, akceptuje swoje życie w linii beta świata, gdzie Kurisu pozostaje martwa. Po upływie kilku miesięcy spotyka Maho Hiyajō i Alexisa Leskinena, dwóch dawnych współpracowników Kurisu, którzy pracują nad Amadeusem, systemem sztucznej inteligencji wykorzystującym wspomnienia Kurisu sprzed jej śmierci. Rintarō zgadza się im pomóc w rozwoju systemu i staje się testerem, rozmawiając z Amadeusem przez swój telefon.
Produkcja.
Gra została opracowana przez studio 5pb., zaplanowana przez Chiyomaru Shikurę, a jej produkcją zajął się Tatsuya Matsubara. Projekty postaci są autorstwa Huke, a scenariusz powstał dzięki pracy Naotaki Hayashiego, Toru Yasumoto, Masakiego Takimoto i Tsukasy Tsuchiyi. Gra wykorzystuje serię light novel i słuchowisk "Epigraph Trilogy" "Steins;Gate" jako bazę dla ścieżek Vega i Altair. Nie jest to jednak bezpośrednia adaptacja, gdyż gra zawiera również nowe scenariusze, zaś twórcy określają ją jako „pełnoprawny numerowany sequel”.
Muzyka została skomponowana przez Takeshiego Abo. Jego proces komponowania muzyki polegał na przeczytaniu historii gry, aby jak najlepiej zrozumieć otoczenie i osobowości postaci. Uważał, że pierwsze wrażenia dotyczące emocjonalnego przebiegu gry i wydarzeń są bardzo ważne: zapisywał je wraz z rodzajem muzyki, której chciałby użyć do każdej sceny i pamiętał o nich podczas komponowania. Mówił, że takie podejście, choć zajmowało więcej czasu niż gdyby po prostu wybrał utwory do różnych miejsc w grze, pozwoliło uzyskać muzykę wyższej jakości, o lepszym związku ze światopoglądem gry.
Wydanie.
Gra została zapowiedziana w marcu 2015. Pierwotnie miała zostać wydana w Japonii 19 listopada 2015, jednak została opóźniona i wydana 10 grudnia 2015 na konsolach PlayStation 3, PlayStation 4 i PlayStation Vita. Pierwsze japońskie wydane gry na PlayStation 4 zawierało cyfrową kopię pierwszego "Steins;Gate". Wersje na PlayStation 4 i PlayStation Vita zostały wydane przez PQube w Europie 25 listopada 2016, a w Ameryce Północnej 29 listopada tego samego roku. Gra była również dostępna w edycji „Amadeus”, która zawierała płytę z muzyką, artbook, przypinkę i pluszową zabawkę, oraz w limitowanej edycji zawierającej tylko grę i artbook. Wersja na komputery z systemami Microsoft Windows została wydana w Japonii przez 5pb. 26 sierpnia 2016 po opóźnieniu z planowanej daty wydania 24 czerwca. Międzynarodowo gra została wydana przez Spike Chunsoft 8 maja 2018 zarówno w języku angielskim, jak i japońskim. Wersja na konsolę Xbox One została wydana cyfrowo w Japonii 22 lutego 2017. Gra została również wydana na Nintendo Switch jako część kolekcji "Steins;Gate: Divergencies Assort" wraz z "Steins;Gate: My Darling's Embrace" i "Steins;Gate: Linear Bounded Phenogram" 20 marca 2019 w Japonii oraz międzynarodowo przez Spike Chunsoft 10 grudnia 2019 jako samodzielna gra.
"Steins;Gate 0 Elite", zaktualizowana wersja gry, zawierająca pełne animacje, tak jak zrobiono to ze "Steins;Gate Elite", została ogłoszona podczas wydarzenia Science Adventure Live w styczniu 2020. Wcześniej zapowiadano, że ma się ukazać przed grą "Anonymous;Code", która wówczas była planowana na III/IV kwartał 2021, ale od tego czasu została opóźniona do 2022 roku.
Lokalizacja.
Angielską lokalizacją kierował Adam Lensenmayer, który był jedynym tłumaczem projektu; miało to na celu zapewnienie spójności w odbiorze historii i charakterów postaci. Proces lokalizacji trwał pięć miesięcy i był dużym wyzwaniem dla Lensenmayera. Musieli oni również zgłębić wiedzę na tematy takie jak sztuczna inteligencja, kognitywistyka i teorie podróży w czasie, aby upewnić się, że wszystko zostało poprawnie sformułowane. Kolejnym wyzwaniem był fakt, że gra została napisana specjalnie dla japońskiej publiczności, która może rozumieć pewne rzeczy, które mogą być niezrozumiałe dla zachodnich graczy. Lensenmayer stwierdził jednak, że był to mniejszy problem niż w przypadku pierwszej części "Steins;Gate", ze względu na to, że "Steins;Gate 0" ma bardziej poważny ton i mniej skupia się na otaku i kulturze internetowej oraz wbudowanym słowniku, wyjaśniającym niejasne terminy.
Lensenmayer przygotował tłumaczenie z myślą o szerokiej publiczności, mając na celu, aby było ono przystępne dla wszystkich, niezależnie od poziomu wiedzy gracza na temat scenerii gry. Jednocześnie starał się stworzyć coś, co spodoba się tym, którzy grali w pierwszą odsłonę "Steins;Gate". Zespół odpowiedzialny za lokalizację chciał uniknąć zbytniej westernizacji gry ze względu na znaczenie japońskiej scenerii i kultury w historii, i starał się osiągnąć poziom podobny do lokalizacji poprzedniej części. Lensenmayer powiedział, że niektóre fragmenty były trudne do zlokalizowania, co kusiło zespół do zastąpienia ich inną, podobną treścią, ale starali się tego unikać, kiedy tylko mogli. Aspekty japońskiej kultury, które zostały uznane za zbyt niejasne dla zachodnich graczy, zostały potraktowane w taki sam sposób, jak w "Steins;Gate": na przykład japoński termin senpai pozostał nienaruszony; dodano jedynie krótki dialog wyjaśniający. Dużo czasu zajęło tłumaczenie dialogów postaci Mayuri ze względu na jej specyficzny sposób mówienia, opisywany przez Lensenmayera jako „niekontaktowy”, ale nie „głupi lub zawrotny”. Stwierdził również, że istnieje pewien niuans troski i świadomości dotyczący jej mowy, która nie występuje w bezpośrednim tłumaczeniu. Mayuri była postrzegana jako bardzo ważna postać, więc dokładne przedstawienie jej osobowości miało wysoki priorytet.
Adaptacje.
W ramach projektu „Steins;Gate World Line 2017–2018” wyprodukowano kilka mediów opartych na "Steins;Gate 0", w tym mangę autorstwa Taka Himeno, która ukazywała się w magazynie „Young Ace” wydawnictwa Kadokawa Shoten od 4 sierpnia 2017 do 4 lutego 2020. Później została również opublikowana w sześciu tankōbonach, wydanych między 3 kwietnia 2018 a 3 kwietnia 2020. W Ameryce Północnej manga ukazuje się nakładem wydawnictwa UDON Entertainment, zaś pierwszy tom został wydany 7 września 2021.
Adaptacja w formie telewizyjnego serialu anime, wyprodukowana przez studio White Fox, była emitowana od 12 kwietnia do 27 września 2018.
Powieść autorstwa Tatsuyi Hamazakiego, zatytułowana "Steins;Gate 0: Solitude of the Mournful Flow", została wydana 1 sierpnia 2018 pod imprintem Kadokawa Sneaker Bunko.
Odbiór.
"Steins;Gate 0" spotkało się z pozytywnym przyjęciem ze strony krytyków i było najlepiej ocenianą grą na konsolę PlayStation Vita w 2016 roku według portalu Metacritic. Redakcja "Kotaku" uznała ją za jedną z najlepszych japońskich gier wideo z 2015 roku. Gra była również finalistą nagrody serwisu "RPGFan" dla najlepszej przygodówki/powieści wizualnej roku 2016, ustępując jedynie "Firewatch", zaś publikacja twierdziła, że dorównuje pierwszemu "Steins;Gate". W 2020 roku "Nintendo Life" nazwało ją jedną z najlepszych powieści wizualnych dostępnych na konsolę Nintendo Switch. Krytycy nazwali ją godną kontynuacją "Steins;Gate", ale uznali, że gracze powinni najpierw zapoznać się z oryginalną grą lub jej adaptacją anime.
Krytycy ogólnie chwalili fabułę gry. Recenzentom "Famitsu" szczególnie spodobała się jej atmosfera, a Dennis Carden z "Destructoid" uważał, że sposób, w jaki kontynuuje ona historię "Steins;Gate", sprawia, że jest ona niemalże „obowiązkowa” dla osób, które polubiły poprzednią część. Rob Rogan z "RPGFan" polubił ogólną historię, nazywając ją „emocjonującą, smutną, przejmującą i zmuszającą do myślenia”, ale stwierdził, że wydaje się ona „sztucznie wydłużona” poprzez sceny, które nie spełniają wyraźnego celu w fabule; Robert Fenner, również piszący dla "RPGFan", zgodził się, mówiąc, że dylemat Okabe, który chce rozmawiać z Amadeus Kurisu, ale uznaje to bolesne, to dobry pomysł, ale gra byłaby lepsza, gdyby była pięć razy krótsza. Jordan Helm z "Hardcore Gamer" również zauważył, że rozmowy Okabe z Amadeusem były jednymi z najważniejszych elementów gry, ale sceny skupione na postaciach często wydawały się „wypełniaczami”. Cardenowi spodobało się to, że gra, pomimo ogólnie mroczniejszego tonu niż "Steins;Gate", nadal zawierała momenty lekkości, mówiąc, że sprawiła, że śmiał się „tak samo, jak chciał płakać”.
Carden uważał, że większość nowych postaci była dobrym uzupełnieniem i została należycie zrealizowana, ale niektóre wydawały się istnieć tylko dla potrzeb fabuły. Rogan stwierdził, że rozwój Okabe od czasu oryginalnej gry sprawił, że stał się on bardziej interesującą postacią, a Fenner dodał, że charakteryzacja Okabe była najważniejszym elementem gry, nazywając jego samonienawiść i syndrom oszusta wiarygodnym przedstawieniem zaawansowanego stadium depresji. Zarówno Cardenowi, jak i Roganowi spodobało się użycie wielu punktów widzenia w historii, mówiąc, że dodają one postaciom głębi i wiarygodności, a także dają graczowi możliwość lepszego zrozumienia ich.
Krytycy byli podzieleni w swoich opiniach na temat mechaniki gry, niektórzy uważając ją za zbyt skomplikowaną, a inni za zbyt prostą. Carden skrytykował trudność osiągnięcia różnych zakończeń bez korzystania z poradnika oraz to, że czasami trudno jest jasno określić, jakie będą skutki niektórych wyborów gracza. Fenner uznał jednak, że wykorzystanie wiedzy z jednej rozgrywki do cofnięcia się i dokonania innych wyborów podczas dążenia do innego zakończenia jest zabawne i wciągające. Roganowi nie spodobało się, że system wyborów gracza jest prostszy niż w "Steins;Gate", nazywając go cofnięciem serii w rozwoju, a Helm uznał, że wyborom gracza brakowało napięcia i żalu z oryginalnej gry. Fenner docenił sposób, w jaki system RINE ulepszył system wiadomości tekstowych z poprzedniej gry, pozwalając graczowi zobaczyć dokładną wiadomość, którą chciałby wysłać, zanim ją wyśle, jednocześnie automatycznie zapisując grę. Carden, Rogan i Helm docenili system porad, uważając go za pomocny sposób upewnienia się, że gracze rozumieją pojęcia i terminy przedstawione w grze.
Kierunek artystyczny, prezentacja i dźwięk spotkały się z pozytywnym przyjęciem, a Carden nazwał efekty wizualne całkowicie imponującymi. Rogan opisał rysunki postaci jako wyraziste i urzekające pomimo ograniczonej liczby klatek na postać, a Helm stwierdził, że estetyka serii ożywia sceny. Rogan pochwalił tła, mówiąc, że duża ilość szczegółów dodaje osobowości scenom, nie odciągając od nich uwagi, oraz muzykę, którą według niego doskonale dopasowano do nastroju każdej sceny. Helmowi spodobało mu się, jak gra używa kilku kontekstowych sprite’ów dla postaci zamiast kilku statycznych, i pochwalił dbałość o szczegóły w sprite’ach Okabe, z ich wizualnymi oznakami zmęczenia psychicznego.
Sprzedaż.
Podczas pierwszego dnia premiery w Japonii gra sprzedała się w łącznej liczbie 100 000 kopii fizycznych i cyfrowych, w wyniku czego łączna sprzedaż gier z serii przekroczyła milion egzemplarzy. Do końca pierwszego tygodnia od premiery, sprzedano 85 547 fizycznych kopii; wersje na konsole PlayStation Vita, PlayStation 4 i PlayStation 3 były szóstą, siódmą i dziewiętnastą najlepiej sprzedającą się grą tygodnia w Japonii, z odpowiednio 38 746, 38 156 i 8 645 sprzedanymi egzemplarzami. Wersja na PlayStation 4 ponownie znalazła się na japońskich listach sprzedaży w tygodniu premiery adaptacji anime, sprzedając dodatkowe 4 087 kopii i podnosząc fizyczną japońską sprzedaż wersji na PlayStation 4 do 60 990 sprzedanych egzemplarzy. Według Shikury, nie oczekiwano, że wersja na Xbox One osiągnie wysoką sprzedaż.
Wersja na konsolę PlayStation Vita została najlepiej sprzedającą się grą na tę platformie w Wielkiej Brytanii podczas tygodnia premiery w Europie i pojawiała się na cotygodniowych listach najlepiej sprzedających się gier na PlayStation Vita według firmy Chart-Track aż do czerwca 2017. Natomiast wersja na konsolę PlayStation 4 nie znalazła się na liście przebojów w Wielkiej Brytanii podczas swojego debiutu.

</doc>
<doc id="5397111" url="https://pl.wikipedia.org/wiki?curid=5397111" title="Channel One Cup 2022">
Channel One Cup 2022

54. edycja turnieju Channel One Cup rozgrywana była w dniach 15-18 grudnia 2022 roku. Tegoroczna edycja turnieju była inna, niż poprzednie. W związku z zawieszeniem reprezentacji Rosji, oraz reprezentacji Białorusi przez IIHF, zmagania nie były zaliczane do Euro Hockey Tour, tj. w poprzednich latach.
W turnieju triumfowała po raz pierwszy w historii triumfowała kadra Białorusi.

</doc>
<doc id="5397116" url="https://pl.wikipedia.org/wiki?curid=5397116" title="Front Chrześcijański">
Front Chrześcijański

Front Chrześcijański (ang. "Christian Front") – antysemickie stowarzyszenie polityczne prowadzące działalność w Stanach Zjednoczonych w latach 1938–1940. Stowarzyszenie zostało założone z inspiracji księdza Charlesa Coughlina. Front Chrześcijański miał swoją główną siedzibę w Nowym Jorku, a wielu jego członków było irlandzko- i niemiecko-amerykańskimi katolikami. Działalność stowarzyszenia obejmowała wydawanie publikacji propagandowych i organizowanie wieców politycznych. Rząd amerykański rozpoczął śledztwo w sprawie stowarzyszenia pod koniec lat trzydziestych, którego wynikiem było aresztowanie i postawienie przed sądem kilku członków frontu. Procesy zdyskredytowały cały ruch i pod koniec 1940 Front Chrześcijański zaprzestał aktywności.
Historia.
Front Chrześcijański został założony w listopadzie 1938 roku w odpowiedzi na namowy księdza Charlesa Coughlina, który wezwał do „krucjaty przeciwko antychrześcijańskim siłom czerwonej rewolucji” 23 maja 1938 w wydaniu swojej gazety "Social Justice". Członkami frontu byli głównie nowojorscy Amerykanie irlandzkiego pochodzenia. Sprzedawali oni "Social Justice", organizowali bojkoty żydowskich przedsiębiorstw, parady i wiece. Nie dokonywali rozróżnienia między „czerwonymi” (komunistami) a Żydami. Na wiece organizowanych przez Front Chrześcijański zapraszano członków innych radykalnych organizacji, takich jak German-American Bund i Crusaders for Americanism. Podczas zgromadzeń mówcy potępiali Żydów jako międzynarodowych bankierów, podżegaczy wojennych i komunistów, przezywali prezydenta Roosevelta „Rosenveltem” oraz i wychwalali Franco i Hitlera. Wielkim zwolennikiem stowarzyszenia był m.in. Thomas Molloy, biskup diecezjalny Brooklynu. Jego diecezjalne czasopismo "Tablet" odniosło się kiedyś do zarzutu, że Front Chrześcijański jest antysemicki, słowami: „No i co z tego? Jakie prawo zostało naruszone?”
Front Chrześcijański atakował również związki zawodowe i próbował zastąpić ich kierowników, uważanych za zbyt radykalnych lub żydowskich, „chrześcijańskimi przywódcami”.
Front Chrześcijański uczestniczył w wiecu nazistów 20 lutego 1939 w Madison Square Garden, zorganizowanym przez German-American Bund. Według Jamesa Wechslera front był kluczowym elementem w realizacji przesłania Coughlina. Przez kilka miesięcy w 1939 Amerykanie żydowskiego pochodzenia byli nękani i atakowani na ulicach Nowego Jorku przez bandytów związanych z Frontem Chrześcijańskim. Zdarzały się tak brutalne incydenty jak pobicia czy dźgnięcia nożem. Nowojorska policja zinfiltrowała organizację, dzięki czemu udało się sformułować ponad sto aktów oskarżeń o napady przeciwko osobom powiązanym ze stowarzyszeniem.
We wrześniu 1939 redaktorzy magazynu "Equality" opublikowali 15-stronicowy list do kardynała Francisa Spellmana z Nowego Jorku, prosząc go o przedstawienie swojego stanowiska w sprawie działalności Frontu Chrześcijańskiego i ostrzegając, że może ona „zakończyć się gwałtownymi, krwawymi zamieszkami, jakich miasto nigdy wcześniej nie doświadczyło”. W liście napisano, że członkowie antysemickiego stowarzyszenia to w 90% katolicy, ostrzegając kardynała, że dalsze milczenie w tej sprawie będzie interpretowane jako przyzwolenie na działanie Frontu Chrześcijańskiego. Wśród osób, które list podpisały, byli m.in. Franz Boas, Bennett Cerf, Moss Hart, Lillian Hellman i Dorothy Parker. 
W listopadzie Brooklyn Church and Mission Federation, która reprezentowała prawie wszystkie protestanckie kongregacje w dzielnicy brooklińskiej, ostrzegła protestantów przed frontem, nazywając go „złym i niechrześcijańskim”. W październiku i wrześniu 1939 magazyn "Look" opisał antysemicką przemoc frontu, publikując też ilustrujące tekst zdjęcia. W grudniu 1939 nowojorska stacja radiowa WMCA ogłosiła, że nie będzie już nadawać cotygodniowych kazań Coughlina. Członkowie Frontu Chrześcijańskiego zaczęli więc organizować protesty w każdą niedzielę pod biurem stacji, biurami reklamodawców i żydowskimi firmami przez następne tygodnie.
Frakcja Frontu Chrześcijańskiego, która popierała współpracę z German-American Bundem oraz eskalację przemocy wobec Żydów i komunistów, rozpadła się w 1939. Odłamem tym kierował Joe McWilliams. Coughlin odmawiał przyjmowania darowizn od członków tej grupy.
Śledztwo amerykańskiego rządu.
Za namową prokuratora USA w Nowym Jorku Departament Sprawiedliwości zdecydował się rozpocząć śledztwo w sprawie działalności Frontu Chrześcijańskiego. 28 grudnia 1939 prokurator generalny Frank Murphy ogłosił, że ława przysięgłych w Waszyngtonie zapozna się z dowodami dotyczącymi zorganizowanego antysemityzmu i innych działań, które miały być podsycane przez zagranicznych agentów. Obiecał ścigać zaangażowane w taką działalność osoby wszelkimi możliwymi sposobami. W styczniu 1940 roku agenci federalni aresztowali 17 mężczyzn, oskarżając ich o spiskowanie w celu obalenia i zniszczenia siłą rządu Stanów Zjednoczonych oraz planowania kradzieży broni i amunicji. Wszyscy aresztowani byli mieszkańcami Brooklynu, a większość z nich należała do Frontu Chrześcijańskiego. J. Edgar Hoover zasugerował, że w Bostonie i Filadelfii działali ich współpracownicy. Zestaw znalezionych broni obejmował starą szablę i karabin Springfield z 1873 roku. Coughlin odpowiedział na aresztowania oświadczeniem, w którym poparł front, nazywając go „proamerykańskim, prochrześcijańskim, antykomunistycznym i antynazistowskim” ruchem. Katolicki magazyn "Commonweal" wyraził współczucie dla aresztowanych, pisząc, że Coughlin, "The Tablet" i "Social Justice" byli odpowiedzialni za stworzenie tej grupy „zahipnotyzowanych mężczyzn”.
Aresztowani zostali postawieni przed sądem w Brooklynie 8 lutego 1940 pod zarzutem zmowy w celu wzniecenia buntu oraz kradzieży amunicji i mienia rządowego.
Jeden z urzędników państwowych przyznał nieoficjalnie, że front był tak naprawdę ścigany za antyamerykanizm. Zarzuty nie wspominały o antysemityzmie ani o Coughlinie. Oskarżonym okazywano sympatię w trakcie rozprawy, nie wydano też werdyktu. Rząd wycofał swoje zarzuty w 1941 roku, kiedy nowy prokurator generalny, Robert Jackson, nazwał zarzuty „trochę zmyślonymi”. Jeden z historyków opisał proces jako wyolbrzymienie niebezpieczeństwa, które było stwarzane przez „tę żałosną bandę”. Inny powiedział, że „proces pokazał, że członkowie frontu to grupa niezrównoważonych dziwaków i skutecznie zdyskredytował cały ruch”.
Według historyka ks. Charlesa R. Gallaghera odtajnione dokumenty FBI wyraźnie stwierdzały fakt, że członkowie brooklińskiego Frontu Chrześcijańskiego brali udział w ćwiczeniach wojskowych, przygotowywali różnego rodzaju ataki i byli w posiadaniu broni automatycznej, w tym karabinów maszynowych Browning. Po procesie w Nowym Jorku odbyły się demonstracje sympatyków ruchu.
W 1940 Francis Moran, który kierował bostońskim Frontem Chrześcijańskim, został zwerbowany jako agent przez niemieckiego konsula Herberta Scholza. Bostońskie biuro frontu, które mieściło się w hotelu Copley Square, zostało zamknięte w 1942 dzięki staraniom Frances Sweeney i MI6. Front Chrześcijański działał jednak potajemnie w Bostonie aż do 1945.

</doc>
<doc id="5397119" url="https://pl.wikipedia.org/wiki?curid=5397119" title="Noussair El Mimouni">
Noussair El Mimouni

Noussair El Mimouni (arab. نصير الميموني, ur. 20 lutego 1991) – marokański piłkarz, grający jako defensywny pomocnik w Moghrebie Tétouan.
Klub.
Moghreb Tétouan.
Zaczynał karierę w Moghrebie Tétouan.
W sezonie 2011/2012 (pierwszym w bazie Transfermarkt) zagrał 17 meczów i miał asystę. Cieszył się z tytułu mistrza kraju.
W sezonie 2012/2013 zagrał 23 mecze, strzelił 2 gole i miał 3 asysty.
W sezonie 2013/2014 zagrał 23 mecze i znowu został mistrzem Maroka.
W sezonie 2014/2015 rozegrał 16 spotkań i strzelił jedną bramkę.
Sezon 2015/2016 zakończył z 18 meczami, golem i asystą.
W sezonie 2016/2017 zagrał 17 meczów.
Ittihad Tanger.
26 lipca 2017 roku został zawodnikiem Ittihadu Tanger. W tym zespole zadebiutował 9 września 2017 roku w meczu przeciwko Renaissance Berkane (wygrana 0:3). Zagrał cały mecz. Łącznie zagrał 8 meczów i został mistrzem kraju.
Wypożyczenie do Moghrebu.
17 stycznia 2018 roku został wypożyczony do Moghrebu Tétouan. W sezonie 2017/2018 zagrał 12 meczów, strzelił gola i miał 3 asysty.
ATK.
14 lipca 2018 roku został zawodnikiem indyjskiego ATK. Zadebiutował 29 września 2018 roku w meczu przeciwko Kerala Blasters FC (porażka 0:2). Na boisku spędził 74 minuty. Pierwszego gola strzelił 17 października 2018 roku w meczu przeciwko Odisha FC (wygrana 1:2). Do siatki trafił w 84. minucie. Łącznie zagrał 10 meczów i strzelił jedną bramkę.
Trzeci powrót.
1 stycznia 2019 roku wrócił do Tetuanu. W sezonie 2018/2019 zagrał 14 meczów i strzelił jedną bramkę.
Mouloudia Wadżda.
12 stycznia 2020 roku został zawodnikiem Mouloudia Wadżda. W tym klubie zadebiutował 27 stycznia 2020 roku w meczu przeciwko Olympic Safi (2:2). Na boisku pojawił się w 61. minucie, zastąpił kontuzjowanego Karima El Hanego. To był jego jedyny mecz.
Czwarty powrót.
30 listopada 2020 roku wrócił po raz czwarty do zespołu z Tetuanu.
Reprezentacja.
Zagrał jeden mecz w reprezentacji U-23. Spotkanie odbyło się 23marca 2013 roku, a rywalem Maroka była Turcja (porażka 1:0). Zagrał 71 minut.

</doc>
<doc id="5397123" url="https://pl.wikipedia.org/wiki?curid=5397123" title="Ronald Reagan Presidential Library">
Ronald Reagan Presidential Library

 
Ronald Reagan Presidential Library – biblioteka prezydencka, instytucja pełniąca funkcję muzeum i archiwum dokumentów prezydenckich z okresu urzędowania Ronalda Reagana, jako 40. prezydenta Stanów Zjednoczonych. Jest to również miejsce pochówku prezydenta i pierwszej damy, Nancy Reagan.
Jest to największa pod względem powierzchni biblioteka prezydencka. Archiwa prezydenckie stanowią własność federalną, zarządzaną przez National Archives and Records Admistration (NARA). Biblioteka zawiera zbiory dokumentów okresu urzędowania Ronalda Reagana, jako prezydenta USA (lata 1981–1989), dokumenty związane z jego pracą, jako gubernatora Kalifornii (lata 1967–1975), kampanię prezydencką i materiały przejściowe z lat 1976, 1980 i 1984; oraz dokumenty i pamiątki ofiarowane przez osoby prywatne.
Znajduje się tu również stała ekspozycja poświęcona życiu Ronalda Reagana, a także pamiątki, takie jak samolot prezydencki Air Force One, czy fragment muru berlińskiego.
Budynek i ceremonia otwarcia.
Zaprojektowany przez Hugh Stubbins and Associates kompleks budynków składających się na bibliotekę, znajduje się w Simi Valley w Kalifornii, około 40 km na północny zachód od centrum Los Angeles.
Nowojorska firma architektoniczna Donovan/Green otrzymała zlecenie zaprojektowania wnętrz obiektu i przestrzeni wystawienniczych. Budowę rozpoczęto w 1988 roku, a oficjalne otwarcie nastąpiło 4 listopada 1991 roku.
W dniu otwarcia, była to największa pod względem zbiorów i powierzchni biblioteka prezydencka.
Ceremonia otwarcia, po raz pierwszy w historii Stanów Zjednoczonych, zgromadziła pięciu prezydentów Stanów Zjednoczonych w tym samym miejscu: Ronalda Reagana, Richarda Nixona, Geralda Forda, Jimmy’ego Cartera i George’a H,W. Busha. Uczestniczyło również sześć pierwszych dam, Nancy Reagan, Lady Bird Johnson, Pat Nixon, Betty Ford, Rosalynn Carter i Barbara Bush. Jedynie Jacqueline Kennedy Onassis nie była obecna, jako pierwsza dama, ale jej dzieci Caroline Kennedy Schlossberg i John F. Kennedy Jr. były obecne, wraz z Luci Johnson Turpin, młodszą córką prezydenta Lyndona B. Johnsona, a także potomkami Franklina D. Roosevelta.
Plany budowy biblioteki, obejmowały również miejsce na grobowiec prezydenta i jego żony.
Zbiory.
W muzeum znajdują się zmieniające się wystawy czasowe i wystawa stała, dotycząca życia prezydenta Ronalda Reagana. Wystawa stała, pokazuje dzieciństwo Ronalda Reagana w Dixon, w stanie Illinois, a następnie śledzi jego życie poprzez karierę filmową, służbę wojskową, małżeństwo z Nancy Davis Reagan i karierę polityczną. W galerii muzeum, znajduje się Ford Mustang z 1965 roku, którego Reagan używał podczas swojej pierwszej kampanii gubernatorskiej, a także biurko, z którego korzystał jako gubernator dysnu zKsalifornia. Wystawa przedstawia również jego kampanie prezydenckie z lat 1980 i 1984, garnitur który miał na sobie w dniu zaprzysiężenia na prezydenta, oraz stół z pokoju dowodzenia Białego Domu. Pokazywany jest również materiał filmowy z próby zamachu na życie prezydenta Regana w 1981 roku.
Jak w większości bibliotek prezydenckich, znajduje tam się również pełnowymiarowa replika Gabinetu Owalnego.
Pogrzeb Ronalda Reagana.
Po śmierci Ronalda Regana 5 czerwca 2004 r., jego trumna, została przewieziona karawanem do Ronald Reagan Presidential Library. Nabożeństwo żałobne odbyło się w holu biblioteki z udziałem Nancy Reagan, dzieci, bliskich krewnych i przyjaciół.
Od 7 do 9 czerwca 2004 trumna Ronalda Reagana spoczywała w holu biblioteki, następnie została przewieziona do Waszyngtonu. Po oficjalnych uroczystościach pogrzebowych w Katedrze Narodowej w Waszyngtonie, trumna Reagana została przywieziona z powrotem do biblioteki w Kalifornii.
Ronald Reagan został pochowany 12 czerwca 2004 r.
6 marca 2016 roku, wdowa po Ronaldzie Reaganie, Nancy Reagan, zmarła w wieku 94 lat. Po pogrzebie została pochowana obok męża.

</doc>
<doc id="5397125" url="https://pl.wikipedia.org/wiki?curid=5397125" title="Strąków">
Strąków

Strąków – część wsi Zendek położona w województwie śląskim, w powiecie tarnogórskim, w gminie Ożarowice.
W latach 1975–1998 miejscowość administracyjnie należała do województwa katowickiego.
Komunikacja.
Na terenie Strąkowa znajduje się przystanek autobusowy "Strąków Pętla", na którym zatrzymują się autobusy organizowane przez Zarząd Transportu Metropolitalnego na liniach:

</doc>
<doc id="5397132" url="https://pl.wikipedia.org/wiki?curid=5397132" title="Gustavs Mangulis">
Gustavs Mangulis

Gustavs Mangulis (ur. 1 grudnia 1879 r. w Rydze, zm. 3 grudnia 1931 r. w Tukums) – łotewski wojskowy, uczestnik łotewskiej wojny o niepodległość po stronie bolszewików, następnie oficer armii niepodległej Łotwy.
Życiorys.
Ukończył szkołę realną w Mitawie. W 1897 r. ochotniczo wstąpił do armii Imperium Rosyjskiego, do 110 Kowieńskiego pułku piechoty. W 1898 r. rozpoczął naukę w wileńskiej szkole junkierskiej, którą ukończył w 1900 r. Od 1900 do 1901 r. służył w 115 pułku piechoty, następnie, w stopniu podporucznika w 180 pułku piechoty. Walczył w wojnie rosyjsko-japońskiej. W 1905 r. otrzymał awans na porucznika i został skierowany do służby w 115 Wiaziemskim pułku piechoty, dyslokowanym w Rydze. W 1909 r. otrzymał awans na stopień sztabs-kapitana, w 1913 r. - na kapitana. 
Razem ze 115 pułkiem piechoty brał udział w I wojnie światowej, od września 1915 r. jako dowódca batalionu. Na początku 1916 r. przeniesiono go do 7 Bauskiego batalionu strzelców łotewskich. Od lipca 1916 r. pełnił obowiązki dowódcy batalionu, zaś w listopadzie tego samego roku, gdy na bazie batalionu powstał 7 Bauski pułk strzelców łotewskich, został dowódcą 2 batalionu wchodzącego w jego skład. Został ranny w lewą rękę podczas bitwy bożonarodzeniowej na bagnach Tīrelis (przełom 1916-1917 r.). Po tej bitwie otrzymał stopień podpułkownika. 31 marca 1917 r. został dowódcą 7 Bauskiego pułku strzelców łotewskich, zaś w lipcu tego samego roku otrzymał awans na pułkownika. 
Po rewolucji październikowej w Rosji i rozformowaniu korpusu strzelców łotewskich kontynuował służbę wojskową po stronie bolszewików. W maju 1918 r. dowodził piotrogrodzko-siestroriecką-biełoostrowską grupą wojsk, walcząc z białymi w Karelii. 19 sierpnia 1918 r. został dowódcą 2 brygady 2 dywizji (piotrogrodzkiej) dywizji strzelców, w styczniu 1919 r. - dowódcą 1 Łotewskiej dywizji strzeleckiej. Dywizja ta stanowiła trzon Armijnej Grupy Łotwy, która w grudniu 1918 r. opanowała wschodnią część ziem łotewskich, działając przeciwko niepodległej Republice Łotewskiej proklamowanej w listopadzie 1918 r. Na przełomie 1918 i 1919 r. jednostki Armijnej Grupy Łotwy opanowały również Rygę, gdzie rząd Łotewskiej Socjalistycznej Republiki Radzieckiej, proklamowanej w połowie grudnia, w porozumieniu z rządem Rosji Radzieckiej ogłosił przekształcenie Armijnej Grupy Łotwy w Armię Radzieckiej Łotwy. Od 24 stycznia do 27 marca 1919 r. Gustavs Mangulis dowodził grupą valmierską Armii Radzieckiej Łotwy. Na jej czele prowadził w lutym i marcu 1919 r. walki z wojskami estońskimi. Następnie 26 marca 1919 r. objął dowodzenie nowo powstałą kurlandzko-semigalską grupą wojsk, stworzoną już po tym, gdy Armia Radzieckiej Łotwy musiała wycofać się z Kurlandii i części Semigalii pod naporem wojsk niemieckich, występujących jako sojusznicy niepodległej Łotwy. Już po kolejnej klęsce Armii Radzieckiej Łotwy w bitwie o Rygę Gustavs Mangulis został mianowany dowódcą grupy kurlandzkiej (maj-czerwiec 1919 r.), a następnie doradcą dowódcy naczelnego Armii Radzieckiej Łotwy, dowódcą 2 dywizji strzelców łotewskich (do jej rozformowania 30 czerwca 1919 r.) oraz aluksnieńskiej grupy wojsk. W tym momencie Łotewska Socjalistyczna Republika Radziecka obejmowała już tylko część Łatgalii. 
Oskarżony o doprowadzenie do utraty Rygi, Gustavs Mangulis 7 sierpnia 1919 r. zawezwany do sztabu Frontu Zachodniego, a w jego sprawie miało zostać przeprowadzone śledztwo wojskowe. Nigdy jednak tam nie pojechał. Zamiast tego 15 sierpnia 1919 r. przekroczył linię frontu i oddał się w ręce żołnierzy armii Republiki Łotewskiej. Do października 1919 r. przebywał w więzieniu. 9 października 1919 r. pozwolono mu wstąpić do wojska łotewskiego i włączono do utworzonego niedawno Kieskiego batalionu szkolnego. W grudniu 1920 r. mianowano go dowódcą odcinka Tukums-Talsi. Następnie stał na czele władz wojskowych tegoż regionu. W 1920 r. pracował w komisji opracowującej łotewskie prawo dotyczące spraw wojskowych. Był przewodniczącym stowarzyszenia strzelców łotewskich w Tukums. Tam też zmarł i został pochowany w 1931 r.

</doc>
<doc id="5397134" url="https://pl.wikipedia.org/wiki?curid=5397134" title="Wycinkowate">
Wycinkowate

Wycinkowate (Drepanidae) – rodzina motyli z nadrodziny (wraz z rodziną ), obejmuje 741 gatunków ujętych w 115 rodzajach; w Polsce występuje 16 gatunków.
Występowanie.
Przedstawiciele podrodziny Drepaninae występują na całym świecie, zwłaszcza w Azji południowo-wschodniej i Nowej Gwinei, a także w Australii (4 gatunki). Falicowate występują głównie w krainie palearktycznej i orientalnej, nie stwierdzono ich w Australii (stan na 1990 rok). Cycliidinae również nie występują w Australii (stan na 1990 rok).
Morfologia.
Stadia preimaginalne.
Jaja okrągłe lub owalne, spłaszczone, otoczone chorionem. Gąsienice w ostatnich stadiach mają głowy hipognatyczne z małym nadustkiem. Poczwarki słabo zesklerotyzowane, cylindryczne, znacząco zwężające się ku końcowi. 
Imago.
Motyle małe lub średniej wielkości, o rozpiętości skrzydeł od 18 do 60 mm. Głowa krótka, zazwyczaj pozbawiona przyoczek i . Ssawka jest dobrze rozwinięta lub mała, bądź nie występuje. Głaszczki szczękowe jeśli występują są małe, jednosegmentowe. Tułów często wąski, czasem szeroki, pokryty gęstymi, czasem wełnistymi łuskami. Przednie skrzydła zazwyczaj trójkątne, zakończone sierpowato, często pozbawione retinaculum. Tylne skrzydła niemal tak szerokie jak przednie, z pojedynczym wędzidełkiem.
Tryb życia.
Larwy z podrodziny Drepaninae żerują na liściach, podczas odpoczynku unoszą tylną część ciała. Gąsienice falicowatych żyją w luźno zwiniętych liściach.
Systematyka.
Rodzina obejmuje 741 gatunków ujętych w 115 rodzajach (zob. ; stan na 2021 rok), najliczniejsze rodzaje to ' (59 gatunków), ' (43 gatunki) i "" (40 gatunków). Zazwyczaj rodzina jest dzielona na trzy podrodziny, które przez niektórych autorów były traktowane jako osobne rodziny:

</doc>
<doc id="5397146" url="https://pl.wikipedia.org/wiki?curid=5397146" title="Niewola. Rapsod">
Niewola. Rapsod

Niewola. Rapsod – poemat Cypriana Kamila Norwida z 1849 roku, którego tematem jest wolność i niewola. Utwór stanowi drugą część "Pieśni społecznej".
Poemat filozoficzno-społeczno-polityczny, będący refleksem rzymskich rozmów i przemyśleń poety z 1848 roku. Norwid stawia w nim trzy pytania: czym jest niewola? Skąd pochodzi? I jak daleko Polacy znajdują się na drodze ku wolności? Poemat powstał pod koniec 1849 roku. Został wydrukowany w Lipsku w 1864 roku wraz z poematem "Fulminant".
Okoliczności powstania utworu.
"Niewola" stanowi wierne odbicie dyskusji i refleksji poety z pobytu w Rzymie w 1848 roku. Jest też polemiczną odpowiedzią na Mickiewiczowski "Skład zasad" z marca 1848. Powstała w 1849 roku już po ukończeniu "Pieśni społecznej" i "Zwolona." Autor uważał "Niewolę" za "drugi poszyt Pieśni społecznej." Norwid sporządził co najmniej dwa teksty rękopiśmienne. Jeden, zatytułowany "Trzy pytania", trafił w kwietniu 1850 do księdza Hieronima Kajsiewicza, od niego w czerwcu do Jana Koźmiana, który prawie natychmiast oddał go Teofilowi Lenartowiczowi. Drugi, zatytułowany "Niewola", został przekazany Henrykowi Prendowskiemu, który w 1863, za pośrednictwem Edwarda Łubieńskiego, przekazał go firmie F. A. Brockhaus w Lipsku i pokrył koszt druku. Pierwszy rękopis zaginął w nieznanych okolicznościach. Drugi został przesłany przez lipską firmę do rewizji w lutym 1863 z prośbą o możliwie szybkie odesłanie. Poeta wziął się wówczas ostro do pracy nad poprawkami, po czym rękopis zarzucił na wiele miesięcy. Wrócił do niego na początku 1864, po czym w marcu przesłał do Lipska "Niewolę" i trzy dopełniające ją utwory: stanowiący epilog "Niewoli" wiersz "Plato i archita", poemat filozoficzny "Fulminant" i wiersz "Modlitwa Mojżesza". Ostatecznie utwór ukazał się drukiem w Lipsku w 1864 pod tytułem "Niewola i Fulminant". Poemat liczy sobie wraz z epilogiem 500 wersów.
Treść.
Pierwsze pytanie.
Pierwsze pytanie brzmi: czym jest niewola? Nie wystarczy powiedzieć, że to ludzka dola, urodzi się następne pokolenie, któremu nie wystarczy psalm żałobny. Jedni pójdą na zesłanie, inni na wygnanie, lecz ci którzy zostaną w kraju, będą musieli poruszyć przygniatający głaz. I nawet jeśli pierwsze pokolenie się zestarzeje, drugie złamie ból, to przyjdzie kolejne. Skąd wiec bierze się niewola. O ile jest wynikiem złych nawyków, a o ile koniecznością, jak śmierć. Niewola jest postawieniem formy na miejscu celu. Zostałem poczęty, wiem, że muszę skończyć życie, więc nie czekam aż mi wezmą duszę, lecz każdej doby niszczę swą formę duchem, wznoszę się ponad nią, by moje ciało spalało się jak mirra. Przez trud, łzy, krew. Aż przyjdzie śmierć, mistrzyni form i rozbierze moją duszę, a resztę szat wrzuci do czarnej skrzyni. Bo wolność jest przetrawieniem doczesnej formy przez cel.
Wschodnim braciom Słowianom przyniesiono cesarską formę z Zachodu i mają cesarstwo, a nie mają narodu. Braci Czechów i Rusinów cesarska forma z południa zmienia z narodowych na carskich. Polskę przykryto trzema formami, kłamiąc jak Kain, że pod formami życia nie ma. Tych Bóg, który sam jest celem i życiem zapyta: "Kto tu pustych form czcicielem?" Formy mam używać ja, a nie ona mnie. Inaczej forma zakrywa mi mój cel, Boga, który "mój żywot jest i zmartwychwstanie." Naród formy miewa różne, lecz jeśli zabierze mu się jego formę, to on jeszcze wieki może walczyć. Natomiast ze śmiercią cesarza kończy się cała historia cesarstwa. Bo to jest forma, która używa, żyjąc obcym życiem. Poeta chce używać formy, wiedzieć co mu wolno, by to co niewolne zostało na boku, jako wyjątek. Bo ciemność istnieje tylko w stosunku do światła. Podstawą jest wolność, niewola odstępstwem, duch – treścią, ciało – pozorem.
Poeta apeluje do współczesnych sobie kobiet, by z miłości wychodziły za mąż, by nie traktowały małżeństwa jako środka, do tego, by żyć z przyjacielem. Wyrzekać na niewolę ojczyzny, a samej żyć w niewoli i zgniliźnie. Praojciec Adam połączył się z tą, która była bliska jego sercu. I dlatego opuszcza kobieta dla męża swą matkę. Niejeden faryzeusz powie, że doskonałość jest ponad siły ziemianina. Owszem, tylko po co wzniecać ludzką ułomność. Poeta kończy apostrofą do Chrystusa, który nie zmienił ani jednego słowa w Prawie i Prorokach tylko je słońcem wolności przemienił, aby pomóc współczesnym poety nie być ludzkimi niewolnikami.
Drugie pytanie.
Drugie pytani brzmi: skąd pochodzi niewola? Poeta bada zwaśnione pomiędzy sobą dwa pierwiastki widzialny i niewidzialny, które toczą w nim walkę. Widzi siebie ukrzyżowanego pomiędzy skąd a do czego idę. Postępowi wymazują przeszłość i dzięki temu mówią sobie jak wiele już przebiegli. Ale żeby zmierzyć drogę trzeba wiedzieć skąd się przyszło. Opieszali usuwają przyszłość, lecz nie da się zamknąć ducha w przeszłości. Są jeszcze i tacy, którzy wykrzywiają formę, jak kiedyś pitagorejczycy, którzy oślepiali się, żeby móc bez przeszkód kontemplować to, co niewidzialne. Lecz co innego jest niszczyć ciało, by je przekroczyć, a co innego gdy jego ograniczenia przekracza się duchem. W człowieku niewola jest z ciała, "skoro je za cel duch postawi sobie". W narodzie – jeśli formę życia, nawet doskonałą postawi się jako cel, a nie środek.
Trzecie pytanie.
Trzecie pytanie brzmi: jak daleko polski naród postąpił w dziele wolności? Poeta bada jak mocno zostało podźwignięte wieko trumny, by mógł wiedzieć, czego może się spodziewać. Ponieważ naród cierpi, nie może być ideą, lecz bytem organicznym. Dlatego Bóg może go ukarać, gdy wzbije się w pychę jak Goliat. Jako organizm żywy naród ma prawo do bytu politycznego i to takiego, na jaki sobie zasłużył, by mógł go użyć dla swej wolności. Poeta, wbrew niewolnikom formy cesarskiej schodzi do limba wielkiego narodu, pomiędzy mogiły, rozbiegane konie, bladych wygnańców, ale też głupstwo czerstwe i czczość.
Naród u podstaw swych jest patriotyzmem, a więc miłością, która potrafi rozsadzić grób nakryty wiekiem carskiej niewoli. W sobie zaś składa się z Rzecz-pospolitej i z form czasowych. Rzeczpospolita nie znosi form, z którymi jest złączona, i których używa, tak zmierza "w wolnym zaprzeczaniu przez umartwienia ku zmartwych-powstaniu". O ludziach wolnych mówią najpierw republikanie. Gardzą względami tłumu i panów. Nie są zbyt praktyczni, cała ich praktyczność to parcie w przyszłość. Kiedy muszą coś formalnego postanowić, ustępują nieco ze swych zasad, przybierając kształt niepewny. Wszystkim dla nich jest postęp. Nie uznają niczego stałego, wszystko czeka na zmiany. Temu pędowi czekania bez miary nie warto powierzać sprawy narodowej. Wielkim skarbem narodu są rody, które dopóki nie zwekslują się na handel posagami są jak kolumny ołtarza. Ród, który swój cel ma w duchu rodu, nieustannie walczy z carstwem. Gminy republikańskie niech więc wybiorą duchy rodów. Z tych wstanie mąż Bolesławowego ducha, który sam sobie włoży koronę na głowę i wstąpi w sejm. Tak ukształci się sumienie gmin, baczenie rodów i siła męża naczelnego Rzeczypospolitej.
Tak cierpi organizm narodowy, lecz czy dożył już formy wolniejszej: prostoty w gminie, uczciwości w rodzie, czy dalej woli pędzić za lada manią, liczyć na rewolucję albo cud, to musi rozsądzić czytelnik, bo żaden poeta "nie zrzuca z niebios prawd... lecz o nie woła". Naród trwa, bo cierpi. Pierwszą tedy powinnością jest poznać go i krzepić miłością.
Recepcja poematu.
Stanisław Cywiński (1914) uważał utwór za mający dla filozofii społecznej Norwida takie znaczeni jakie ma "Promethidion" dla estetyki. Zenon Przesmycki (1932) oceniał go jako jeden z centralnych dla twórczości poety utworów. Zygmunt Wasilewski (1934) zarzucał autorowi ciemność z powodu zupełnego oderwania się od rzeczywistości, przeniesienia spraw politycznych na teren metafizyki i pomieszania kątów widzenia, systemów myślenia i form wyrazu. Władysław Arcimowicz (1935) widział w poemacie dopełnienie "Pieśni społecznej", którą znacznie przewyższa, i znakomicie mógłby wyjaśnić. Manfred Kirdl (1936) uważał prolog utworu za artystyczny dziwoląg, który jednak w dalszym rozwoju poematu został przezwyciężony, choć i dalej zdarzają się pośród momentów żywych, suche i niezrozumiałe. Za najlepsze artystycznie uważał chwile lirycznych wynurzeń poety. Tadeusz Makowiecki (1952) zwrócił uwagę na obronę przez poetę znaczenia życia w kraju, cierpień, pracy i trwania.

</doc>
<doc id="5397151" url="https://pl.wikipedia.org/wiki?curid=5397151" title="Lasnyja Dworyszczy">
Lasnyja Dworyszczy



</doc>
<doc id="5397160" url="https://pl.wikipedia.org/wiki?curid=5397160" title="Museum of Contemporary Art w Los Angeles">
Museum of Contemporary Art w Los Angeles

Museum of Contemporary Art (ang. "Muzeum Sztuki Współczesnej w San Francisco", MOCA) – muzeum sztuki współczesnej w Los Angeles. Instytucja została założona w 1979 roku w Los Angeles. Muzeum działa w ramach dwóch lokalizacji – oddziale MOCA przy Grand Avenue i lokalu MOCA The Geffen Contemporary w dzielnicy Little Tokyo.
Instytucja zajmuje się gromadzeniem i prezentowaniem sztuki współczesnej powstałej po 1940 roku.
W 2018 r. muzeum odwiedziło ok. 280 tys. osób.
Historia.
Od lat 60. XX w. filantropka Marcia Weisman dążyła do utworzenia w Los Angeles miejsca gdzie prezentowano by społeczeństwu sztukę współczesną. W 1979 rodzina Weismanów wraz z piątką innych kolekcjonerów podpisała umowę o przekazaniu części swoich kolekcji dzieł sztuki w celu utworzenia muzeum. W tamtym okresie ówczesny burmistrz miasta Tom Bradley powołał komitet muzealny, którego przewodniczącym został prawnik (i przyszły sędzia federalny) William A. Norris. Na drugim posiedzeniu komitetu Weisman zadeklarowała poparcie 40 artystów, polityków i mecenasów sztuki dla inicjatywy.
W 1986 roku otwarto siedzibę muzeum przy Grand Avenue, zaprojektowaną przez Aratę Isozakiego. Do tego czasu muzeum działało bez fizycznej siedziby. Pierwszym dyrektorem został Pontus Hulten, szwedzki kolekcjoner sztuki i muzealnik, dyrektor francuskiego Musée National d’Art Moderne (MNAM). W pierwszych latach (od 1983) dzieła sztuki wystawiano w przekształconym pod ten cel dawnym magazynie policyjnym, który po otwarciu głównej siedziby został dodatkowym lokalem instytucji – The Geffen Contemporary.
Pierwsza wystawa "The First Show: Painting and Sculpture from Eight Collections 1940-1980" prezentowana od listopada 1983 do lutego 1984 zawierała około 150 dzieł z dziedziny malarstwa i rzeźby europejskich i amerykańskich twórców pozyskanych z prywatnych kolekcji.
Muzeum utrzymywane jest w zdecydowanej większości z dotacji darczyńców. W 2008 media donosiły o krytycznej sytuacji fiskalnej MOCA, której dotacje spadły. Prokurator generalny Kalifornii tego samego roku rozpoczął audyt muzeum wskutek, którego nakazał szkolenie zarządu muzeum oraz zatrudnienie konsultanta ds. procedur finansowych.
Kolekcja.
MOCA posiada w swojej kolekcji około 7500 obiektów. Ponad 90% kolekcji muzeum zostało przekazane muzeum przez kolekcjonerów w ramach darowizn. W swoich zbiorach ma prace wielu słynnych artystów współczesnych takich artystów jak m.in. Robert Rauschenberg, Mark Rothko, Cy Twombly, Luc Tuymans, Robert Therrien, Jackson Pollock, Barbara Kasten, Andy Warhol, Jean-Michel Basquiat, Yayoi Kusama czy Cindy Sherman.

</doc>
<doc id="5397163" url="https://pl.wikipedia.org/wiki?curid=5397163" title="Osiedle Wanda">
Osiedle Wanda

Osiedle Wanda "("niem".Fuchsberg)" – osiedle mieszkaniowe położone na zboczu Lisiego Wzgórza, w południowej części Wałbrzycha, pomiędzy Białym Kamieniem a centrum miasta.
Pierwsze robotnicze budynki mieszkalne osiedla powstały w latach 1904–1910 wzdłuż drogi zwanej przed wojną "Fuchsberg" (obecnie ulica Mikołaja Reja). Począwszy od lat 80. zaczęto rozbudowywać osiedle o zabudowę szeregową, domki jednorodzinne, domki bliźniacze. Wytyczono ulice: Smoczą, Szewską i ul. Kraka, nawiązujące tematycznie do przekazów o władcy Wiślan – Kraku. 15 grudnia 2022 nadano nowo powstałej drodze, pomiędzy ulicami Kraka a Szewską, nazwę Osiedle Wandy.
Nazwa osiedla pochodzi od nazwy szybu Wanda (niem. "Bismarck"), będącego do połowy lat 90. wentylacyjnym szybem kopalni kopalni Julia (Thorez), który znajdował się w pobliżu.
Nazwa „Osiedle Wanda” była zamieszczana na planach Wałbrzycha w latach 80., podobnie jak nazwy innych dzielnic i osiedli. Czasem też zwyczajowo zwane jest Lisią Górą/Wzgórzem, bezpośrednio nawiązując do niemieckiej nazwy osiedla.

</doc>
<doc id="5397164" url="https://pl.wikipedia.org/wiki?curid=5397164" title="Wschodni Okręg Wojskowy Sił Zbrojnych Federacji Rosyjskiej">
Wschodni Okręg Wojskowy Sił Zbrojnych Federacji Rosyjskiej



</doc>
<doc id="5397166" url="https://pl.wikipedia.org/wiki?curid=5397166" title="Parafia Świętych Apostołów Piotra i Pawła w Iwiu">
Parafia Świętych Apostołów Piotra i Pawła w Iwiu

Parafia Świętych Apostołów Piotra i Pawła w Iwiu – rzymskokatolicka parafia znajdująca się w diecezji grodzieńskiej, w dekanacie Iwie, na Białorusi.
Do parafii należą kaplice Matki Bożej Miłosierdzia w Urciszkach oraz w Galiwszczyznie.
Historia.
Kościół w Iwiu powstał ok. 1495. Ufundował go marszałek wielki litewski i wojewoda trocki Piotr Janowicz Montygerdowicz pod wezwaniem Świętych Apostołów Piotra i Pawła. Świątynię powierzono wówczas franciszkanom. W II połowie XVI w. kościół oddano arianom, a później kalwinom. Powrócił do katolików w 1606 (lub wcześniej) za sprawą właściciela miasteczka, wojewody witebskiego Stanisława Kiszki. Jego syn, wojewoda mścisławski Mikołaj Kiszka 10 stycznia 1633 ustanowił przy kościele fundację klasztoru bernardynów w Iwiu. Przy klasztorze funkcjonowały szpital, szkoła i duża biblioteka. Klasztor istniał do 1857.
Po zamknięciu klasztoru parafia i kościół przeszły pod zarząd duchowieństwa diecezjalnego. W XIX w. parafia posiadała filię w Dudach (obecnie osobna parafia) oraz kaplice w Jatowtowiczach i na cmentarzu (św. Barbary). W 1882 liczyła 7646 wiernych.
W XIX w. i w latach międzywojennych parafia leżała w archidiecezji wileńskiej, w dekanacie Wiszniew. Przed II wojną światową liczyła ponad 10600 wiernych. Posiadała wówczas kaplice w Urciszkach i na cmentarzu. Od 1930 proboszczem w Iwiu i dziekanem wiszniewskim był ks. Ildefons Bobicz. Podczas II wojny światowej był represjonowany najpierw przez sowietów, później przez Niemców, którzy aresztowali go w 1942 podczas akcji zatrzymań polskiej inteligencji. Zwolniony prawdopodobnie na początku 1943 i być może więziony jeszcze w późniejszym okresie. Nie odzyskawszy po uwięzieniu zdrowia, zmarł w 1944.
W okresie sowieckim parafia nieprzerwanie funkcjonowała.

</doc>
<doc id="5397167" url="https://pl.wikipedia.org/wiki?curid=5397167" title="Jurij Nikandrow">
Jurij Nikandrow

Jurij Stepanowycz Nikandrow (ukr. Юрій Степанович Нікандров, ur. 22 listopada 1923 w Moskwie, zm. 21 grudnia 2018 w Odessie) – ukraiński strzelec sportowy reprezentujący Związek Radziecki, medalista mistrzostw świata i Europy, trzykrotny olimpijczyk, później trener strzelectwa.
Życiorys.
Walczył jako strzelec wyborowy podczas II wojny światowej. Zabił 49 żołnierzy wroga. Był ośmiokrotnie ranny.
Po wojnie osiedlił się w Odessie. Od 1947 wyczynowo strzelał do rzutków. Startował w konkurencji trap. Trzykrotnie brał udział w igrzyskach olimpijskich, najwyższe 5. miejsce zajmując w 1956 w Melbourne (miał taki sam wynik jak brązowy medalista Alessandro Ciceri i zdobywca 4. miejsca Nikołaj Mogilewski, z którymi przegrał w dogrywce).
Zdobył złote medale w konkurencji trap drużynowo na mistrzostwach świata w 1958 w Moskwie i mistrzostwach świata w 1962 w Kairze, brązowy medal w drużynie na mistrzostwach świata w 1966 w Wiesbaden oraz srebrny medal, również w drużynie, na mistrzostwach świata w 1979 w Montecatini.
Zwyciężył w trapie indywidualnie i drużynowo na mistrzostwach Europy w 1955 w Bukareszcie, a w drużynie zdobył srebrny medal na mistrzostwach Europy w 1959 w Turynie i złoty medal na mistrzostwach Europy w 1963 w Brnie.
Był mistrzem ZSRR w trapie w 1957, 1959, 1962, 1965 i 1969. W 1956 otrzymał tytuł Zasłużonego Mistrza Sportu ZSRR.
Później był przez wiele lat trenerem. Jego podopiecznymi byli m.in. syn Jurij i wnuk Jurij.

</doc>
<doc id="5397170" url="https://pl.wikipedia.org/wiki?curid=5397170" title="Aimee Teegarden">
Aimee Teegarden

Aimeé Richelle Teegarden (ur. 10 października 1989 w Downey) – amerykańska aktorka, która wystąpiła w serialach "Friday Night Lights", "Przeznaczeni" i "Notorious".

</doc>
<doc id="5397174" url="https://pl.wikipedia.org/wiki?curid=5397174" title="Cour">
Cour

Francja:
Inne:
Zobacz też:

</doc>
<doc id="5397176" url="https://pl.wikipedia.org/wiki?curid=5397176" title="Coire">
Coire



</doc>
<doc id="5397177" url="https://pl.wikipedia.org/wiki?curid=5397177" title="Coira">
Coira



</doc>
<doc id="5397178" url="https://pl.wikipedia.org/wiki?curid=5397178" title="Cuira">
Cuira



</doc>
<doc id="5397186" url="https://pl.wikipedia.org/wiki?curid=5397186" title="Basket Club Maritime Gravelines Dunkerque Grand Littoral">
Basket Club Maritime Gravelines Dunkerque Grand Littoral

Basket Club Maritime Gravelines Dunkerque Grand Littoral, znany również pod nazwą BCM Gravelines Dunkerque lub prościej BCM, to francuski profesjonalny klub koszykówki założony w 1984 roku z siedzibą w Gravelines. Ma na swoim koncie zwycięstwo w Pucharze Francji, zdobyte w 2005 roku i kolejne podczas Pucharu Liderów LNB Pro A, zdobyte w 2011 roku. Ponadto zdobył pierwszy w historii Puchar Liderów w koszykówce 17 lutego 2013 r.
BCM Gravelines Dunkerque występuje obecnie w Betclic Élite, na najwyższym szczeblu francuskiej koszykówki. Od 2004 roku prezesem klubu jest Christian Devos. Klub podejmuje swoich przeciwników na obiekcie Sportica, który może pomieścić do 3 043 osób (miejsca siedzące).
Historia.
Kontekst historyczny.
Dynamiczny rozwój.
W 1984 roku dzięki inicjatywie Alberta Denversa, burmistrza Gravelines i Yvesa Leprêtre’a burmistrza Grand-Fort-Philippe, którzy zasugerowali połączenie swoich dwóch klubów, powstał Basket Club Maritime de Gravelines.
Trzy lata później BCM zdobył swój pierwszy tytuł w historii, dominując w Nationale 2 (obecnie Pro B), ale pozostaje w tej lidze, ze względu na to, że żaden klub nie spadł w sezonie 1986/1987 Mistrzostw Francji. Pierwszego maja 1988 r. Gravelines awansował po raz pierwszy do Nationale 1 (obecnie Betclic Élite) po ostatnim meczu barażowym wygranym ze SLUC Nancy.
Klub regularnie występuje w pierwszej lidze. W 1990 roku BCM zakwalifikował się do Pucharu Europy. Gravelines przeszedł pierwszą rundę w Pucharze Koracia (odniósł zwycięstwo nad Nashua EBBC, 89-72 i 74-67), po czym przegrał z CB Estudiantes(66-77 i 68-78).
Powoli pnie się w górę tabeli, jednak od 1995 roku klub zmaga się z problemami finansowymi. Wraz z objęciem stanowiska prezesa przez Hervé Beddeleema w 2001 roku, Gravelines zwróciło się w stronę lokalnych władz i stało się trzecią największą potęgą finansową w lidze francuskiej zaraz za Pau-Orthez i Villeurbanne (jej budżet podwoił się w ciągu kilku lat). Coraz częściej pojawiają się też prywatni sponsorzy.
W 2002 roku klub przyjął nazwę Basket Club Maritime Gravelines Dunkerque Grand Littoral. Od 2004 roku dyrektorem wykonawczym klubu jest Hervé Beddeleem.
Mistrzowski tenor.
Po porażkach w trzech finałach w ciągu dwóch lat (w Pucharze Francji w 2003 roku z drużyną Pau-Orthez, o tytuł mistrza Francji w następnym roku z tym samym zespołem oraz w Pucharze Liderów LNB Pro A w 2005 roku z SLUC Nancy) zawodnicy Gravelines zdobyli Puchar Francji w 2005 roku przeciwko Cholet, z wynikiem 91-79. Koszykarze BCM prowadzili wyrównaną walkę przez cały mecz, aby ostatecznie odrobić różnicę w ostatnich czterech minutach co spowodowało, że ich przeciwnicy ponieśli porażkę w stosunku 11-0.
Od tej pory Gravelines szybko stało się zespołem liczącym się w rozgrywkach pierwszej ligi i od sezonu 2005-2006 niemal zawsze plasującym się w czołówce tabeli.
Era Monschau, czyli utwierdzenie się w wielkości francuskiego klubu (2008-2017).
Na stanowisku trenera BCM w sezonie 2008-2009 został zatrudniony Christian Monschau, który miał się stać jedną z charakterystycznych postaci tego klubu.
BCM odniósł zwycięstwo w Pucharze Liderów, w lutym 2011 roku, pokonując Chalon-sur-Saône głównie za sprawą swojego „MVP” Yannicka Bokolo. W następnym miesiącu klub dotarł do ćwierćfinału Pucharu Europy. W ramach EuroChallenge przegrał w pierwszym, zarówno jak i w drugim etapie tych rozgrywek z rosyjskim zespołem Lokomotiv Kuban.
W czasie trwania rozgrywek o tytuł mistrza sezonu 2011-2012, BCM zakończył sezon zasadniczy na pierwszym miejscu z zaledwie trzema porażkami i zachowując przy tym miano niezwyciężonego na własnym terenie. Jednak klub doznał porażki w ćwierćfinale play-offów z Cholet. W następnej odsłonie klub z Gravelines-Dunkerque, nawet jeśli po ponad roku dominacji stracił swoją dotychczasową niezawodność w hali Sportica przeciwko Limoges CSP (55-67), ponownie zakończył sezon zasadniczy na szczycie, ale i tak nie zdołał przejść pierwszej rundy play-off, po wyeliminowaniu tym razem przez Nanterre. Klub może się jednak poszczycić zwycięstwem w pierwszej edycji Pucharu Liderów (dawniej znanego jako Puchar Liderów LNB Pro A) 17 lutego 2013 roku przeciwko drużynie ze Strasburga (77-69).
Kolejne dwa sezony okazały się skomplikowane dla BCM-u, który zakończył rozgrywki w dolnej połowie ligi i minimalnie zaprzepaścił szansę na znalezienie się w play-offach w 2015 roku.
Z kolei w sezonie 2016 BCM odzyskał formę, tocząc zaciętą walkę na szczycie tabeli. Ostatecznie BCM zakończył sezon zasadniczy na 9. miejscu uniemożliwiającym wzięcie udziału w play-offach. Z końcem tego sezonu Christian Monschau ogłosił zakończenie współpracy z klubem po 9 latach.
Niestabilność pracy szkoleniowców.
W sezonie 2017-2018 trenerem BCM został Julien Mahé, były asystent Christiana Monschau. Klub podejmuje odpowiednie działania, szczególnie pozyskując MVP sezonu 2016-2017 D. J. Coopera (który rozegrał tylko 4 mecze przed odejściem do ), czy Williama Buforda z Limoges, ale także zawodników z ogromnym potencjałem jak chociażby Benjamina Sene'a.
Po zwolnieniu Juliena Mahégo na rok przed końcem jego kontraktu, BCM na stanowisko szkoleniowca postanawia zatrudnić byłego mistrza Francji z 2018 roku, z Le Mans Sarthe Basket, Erica Bartecheky'ego.
17 lutego 2020 roku, po porażce (80-61) na wyjeździe w Opalico przeciwko Étoile sportive Saint-Michel Le Portel Côte d'Opale i co jest równoznaczne z 17. porażką w 23 meczach, Bartecheky został zwolniony. Jego miejsce zajął belgijski szkoleniowiec Serge Crevecoeur.
Z końcem lutego 2019 roku Serge Crevecoeur przejmuje obowiązki w zespole morskim. Bierze udział tylko w kilku spotkaniach po wybuchu pandemii koronawirusa. Umowa szkoleniowca została przedłużona także na sezon 2020-2021. Jednak na przestrzeni tego czasu zespół zalicza wpadkę, a Serge Crevecoeur jest zastąpiony przez JD Jacksona w maju 2021 roku.
JD Jackson ratuje klub przed spadkiem w ostatnim momencie trwającego sezonu. Klub podejmuje decyzję o przedłużeniu umowy z doświadczonym francusko-kanadyjskim trenerem do 2023 roku, ale Jackson zostaje zwolniony w listopadzie 2022 roku. W jego miejsce pojawia się Laurent Legname.
Barwy i logo.
W 2004 roku BCM Gravelines Dunkerque zdecydował się na przyjęcie swojego symbolu: korsarza. Pierwsze logo przedstawiało głowę pirata. W 2006 roku klub zwrócił się do północnej firmy Onix Création o znalezienie bardziej spersonalizowanego logotypu, przedstawiającego postać w całości. Kibic wymyślił nazwę nowego herbu podczas konkursu organizowanego przez klub. Maskotka BCM została nazwana „Texel”, po najsłynniejszej bitwie Jeana Barta, szeregowca urodzonego w Dunkierce. Jednak w 2008 roku klub ponownie zmienił swoje logo, wracając do bardziej typowego stylu dla logotypów francuskich klubów. Dominującym kolorem jest pomarańczowy, ale pirat jest nadal obecny.
Infrastruktura.
Sportica.
BCM gra na hali Sportica, kompleksie mieszczącym 3,043 miejsc siedzących. „Chaudron” (pl. "kocioł", przydomek tego obiektu) jest stosunkowo niewielki, biorąc pod uwagę średnią frekwencję na tym obiekcie (87% zapełnienia w sezonie 2007/08), ale w najbliższych latach ma być powiększony. W poprzednich sezonach sprzedawano kilkaset miejsc „stojących”, dzięki czemu pojemność stadionu wynosiła 3500 osób, a frekwencja przekraczała 100% (107% w latach 2001–2002, 105% w latach 2004–2005).
Arena.
BCM Gravelines Dunkerque, podobnie jak Dunkerque Handball Grand Littoral, od sezonu 2015-2016 powinny zajmować arenę Dunkerquoise, położoną na terenie Noort Gracht w Petite-Synthe, na pograniczu autostrady A16. Ta nowa arena miała planowaną pojemność 10 000 miejsc. Całkowity koszt projektu, gdyby został zrealizowany, opiewałby na kwotę 112 mln euro. Ostatecznie projekt został zaniechany w 2014 r. i kosztował lokalne władze 30 mln euro za przeprowadzone badania (gleby, ryzyka związanego z ochroną środowiska, infrastruktury transportowej itp.), rekompensaty za opóźnienia oraz 13 mln euro kary pieniężnej dla koncesjonariusza.

</doc>
<doc id="5397187" url="https://pl.wikipedia.org/wiki?curid=5397187" title="Steven Miles">
Steven Miles

Steven Miles (ur. 15 września 1977 w Brisbane) – australijski polityk, od 2020 wicepremier Queenslandu.
Życiorys.
Studiował na Universytecie Queenslandu. W 2010 bezskutecznie kandydował do Parlamentu Australii z jednomandatowego okręgu Ryan. W 2015 uzyskał mandat do Parlamentu Queenslandu. Od 16 lutego 2015 do 11 grudnia 2017 był ministrem środowiska i ochrony dziedzictwa oraz ministrem ds. parków narodowych i Wielkiej Rafy Koralowej w gabinecie stanowym. 12 grudnia 2017 został w nim ministrem zdrowia, funkcję tę pełnił do 12 listopada 2020. 11 maja 2020 objął funkcję wicepremiera stanu, a 12 listopada został ministrem rozwoju stanu, infrastruktury, samorządu terytorialnego i planowania. 7 października 2021 zakres jego obowiązków został powiększony o nadzór nad infrastrukturą przygotowywaną pod organizację Letnich Igrzysk Olimpijskich 2032, a 12 grudnia 2022 – również Igrzysk Paraolimpijskich.
Życie prywatne.
Jest żonaty, ma trójkę dzieci. Mieszka z rodziną w miejscowości Mango Hill.

</doc>
<doc id="5397188" url="https://pl.wikipedia.org/wiki?curid=5397188" title="Homer Martínez">
Homer Martínez

Homer Enrique Martínez Yepez (ur. 6 października 1997 w Malambo) – kolumbijski piłkarz występujący na pozycji środkowego obrońcy lub defensywnego pomocnika, reprezentant Kolumbii, od 2021 roku zawodnik Junior.

</doc>
<doc id="5397191" url="https://pl.wikipedia.org/wiki?curid=5397191" title="Sebastián Rodríguez">
Sebastián Rodríguez



</doc>
<doc id="5397196" url="https://pl.wikipedia.org/wiki?curid=5397196" title="Argenteum Astrum">
Argenteum Astrum



</doc>
<doc id="5397201" url="https://pl.wikipedia.org/wiki?curid=5397201" title="Sebastián Rodríguez (urugwajski piłkarz)">
Sebastián Rodríguez (urugwajski piłkarz)

Sebastián Javier Rodríguez Iriarte (ur. 16 sierpnia 1992 w Canelones) – urugwajski piłkarz pochodzenia hiszpańskiego występujący na pozycji defensywnego pomocnika, od 2023 roku zawodnik Peñarolu.

</doc>
<doc id="5397203" url="https://pl.wikipedia.org/wiki?curid=5397203" title="Józef Rajski">
Józef Rajski

Józef Rajski (ur. 1 stycznia 1868 w Nowym Targu, zm. 24 listopada 1936 tamże) – polski rzeźnik, przedsiębiorca, w latach 1907–1919 i 1924–1933 burmistrz Nowego Targu, w latach 1919–1922 poseł na Sejm Ustawodawczy z listy PSL „Piast”.
Życiorys.
Prawdopodobnie ukończył 4 klasy szkoły ludowej lub trzy klasy szkoły powszechnej. Po trzyletniej służbie w wojsku austriackim osiadł na gospodarstwie rolnym i założył wytwórnię wędlin. W 1902 roku został wybrany do rady miejskiej, a parę lat później do rady powiatowej – w obu zasiadał do końca życia, wybierany na kolejne kadencje. W 1907 roku został wiceburmistrzem, a od 5 grudnia 1907 roku – burmistrzem Nowego Targu. Funkcję tę pełnił do momentu wyboru go na posła Sejmu Ustawodawczego w 1919 roku, a następnie – od 1924 roku do połowy lipca 1933 roku.
W styczniu 1919 roku został wybrany posłem do Sejmu Ustawodawczego z listy nr 13 (Polskie Stronnictwo Ludowe „Piast”) w okręgu wyborczym nr 39 z powiatów: nowotarskiego, limanowskiego, myślenickiego i powiatu sądowego Dobczyce. W Sejmie był członkiem Komisji Miejskiej i Komisji Przemysłowo-Handlowej.
Położył duże zasługi w rozbudowie miasta i jego instytucji gospodarczych. Był dyrektorem Towarzystwa Rolniczo-Zaliczkowego, Towarzystwa Rolniczo-Handlowego „Podhale”, członkiem władz TSL, „Sokoła” w Nowym Targu i Powiatowej Kasy Oszczędności. Od 1913 roku był członkiem Tymczasowego Komitetu Narodowego w Nowym Targu. Był jednym z organizatorów PSL „Piast” na Podhalu, Spiszu i Orawie.
Życie prywatne.
Józef Rajski był synem Bartłomieja (rolnika) i Marii z domu Jarkiewicz. Miał m.in. braci: Andrzeja (ur. w 1859) – sędziego sądu powiatowego w Przeworsku i Antoniego (1866–1935) – księdza, długoletniego proboszcza w Lanckoronie. Ożenił się z Marią Rzepecką, z którą miał liczne potomstwo.

</doc>
<doc id="5397207" url="https://pl.wikipedia.org/wiki?curid=5397207" title="Józef Rayski">
Józef Rayski



</doc>
<doc id="5397208" url="https://pl.wikipedia.org/wiki?curid=5397208" title="Pleione (roślina)">
Pleione (roślina)



</doc>
<doc id="5397212" url="https://pl.wikipedia.org/wiki?curid=5397212" title="Zachodni Okręg Wojskowy Sił Zbrojnych Federacji Rosyjskiej">
Zachodni Okręg Wojskowy Sił Zbrojnych Federacji Rosyjskiej



</doc>
<doc id="5397213" url="https://pl.wikipedia.org/wiki?curid=5397213" title="Patrick Chesnais">
Patrick Chesnais

Patrick Chesnais, właśc. Patrick Chenais (ur. 18 marca 1947 w La Garenne-Colombes) – francuski aktor filmowy, teatralny i telewizyjny, okazjonalnie również reżyser. Ma na swoim koncie role w blisko 150 filmach i serialach telewizyjnych.
Laureat Cezara dla najlepszego aktora w roli drugoplanowej za kreację w filmie "Lektorka" (1988) w reżyserii Michela Deville'a u boku Miou-Miou. Nominowany do Europejskiej Nagrody Filmowej i Cezara za główną rolę w obrazie "Nie jestem tu po to, żeby mnie kochano" (2005) Stéphane'a Brizé. W teatrze wcielił się m.in. w rolę Tartuffe'a w inscenizacji Molierowskiego "Świętoszka" na deskach Théâtre de Paris w 2012.
Prywatnie mąż aktorki Josiane Stoléru, z którą ma córkę Emilie. Chesnais to również ojciec dwóch synów (tragicznie zmarłego Ferdinanda oraz Victora) ze związków z innymi partnerkami.

</doc>
<doc id="5397214" url="https://pl.wikipedia.org/wiki?curid=5397214" title="Juventud Las Piedras">
Juventud Las Piedras



</doc>
<doc id="5397217" url="https://pl.wikipedia.org/wiki?curid=5397217" title="Centralny Okręg Wojskowy Sił Zbrojnych Federacji Rosyjskiej">
Centralny Okręg Wojskowy Sił Zbrojnych Federacji Rosyjskiej



</doc>
<doc id="5397218" url="https://pl.wikipedia.org/wiki?curid=5397218" title="Południowy Okręg Wojskowy Sił Zbrojnych Federacji Rosyjskiej">
Południowy Okręg Wojskowy Sił Zbrojnych Federacji Rosyjskiej



</doc>
<doc id="5397219" url="https://pl.wikipedia.org/wiki?curid=5397219" title="Club Atlético Alto Perú">
Club Atlético Alto Perú



</doc>
<doc id="5397222" url="https://pl.wikipedia.org/wiki?curid=5397222" title="Club Atlético Basáñez">
Club Atlético Basáñez



</doc>
<doc id="5397224" url="https://pl.wikipedia.org/wiki?curid=5397224" title="Colón Fútbol Club">
Colón Fútbol Club



</doc>
<doc id="5397229" url="https://pl.wikipedia.org/wiki?curid=5397229" title="Platense Montevideo">
Platense Montevideo



</doc>
<doc id="5397237" url="https://pl.wikipedia.org/wiki?curid=5397237" title="Gino Rossetti">
Gino Rossetti

Gino Rossetti (ur. 7 listopada 1904 w La Spezia, zm. 15 maja 1992 w Turynie) – włoski piłkarz, który występował na pozycji napastnika. Należy do niego rekord zdobytych bramek w historii włoskiego futbolu w jednym sezonie (36 goli – sezon 1928/1929). Zdobywca brązowego medalu na Igrzyskach Olimpijskich 1928.
Kariera klubowa.
Rossetti karierę seniorską rozpoczął w 1919 w klubie Virtus Spezia. W 1921 przeniósł się do drugoligowej Spezii Calcio. Po 5 latach przeniósł się do Torino. Już w pierwszym sezonie udało mu się wywalczyć tytuł mistrzowski (później odebrany) i strzelić łącznie 19 bramek. W sezonie 1928/1929 udało mu się strzelić 36 bramek w 30 ligowych meczach i tym samym ustanawiając rekord włoskiej ligi. Rekord Rossettiego został wyrównany w sezonie 2015/2016, kiedy to w barwach SSC Napoli 36 trafień zanotował Gonzalo Higuaín. Łącznie w Torino rozegrał 212 meczów, w których strzelił 134 goli. Później, przez 4 lata, grał w Napoli. Następnie powrócił do Torino, a później do Spezii Calcio. Karierę seniorską zakończył w 1941, w Maceratese.
Kariera reprezentacyjna.
W seniorskiej druzynie narodowej Włoch zadebiutował 30 stycznia 1927 w meczu towarzyskim ze Szwajcarią i jednocześnie strzelił swoją pierwszą bramkę dla reprezentacji. W 1928 wystąpił na Igrzyskach Olimpijskich, na których rozegrał dwa mecze, w których strzelił bramkę (przeciwko Francji) i zdobył brązowy medal. 3 marca 1929 w meczu Pucharu Europy Środkowej 1927–1930 z Czechosłowacją (4:2) zdobył hat-tricka. Łącznie w narodowych barwach rozegrał 13 meczów i strzelił 9 bramek.

</doc>
<doc id="5397244" url="https://pl.wikipedia.org/wiki?curid=5397244" title="Steins;Gate 0 (anime)">
Steins;Gate 0 (anime)

 – telewizyjny serial anime wyprodukowany przez studio White Fox, będący adaptacją powieści wizualnej o tym samym tytule. Seria była emitowana od kwietnia do września 2018.
Fabuła.
Historia rozgrywa się w alternatywnej linii świata z oryginalnego "Steins;Gate", gdzie Rintarō Okabe nie udaje się uratować Kurisu Makise i zapobiec przyszłej wojnie o wehikuł czasu. Rintarō, wciąż straumatyzowany przekraczaniem setek linii świata i patrzeniem jak jego przyjaciele cierpią i umierają niezliczoną ilość razy, akceptuje swoje życie w linii beta świata, gdzie Kurisu pozostaje martwa. Po upływie kilku miesięcy spotyka Maho Hiyajō i Alexisa Leskinena, dwóch dawnych współpracowników Kurisu, którzy pracują nad Amadeusem, systemem sztucznej inteligencji wykorzystującym wspomnienia Kurisu sprzed jej śmierci. Rintarō zgadza się im pomóc w rozwoju systemu i staje się testerem, rozmawiając z Amadeusem przez swój telefon.
Produkcja i wydanie.
Seria została wyprodukowana przez studio White Fox i jest częściową adaptacją gry wideo o tej samej nazwie, która ukazała się w 2015 roku. Gra jest sequelem "Steins;Gate", które również zostało zaadaptowane na anime wyprodukowane w 2011 roku przez to samo studio. Fabuła anime łączy wiele ścieżek z gry w jedną historię. Reżyserem serii jest Kenichi Kawamura, a scenarzystą Jukki Hanada, który pracował wcześniej jako scenarzysta przy poprzednim "Steins;Gate". Projekty postaci autorstwa Huke zostały zaadaptowane przez Tomoshige Inayoshiego, reżysera animacji poprzedniego anime, a rolę dyrektora artystycznego pełnił Takeshi Kodaka. Muzyka została skomponowana przez Takeshiego Abo, Nobuakiego Nobusawę i Moe Hyūgę. Obsada głosowa ponownie wcieliła się w swoje role z poprzednich mediów "Steins;Gate". Motyw otwierający, zatytułowany , wykonała Kanako Itō. Pierwszym motywem końcowym jest „Last Game” w wykonaniu Zwei, zaś drugim „World-Line” autorstwa Imai. Motywem końcowym pierwszego odcinka jest utwór autorstwa Itō, zatytułowany „Amadeus”, który występuje również w grze. Itō stworzyła „Fátimę” jako liryczną kontynuację „Hacking to the Gate”, motywu otwierającego pierwsze anime "Steins;Gate", stwierdzając, że szybkie tempo było ważnym aspektem, ponieważ chciała, aby utwór był porywający.
Anime zostało pierwotnie zapowiedziane w marcu 2015 roku, wraz z grą "Steins;Gate 0". W lipcu 2017 zostało ogłoszone ponownie wraz ze zwiastunem i key artem w ramach projektu „Steins;Gate World Line 2017-2018”, który obejmuje również inne media oparte na grze "Steins;Gate 0"; w tym momencie seria weszła do produkcji. 23-odcinkowy serial był emitowany między 12 kwietnia a 27 września 2018 w stacjach Tokyo MX, TVA, KBS, SUN, TVQ, AT-X, BS11 i GYT, a także transmitowany w Japonii za pośrednictwem serwisu Abema TV. Prawa do dystrybucji serii poza Azją i Australazją nabyło Crunchyroll. Seria została wydana w Japonii na sześciu płytach Blu-ray/DVD między 27 czerwca a 21 grudnia 2018, z czego ostatnia zawiera dodatkowy, niewyemitowany odcinek.

</doc>
<doc id="5397249" url="https://pl.wikipedia.org/wiki?curid=5397249" title="Dozor-100">
Dozor-100

Dozor-100 () – rosyjski wielozadaniowy bezzałogowy statek powietrzny.
Historia.
Dozor-100 został opracowany przez Denisa Jewstafjewa ze spółki „R.E.T. Kronstadt” (), jego produkcją zajmuje się firma Tranzas (). W jego konstrukcji wykorzystano doświadczenia z prac nad Dozor-85. Wstępne testy nowych rozwiązań prowadzono od lipca do października 2010 r. na latającej platformie Dozor-2
W nowej konstrukcji projektanci zadbali o zwiększenia zasięgu i czasu lotu. Przekonstruowano płat oraz zmieniono system odprowadzania gazów spalinowych tak aby obniżyć ich temperaturę oraz zmniejszyć hałas silnika. Zbudowano dwa egzemplarze drona, jeden wykorzystano do prób statycznych, drugi oblatano 30 listopada 2011 r. Dozor-100 pomyślnie przeszedł testy państwowe. Podczas jednego z lotów doszło do awarii silnika, jednakże operator zdołał sprowadzić maszynę na ziemię i wylądować. Publiczna prezentacja drona miała miejsce podczas międzynarodowego forum MAKS-2011.
Dron może przenosić system SON-820 o wadze 5 kg składający się z kamery pracującej w paśmie widzialnym i podczerwieni lub aparat fotograficzny, dalmierz laserowy czy radar. Do nawigacji i sterowania zastosowano system inercyjny zintegrowany z odbiornikiem nawigacji satelitarnej GLONASS/GPS i wysokościomierzem ciśnieniowym. Dron posiada komputer pokładowy odpowiadający za łączność i koordynację lotu we wspólnej przestrzeni powietrznej z innymi załogowymi i bezzałogowymi statkami powietrznymi.
Konstrukcja.
Dron jest zbudowany w układzie wolnonośnego górnopłata ze stałym trójkołowym podwoziem. Kadłub w części przedniej ma przestrzeń do przenoszenia wyposażenia. W tylnej części umieszczony jest silnik napędzający trójłopatowe śmigło pchające. Kadłub jest zakończony usterzeniem motylkowym. 

</doc>
<doc id="5397251" url="https://pl.wikipedia.org/wiki?curid=5397251" title="Ulica Legionów Józefa Piłsudskiego w Krakowie">
Ulica Legionów Józefa Piłsudskiego w Krakowie

Ulica Legionów Józefa Piłsudskiego – ulica w Krakowie, w Dzielnicy XIII Podgórze, w Podgórzu. Biegnie od Mostu Józefa Piłsudskiego, dokładnie od skrzyżowania z ulicami Karola Rollego i Przy Moście w kierunku południowo-wschodnim, do skrzyżowania z ulicą Kalwaryjską i następnie po wschodniej stronie placu Niepodległości do ulicy Jana Zamoyskiego.
Historia.
Ulica została wytyczona pod koniec XIX wieku w granicach ówcześnie samodzielnego miasta Podgórza. W połowie lat 30. XX wieku uzyskała obecny kształt w związku z budową Mostu Piłsudskiego.
Ulica wielokrotnie na przestrzeni lat zmieniała nazwę. Od momentu powstania do 1917 roku nosiła nazwę "3 Maja". Po włączeniu Podgórza w granice Krakowa uzyskała nazwę ulicy "Legionów". W 1940 roku w realiach okupacji hitlerowskiej arterii nadano nazwę "Brückenstraße". W 1945 roku wrócono do przedwojennej nazwy ulicy "Legionów". W 1951 ulicę nazwano imieniem "Zygmunta Wróblewskiego". W latach 1959–1990 dwa odcinki ulicy posiadały odmienne nazwy: odcinek między ulicą Rollego a Kalwaryjską nosił imię "Stanisława Cekiery", z kolei odcinek od ulicy Kalwaryjskiej do Zamojskiego – "Antoniego Stawarza". W 1990 roku po raz kolejny wrócono do nazwy ulicy "Legionów", rok później natomiast – 1991 – przyjęto nazwę obowiązującą obecnie, odnoszącą się w sposób ścisły do formacji wojskowej Legionów Polskich zawiązanych w 1914 roku pod przywództwem Józefa Piłsudskiego.
W 2004 roku dokonano modernizacji linii tramwajowej prowadzącej w ciągu ulicy.
Zabudowa.
Zabudowę ulicy stanowią po stronie wschodniej dwupiętrowe kamienice czynszowe wzniesione w większości pod koniec XIX wieku w stylu historyzującym. Po stronie zachodniej zabudowa wzdłuż ulicy jest mniej zwarta. W narożu z ulicą Sokolską znajduje się zabytkowy gmach dawnej Szkoły Podstawowej Męskiej nr 24 im. Tadeusza Kościuszki wzniesiony w stylu historyzującym w 1881 roku. Od 2011 roku mieści on siedzibę główną Centrum Kultury Podgórza. Przy skrzyżowaniu z ulicą Kalwaryjską znajdował się dawniej budynek podgórskiej hali targowej pochodzący z końca XIX wieku. Został on rozebrany ok. 1933 roku w związku z budową wjazdu na Most Piłsudskiego w ciągu przeregulowanej ulicy Legionów. 

</doc>
<doc id="5397255" url="https://pl.wikipedia.org/wiki?curid=5397255" title="Pekaes">
Pekaes



</doc>
<doc id="5397257" url="https://pl.wikipedia.org/wiki?curid=5397257" title="Vicky Krieps">
Vicky Krieps

Vicky Krieps (ur. 4 października 1983 w Luksemburgu) – luksemburska aktorka filmowa i telewizyjna. 
Przełomową rolą w jej dorobku okazał się występ u boku Daniela Day-Lewisa w dramacie "Nić widmo" (2017) Paula Thomasa Andersona. Uznanie zyskała dzięki rolom we francuskich filmach "Wyspa Bergmana" (2021) Mii Hansen-Løve oraz "Trzymaj mnie mocno" (2021) Mathieu Amalrika (nominacja do Cezara dla najlepszej aktorki).
Swoją największą dotychczasową kreację stworzyła jako cesarzowa Sissi w austriackim filmie kostiumowym "W gorsecie" (2022) w reżyserii Marie Kreutzer. Rola ta przyniosła jej nagrodę aktorską w sekcji "Un Certain Regard" na 75. MFF w Cannes oraz Europejską Nagrodę Filmową za najlepszą rolę żeńską.
Krieps mieszka na stałe w Berlinie, gdzie wraz z partnerem życiowym, niemieckim aktorem Jonasem Lauxem, wychowuje dwoje dzieci - córkę Elisę (ur. 2011) i syna Jana-Noaha (ur. 2015).

</doc>
<doc id="5397262" url="https://pl.wikipedia.org/wiki?curid=5397262" title="Hełm PH">
Hełm PH

Hełm P, PH, PHG – brytyjska maska przeciwgazowa o charakterystycznym wyglądzie, wykonana z szarej flaneli z dwoma okrągłymi szklanymi okularami w metalowej oprawie i gumowym ustnikiem. Powstały trzy wersje maski, używane przez British Army w czasie I wojny światowej.
Historia.
Po dalszym rozwoju i operacyjnym wdrażaniu bardziej śmiercionośnych bojowych środków trujących (na przykład fosgenu i cyjanowodoru), dotychczas używany przez Brytyjczyków hełm Hypo nie był już w stanie zapewnić wymaganego stopnia ochrony osobistej. W wyniku testów wynaleziono substancję chemiczną, która neutralizowała działanie wyżej wymienionych gazów i stwierdzono, że żołnierz noszący maskę połączoną z kapturem, która zostanie wcześniej nasączona fenolanem sodu, będzie bezpieczny. 
Hełm „P” został przyjęty do wyposażenia British Army w połowie listopada 1915 roku. Wykonany był z podwójnej grubości szarej wełnianej flanelowej tkaniny bez podszewki z bocznym szwem, który rozszerzał się u dołu, gdzie sięgał ramion użytkownika. Dwie warstwy materiału były ze sobą połączone trójkątnymi przeszyciami na dole z przodu i z tyłu. Pojedyncze okrągłe szklane okulary umieszczone były w ocynowanych stalowych oprawkach, posiadających gwintowaną część wewnętrzną, którą można było wyjąć, aby umożliwić dopasowanie zamiennych okularów. Ustnik którym oddychał żołnierz, składał się z lutowanej blaszanej rurki z brązową skórzaną tuleją na czubku, aby zapobiec skaleczeniu lub otarciom ust. Rurka przechodziła przez przód hełmu, a punkt wyjścia wzmocniony był z obu stron pierścieniem z wodoodpornego płótna.
Po pewnym czasie użytkowania uświadomiono sobie, że hełm „P” narażony jest na większe stężenia fosgenu, tracąc zdolność ochrony żołnierza. Od stycznia 1916 roku wszystkie tego typu hełmy były zanurzane w roztworze fenolanowo-urotropinowym i w ten sposób powstał hełm „PH”, wprowadzony do służby w armii brytyjskiej na początku 1916 roku. Nowy hełm był pod wieloma względami podobny do wcześniejszego modelu i był z wyglądu praktycznie identyczny. Rozwinięciem hełmu „PH” był hełm „PHG” wyposażony we wbudowane okulary z gumy gąbczastej, aby przeciwdziałać lakrymatorom, pozostając w powszechnym użyciu do końca 1916 roku. 
Chociaż hełmy były niepopularne wśród żołnierzy ze względu na skomplikowaną procedurę dopasowania (zostały zaprojektowane tak, aby były schowane w koszuli i utrzymywane na miejscu przez bluzę mundurową ze stójką) oraz często parzyły skórę noszącego, zapewniały odpowiednią ochronę.

</doc>
<doc id="5397266" url="https://pl.wikipedia.org/wiki?curid=5397266" title="Markab (Zgierz)">
Markab (Zgierz)



</doc>
<doc id="5397271" url="https://pl.wikipedia.org/wiki?curid=5397271" title="Alphonsus Zong Huaimo">
Alphonsus Zong Huaimo

Alphonsus Zong Huaimo, Alphonse Zhong Huaimo OFM (; ur. 2 kwietnia 1904 w Kuotsun, zm. w latach 70. XX w. w Pekinie) – chiński duchowny rzymskokatolicki, biskup Yantai, działacz Patriotycznego Stowarzyszenia Katolików Chińskich.
Biografia.
Pochodził z Shanxi, z katolickiego rodu, z którego pochodziło jeszcze dwóch innych biskupów, będących jego dalekimi krewnymi w tym samym pokoleniu. W 1925 wstąpił do Zakonu Braci Mniejszych. 19 kwietnia 1931 otrzymał święcenia prezbiteriatu i został kapłanem swojego zakonu.
14 czerwca 1951 papież Pius XII mianował go biskupem Yantai. 29 lipca 1951 w Pekinie przyjął sakrę biskupią z rąk biskupa Shuoxian Edgara Antona Häringa OFM.
Jego pontyfikat przypadł na czasy po zwycięstwie komunistów w chińskiej wojnie domowej. Nie wiadomo czy sprawował rzeczywiste rządy w swojej diecezji. Od połowy lat 50. Zong Huaimo współpracował z komunistycznymi władzami i mieszkał w Pekinie. Zaangażował się w działalność powstałego w 1957 Patriotycznego Stowarzyszenia Katolików Chińskich, m.in. jako współkonsekrator bez zgody papieża udzielił sakry koncesjonowanemu przez władze biskupowi pekińskiemu Josephowi Yao Guangyu. Od 1960 diecezja Yantai w strukturach Patriotycznego Stowarzyszenia Katolików Chińskich formalnie miała już innego biskupa.
Brak danych o jego losach podczas prześladowań rewolucji kulturalnej. W czasie jej trwania w 1973 lub 1975 (inne źródło podaje rok 1978, już po zakończeniu rewolucji kulturalnej) popełnił samobójstwo.

</doc>
<doc id="5397273" url="https://pl.wikipedia.org/wiki?curid=5397273" title="Alphonse Zhong Huaimo">
Alphonse Zhong Huaimo



</doc>
<doc id="5397277" url="https://pl.wikipedia.org/wiki?curid=5397277" title="Postępowanie insolwencyjne">
Postępowanie insolwencyjne



</doc>
<doc id="5397283" url="https://pl.wikipedia.org/wiki?curid=5397283" title="Zrówieńka turnicka">
Zrówieńka turnicka

Zrówieńka turnicka ("Isophya modesta") – gatunek owada prostoskrzydłego z rodziny pasikonikowatych (Tettigoniidae). Występuje na rozproszonych stanowiskach w zachodniej Austrii, Słowacji, na Węgrzech, w Polsce, Rumunii, Ukrainie i Rosji.
W Polsce po raz pierwszy odnaleziono ją w 2020 roku na Pogórzu Przemyskim, gdzie występuje na kilku stosunkowo niewielkich stanowiskach. W większości swojego zasięgu zasiedla tereny stepowe i lasostepowe, w Polsce jednak odnaleziono ją na ciepłych, suchych łąkach.
W Polsce zimują jaja. Larwy wylęgają się w maju, natomiast osobniki dorosłe można spotkać od końca czerwca do początku września.
Jest to drugi w Polsce, obok zrówieńki bieszczadzkiej ("Isophya stysi"), gatunek z rodzaju "Isophya", którego głos jest słyszalny dla ludzkiego ucha z większej odległości (kilka – kilkanaście metrów). Samce strydulują w ciepłe wieczory i noce, a wydawany przez nie dźwięk składa się z dwóch części – pierwszej bardzo krótkiej, podobnej do dźwięku wydawanego przez "I. stysi" i drugiej oddzielonej od pierwszej kilku- lub kilkunastosekundową przerwą, złożonej z serii krótkich dźwięków powtarzających się w coraz krótszych odstępach czasu.

</doc>
<doc id="5397291" url="https://pl.wikipedia.org/wiki?curid=5397291" title="F.C. Copenhagen">
F.C. Copenhagen



</doc>
<doc id="5397292" url="https://pl.wikipedia.org/wiki?curid=5397292" title="Young Ace">
Young Ace

 – japoński miesięcznik z mangami seinen, publikowany nakładem wydawnictwa Kadokawa Shoten. Pierwszy numer ukazał się 4 lipca 2009 roku.
Wybrane serie.
Opracowano na podstawie źródła.

</doc>
<doc id="5397307" url="https://pl.wikipedia.org/wiki?curid=5397307" title="Lophura bulweri">
Lophura bulweri



</doc>
<doc id="5397309" url="https://pl.wikipedia.org/wiki?curid=5397309" title="Louis-Prosper Durand">
Louis-Prosper Durand

Louis-Prosper Durand OFM (; ur. 13 listopada 1885 w Coaticook, zm. 7 sierpnia 1972 w Hachiōji) – kanadyjski duchowny rzymskokatolicki, misjonarz, superior i prefekt apostolski Weihai, wikariusz apostolski Czyfu i biskup Yantai.
Życiorys.
Pochodził z Quebecu. 15 sierpnia 1907 wstąpił do Zakonu Braci Mniejszych. Pierwsze śluby złożył 15 sierpnia 1908, a wieczyste 31 sierpnia 1911. 25 lipca 1912 w Quebecu z rąk arcybiskupa Quebecu kard. Louisa-Nazaire Bégina otrzymał święcenia prezbiteriatu i został kapłanem swojego zakonu. W tym samym roku wyjechał na misje do Chin.
29 stycznia 1932 papież Pius XI mianował go superiorem nowo powstałej misji sui iuris Weihaiwei. 9 lutego 1938 misję podniesiono do rangi prefektury apostolskiej. Tym samym o. Durand został prefektem apostolskim Weihai.
14 czerwca 1938 ten sam papież mianował go wikariuszem apostolskim Czyfu oraz biskupem tytularnym sebelijskim. 28 sierpnia 1938 w katedrze w Pekinie przyjął sakrę biskupią z rąk delegata apostolskiego w Chinach abpa Mario Zanina. Współkonsekratorami byli wikariusz apostolski Pekinu Paul-Leon-Cornelius Montaigne CM oraz wikariusz apostolski Jinanu Cyril Rudolph Jarre OFM.
Podczas II wojny światowej, w 1940 został aresztowany przez Japończyków i zesłany do obozu koncentracyjnego, w którym przebywał do wyzwolenia w 1945. Po odzyskaniu wolności, wyjechał z Chin. Brak danych czy do nich powrócił później. 11 kwietnia 1946, w związku ze zmianami administracyjnymi w chińskim Kościele został biskupem Yantai, z którego to urzędu zrezygnował 20 stycznia 1950. Tego dnia otrzymał biskupstwo tytularne Girus.
W rodzinnym Coaticook jego imieniem nazwane są ulica i szkoła.

</doc>
<doc id="5397310" url="https://pl.wikipedia.org/wiki?curid=5397310" title="System TMD">
System TMD



</doc>
<doc id="5397311" url="https://pl.wikipedia.org/wiki?curid=5397311" title="Ambrosius Moiban">
Ambrosius Moiban

Ambrosius Moiban, Ambrosius Moibanus (ur. 4 kwietnia 1494 we Wrocławiu, zm. 16 stycznia 1554 tamże) – niemiecki duchowny i teolog luterański czynny we Wrocławiu, pierwszy protestancki proboszcz tamtejszego kościoła św. Elżbiety.
Jego ojcem był szewc pracujący we Wrocławiu. Uczęszczał do wrocławskiego gimnazjum św. Marii Magdaleny, a następnie do nyskiego gimnazjum działającego przy kościele św. Jakuba, po ukończeniu którego pracował jako nauczyciel w szkole przy kościele Bożego Ciała w swoim rodzinnym mieście. Stąd wyjechał do Krakowa, by studiować na Uniwersytecie Jagiellońskim, a po uzyskaniu tam stopnia bakałarza przeniósł się na Uniwersytet Wiedeński, gdzie otrzymał stopień magistra. Od 1518 znów nauczał we wrocławskich gimnazjach, najpierw przy katedrze, a w 1520 r. mianowano go wykładowcą i rektorem jego macierzystego gimnazjum. Od 1521 r. do 1523 kontynuował studia na uczelniach, najpierw w Ingolstadt, potem na uniwersytetach w Tybindze i Wittenberdze, gdzie spotkał Lutra i zaprzyjaźnił się z Filipem Melanchtonem. W 1525 r. uzyskał w Wittenberdze stopień doktora teologii i dzięki temu w tymże roku został pierwszym protestanckim proboszczem we wrocławskim kościele św. Elżbiety, a w 1547 r. inspektorem kościołów we Wrocławiu.
Moiban był autorem kilku teologicznych publikacji:

</doc>
<doc id="5397313" url="https://pl.wikipedia.org/wiki?curid=5397313" title="Wyższe Seminarium Duchowne Diecezji Zielonogórsko-Gorzowskiej w Gościkowie-Paradyżu">
Wyższe Seminarium Duchowne Diecezji Zielonogórsko-Gorzowskiej w Gościkowie-Paradyżu



</doc>
<doc id="5397315" url="https://pl.wikipedia.org/wiki?curid=5397315" title="Wyższe Seminarium Duchowne Archidiecezji Częstochowskiej">
Wyższe Seminarium Duchowne Archidiecezji Częstochowskiej



</doc>
<doc id="5397316" url="https://pl.wikipedia.org/wiki?curid=5397316" title="Akredytacja (ochrona zdrowia)">
Akredytacja (ochrona zdrowia)



</doc>
<doc id="5397317" url="https://pl.wikipedia.org/wiki?curid=5397317" title="Bombardowanie Szali">
Bombardowanie Szali

Bombardowanie Szali – zbrodnia wojenna dokonana 3 stycznia 1995 roku w trakcie I wojny czeczeńskiej.
Przebieg.
Od początku 1995 roku Szali, miasto oddalone o ok. 30 km od Groznego było celem rosyjskich bombardowań, jednak najbardziej tragiczne z nich miało miejsce 3 stycznia. Wtedy samoloty Sił Powietrznych Federacji Rosyjskiej przeprowadziły bombardowanie przy użyciu 18 bomb kasetowych. Pod pozorem uderzenia w centrum komunikacji radiowej zaatakowano przydrożny targ, stację benzynową, a także szpital, w którym oprócz cywilów przebywali także rosyjscy jeńcy. Organizacja Human Rights Watch informowała o eksplozjach w pobliżu przystanku autobusowego i autostrady Baku-Moskwa. W pobliżu tych miejsc nie znajdowały się cele o znaczeniu militarnym. Współczesne źródła mówią, że ucierpiała także miejscowa szkoła i kołchoz. Atak trwał od półtorej do dwóch godzin.
W wyniku bombardowania zginęło 55 osób, w tym pięciu pracowników medycznych, a liczba rannych wyniosła 186.
Według b. deputowanego do Dumy Państwowej, Anatolija Szabada bombardowanie nie było skutkiem pomyłki, lecz umyślnym atakiem wymierzonym w ludność cywilną.

</doc>
<doc id="5397319" url="https://pl.wikipedia.org/wiki?curid=5397319" title="Peter Rull Sr.">
Peter Rull Sr.



</doc>
<doc id="5397323" url="https://pl.wikipedia.org/wiki?curid=5397323" title="Peter Rull">
Peter Rull

Imię i nazwisko Peter Rull nosili lub noszą m.in.:

</doc>
<doc id="5397324" url="https://pl.wikipedia.org/wiki?curid=5397324" title="Bogdan Trawiński">
Bogdan Trawiński

Bogdan Trawiński (zm. 13 grudnia 2022) – polski informatyk, dr hab. inż.
Życiorys.
W 1980 ukończył studia informatyczne w Politechnice Wrocławskiej, 31 grudnia 1986 obronił pracę doktorską "Abstrakt dokumentu jako odwzorowanie procesu rozwiązywania problemu", 30 września 2014 habilitował się na podstawie pracy zatytułowanej "Modelowanie zagadnień regresyjnych za pomocą systemów rozmytych". Został zatrudniony na stanowisku adiunkta w Instytucie Informatyki na Wydziale Informatyki i Zarządzania Politechnice Wrocławskiej.
Awansował na stanowisko profesora nadzwyczajnego w Katedrze Systemów Informatycznych na Wydziale Informatyki i Zarządzania Politechnice Wrocławskiej.
Był profesorem uczelni w Katedrze Informatyki Stosowanej na Wydziale Informatyki i Telekomunikacji Politechniki Wrocławskiej, oraz członkiem Rady Dyscypliny Naukowej – Informatyki i Telekomunikacji Politechnice Wrocławskiej.

</doc>
<doc id="5397325" url="https://pl.wikipedia.org/wiki?curid=5397325" title="Dubicze (Bielsk Podlaski)">
Dubicze (Bielsk Podlaski)

Dubicze – część miasta Bielsk Podlaski położona w jego wschodniej części, dawniej oddzielna miejscowość. Rozpościera się wzdłuż ulicy Dubicze.
Do zabytków zalicza się dom drewniany przy ul. Dubicze 20, z końca XVIII w., nr rej.: 440 z 30.03.1979.

</doc>
<doc id="5397327" url="https://pl.wikipedia.org/wiki?curid=5397327" title="Kazimierz Szpunar">
Kazimierz Szpunar

Kazimierz Szpunar (ur. 17 sierpnia 1918, zm. 19 grudnia 2022) – polski matematyk, dr hab. inż., profesor Akademii Górniczo-Hutniczej w Krakowie.
Życiorys.
W 1949 ukończył studia na Wydziale Hutniczym Akademii Górniczo-Hutniczej im. Stanisława Staszica. W 1958 został doktorem (promotor Stanisław Gołąb), a w 1961 doktorem habilitowanym. W 1971 uzyskał tytuł profesora nauk matematycznych. 
Od 1946 do przejścia na emeryturę w 1988 pracował na macierzystej uczelni - w tym od 1971 na stanowisku profesora AGH.

</doc>
<doc id="5397328" url="https://pl.wikipedia.org/wiki?curid=5397328" title="Korycisk">
Korycisk



</doc>
<doc id="5397330" url="https://pl.wikipedia.org/wiki?curid=5397330" title="Lejkówka szarobiaława">
Lejkówka szarobiaława

Lejkówka szarobiaława ("Clitocybe robusta" Peck) – gatunek grzybów z rzędu pieczarkowców ("Agaricales").
Systematyka i nazewnictwo.
Pozycja w klasyfikacji według Index Fungorum: "Clitocybe, Incertae sedis, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten opisał w 1897 r. Charles Horton Peck. Synonim: "Lepista robusta" (Peck) Harmaja 1976.
Władysław Wojewoda w 2003 r. podał polską nazwę lejkówka biaława, ale w spisie treści ten sam gatunek ma nazwę lejkówka szarobiaława. Nazwa lejkówka biaława jest błędna, taką samą nazwę bowiem W. Wojewoda podaje dla innego gatunku – "Clitocybe candicans". Według niektórych mykologów "Clitocybe robusta" to synonim
lejkówki szarawej "Clitocybe nebularis" (Batsch) P. Kumm.
Morfologia.
Średnica 6–20 cm, początkowo wypukły, potem płaski z płytko zagłębionym środkiem, często nieregularny i zniekształcony, miękki i skórzasty, biały do brudno płowożółtego. Brzeg początkowo podwinięty.
Szeroko przyrośnięte lub nieco zbiegające na trzon, średnio gęte lub gęste, początkowo białawe z wiekiem blado brązowawe, z międzyblaszkami. Dają się oddzielić od kapelusza, jak u białokrowiaka ("Leucopaxillus").
Wysokość 4–15 cm, grubość do 3 cm, cylindryczny z podstawą o szerokości do 5 cm. Powierzchnia naga lub z drobnymi włóknami; biaława, przebarwiająca się na brązowo;. Podstawa z białą grzybnią.
Biały, gruby, nie zmieniający barwy po przekrojeniu. Często ma mdły, cuchnący zapach.
Podstawki 26–30 × 4–6 µm, maczugowate z 4-sterygmami. Cystyd brak. Zarodniki 5–9 × 3–4 µm, elipsoidalne, gładkie, w KOH szkliste, nieamyloidalne. Często przylegają do siebie dwójkami, trójkami i czwórkami. W skórce strzępki o szerokości 2,5–5 µm, gładkie, w KOH szkliste, ze sprzążkami.
Lejkówka szarobiaława tworzy średniej wielkości owocniki z kapeluszem, który nie jest typowo lejkowaty jak u innych lejkówek, a często jest zniekształcony wskutek tego, że owocniki rosną w gęstych kępach. Inne cechy charakterystyczne to: bladożółty wysyp zarodników, szeroko zbiegające blaszki, gruby trzon z często bulwiastą podstawą i dość małe, gładkie zarodniki. Jest kilka podobnych gatunków, których odróżnienie może wymagać solidnych kolekcji młodych i starych okazów, wysypu zarodników i badań mikroskopowych. Lejkówka liściowa ("Clitocybe phyllophila") ma cieńszy trzon i mniejsze zarodniki. "Clitocybe densifolia", "Clitocybe glaucocana" i "Clitocybe irina" mają zarodniki z ornamentacją i różnokolorowe ich wysypy. "Leucopaxillus albissimus" jest również podobny, ale ma mączysty zapach i amyloidalne zarodniki z ornamentacją.
Występowanie i siedlisko.
Lejkówka szarobiaława występuje w Ameryce Północnej, Europie i Azji. Najwięcej stanowisk podano w USA. Jest tu szeroko rozprzestrzeniony. W Polsce do 2003 r. znane było tylko jedno stanowisko podane przez Marię Ławrynowicz w 1973 r. Według W. Wojewody częstość występowania i stopień zagrożenia tego gatunku nie są znane.
Grzyb saprotroficzny naziemny występujący w lasach liściastych i mieszanych. Owocniki tworzy w gęstych kępach latem i jesienią.

</doc>
<doc id="5397331" url="https://pl.wikipedia.org/wiki?curid=5397331" title="Clitocybe robusta">
Clitocybe robusta



</doc>
<doc id="5397332" url="https://pl.wikipedia.org/wiki?curid=5397332" title="Saroch Silpikul">
Saroch Silpikul



</doc>
<doc id="5397335" url="https://pl.wikipedia.org/wiki?curid=5397335" title="Krzysztof Szpilman">
Krzysztof Szpilman

Krzysztof Władysław Antoni Szpilman, ang. Christopher W.A. Szpilman, jap. クリストファー・W・A・スピルマン (ur. 4 maja 1951 w Warszawie) – polski historyk, profesor nowożytnej historii Japonii na w Tokio, syn Władysława Szpilmana i Haliny Szpilman.
Życiorys.
Absolwent VI Liceum Ogólnokształcącego im. Tadeusza Reytana w Warszawie (1969). W 1969 roku wyjechał z Polski do Wielkiej Brytanii, gdzie studiował w University of Leeds (1970–1973) i uzyskał stopień Bachelor of Arts, specjalizując się w filozofii rosyjskiej (1973). W latach 1978–1980 studiował w Szkole Studiów Orientalnych i Afrykańskich Uniwersytetu Londyńskiego (SOAS) i uzyskał stopień Bachelor of Arts w zakresie języka japońskiego (1980, dyplom z wyróżnieniem). W latach 1982–1993 studiował na Uniwersytecie Yale w Stanach Zjednoczonych, gdzie uzyskał tytuły zawodowe Master of Arts w zakresie East Asian Studies (1984) i historii (1985), a następnie stopień naukowy Master of Philosophy w zakresie historii (1985) oraz stopień doktora w zakresie nowożytnej historii Japonii (1993). W 1994 roku zawarł związek małżeński z japońską historyczką .
W latach 1991–2004 pracował kolejno w (1991–1993), na Uniwersytecie Yale (1993–1994), na Uniwersytecie Tokijskim (1996–1998), na (1997–2003) i na Uniwersytecie Harvarda (2003–2004). W latach 2005–2015 profesor nowożytnej historii Japonii na . W latach 2016–2017 wykładał jako „Visiting Fellow” na Uniwersytecie Sophia w Tokio. Od 2017 profesor nowożytnej historii Japonii Uniwersytetu Teiyko. Autor publikacji naukowych w językach japońskim i angielskim. Specjalizuje się w historii współczesnej japońskiej myśli politycznej, w szczególności prawicowej i konserwatywnej, w tym ideologii .
Opublikował w języku japońskim wspomnienia zatytułowane "Zegarki Szpilmana" (jap. シュピルマンの時計 [Shupiruman-no tokei], Tokio 2003). Przełożył z języka japońskiego na język polski "Niesamowite opowieści z Chin" Ryūnosuke Akutagawy i (Wrocław 2014) oraz "Opowiadania japońskie" tych samych autorów (Wrocław 2019).
Posiada czarny pas w judo.

</doc>
<doc id="5397336" url="https://pl.wikipedia.org/wiki?curid=5397336" title="Parpan (ujednoznacznienie)">
Parpan (ujednoznacznienie)

Szwajcaria:
Osoby:

</doc>
<doc id="5397337" url="https://pl.wikipedia.org/wiki?curid=5397337" title="Bolesław Biskupski (muzealnik)">
Bolesław Biskupski (muzealnik)

Bolesław Biskupski (ur. 1844 lub 1849 w Krakowie, zm. 7 lipca 1921 tamże) – polski muzealnik.
Życiorys.
Urodził się w 1844 lub w 1849 w Krakowie. Kształcił się w rodzinnym mieście. Utrzymywał kontakt z dyr. Karolem Estreicherem, prof. Józefem Łepkowskim, Żegotą Paulim. Od 1876 był związany z Muzeum Książąt Czartoryskich w Krakowie, którym jako kustosz kierował przez 42 lata.
Zmarł 7 lipca 1921. Został pochowany na Cmentarzu Rakowickim w Krakowie (kwatera 53).

</doc>
<doc id="5397338" url="https://pl.wikipedia.org/wiki?curid=5397338" title="Parpaun">
Parpaun



</doc>
<doc id="5397340" url="https://pl.wikipedia.org/wiki?curid=5397340" title="Curvalda">
Curvalda



</doc>
<doc id="5397341" url="https://pl.wikipedia.org/wiki?curid=5397341" title="Nowodwory (Ciechanowiec)">
Nowodwory (Ciechanowiec)

Nowodwory – część miasta Ciechanowca położona w jego północnej części. Rozpościera się w o okolicy ulicy Pałacowej, na prawobrzeżnej części miasta.
Do 1952 roku była to południowo-wschodnia część wsi Nowodwory. 1 lipca 1952 wyłączono ją z gminy Klukowo w powiecie wysokomazowieckim i włączono do Ciechanowca w powiecie siemiatyckim.

</doc>
<doc id="5397342" url="https://pl.wikipedia.org/wiki?curid=5397342" title="Kaplica Halpertów w Warszawie">
Kaplica Halpertów w Warszawie

Kaplica Halpertów – kaplica znajdująca się na cmentarzu ewangelicko-augsburskim przy ul. Młynarskiej 54/56/58 w Warszawie.
Opis.
Klasycystyczna kaplica została wzniesiona w latach 1833−1835 z fundacji Marii ze Słuckich Halpertowej po śmierci męża Salomona (1832) jako kaplica mauzoleum poświęcona pamięci zmarłych członków tej rodziny. Budynek zaprojektował Adolf Schuch, a autorem dekoracji rzeźbiarskiej był Tadeusz Czajkowski.
Uroczysta konsekracja kaplicy w obecności fundatorki, władz kościelnych i licznie zgromadzonych parafian odbyła się 27 marca 1935 roku. Uświetniła ją kantata Józefa Elsnera skomponowana do słów Henryka Bogumiła Spiessa.
Kaplica została usytuowana frontem do ul. Młynarskiej, w najstarszej, południo-zachodniej części nekropolii. Jest utrzymana w formach rzymskiej odmiany "templum in antis" (wysoki cokół z frontowymi schodami). Kolumny i filary są w porządku doryckim. Od frontu kaplicę zdobi portyk wgłębny dekorowany kasetonami z rozetami. We frontonie umieszczono dwie uskrzydlone postaci z fanfarami. Na ścianie frontowej znajdują się dwie płaskorzeźby klęczących aniołów ujętych w medaliony z palmetami. Nad gzymsem umieszczono napis "KAPLICA HALPERTÓW 1834". Na tympanonie tylnej ściany, gdzie znajduje się wejście do krypty grobowej, umieszczono trójkąt z okiem opatrzności, a pod fryzem łacińską sentencję: "SIT TRANSIT GLORIA MUNDI" oraz inskrypcję "GRÓB RODZINY HALPERTÓW". Wejście prowadzi do płytkiej kruchty, a stamtąd do nawy, której ściany pokryto boniowaniem płytowym. Budynek został nakryty niskim dwuspadowym dachem.
Oprócz Salomona Halperta w podziemiach kaplicy pochowano m.in. Borysa Halperta i jego siostrę Zofię.
W latach 60. XIX wieku budynek został powiększony od strony wschodniej według projektu Jana Heuricha ojca, co wynikało z pełnionej od 1834 roku jego drugiej funkcji − cmentarnej kaplicy przedpogrzebowej.
W czasie II wojny światowej kaplica została spalona. Została odbudowana bez zmian w wyglądzie zewnętrznym. W 1975 roku otrzymała współczesny wystrój wnętrza. Do konchowo zamkniętej niszy, znajdującej się w ścianie czołowej, wstawiono wtedy dużych rozmiarów gipsową rzeźbę Chrystusa. Jest to kopia rzeźby Stanisława Lewandowskiego z 1931 roku ze znajdującego się na tutejszym cmentarzu grobowca rodziny Wedlów.
W 1965 roku cmentarz ewangelicko-augsburski wpisano do rejestru zabytków pod numerem 311. Od 2012 roku kaplica jest indywidualnie ujęta w gminnej ewidencji zabytków pod numerem WOL20651.

</doc>
<doc id="5397344" url="https://pl.wikipedia.org/wiki?curid=5397344" title="Piotr Wielgus (prawnik)">
Piotr Wielgus (prawnik)

Piotr Wielgus (ur. 1872 w Tarnowie) – polski sędzia, wiceprezydent Krakowa.
Życiorys.
Urodził się w 1872 w Tarnowie. Kszałcił sią w rodzinnym mieście, a potem ukończył studia prawnicze na Uniwersytecie Jagiellońskim. Uzyskał stopień doktora. Pracował jako sędzia w Czarym Dunajcu i w Nowym Targu. Od około 1906 był przydzielony do Krakowa. W 1914 w charakterze sędziego powiatowego był drugim zastępcą przewodniczącego sądu przemysłowego w C. K. Sądzie Krajowym w Krakowie. Do 1918 był radcą sądu krajowego. Do około 1928 był sędzią okręgowym w Sądzie Okręgowym w Krakowie.
Od 1911 zasiadał w radzie miejskiej, także po odzyskaniu przez Polskę niepodległości. Pozostając sędzią okręgowym 11 lipca 1921 został mianowany wiceprezydentem Krakowa. Udzielał się w działalności wieku organizacji oświatowych, kulturalnych i społecznych.
Odznaczenia.
austro-węgierskie

</doc>
<doc id="5397345" url="https://pl.wikipedia.org/wiki?curid=5397345" title="Piotr Wielgus">
Piotr Wielgus



</doc>
<doc id="5397348" url="https://pl.wikipedia.org/wiki?curid=5397348" title="Koziniecki Żleb">
Koziniecki Żleb

Koziniecki Żleb – orograficznie prawa odnoga Doliny Chochołowskiej w polskich Tatrach Zachodnich. Jest to żlebowata dolinka opadająca w kierunku na północny wschód. Uchodzi do Doliny Chochołowskiej na wysokości około 934 m naprzeciwko Siwiańskich Turni. Lewe zbocza Kozinieckiego Żlebu tworzy stok Kowaniec, prawe stok Koziniec będący zakończeniem północnego grzbietu Klinowej Czuby. Obydwoma grzbietami prowadzą nieznakowane ścieżki.
Koziniecki Żleb jest całkowicie porośnięty lasem i nie prowadzi nim żaden szlak turystyczny.

</doc>
<doc id="5397349" url="https://pl.wikipedia.org/wiki?curid=5397349" title="Strypa">
Strypa



</doc>
<doc id="5397350" url="https://pl.wikipedia.org/wiki?curid=5397350" title="Karol Ogórek">
Karol Ogórek

Karol Ogórek (ur. 1878 w Szarleju) – polski adwokat, notariusz, działacz polityczny. 
Życiorys.
Urodził się w 1878 w Szarleju. Był doktorem praw, pracował jako adwokat i notariusz w Rybniku. W 1925 przeniesiony do Katowic.
Był działaczem Oberschlesische Volkspartei (Górnośląska Partia Ludowa), której był założycielem i prezesem w 1921. W okresie plebiscytu z 1921 była ona czołową w tym regionie.

</doc>
<doc id="5397351" url="https://pl.wikipedia.org/wiki?curid=5397351" title="Park im. Marka Kotańskiego w Warszawie">
Park im. Marka Kotańskiego w Warszawie

Park im. Marka Kotańskiego – park w Warszawie znajdujący się w dzielnicy Włochy.
Do 2008 roku był nienazwanym osiedlowym placem.
Od 2010 roku w parku znajduje się sezonowe lodowisko.
Lokalizacja.
Park znajduje się obok stacji kolejowej Warszawa Rakowiec oraz Alei Krakowskiej.
Obiekty.
Na terenie parku znajdują się m.in.:

</doc>
<doc id="5397352" url="https://pl.wikipedia.org/wiki?curid=5397352" title="Klinowe Siodło">
Klinowe Siodło

Klinowe Siodło – znajdująca się na wysokości około 1261 m w Tatrach Zachodnich płytka przełęcz pomiędzy Wierchem Kuca (1305 m) po wschodniej stronie przełęczy i Klinową Czubą (1276 m) na zachodzie. Przełęcz znajduje się tuż po wschodniej stronie Klinowej Czuby, około 15 m niżej. Jest porośnięta lasem. Jej północne stoki opadają do dna Wielkiej Suchej Doliny, południowe do prawego dopływu potoku spływającego przez polanę Huciska.
Przez Klinowe Siodło nie prowadzi żaden szlak turystyczny.

</doc>
<doc id="5397357" url="https://pl.wikipedia.org/wiki?curid=5397357" title="Maciej Piera">
Maciej Piera

Maciej Piera (ur. 1993) – polski publicysta, popularyzator wiedzy o górach i historii ich eksploracji oraz youtuber.
Życiorys.
Jest absolwentem Akademii Wychowania Fizycznego im. Bronisława Czecha w Krakowie. Od 2017 tworzy kanał "Szczytomaniak" w serwisie YouTube. Jest autorem serii podcastów "Tajemnice himalajskich wypraw" nagrodzonego brązem w kategorii Podcast. Historie dla każdego w konkursie Best Audio Empik Go. Piera jest także współpracownikiem magazynu "Góry".
W 2021 roku nakładem Wydawnictwa Pascal ukazała się jego książka pt. "Siła przetrwania. Największe górskie tragedie". Książka znalazła się między innymi wśród 57 publikacji zakwalifikowanych do 9. edycji Konkursu na Książkę Górską Roku organizowanego w ramach Festiwalu Górskiego im. Andrzeja Zawady i Festiwalu Literatury Górskiej w Lądku-Zdroju. Książka Piery była także recenzowana na łamach wielu serwisów w tym między innymi Wspinanie.pl i prezentowana w trakcie Festiwalu Moc Gór 2021.

</doc>
<doc id="5397359" url="https://pl.wikipedia.org/wiki?curid=5397359" title="Empatyk">
Empatyk

Empata lub empatyk – pojęcie, odnoszące się do osoby bardzo wyczulonej na uczucia i emocje otaczających ją osób. Empatyk to polski odpowiednik angielskiego słowa „empath”. Nie chodzi jedynie o bycie empatycznym. Pojęcie odnosi się do kogoś, kto posuwa empatię o krok dalej, dosłownie będąc w stanie przyjąć uczucia innych ludzi tak, jakby były ich własnymi. Pojęcie spopularyzowane w książce The Empath's Survival Guide.

</doc>
<doc id="5397361" url="https://pl.wikipedia.org/wiki?curid=5397361" title="Bunad">
Bunad

Bunad (norw. [ˈbʉ̂ːnɑd], liczba mnoga: "bunader" / "bunadar") – norweski termin zbiorczy obejmujący w najszerszym znaczeniu zarówno tradycyjne stroje wiejskie (w większości datowane na XVIII i XIX wiek), jak i współczesne, dwudziestowieczne stroje ludowe. W wąskim znaczeniu słowo "bunad" odnosi się wyłącznie do ubrań zaprojektowanych na początku XX wieku, luźno opartych o tradycyjne stroje. Samo słowo "bunad" powstało w XX wieku.
Historia bunadów ma swoje korzenie w XIX-wiecznym norweskim narodowym romantyzmie, którego przedstawiciele interesowali się tradycyjnymi strojami ludowymi nie tylko w Norwegii, ale także w sąsiednich krajach, takich jak Dania, a zwłaszcza Niemcy. W Norwegii jednak idee narodowego romantyzmu zakorzeniły się dużo mocniej, co widać po współczesnym przywiązaniu do strojów inspirowanych folklorem.
Bunad współcześnie.
Tradycja bunadu jest pielęgnowana i rozwijana przez entuzjastów w całej Norwegii, a nowe odmiany strojów są często tworzone i przedstawiane szerokiej publiczności. Nowoczesne interpretacje tych strojów często modyfikują lub całkowicie usuwają elementy tradycyjne, aby dostosować je do bardziej współczesnych idei piękna i kanonów mody. Na przykład niewielu Norwegów używa do bunadów nakryć głowy, które były nieodzowną częścią tradycyjnych strojów, woląc zamiast tego pokazywać włosy zgodnie z nowoczesną modą. Nakrycia głowy były dawniej uważane za najważniejszą część stroju, ponieważ często wskazywały na status społeczny lub cywilny noszącej je osoby.
Toczy się nieustanna debata na temat stopnia, w jakim bunady muszą być zgodne ze standardami, czy dopuszczalne jest zmienianie lub improwizowanie w oparciu o ogólne motywy. Niektórzy (czasem szyderczo określani jako "policja bunadowa") twierdzą, że bunady muszą być szyte i noszone zgodnie ze ścisłymi normami; inni opowiadają się za bardziej kreatywnym, liberalnym podejściem. Na przykład tradycyjnie właściwe jest, aby kobiety do bunadu nosiły odpowiednie buty i torebki oraz unikały noszenia okularów przeciwsłonecznych, kolczyków i mocnego makijażu.
Współcześnie w Norwegii bunady są często postrzegane jako symbol statusu. Mogą one kosztować od 20 000 do nawet 100 000 norweskich koron (czyli ok. 10 000 do 50 000 złotych), w zależności od projektu, materiału, rodzaju haftu, zastosowanego złota, srebra i innych akcesoriów. Cena bunadu zależy również od tego, czy jest on kupowany w renomowanych sklepach, takich jak Husfliden, czy też u lokalnych sprzedawców, albo czy jest szyty na zamówienie lub z własnoręcznie wykonanym haftem. Przygotowanie bunadu zajmuje zazwyczaj do roku, a tradycją stało się, że rodzice dają swoim dzieciom bunad jako prezent na bierzmowanie.
W ostatnich latach niektóre firmy zaczęły sprzedawać w Norwegii tańsze bunady wyprodukowane w Chinach, tak zwane „chińskie bunady”. Wywołało to obawy, że mogą one podważyć autentyczność i atrakcyjność tego rodzaju stroju.
Tradycje bunadu.
W Norwegii od czasów drugiej wojny światowej, zwłaszcza współcześnie, noszenie bunadu przy okazji różnych uroczystości, takich jak wesela, chrzty, bierzmowania, a zwłaszcza obchody Święta Narodowego 17 maja, jest powszechne, ale nie obowiązkowe. W ostatnich latach jego zastosowanie rozszerzyło się daleko poza wydarzenia związane z tańcami i muzyką ludową albo poszczególne święta. Bunad uważany jest za strój galowy, zwłaszcza dla kobiet. Były minister spraw zagranicznych Norwegii, Thorvald Stoltenberg, przeszedł do historii, prezentując duńskiej królowej Małgorzacie II swoje listy uwierzytelniające jako ambasador ubrany właśnie w bunad. Bunady były również noszone przez gości podczas intronizacji króla Haralda i królowej Sonji w 1991 roku, co można interpretować jako znak tego, że bunad jest uważany za akceptowalną jako alternatywną formę stroju galowego, nawet podczas najbardziej uroczystych okazji . 
Ze względu na trwające dyskusje na temat statusu bunadów, nie jest możliwe dokładne określenie liczby różnych rodzajów bunadów w Norwegii, ale większość szacunków podaje około 200 odmian. W 1947 r. powołaną oficjalną instytucję, Krajowy Komitet ds. Kwestii Bunadu ("Landsnemnda for Bunadspørsmål" ), który miał działać w charakterze doradczym we wszystkich kwestiach dotyczących bunadów w Norwegii. Funkcję tę pełni obecnie Norweski Instytut Bunadówi Strojów Ludowych ("Norsk institutt for bunad og folkedrakt"), państwowa instytucja zajmująca się dokumentacją i badaniem strojów ludowych jako dziedzictwa kulturowego. Od 2008 roku kierownictwo instytucji działa we współpracy z Muzuem Ludowym w Valdres ("Valdresmusea" ). Instytut prowadzi archiwum strojów, fotografii, wykrojów i szkiców oraz pism z materiałów tradycyjnych z różnych regionów.
Od końca XIX wieku do dzisiaj najczęściej używanym wizerunkiem norweskiego tradycyjnego wiejskiego stroju był bunad kobietcy z Hardanger, ale ostatnio ten obraz jest coraz częściej zastępowany wizerunkiem bunadu kobiecego ze Wschodniego Telemarku. Ponieważ bunad najczęściej opiera się na starszych projektach z określonych regionów, konkretny bunad swoją nazwę wywodzi od tego obszaru. Większość ludzi z korzeniami z danego obszaru wybierze wzory bunadów właśnie z tego obszaru lub miejsca urodzenia rodziców czy dziadków. Na ogół oczekuje się, że bunad reprezentuje obszar, z którym ma się silny związek. Jednak nie ma konkretnej zasady określającej wybór stroju i można też wybrać dowolny rodzaj. Jednocześnie lokalni producenci bunadów mogą mieć trudności ze zdobyciem konkretnego bunada, jeśli nie pochodzi on z ich okolicy.
Historia bunadu.
Mimo że współczesna tradycja bunadu ma swoje korzenie głównie w strojach ludowych z XVIII i XIX wieku, zapisy dokumentujące użycie strojów ludowych sięgają czasów średniowiecza. Na przykład w Setesdal w południowej Norwegii tradycje strojów ludowych sięgają XIV wieku i pozostały ona stosunkowo nietknięte aż do połowy XX wieku.. Z drugiej strony, w regionie Trøndelag w środkowej Norwegii tradycyjne stroje odeszły w zapomnienie na rzecz ich zmodernizowanych wersji, ale współcześnie zaczynają się odradzać i wracać do łask. Nazwy tych tradycyjnych bunadów są oparte o ich pochodzenie geograficzne, a powszechne jest wybieranie bunadu, który wywodzi się z własnego miejsca pochodzenia lub regionu przodków.
Hulda Garborg (1862–1934) i Klara Semb (1884–1970) są wymieniane jako pionierki w popularyzacji bunadów. Wraz z opublikowaniem przez Garborg broszury "Norsk Klædebunad" w 1903 r., idea stworzenia jednego norweskiego stroju narodowego ustąpiła dążeniu do rozwoju wielu regionalnych bunadów. Nadrzędnym celem projektu bunadu jest zachowanie tradycji ubioru na świąteczne okazje z konkretnej epoki, co skłoniło wiele norweskich lokalnych i krajowe organizacji do opracowania standardów i nałożenia oficjalnych ograniczeń na różne szczegóły bunadu, w tym kolory, tkaniny, hafty, biżuterię, krój i dozwolone nakrycia głowy .
Wzory i popularność.
Projekty budanów są zazwyczaj wyszukane, z haftem, szalikami, szalami i ręcznie robioną srebrną lub złotą biżuterią znaną jako "sølje". Istnieją bunady zarówno dla mężczyzn, jak i kobiet, chociaż bunady dla kobiet są bardziej zróżnicowane i popularne. Typowi klienci płci męskiej są często określani jako mieszkańcy miast i nowocześni, w wieku od 20 do 40 lat. 

</doc>
<doc id="5397362" url="https://pl.wikipedia.org/wiki?curid=5397362" title="Martin Huber">
Martin Huber



</doc>
<doc id="5397364" url="https://pl.wikipedia.org/wiki?curid=5397364" title="Droga terytorialna T 2006 (Ukraina)">
Droga terytorialna T 2006 (Ukraina)



</doc>
<doc id="5397367" url="https://pl.wikipedia.org/wiki?curid=5397367" title="IShowSpeed">
IShowSpeed

IShowSpeed lub Speed, właśc. Darren Watkins Jr. (ur. 21 stycznia 2005 w Cincinnati) – amerykański Youtuber, streamer, osobowość internetowa oraz raper.
Subskrybenci na YouTube.
Dołączył do YouTube w 2016 roku. W kwietniu 2021 roku zdobył 100 tysięcy subskrybentów. W czerwcu 2021 zdobył milion subskrybentów oraz 10 milionów subskrybentów w lipcu 2022 roku.
Kariera.
Watkins zaczął transmitować w 2019 roku. Stał się znany w 2021 roku po tym, jak jego grono fanów zaczęło publikować na TikToku filmy przedstawiające jego często brutalne zachowanie podczas transmisji na żywo w stosunku do gier i graczy. Jego wybuchy skutkowały banami na platformie streamingowej Twitch i grze wideo "Valorant""."
W lipcu 2022 roku jego mieszkanie prawie się zapaliło po tym, jak odpalił w nim fajerwerki.
W grudniu 2022 zdobył nagrodę Streamy Award w kategorii "„Breakout Streamer”" podczas 12. Streamy Awards.
Kariera muzyczna.
W sierpniu 2021 roku Watkins wydał na swoim kanale YouTube swój pierwszy singel "„Dooty Booty”". Po przesłaniu piosenka szybko stała się popularna na YouTube i innych portalach społecznościowych, takich jak TikTok. W listopadzie 2021 roku Watkins wydał singel zatytułowany "„Shake”", który uzyskał ponad 161 milionów wyświetleń na YouTube. W czerwcu 2022 roku wydał piosenkę zatytułowaną "„Ronaldo (Sewey)”". W listopadzie 2022 roku wydał singel zatytułowany "„World Cup”" przez wytwórnię Warner Records, który zdobył ponad 59 milionów wyświetleń w serwisie YouTube (stan na 26 grudnia 2022) na cześć Mistrzostw Świata 2022.

</doc>
<doc id="5397369" url="https://pl.wikipedia.org/wiki?curid=5397369" title="Lazar I Hrebeljanović">
Lazar I Hrebeljanović



</doc>
<doc id="5397371" url="https://pl.wikipedia.org/wiki?curid=5397371" title="Zenon Adamczyk">
Zenon Adamczyk

Zenon Adamczyk (ur. 23 maja 1927 w Felicjanowie) – polski inżynier włókiennik, poseł na Sejm PRL III kadencji.
Życiorys.
Uzyskał wykształcenie wyższe, z zawodu magister inżynier włókiennik. Został naczelnym inżynierem, a następnie dyrektorem Zambrowskich Zakładów Przemysłu Bawełnianego. Należał do Polskiej Zjednoczonej Partii Robotniczej. W 1961 uzyskał mandat posła na Sejm PRL w okręgu Łomża. W trakcie kadencji zasiadał w Komisji Przemysłu Lekkiego, Rzemiosła i Spółdzielczości Pracy.

</doc>
<doc id="5397372" url="https://pl.wikipedia.org/wiki?curid=5397372" title="Kejdi Mehmetaj">
Kejdi Mehmetaj

Kejdi Mehmetaj – deputowana do Zgromadzenia Albanii z ramienia Socjalistycznego Ruchu Integracji.
Życiorys.
W 2017 roku uzyskała mandat deputowanej do albańskiego parlamentu z ramienia Socjalistycznego Ruchu Integracji.

</doc>
<doc id="5397376" url="https://pl.wikipedia.org/wiki?curid=5397376" title="Cassida denticulata">
Cassida denticulata

Cassida denticulata – gatunek chrząszcza z rodziny stonkowatych i podrodziny tarczykowatych.
Taksonomia.
Gatunek ten opisany został po raz pierwszy w 1856 roku przez Carla Henrika Bohemana. Jako miejsce typowe wskazano Australię (Nową Holandię). W 1862 roku Boheman opisał "Cassida perpusilla", jako miejsce typowe wskazując Melbourne. Gatunek ten zsynonimizowany został najpierw w 1990 roku przez Lecha Borowca z "C. mera", a potem w 1997 roku, również przez Borowca, z "C. denticulata".
Morfologia i zasięg.
Chrząszcz o krótko-owalnym ciele długości od 3,8 do 4,6 mm i szerokości od 2,8 do 3,3 mm. Ubarwienie ma brązowawożółte z przyciemnionym środkiem spodu odwłoka i brązowymi do czarnych: ostatnimi czterema członami czułków, spodem tułowia i wzorem na pokrywach, który u form najciemniejszych obejmuje 12 par kropek, a u najjaśniejszych tylko trzy kropki. Głowa ma 1,4 raza szerszy niż dłuższy, płaski i na przedzie punktowany nadustek oraz krótkie, tylko ostatnim członem wystające za tylną krawędź przedplecza czułki. 1,6 raza szersze niż dłuższe, najszersze pośrodku, równomiernie po bokach zaokrąglone przedplecze ma niepunktowaną, mikrosiateczkowaną powierzchnię z wypukłym dyskiem i rozpłaszczonymi, szerokimi obrzeżeniami. Pokrywy są u nasady wyraźnie szersze od przedplecza, kąty barkowe mają niemal kanciaste i silnie ku przodowi wystające, przednią krawędź zaokrąglenie wycinaną, a powierzchnię z regularnymi rzędami umiarkowanie dużych punktów i mikrosiateczkowanymi międzyrzędami. Rozpłaszczone obrzeżenia pokryw są nieco szersze niż u "C. mera". Przedpiersie ma szeroki, silnie ku szczytowi rozszerzony wyrostek międzybiodrowy. Odnóża mają na stopach pazurki niezmodyfikowane.
Owad endemiczny dla Australii, znany z południowego Queensland, Nowej Południowej Walii i Australii Południowej.

</doc>
<doc id="5397377" url="https://pl.wikipedia.org/wiki?curid=5397377" title="Centralny Zarząd Przemysłu Włókien Łykowych">
Centralny Zarząd Przemysłu Włókien Łykowych

Centralny Zarząd Przemysłu Włókien Łykowych – jednostka organizacyjna Ministerstwa Przemysłu Lekkiego, powołana w celu koordynowania, nadzorowanie i kontrolowanie oraz pełnienia ogólnego kierownictwa nad działalnością gospodarczą przedsiębiorstw państwowych lub będących pod zarządem państwowym.
Powołanie Zarządu.
Na podstawie zarządzenia Ministra Przemysłu Lekkiego z 1949 r. o utworzeniu "Centralnego Zarządu Przemysłu Włókien Łykowych" ustanowiono Zarząd. Zarządzenie powstało w porozumieniu z Przewodniczącym Państwowej Komisji Planowania Gospodarczego i Ministrem Skarbu. Powołanie Zarządu pozostawało w ścisłym związku z dekretem z 1947 r. o tworzeniu przedsiębiorstw państwowych.
Nadzór państwowy nad Zarządem sprawował Minister Przemysłu Lekkiego.
Powstanie Zarządu.
Centralny Zarząd Przemysłu Włókien Łykowych powstał w wyniku wydzielenia z administracji państwowej jednostki organizacyjnej jako przedsiębiorstwa państwowego prowadzonego w ramach narodowych planów gospodarczych oraz według zasad gospodarki handlowej.
Przedmiot działalności Zarządu.
Przedmiotem działalności Zarządu było koordynowanie, nadzorowanie i kontrolowanie oraz ogólne kierownictwo działalności gospodarczej przedsiębiorstw państwowych lub będących pod zarządem państwowym.
Rada Nadzoru Społecznego.
Przy Zarządzie powołana była Rada Nadzoru Społecznego, której zakres działania, sposób powoływania i odwoływania jej członków, organizację i sposób wykonywania powierzonych czynności określi rozporządzenie Rady Ministrów.
Rada Nadzoru Społecznego miała charakter niezależnego organu nadzorczego, kontrolnego oraz opiniodawczego, podlegającego w swej działalności nadzorowi Prezydium Krajowej Rady Narodowej.
Kierowanie Zarządem.
Organem zarządzającym Zarządu była dyrekcja, powoływana i zwalniana przez Ministra Przemysłu Lekkiego i składająca się z dyrektora naczelnego, reprezentującego dyrekcję samodzielnie oraz z podległych dyrektorowi naczelnemu czterech dyrektorów.
Do ważności zobowiązań, zaciąganych przez Zarząd., wymagane było współdziałanie, zgodnie z uprawnieniami, przewidzianymi w statucie:

</doc>
<doc id="5397378" url="https://pl.wikipedia.org/wiki?curid=5397378" title="Cassida perpusilla">
Cassida perpusilla



</doc>
<doc id="5397382" url="https://pl.wikipedia.org/wiki?curid=5397382" title="Polonia Bytom (hokej na lodzie kobiet)">
Polonia Bytom (hokej na lodzie kobiet)

Polonia Bytom - żeński klub hokeja na lodzie, jedna z sekcji BS Polonii Bytom. Najbardziej utytułowana drużyna hokejowa kobiet w polskiej lidze, kilkunastokrotny Mistrz Polski, uczestnik Pucharu Europy kobiet.
Europejskie Puchary.
edycja 2010/2011.
Puchar Europy - I runda.
Turniej w Jełgawie
Polonia Bytom 1:8 SHK Laima Riga 
Polonia Bytom 4:8 Vålerenga IF Oslo 
Polonia Bytom 5:15 Herlev Hornets 
Polonia zajęła czwarta miejsce w grupie i odpadła z rozgrywek.
edycja 2011/2012.
Puchar Europy - I runda.
Turniej w Bytomiu
Polonia Bytom 10:2 Valladolid Panteras 
Polonia Bytom 3:6 Bolzano Eagles 
Polonia Bytom 0:19 ESC Planegg 
Polonia zajęła trzecie miejsce w grupie i odpadła z rozgrywek.
edycja 2012/2013.
Puchar Europy - I runda.
Turniej w Wiedniu
Polonia Bytom 4:11 HC Slavia Praga 
Polonia Bytom 1:4 HK SKP Poprad 
Polonia Bytom 0:15 EHV Sabres Vienne 
Polonia zajęła czwarte miejsce w grupie i odpadła z rozgrywek.
edycja 2013/2014.
Puchar Europy - I runda.
Turniej w Nowej Wsi Spiskiej
Polonia Bytom 1:7 HC Nowa Wieś Spiska 
Polonia Bytom 2:9 SK Karviná 
Polonia Bytom 2:5 Hvidovre IK 
Polonia zajęła czwarte miejsce w grupie i odpadła z rozgrywek.

</doc>
<doc id="5397384" url="https://pl.wikipedia.org/wiki?curid=5397384" title="Rejon kingiseppski">
Rejon kingiseppski

Rejon kingiseppski () – rejon obwodu leningradzkiego w Rosji. Jest położony w zachodniej części obwodu i graniczy z prowincją Virumaa Wschodnia Estonii. Stolicą rejonu jest Kingisiepp. Według spisu z 2010 roku rejon zamieszkiwało 78 183 osoby.

</doc>
<doc id="5397385" url="https://pl.wikipedia.org/wiki?curid=5397385" title="Mistrzostwa Azji Południowo-Wschodniej w Zapasach w 2022">
Mistrzostwa Azji Południowo-Wschodniej w Zapasach w 2022

Mistrzostwa Azji Południowo-Wschodniej w 2022 rozegrano w stolicy Kambodży Phnom Penh, w dniach 14 – 19 grudnia.

</doc>
<doc id="5397392" url="https://pl.wikipedia.org/wiki?curid=5397392" title="Czerniszki (Paradowszczyzna)">
Czerniszki (Paradowszczyzna)

Czerniszki – dawniej folwark. Obecnie część Paradowszczyzny na Białorusi, w obwodzie mińskim, w rejonie mołodeckim, w sielsowiecie Gródek.
Historia.
W czasach zaborów w powiecie wilejskim, w guberni wileńskiej Imperium Rosyjskiego.
W latach 1921–1945 folwark leżał w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Według Powszechnego Spisu Ludności z 1921 roku zamieszkiwało tu 8 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 2 domach zamieszkiwały 3 osoby.
Wierni należeli do parafii rzymskokatolickiej w Chołchle. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5397395" url="https://pl.wikipedia.org/wiki?curid=5397395" title="Czerniszki (rejon mołodecki)">
Czerniszki (rejon mołodecki)

Czerniszki – dawny zaścianek. Tereny, na których leżał, znajdują się obecnie na Białorusi, w obwodzie mińskim, w rejonie mołodeckim, w sielsowiecie Gródek.
Historia.
W czasach zaborów w powiecie wilejskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Według Powszechnego Spisu Ludności z 1921 roku zamieszkiwało tu 20 osób, wszystkie były wyznania rzymskokatolickiego i zadeklarowały polską przynależność narodową. Były tu 3 budynki mieszkalne. W 1931 w 7 domach zamieszkiwały 32 osoby.
Wierni należeli do parafii rzymskokatolickiej w Chołchle. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.

</doc>
<doc id="5397403" url="https://pl.wikipedia.org/wiki?curid=5397403" title="Czerskie Łuki">
Czerskie Łuki

Czerskie Łuki – dawna wieś na Białorusi, w obwodzie mińskim, w obwodzie mińskim, w rejonie mołodeckim, w sielsowiecie Gródek.
Historia.
W czasach zaborów w powiecie wilejskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Według Powszechnego Spisu Ludności z 1921 roku zamieszkiwały tu 22 osoby, wszystkie były wyznania prawosławnego i zadeklarowały polską przynależność narodową. Były tu 4 budynki mieszkalne. W 1931 w 4 domach zamieszkiwało 26 osób.
Wierni należeli do parafii prawosławnej w Gródku. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5397406" url="https://pl.wikipedia.org/wiki?curid=5397406" title="Farbod Khoshtinat">
Farbod Khoshtinat

Farbod Khoshtinat (w języku perskim فربد خوش‌طینت) – irański reżyser, montażysta i operator filmowy.

</doc>
<doc id="5397408" url="https://pl.wikipedia.org/wiki?curid=5397408" title="Daszkowszczyzna">
Daszkowszczyzna

Daszkowszczyzna – dawny zaścianek. Tereny, na których leżał, znajdują się obecnie na Białorusi, w obwodzie mińskim, w obwodzie mińskim, w rejonie mołodeckim, w sielsowiecie Gródek.
Historia.
W czasach zaborów w powiecie wilejskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Według Powszechnego Spisu Ludności z 1921 roku zamieszkiwało tu 10 osób, 2 były wyznania rzymskokatolickiego a 8 prawosławnego. Jednocześnie wszyscy mieszkańcy zadeklarowali polską przynależność narodową. Były tu 2 budynki mieszkalne. W 1931 w 1 domu zamieszkiwały 3 osoby.
Wierni należeli do parafii rzymskokatolickiej w Chołchle i prawosławnej w Gródku. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.

</doc>
<doc id="5397409" url="https://pl.wikipedia.org/wiki?curid=5397409" title="Joseph Fan Zhongliang">
Joseph Fan Zhongliang

Joseph Fan Zhongliang SI (; ur. 13 stycznia 1918 w Meilongu, zm. 16 marca 2014 w Szanghaju) – chiński duchowny rzymskokatolicki, biskup szanghajski, administrator apostolski archidiecezji nankińskiej oraz diecezji Suzhou.
Biografia.
Chrzest przyjął w 1932, w wieku 14 lat. 23 sierpnia 1938 wstąpił do Towarzystwa Jezusowego. 31 maja 1951 otrzymał święcenia prezbiteriatu i został kapłanem swojego zakonu. 8 września 1955 został aresztowany i następnie skazany. Następne 30 lat spędził w prowincji Qinghai, w tym ponad 20 lat w więzieniach i obozach pracy, pracując m.in. przy transporcie zwłok. Po zwolnieniu był nauczycielem w szkole średniej do czasu, gdy w 1985 dostał zgodę na powrót do Szanghaju.
Po powrocie został koadiutorem biskupa szanghajskiego i 27 lutego 1985 potajemnie przyjął sakrę biskupią z rąk koadiutora biskupa Tianshui Mathiasa Lu Zhengshena. Został faktycznym liderem Kościoła podziemnego w Szanghaju, gdyż biskup szanghajski kard. Ignatius Kung Pin-mei przebywał w areszcie i 1988 został wydalony z Chin. Po śmierci kard. Kunga 12 marca 2000, za zgodą papieża Jana Pawła II został biskupem szanghajskim oraz administratorem apostolskim archidiecezji nankińskiej (którym był do śmierci) oraz diecezji Suzhou (do 2005).
Niemal natychmiast władze państwowe, które nie uznawały jego sakry, ograniczyły mu możliwość zarządzania diecezją, osadzając go w areszcie domowym, w którym spędził resztę życia. Jego postawa przyniosła mu szacunek także wśród społeczności Kościoła otwartego. Normą wśród szanghajskich kleryków Patriotycznego Stowarzyszenia Katolików Chińskich było przed przyjęciem święceń, udanie się do bpa Fan Zhonglianga po błogosławieństwo.

</doc>
<doc id="5397412" url="https://pl.wikipedia.org/wiki?curid=5397412" title="Ludwik Szlęzak">
Ludwik Szlęzak

Ludwik Szlęzak (ur. 15 września 1922, zm. 30 sierpnia 1993) – polski lekarz, otolaryngolog, profesor doktor habilitowany.
Życiorys.
Studiował na Akademii Medycznej w Poznaniu, gdzie 24 grudnia 1951 uzyskał dyplom lekarza medycyny. Od 1 października 1948 do 4 lutego 1969 pracował pod kierownictwem prof. Aleksandra Zakrzewskiego w Klinice Otolaryngologicznej swojej alma mater. Specjalizację II stopnia uzyskał w 1958. Doktoryzował się 21 grudnia 1960 na podstawie pracy "Leczenie oparzeń i zwężeń bliznowatych przełyku". Habilitował się 25 czerwca 1963 na podstawie pracy "Badania histologiczne nad topografią raka krtani i ich znaczenie kliniczne". Otrzymał wówczas etat docenta. W 1975 został profesorem nadzwyczajnym. W latach 1957, 1961 oraz 1971 odbywał studia doskonalące w zakresie onkologii laryngologicznej w szpitalu Boucicault, a także w Instytucie Radowym Fundacji Curie w Paryżu pod kierownictwem prof. Jeana Lerouxa-Roberta. Był kierownikiem Oddziału Otolaryngologicznego w Szpitalu Miejskim im. Franciszka Raszei w Poznaniu. 
Uczestniczył w zjazdach laryngologicznych (m.in. Paryż, Drezno, Halle, Jena, Rostock, Brno, Budapeszt, Praga). Był członkiem korespondentem Towarzystwa Otolaryngologów Francuskich, członkiem honorowym Polskiego Towarzystwa Otolaryngologów, członkiem Polskiego Towarzystwa Lekarskiego i Polskiego Towarzystwa Onkologicznego. Był przewodniczącym Oddziału Wojewódzkiego Polskiego Towarzystwa Przeciwtytoniowego. Opublikował 110 prac naukowych. 
Odznaczenia.
Otrzymał m.in.:

</doc>
<doc id="5397413" url="https://pl.wikipedia.org/wiki?curid=5397413" title="Lutowiec">
Lutowiec



</doc>
<doc id="5397416" url="https://pl.wikipedia.org/wiki?curid=5397416" title="83 Brygada Desantowo-Szturmowa">
83 Brygada Desantowo-Szturmowa

83 Samodzielna Brygada Desantowo-Szturmowa (, – powietrznodesantowy związek taktyczny Sił Zbrojnych Federacji Rosyjskiej.
Brygada została sformowana na bazie 126 batalionu rozpoznawczego 6 Gwardyjskiej Witebsko-Nowogrodzkiej Dywizji Zmechanizowanej 22 grudnia 1986 i weszła w skład Północnej Grupy Wojsk. W tym czasie sztab brygady stacjonował w Białogardzie. W latach 1989–1990 została przebazowana na teren Dalekowschodniego Okręgu Wojskowego do Ussuryjska. Latem 1990 jednostka została przeformowana w 83 Samodzielną Brygadę Powietrzno-Desantową i włączona w skład Wojsk Powietrznodesantowych.

</doc>
<doc id="5397417" url="https://pl.wikipedia.org/wiki?curid=5397417" title="Zlatko Burić">
Zlatko Burić

Zlatko Burić (ur. 13 maja 1953 w Osijeku) – chorwacki aktor filmowy, teatralny i telewizyjny, od 1981 mieszkający i tworzący w Danii. 
Życiorys.
Urodził się w mieście Osijek, gdzie w 1972 zaczął naukę w tamtejszym Studiu Dramatycznym. W latach 70. był członkiem i jednym ze współzałożycieli alternatywnej trupy teatralnej Kugla glumište w Zagrzebiu. Po rozpadzie zespołu w 1981 przeniósł się do Danii. 
Wielokrotnie występował w filmach Nicolasa Winding Refna (m.in. "Pusher", 1996; "Bleeder", 1999). Zagrał też w filmach Stephena Frearsa ("Niewidoczni", 2002) czy Thomasa Vinterberga ("Kursk", 2018).
Popularność poza Danią zyskał dzięki znaczącej drugoplanowej roli rosyjskiego miliardera Jurija Karpowa w apokaliptycznym thrillerze "2012" (2009) Rolanda Emmericha. Rosyjskiego oligarchę zagrał również w nagrodzonym Złotą Palmą komediodramacie "W trójkącie" (2022) Rubena Östlunda. Kreacja ta przyniosła mu Europejską Nagrodę Filmową dla najlepszego aktora.

</doc>
<doc id="5397421" url="https://pl.wikipedia.org/wiki?curid=5397421" title="Reihenwerfer">
Reihenwerfer

Reihenwerfer (Mittler Schützenpanzerwagen S 307 (f) mit Reihenwerfer) – niemiecki samobieżny moździerz zaporowy używany przez Wehrmacht podczas II wojny światowej.
Historia.
Po upadku Francji w czerwcu 1940 roku duże ilości francuskiego sprzętu wojskowego zostały zdobyte przez Niemców. Dwa typy sprzętu, które zostały przejęte w znacznych ilościach, to półgąsienicowy ciągnik artyleryjski SOMUA MCG i moździerz piechoty 81 mm Brandt Mle 27/31. Ponieważ Niemcom brakowało tego typu sprzętu, oba zostały przekazane jednostkom niemieckim. SOMUA MCG otrzymał niemieckie oznaczenie "S 307 (f)", a Mle 27/31 oznaczenie "8,1 cm GrW 278 (f)".
Reihenwerfer składał się z 16 luf moździerza "8,1 cm GrW 278 (f)" w dwóch rzędach po 8, które zostały zamontowane na wspólnej ramie przymocowanej do podstawy zamontowanej z tyłu opancerzonego podwozia ciągnika "S 307 (f)". Moździerze i półgąsienicowe ciągniki zostały przerobione przez warsztat majora Alfreda Beckera w Paryżu. Wszystkie 16 luf można było obracać o 360° i podnosić razem z +35° do +90°, przy czym lufy na krańcach były skierowane lekko na zewnątrz, aby zwiększyć rozrzut ostrzału. Pojazd przewoził 90 pocisków gotowych do użycia, a każda lufa zawierała jeden pocisk na szczycie, aż do wystrzelenia przez pociągnięcie za sznur. Następnie pocisk ześlizgiwał się się po lufie, aż uderzał w iglicę, która go wystrzeliwała. Podczas akcji bojowej wszystkie 16 luf było wystrzeliwanych w krótkich odstępach czasu, ale nie jednocześnie, aby nasycić obszar docelowy. Reihenwerfer został użyty przez jednostki niemieckie w północnej Francji, podczas lądowania aliantów w Normandii.

</doc>
<doc id="5397424" url="https://pl.wikipedia.org/wiki?curid=5397424" title="Gallery of Modern Art (Brisbane)">
Gallery of Modern Art (Brisbane)

The Gallery of Modern Art (GoMA) – muzeum sztuki znajdujące się w Queensland Cultural Centre w mieście Brisbane w australijskim stanie Queensland. Galeria jest częścią QAGOMA (Queensland Art Gallery and Gallery of Modern Art). Instytucja skupia się na sztuce współczesnej z XX i XXI wieku. 
Historia.
W lipcu 2002, po rozstrzygnięciu konkursu, studio architektoniczne Architectus z Sydney otrzymało zlecenie od rządu stanowego Queensland na zaprojektowanie siedziby galerii sztuki nowoczesnej. Zaplanowano ją jako drugą galerię sztuki w kompleksie Queensland Cultural Centre, pierwszą z galerii była Queensland Art Gallery (QAG) otwarta 21 czerwca 1982 roku. 
Prace nad budową ruszyły w 2004 roku. Otwarcie Gallery of Modern Art miało miejsce 2 grudnia 2006 roku.
W 2010 roku GOMA i QAG odwiedziło ponad 1,8 miliona zwiedzających. W 2017 kompleks odwiedziło ponad dwa miliony zwiedzających.
Wystawy.
Galeria zajmuje się prezentowaniem sztuki współczesnej. Od 1993 instytucja organizuje Triennale Sztuki Współczesnej Azji i Pacyfiku, podczas którego pokazywane są prace artystów z regionu. Triennale odbywa się co trzy lata. W galerii mają miejsce zarówno wystawy poświęcone indywidualnym artystom (np. "Picasso: The Vollard Suite" w 2008 roku) i wystawy zbiorowe, zawierające prace wielu artystów np. poświęcone danej tematyce jak "Air" w 2022 czy "Marvel: Creating the Cinematic Universe" w 2017, w ramach której prezentowano grafiki i rekwizyty z filmów studia Marvel.

</doc>
<doc id="5397426" url="https://pl.wikipedia.org/wiki?curid=5397426" title="Dongdaemun Market">
Dongdaemun Market

Dongdaemun Market – dystrykt handlowy w Seulu, w Korei Południowej.
Lokalizacja.
Dongdaemun Market znajduje się w dzielnicy – Jongno-gu, znajdującej się w centralnej części Seulu. Dystrykt Dongdaemun Market obejmuje obszar wokół Bramy Dongdaemun.
Historia.
Dongdaemun Market został otwarty w 1905 roku przez koreańskich handlarzy tkaninami w Jongno-gu.
Dystrykt rozwijał się bardzo dynamicznie, aż do czasów wojny koreańskiej (1950–1953), kiedy to został całkowicie zniszczony. Dongdaemun Market po wojnie koreańskiej wielokrotnie płonął przed odbudową (1958), jak i po odbudowie (1960).
W latach 90. XX w. dystrykt przeżywał swój największy rozkwit. To właśnie wtedy w Dongdaemun Market zaczęły się pojawiać charakterystyczne do dziś wielopiętrowe i wielopowierzchniowe centra handlowe sprzedające najrozmaitsze produkty od tradycyjnych dań kuchni koreańskiej, aż po luksusowe towary takie jak tkaniny jedwabne. 
Charakterystyka.
W Dongdaemun Market znajduje się ok. 26 centrów handlowych, w tym ok. 30 tys. sklepów o różnych specjalizacjach. Dystrykt słynie również z tego, że większość sklepów otwartych jest tu 24 godziny na dobę, co sprawia, że klienci mogą kupować towary cały czas bez żadnych ograniczeń czasowych. 

</doc>
<doc id="5397430" url="https://pl.wikipedia.org/wiki?curid=5397430" title="Eksplozja w Boksburgu">
Eksplozja w Boksburgu

Eksplozja w Boksburgu – katastrofa drogowa, do której doszło 24 grudnia 2022 roku w mieście Boksburg w Południowej Afryce. W wyniku katastrofy zginęło łącznie 41 osób, a 14 odniosło obrażenia.
Przebieg.
Do eksplozji doszło 24 grudnia 2022 roku w mieście Boksburg po tym, jak cysterna transportująca gaz LPG z portu w Richards Bay do Botswany utknęła pod wiaduktem kolejowym, znajdującym się około 100 metrów od szpitala Tambo Memorial i zapaliła się. Pożar był spowodowany iskrami, powstałymi na skutek tarcia góry cysterny o most, będący zbyt niskim, by pojazd mógł pod nim przejechać. Pierwsza, mniejsza eksplozja miała miejsce około godziny 6:00, gdy strażacy próbowali ugasić ogień. Przyciągnęło to dużą liczbę gapiów. Druga, potężna eksplozja nastąpiła o godzinie 7:30.
Skutki eksplozji.
Ofiary.
W wyniku eksplozji zginęło łącznie 41 osób, a 14 zostało rannych. Wśród ofiar znalazło się 11 pracowników pobliskiego szpitala. Wielu pracowników oraz pacjentów szpitala odniosło obrażenia. Ostatnia z ofiar eksplozji zmarła 18 stycznia 2023 roku.
Tambo Memorial Hospital.
Na skutek eksplozji budynek szpitala został uszkodzony. W jednej jego części częściowo zawalił się sufit. Tuż po eksplozji szpital nie był w stanie przyjmować rannych.
Pobliskie nieruchomości, pojazdy i infrastruktura.
Eksplozja zniszczyła dwa domy mieszkalne, kilka samochodów, a także wóz strażacki, którym próbowano ugasić pożar. Zniszczony został także wiadukt, pod którym nastąpiła eksplozja, skutkując zamknięciem linii kolejowej Germiston – Springs.
Aresztowanie kierowcy ciężarówki.
Dzień po zdarzeniu SAPS (South African Police Service) ogłosiło, że kierowca ciężarówki, który odniósł niewielkie obrażenia, został aresztowany i zostaną mu postawione zarzuty.

</doc>
<doc id="5397433" url="https://pl.wikipedia.org/wiki?curid=5397433" title="Dowgule">
Dowgule

Dowgule (; ) – wieś na Białorusi, w obwodzie mińskim, w rejonie wołożyńskim, w sielsowiecie Dory.
Historia.
W czasach zaborów wieś w gminie Hermaniszki, w powiecie wilejskim, w guberni wileńskiej Imperium Rosyjskiego. W 1866 roku liczyła 13 dusz rewizyjnych. Należała do dóbr Miechowszczyzna.
W latach 1921–1945 wieś leżała w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Według Powszechnego Spisu Ludności z 1921 roku zamieszkiwało tu 77 osób, 23 były wyznania rzymskokatolickiego a 54 prawosławnego. Jednocześnie 21 mieszkańców zadeklarowało polską a 56 białoruską przynależność narodową. Było tu 12 budynków mieszkalnych. W 1931 w 13 domach zamieszkiwało 86 osób.
Wierni należeli do parafii prawosławnej w Gródku i parafii prawosławnej w Jarszewiczach. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.
Do 2013 roku w sielsowiecie Pierszaje.

</doc>
<doc id="5397435" url="https://pl.wikipedia.org/wiki?curid=5397435" title="Modraszek inkaski">
Modraszek inkaski

Modraszek inkaski ("Iridosornis reinhardti") – gatunek małego ptaka z rodziny tanagrowatych (Thraupidae). Występuje w północno-zachodniej Ameryce Południowej – jest endemitem Peru. Nie wyróżnia się podgatunków. W Czerwonej księdze gatunków zagrożonych IUCN klasyfikowany jest jako gatunek najmniejszej troski (LC, "Least Concern").
Systematyka.
Pierwszego naukowego opisu gatunku dokonał angielski przyrodnik Philip Lutley Sclater w 1865 roku, nadając mu nazwę" Iridornis reinhardti". Opis ukazał się na łamach czasopisma „Ibis”. Jako miejsce typowe autor wskazał wschodnie zbocza peruwiańskich Kordylierów. Gatunek monotypowy, dawniej był uznawany za podgatunek modraszka złotołbistego ("Iridosornis rufivertex ").
Morfologia.
Niewielki ptak o krótkim, grubym i lekko zaokrąglonym dziobie – górna szczęka czarniawa, nieco dłuższa, żuchwa niebieskawo-szara. Głowa, kark, szyja, podgardle i gardło czarne, ze złotożółtym wyraźnym grubym paskiem rozciągającym się od spodu policzków i przechodzącym za okiem poprzez całą głowę. Reszta ciała jasnoniebieska. Ogon czarniawy, matowy z jaśniejszymi obrysami bocznych sterówek. Skrzydła czarne z szerokimi niebieskimi obrzeżami. Nogi czarne, tęczówki rudobrązowe. Nie występuje dymorfizm płciowy. Długość ciała 16,5 cm, masa ciała 19,5–28 g, długość skrzydła 85 mm, długość ogona 73 mm.
Zasięg występowania.
Modraszek inkaski występuje na terenach położonych na wysokości 2000–3700 m n.p.m. wzdłuż wschodnich zboczy Andów na wschód i południe od rzeki Marañón na południe do regionu Cuzco. Jest pospolity po wschodniej stronie rzeki Apurímac w Cordillera de Vilcabamba, bardzo rzadko spotykany na południu aż po dolinę rzeki Urubamba (Święta Dolina Inków). Jego zasięg występowania według szacunków organizacji BirdLife International obejmuje tylko około 137 tys. km².
Ekologia.
Jego głównym habitatem jest bardzo wilgotny las górski oraz jego obrzeża. Spotykany jest także w lesie karłowatym i w niskich zaroślach na zboczach gór. Żeruje nisko na wysokości 1–5 m nad ziemią, sporadycznie tylko na jej powierzchni. Żywi się głównie drobnymi owocami, w tym jagodami, dietę uzupełnia owadami. Jest najprawdopodobniej gatunkiem osiadłym. Długość pokolenia jest określana na 3,7 roku.
Rozmnażanie.
Niewiele wiadomo o rozrodzie tego gatunku. Młodociane ptaki w środkowym Peru obserwowano w czerwcu.
Status i ochrona.
W Czerwonej księdze gatunków zagrożonych IUCN modraszek inkaski jest klasyfikowany jako gatunek najmniejszej troski (LC, "Least Concern"). Liczebność populacji nie została oszacowana, ale ptak ten opisywany jest jako dosyć pospolity. Ze względu na brak dowodów na spadki liczebności bądź istotne zagrożenia dla gatunku BirdLife International uznaje trend liczebności populacji za prawdopodobnie stabilny. Organizacja ta wymienia 8 ostoi ptaków IBA, w których ten gatunek występuje, wszystkie w Peru. Są to m.in. Cordillera Vilcabamba, Cordillera Yanachaga, Santuario Histórico Machu Picchu.

</doc>
<doc id="5397437" url="https://pl.wikipedia.org/wiki?curid=5397437" title="Tomasz Jurek">
Tomasz Jurek



</doc>
<doc id="5397442" url="https://pl.wikipedia.org/wiki?curid=5397442" title="Smółka komonicówka">
Smółka komonicówka

Smółka komonicówka ("Trachusa byssina") – gatunek samotnej pszczoły z rodziny miesierkowatych (Megachilidae). Jedyna przedstawicielka swojego rodzaju w Polsce. Występuje w Europie na południe od 64 równoleżnika oraz na Syberii, Dalekim Wschodzie Rosji i w Mongolii. 
Wygląd.
Smółka komonicówka pod wieloma względami nie jest typowym przedstawicielem swojego rodzaju i z tego powodu została wydzielona do osobnego, monotypowego podrodzaju "Trachusa". Obie płcie o kutikuli ubarwionej czarnobrązowo, bez żadnych jasnych znaczeń z wyjątkiem żółtej twarzy u samców. Ciało owłosione szarymi, beżowymi i czerwonobrązowymi włoskami. Samice zbierają pyłek w białawą szczoteczkę na spodzie odwłoka.
Tryb życia.
Pszczoła samotna, z jednym pokoleniem w roku. Oligolektyczna, związana z roślinami z rodziny bobowatych, spośród których preferuje komonicę. Gniazda budowane są w ziemi, czasami w niewielkich koloniach. Gatunek ten preferuje piaszczystą ziemię, chętnie gniazduje w pobliżu sosen. Do budowy gniazda używana jest żywica i kawałki liści. Jedno gniazdo zawiera od jednej do czterech komórek z potomstwem. 

</doc>
<doc id="5397458" url="https://pl.wikipedia.org/wiki?curid=5397458" title="Psithyrus">
Psithyrus



</doc>
<doc id="5397461" url="https://pl.wikipedia.org/wiki?curid=5397461" title="Auguste Haouisée">
Auguste Haouisée

Auguste Alphonse Pierre Haouisée SI (; ur. 1 października 1877 w Évranie, zm. 10 września 1948 w Szanghaju) – francuski duchowny rzymskokatolicki, wikariusz apostolski Nankinu oraz wikariusz apostolski i biskup szanghajski.
Biografia.
W 1896 wstąpił do Towarzystwa Jezusowego. 10 czerwca 1910 otrzymał święcenia prezbiteriatu i został kapłanem swojego zakonu.
2 lipca 1928 papież Pius XI mianował go koadiutorem wikariusza apostolskiego Nankinu Próspero Parísa SI oraz biskupem tytularnym cercińskim. 28 sierpnia 1938 w Szanghaju przyjął sakrę biskupią z rąk wikariusza apostolskiego Xianxianu Henriego Lécroarta SI. Współkonsekratorami byli wikariusz apostolski Czyfu Adéodat-Jean-Roch Wittner OFM oraz wikariusz apostolski Ningbo André-Jean-François Defebvre CM.
13 maja 1931, gdy zmarł bp París, bp Haouisée został wikariuszem apostolskim Nankinu.
13 grudnia 1933 ten sam papież przeniósł go na nowo powstałą katedrę wikariusza apostolskiego Szanghaju. 11 kwietnia 1946, w związku ze zmianami administracyjnymi w chińskim Kościele, został biskupem szanghajskim, którym był do śmierci 10 września 1948. Zarówno w Nankinie jak i w Szanghaju był ostatnim zagranicznym misjonarzem, będącym ordynariuszem wikariatu/diecezji.

</doc>
<doc id="5397462" url="https://pl.wikipedia.org/wiki?curid=5397462" title="Auguste Alphonse Pierre Haouisée">
Auguste Alphonse Pierre Haouisée



</doc>
<doc id="5397466" url="https://pl.wikipedia.org/wiki?curid=5397466" title="Mistrzostwa Świata w Piłce Ręcznej Mężczyzn 2023 (składy)">
Mistrzostwa Świata w Piłce Ręcznej Mężczyzn 2023 (składy)

Artykuł grupuje składy męskich reprezentacji narodowych w piłce ręcznej, które wystąpiły podczas Mistrzostw Świata w Piłce Ręcznej Mężczyzn 2023 rozegranych w Polsce i Szwecji w dniach od 11 do 29 stycznia 2023 roku.
Grupa A.
Chile.
Źródło
Czarnogóra.
Źródło
Hiszpania.
Źródło
Iran.
Źródło
Grupa B.
Arabia Saudyjska.
Źródło
Francja.
Źródło
Polska.
Źródło
Słowenia.
Źródło
Grupa C.
Brazylia.
Źródło
Republika Zielonego Przylądka.
Źródło
Szwecja.
Źródło
Urugwaj.
Źródło
Grupa D.
Islandia.
Źródło
Korea Południowa.
Źródło
Portugalia.
Źródło
Węgry.
Źródło
Grupa E.
Algieria.
Źródło
Katar.
Źródło
Niemcy.
Źródło
Serbia.
Źródło
Grupa F.
Argentyna.
Źródło
Holandia.
Źródło
Macedonia Północna.
Źródło
Norwegia.
Źródło
Grupa G.
Chorwacja.
Źródło
Egipt.
Źródło
Maroko.
Źródło
Stany Zjednoczone.
Źródło
Grupa H.
Bahrajn.
Źródło
Belgia.
Źródło
Dania.
Źródło
Tunezja.
Źródło

</doc>
<doc id="5397468" url="https://pl.wikipedia.org/wiki?curid=5397468" title="Kasane (manga)">
Kasane (manga)

 – manga autorstwa Darumy Matsuury, publikowana na łamach magazynu „Evening” wydawnictwa Kōdansha od kwietnia 2013 do sierpnia 2018. Na jej podstawie powstał film live action, którego premiera odbyła się we wrześniu 2018.
W Polsce prawa do dystrybucji mangi nabyło wydawnictwo Waneko.
Fabuła.
Kasane Fuchi jest nastolatką, która ze względu na swój wygląd jest nieustannie dręczona przez rówieśniczki. Jej matka była z kolei kobietą o niespotykanej urodzie, która jednak zmarła przedwcześnie. Okazuje się, że Kasane posiada niezwykłe zdolności aktorskie, ale z czasem rozwinęła kompleks niższości, który sprawił, że stała się skrajnie introwertyczna. W pewnym momencie dziewczyna przypomina sobie jednak o ostatnim prezencie, jaki otrzymała od matki – specjalnej szmince, która po użyciu pozwala jej zamienić własną twarz z twarzą osoby całowanej. Młoda kobieta postanawia więc zrobić karierę w show-biznesie, zostając „złodziejką twarzy”.
Manga.
Manga ukazywała się w magazynie „Evening” wydawnictwa Kōdansha od 23 kwietnia 2013 do 10 sierpnia 2018. Seria została również opublikowana w 14 tankōbonach, wydanych między 23 października 2015 a 7 września 2018.
W Polsce seria ukazuje się nakładem wydawnictwa Waneko.
Film live action.
Adaptacja w postaci filmu live action została zapowiedziana w 2018 roku, a w rolach głównych wystąpiły Kyoko Yoshine jako Kasane Fuchi i Tao Tsuchiya jako Nina Tanzawa. Reżyserem filmu został Yūichi Satō, scenariusz napisał Tsutomu Kuroiwa, a muzykę skomponował Yugo Kanno. Premiera w Japonii odbyła się 7 września 2018. Piosenką przewodnią filmu jest „Black Bird” autorstwa Aimer.

</doc>
<doc id="5397475" url="https://pl.wikipedia.org/wiki?curid=5397475" title="Ring Out The Bells">
Ring Out The Bells

„Ring Ou The Bells” – singel Sarah Connor z jej jedenastego albumu studyjnego "Not So Silent Night", wydany przez wytwórnię Polydor. Utwór został napisany i wyprodukowany przez Nicolas Rebscher, Sarah Connor, Max Wolfgang oraz wydany jako pierwszy singel z albumu 5 listopada 2022.
Lista utworów.
1-Track Digital Download

</doc>
<doc id="5397480" url="https://pl.wikipedia.org/wiki?curid=5397480" title="55 Dywizja Piechoty Morskiej">
55 Dywizja Piechoty Morskiej

55 Mozyrska Dywizja Piechoty Morskiej () – desantowy związek taktyczny Sił Zbrojnych Federacji Rosyjskiej.
Formowanie i zmiany organizacyjne.
Dyrektywą ministra obrony ZSRR nr Org/3/50340 z 7 czerwca 1963 reaktywowane zostały oddziały radzieckiej piechoty morskiej. Zostały one włączone w skład poszczególnych komponentów sił morskich i tam rozwijane. W latach 1967–1968 390 pułk piechoty morskiej rozwinięty został w 55 Dywizję Piechoty Morskiej, a ta podporządkowana została dowództwu Floty Oceanu Spokojnego.
W 1990 dywizja została częściowo skadrowana, a jej stan osobowy wahał się w granicach około 5000 żołnierzy.
Do czerwca 2009 na bazie 55 Dywizji Piechoty Morskiej sformowano 155 Brygadę Piechoty Morskiej.

</doc>
<doc id="5397491" url="https://pl.wikipedia.org/wiki?curid=5397491" title="Stadion RKS Ursus">
Stadion RKS Ursus



</doc>
<doc id="5397496" url="https://pl.wikipedia.org/wiki?curid=5397496" title="Atterton">
Atterton

Atterton – osada w Anglii, w hrabstwie Leicestershire, w dystrykcie Hinckley and Bosworth, w civil parish Witherley. Leży 7 km od Market Bosworth. W 1931 roku civil parish liczyła 43 mieszkańców.

</doc>
<doc id="5397497" url="https://pl.wikipedia.org/wiki?curid=5397497" title="Mateusz Murias">
Mateusz Murias

Mateusz Zbigniew Murias (ur. 18 stycznia 2002) – polski lekkoatleta specjalizujący się w wielobojach.
Brązowy medalista w wieloboju lekkoatletycznym na hali (Toruń 2022) i na stadionie (Warszawa 2022), wielokrotny Mistrz Polski Juniorów oraz multimedalista Mistrzostw Polski Juniorów.

</doc>
<doc id="5397500" url="https://pl.wikipedia.org/wiki?curid=5397500" title="Zakończenie wojny, powrót do domu">
Zakończenie wojny, powrót do domu

Zakończenie wojny, powrót do domu (ang. "The Ending of the War, Starting Home") – obraz olejny namalowany przez amerykańskiego malarza samouka Horace’a Pippina między 1930 a 1933 rokiem, znajdujący się w zbiorach Philadelphia Museum of Art w Filadelfii.
Opis.
Obraz odzwierciedla traumatyczne doświadczenia wojenne Horace’a Pippina. Artysta rozpoczął pracę nad tym obrazem prawie piętnaście lat po powrocie do Stanów Zjednoczonych ze służby wojskowej we Francji podczas I wojny światowej. Ranny w prawą rękę podczas bitwy jako żołnierz jednego z czterech pułków afroamerykańskich, Pippin zwrócił się w stronę malarstwa, aby wspomóc swój proces zdrowienia. Ten obraz walki, strachu i poddania się skupia przerażające epizody, które udokumentował w swoich dziennikach wojennych – wydarzenia, które, jak później powiedział, „wydobyły ze mnie całą sztukę”. 
Ubrani w brązowe mundury i z bagnetami żołnierze afroamerykańscy United States Army nacierają na ubranych na szaro żołnierzy Armii Cesarstwa Niemieckiego, którzy wydają się być zaskoczeni, poddają się, ukrywają i uciekają. W oddali ścierają się myśliwce francuskie i niemieckie – jeden z nich płonie i spada na ziemię. Widoczne są również eksplodujące pociski i żołnierze upadający w chaosie. Na ramie tego obrazu Pippin umieścił małe, rzeźbione wersje sprzętu wojennego – czołgów, pistoletów, granatów ręcznych, masek przeciwgazowych i innego sprzętu, nawiązując do niektórych postępów technologicznych, które uczyniły bitwę bardziej brutalną niż kiedykolwiek wcześniej.

</doc>
<doc id="5397505" url="https://pl.wikipedia.org/wiki?curid=5397505" title="Nemiroff">
Nemiroff

Nemiroff – ukraińska marka wódek i jeden z największych producentów alkoholi na świecie. Produkty sprzedawane są w ponad 80 krajach świata. Firma jest jednym z trzech światowych liderów dostarczających wódkę do sklepów Duty Free. Marka ta stanowi 40% wódek eksportowanych z Ukrainy. Firma jest eksporterem nr 1 wszystkich wódek z Ukrainy i znajduje się w gronie 100 największych podatników Ukrainy.
W 2021 roku produkcja alkoholi tej marki wzrosła o 12%.
Współwłaścicielami są Jakiw Finkelsztein, Beła Finkelsztein i Anatolij Kipysz. Dyrektorem naczelnym jest Jurij Soroczyński.
Od listopada 2018 roku marka jest oficjalnym sponsorem UFC.
Produkcja i butelkowanie odbywa się w siedzibie w Niemirowie w obwodzie winnickim.
Historia.
Firma bierze swoją nazwę od „Niemirów Wódka”, o której pierwsza pisemna wzmianka pochodzi z 1752 roku.
W 1872 roku hrabia Hryhorij Stroganow otworzył w Niemyrowie po przebudowie gospodę, a jego córka księżna Maria Szczerbatowa, kontynuowała działalność. Zatrudniła czeskiego architekta Jiříego Stibrala, który był projektantem licznych budynków w mieście, w tym nowej gorzelni. Pod kierownictwem Marii Szczerbatowej destylarnia osiągnęła rekordową w tym czasie wielkość produkcji – ponad 5000 półlitrowych butelek dziennie. Gorzelnia w Niemirowie jako pierwsza zaczęła produkować alkohol ze zboża, zamiast z surowych ziemniaków. Produkty były eksportowane za granicę.
W 1920 roku bolszewicy upaństwowili produkcję.
W 1992 roku wznowiono produkcję wódki w Niemyrowie i zarejestrowano znak towarowy Nemiroff. W 1994 roku rozpoczął się eksport wyrobów.
W 1997 roku zainstalowano niemieckie linie produkcyjne Krones. Zdolność produkcyjna osiągnęła 50 tysięcy butelek miesięcznie.
W 1998 roku Nemiroff wypuścił wódkę „Nemiroff ukraiński miód z pieprzem”, która zyskała popularność na Ukrainie i na świecie. Zaczęto je wykorzystywać jako symboliczną pamiątkę z Ukrainy.
Od 2000 roku marka zaczęła sponsorować światowe mecze boksu zawodowego.
W 2002 roku marka została włączona do Światowego Klubu Milionerów, którego sprzedaż przekracza milion skrzynek (kartonów 9-litrowych). W tym samym roku firma wprowadziła laserowe zabezpieczenie produktów w celu zwalczania fałszerstw.
W 2005 roku firma została członkiem Międzynarodowego Stowarzyszenia Barmanów (IBA) i zaprezentowała nową brzozową wódkę „Ukrainian Birch Special”. W tym samym roku Nemiroff został sponsorem Eurowizji.
W 2009 roku firma rozpoczęła projekt „Green Planet” od wdrożenia elektronicznego zarządzania dokumentami i oszczędzania zasobów, co pozwoliło zaoszczędzić 7 ton papieru rocznie.
W 2016 roku zmodernizowano produkcję zgodnie z certyfikatami ISO 9001, ISO 22000, ISO 14024.
Od listopada 2018 roku firma jest oficjalnym sponsorem UFC.
W 2020 roku Nemiroff nawiązał współpracę z Proximo Group i rozpoczął import produktów marek Jose Cuervo, Bushmills, Kraken i Sexton na Ukrainę.
W 2020 roku Coca-Cola została dystrybutorem wódki Nemiroff w Polsce, Włoszech, Austrii i Armenii, a od – na Łotwie, Litwie, w Estonii, Czechach, Słowacji i Mołdawii.
W 2020 roku Nemiroff przejął od FSMU destylarnię Niemirów. 9 marca 2021 roku spółka zakończyła prawny etap prywatyzacji, otrzymując od Państwowej Służby Podatkowej Ukrainy licencję na produkcję alkoholu.
W 2021 roku Nemiroff wszedł na rynek brytyjski, Oak &amp; Still został oficjalnym dystrybutorem jego produktów. Nemiroff nawiązał współpracę z Bloodstock, największym niezależnym festiwalem heavy metalowym na świeżym powietrzu w Wielkiej Brytanii, aby uczcić ogólnokrajową ekspansję marki.
W 2021 roku Nemiroff został oficjalnym partnerem Spacebit w misji księżycowej 2022. Misja została opracowana we współpracy z United Launch Alliance i Astrobotic Technology.
1 marca 2022 roku firma poinformowała, że cofnęła koncesję na produkcję wódki w Rosji i na Białorusi w związku z inwazją Federacji Rosyjskiej na Ukrainę na pełną skalę.
Od kwietnia 2022 roku Nemiroff zaczął dostarczać produkty na Bahamy. Dystrybutorem została firma Caribbean Wines and Spirits.
W czerwcu 2022 Nemiroff został partnerem brytyjskich barów Gloucester Rugby.
We wrześniu 2022 roku spółka podpisała umowę dystrybucyjną z importerem alkoholi, firmą Disaronno International.
Wyroby.
Marka Nemiroff obejmuje ponad 60 rodzajów produktów klasycznych i smakowych w różnych kategoriach cenowych, wśród których najpopularniejsze to „Ukraiński miód z pieprzem” oraz „LEX”.
W 2018 roku firma zaktualizowała design linii produktów premium "Nemiroff De Luxe" i "De Luxe Honey &amp; Pepper".
W 2019 roku firma wprowadziła na rynek linię smakową "Nemiroff The Inked Collection".
W 2021 roku Nemiroff zaprezentował limitowaną linię "„MOON EDITION”" dedykowaną kosmosowi. Wódka z limitowanej edycji została wyprodukowana z dodatkowym 12. stopniem filtracji dodanym na cześć 12 pionierów, którzy odwiedzili Księżyc.
W 2022 roku wprowadzono limitowane linie "Nemiroff Special" i "Nemiroff Premium De Luxe". 100% zysku z ich sprzedaży przeznaczane jest na leczenie i rehabilitację wojskowych i cywilnych Ukraińców, którzy ucierpieli w wyniku inwazji na pełną skalę na Federację Rosyjską.
Aktywność społeczna.
Spółka rozwija projekty z zakresu sportu i kultury, finansuje festiwale muzyczne i filmowe.
W 2005 Nemiroff został sponsorem Eurowizji. W 2006 roku sfinansował Rajdowy Puchar Europy Nemiroff Yalta Rally.
W 2009 roku firma stworzyła projekt „Green Planet” dotyczący wprowadzenia elektronicznego zarządzania dokumentami i oszczędzania zasobów, co pozwoliło zaoszczędzić 7 ton papieru rocznie. W tym samym roku marka została sponsorem ukraińskiego pawilonu na 53 Biennale w Wenecji.
Ogółem w latach 2010–2011 firma wydała 19 mln hrywien na finansowanie projektów społecznych.
W 2014 roku firma wprowadziła sortowanie i wysyłanie śmieci do recyklingu.
Jesienią 2022 roku Nemiroff przekazał placówkom medycznym obwodu winnickiego sprzęt i leki do rehabilitacji. Łącznie planowane jest przekazanie pomocy w wysokości 10 mln hrywien.
Nagrody i uznanie.
2006 – Nemiroff zostaje uznana za markę wódki Nr. 2 na świecie, zgodnie z rankingami "Vodka-Top 20 Brands Worldwide i IWSR Drinks Record"
2010 – marka Nemiroff, wyceniana na 404 mln USD, zajęła pierwsze miejsce wśród TOP-100 ukraińskich marek
2019 – firma zajęła trzecie miejsce na świecie pod względem wielkości sprzedaży w Duty Free &amp; Travel Retail według rankingu edycji IWSR „TOP 100 Spirits Brands in Travel Retail”
2019 – Nemiroff została uznana za najlepszą ukraińską wódkę w rankingu „Ulubieńcy sukcesu – 2019”
2020 – Nemiroff wszedł do rankingu TOP-25 ukraińskich marek
2020 – firma otrzymała nagrodę „Destylarnia Roku” na Międzynarodowym Konkursie Spirytusowym w Berlinie
2020 – Nemiroff zdobył 7 medali na London Spirits Competition
2020 – Nemiroff The Inked Collection zdobyła 3 nagrody w konkursie Ultimate Spirits Challenge
2020 – Nemiroff The Inked Collection zdobył 3 złote medale za wybitne wzornictwo w międzynarodowym konkursie The Design &amp; Packaging Masters w Londynie
2021 – Nemiroff otrzymał status „Czempiona Marki Wódki” według The Spirits Business
2021 – Nemiroff uznawany za najszybciej rozwijającą się międzynarodową markę alkoholi według wyników raportu rocznego IWSR.
2021 – Nemiroff The Inked Collection Burning Pear zostaje uznana za najlepszą wódkę świata w konkursie The Spirits Masters. Otrzymała medal „Mistrz Smaku”
2021 – Nemiroff wszedł do rankingu TOP-50 największych podatników publikacji Rating

</doc>
<doc id="5397507" url="https://pl.wikipedia.org/wiki?curid=5397507" title="Chaczkar w Kartuzach">
Chaczkar w Kartuzach

Chaczkar w Kartuzach – ormiańska kamienna stela ustawiona w 2022 roku przy kolegiacie w Kartuzach.
Historia.
Chaczkar został odsłonięty i poświęcony 18 września 2022 podczas specjalnej uroczystości, na którą zaproszono m.in. ambasadora ormiańskiego w Polsce. Został on ufundowany przez społeczność ormiańską zamieszkującą Kartuzy i powiat kartuski w dowód wdzięczności za życzliwe przyjęcie w Polsce. Inicjatywa wyszła od zawodników klubu zapaśniczego GKS Cartusia Kartuzy, przybyłych do miasta w ramach współpracy z ormiańskimi klubami w 1993.
Opis.
Chaczkar został wykonany z armeńskiego tufu wulkanicznego i ma typowe cechy, w tym misternie rzeźbioną tzw. plecionkę, charakterystyczną dla pomników, które powstają na terenie Armenii.

</doc>
<doc id="5397509" url="https://pl.wikipedia.org/wiki?curid=5397509" title="Misophone">
Misophone

Misophone – brytyjski zespół muzyczny wykonujący folk psychodeliczny. Wszystkie utwory nagrywane są w domu i produkowane samodzielnie. Zespół nigdy nie wystąpił na żywo.

</doc>
<doc id="5397511" url="https://pl.wikipedia.org/wiki?curid=5397511" title="Karel Weis">
Karel Weis

Karel Weis, także Weiss (ur. 13 lutego 1862 w Pradze, zm. 4 kwietnia 1944 tamże) – czeski kompozytor i muzykolog.
Życiorys.
W latach 1873–1878 uczył się gry na skrzypcach w Konserwatorium Praskim u Antonína Bennewitza, następnie w latach 1878–1881 kształcił się w szkole organowej Františka Zdenka Skuherskiego. Pobierał też prywatnie lekcje u Zdenka Fibicha. Działał jako organista i dyrygent w Pradze i innych miastach. Od 1895 do 1899 roku wydawał miesięcznik „Hudební květy”. Zbierał folklor regionu Chodsko w południowych Czechach. W latach 1928–1941 opublikował w 15 tomach zbiór "Český jih a Šumava v písni". 
Skomponował m.in. opery "Viola" (wyst. Praga 1892, wersja zrewid. pt. "Blíženci" wyst. Praga 1917), "Der polnische Jude" (wyst. Praga 1901), "Die Dorfmusikanten" (wyst. Praga 1905), "Útok na mlýn" (wyst. Praga 1912), "Lešetínský kovář" (wyst. Praga 1920) i "Bojarská svatba" (wyst. Praga 1943). W swojej twórczości nawiązywał do wzorców Bedřicha Smetany i Antonína Dvořáka.

</doc>
<doc id="5397521" url="https://pl.wikipedia.org/wiki?curid=5397521" title="François-Joseph Naderman">
François-Joseph Naderman

François-Joseph Naderman (ur. 1781 w Paryżu, zm. 2 kwietnia 1835 tamże) – francuski kompozytor i harfista.
Życiorys.
Syn Jeana-Henri Nadermana. Był uczniem Johanna Baptista Krumpholza. Początkowo występował jako wirtuoz gry na harfie, od 1815 roku pełnił funkcję nadwornego harfisty. W 1825 roku otrzymał posadę wykładowcy gry na harfie w Konserwatorium Paryskim. Kontynuował działalność założonego przez ojca wydawnictwa muzycznego, wraz z bratem Henri Nadermanem prowadził też wytwórnię harf. Skomponował liczne utwory na harfę, w tym 2 koncerty i szereg etiud o przeznaczeniu pedagogicznym. Opublikował podręcznik "École ou Méthode raisonnée pour la harpe" (Paryż 1832).

</doc>
<doc id="5397526" url="https://pl.wikipedia.org/wiki?curid=5397526" title="Trachusa byssina">
Trachusa byssina



</doc>
<doc id="5397527" url="https://pl.wikipedia.org/wiki?curid=5397527" title="Jean-Henri Naderman">
Jean-Henri Naderman

Jean-Henri Naderman (ur. 1735 we Fryburgu Bryzgowijskim, zm. 4 lutego 1799 w Paryżu) – francuski wydawca i budowniczy instrumentów muzycznych.
Życiorys.
Około 1764 roku osiadł we Francji. W 1777 roku uzyskał licencję na publikację muzykaliów w Paryżu. Budował instrumenty muzyczne, był oficjalnym dostawcą harf na dwór królowej Marii Antoniny. We współpracy z Johannem Baptistem Krumpholzem budował harfy według nowoczesnego wzoru, z pojedynczym pedałem. W swojej oficynie wydawał utwory na harfę i fortepian solo, muzykę kameralną i partytury operowe.
Jego synem był François-Joseph Naderman.

</doc>
<doc id="5397528" url="https://pl.wikipedia.org/wiki?curid=5397528" title="Siergiej Kalinin (strzelec)">
Siergiej Kalinin (strzelec)

Siergiej Aleksiejewicz Kalinin (ros. Сергей Алексеевич Kalinin, ur. 23 grudnia 1926 w Jarosławiu, zm. w październiku 1997 w Petersburgu) – rosyjski strzelec sportowy reprezentujący Związek Radziecki, brązowy medalista olimpijski z 1960, medalista mistrzostw świata i Europy.
Życiorys.
Walczył jako żołnierz Armii Czerwonej] podczas II wojny światowej.
Jako strzelec sportowy specjalizował się w strzelaniu do rzutków. Startował w konkurencji trap. Zdobył w niej brązowy medal na igrzyskach olimpijskich w 1960 w Rzymie (wyprzedzili go tylko Ion Dumitrescu z Rumunii i Galliano Rossini z Włoch). Na kolejnych igrzyskach olimpijskich w 1964 w Tokio zajął 22. miejsce.
Zdobył złote medale w konkurencji trap drużynowo na mistrzostwach świata w 1958 w Moskwie i mistrzostwach świata w 1962 w Kairze.
Zwyciężył w trapie drużynowo na mistrzostwach Europy w 1955 w Bukareszcie i mistrzostwach Europy w 1963 w Brnie, a także zdobył srebrny medal w drużynie na mistrzostwach Europy w 1959 w Turynie.
Był mistrzem ZSRR w trapie w 1956, 1960, 1961 i 1964. W 1960 otrzymał Medal „Za pracowniczą dzielność”.

</doc>
<doc id="5397530" url="https://pl.wikipedia.org/wiki?curid=5397530" title="Psalmista">
Psalmista



</doc>
<doc id="5397533" url="https://pl.wikipedia.org/wiki?curid=5397533" title="Transport w Chinach">
Transport w Chinach

 Transport Chinach – system transportowy w Chinach. 
Duży nacisk na nacisk infrastruktury został położony, ponieważ jest ona ściśle związana z rozwojem gospodarki i zwiększeniem zdolności obronnych. Mimo tego system transportowy Chin nadal stanowi pewne ograniczenie dla wzrostu gospodarczego oraz przepływu towarów i osób. W takich warunkach z roku na rok rośnie rola dróg wodnych i lądowych. 
Chińska polityka transportowa i komunikacyjna zmieniała się na przestrzeni lat, głównie ze względów politycznych. Pierwszym głównym celem Chin była naprawa istniejących linii komunikacyjnych, zaspokojenie potrzeb wojska i wzmocnienie kontroli politycznej nad terytorium całego państwa. W czasie wielkiego skoku naprzód, rozwój lokalnych linii kolejowych stał się priorytetem. Po 1963 r. zaczęto kłaść nacisk na rozwój transportu na obszarach wiejskich. Miało to za zadanie ożywienie produkcji rolnej. Jednocześnie prowadzono intensywny rozwój spedycji międzynarodowych i transportu morskiego. 
Początkowo rozwój linii kolejowych i autostrad był zintensyfikowany na Wschodnim Wybrzeżu, przez co dostęp do głębi kraju był utrudniony. Jednak sytuacja ta uległa znacznej zmianie i w odległych częściach tego kraju wybudowanych zostało wiele linii kolejowych i autostrad.
Linie kolejowe.
Z powodu możliwości transportu towarów na duże odległości, linie kolejowe są ważnym ogniwem chińskiego systemu kolejowego. 
Od lat 50. XX wieku nastąpiła zmiana w polityce rozwoju kolei. Do tego czasu skupiano się jedynie na wschodniej części kraju, gdzie położona była zdecydowana większość całej sieci kolejowej. Zaczęto kłaść nacisk na rozwój infrastruktury na zachodzie. W tym czasie zelektryfikowano także ważniejsze połączenia kolejowe. Od 1960 roku tysiące robotników zostało zatrudnionych do budowy nowych linii na zachodzie kraju. 
W latach 90. włożono wiele pracy w przyśpieszenie budowy nowych linii kolejowych i ulepszenie już istniejących. Wybudowane zostały wtedy trzy główne trasy mające ułatwić dostęp do odległych części kraju. Pierwsza o przebiegu południkowym prowadzi z Pekinu do Koulun, jednego z regionów Hongkongu. Druga, o przebiegu równoleżnikowym, z miasta Lianuyungang na wschodnim wybrzeżu, do granicy z Kazachstanem, łącząc Chiny z Azją Środkową i Rosją. Ostatnia linia prowadzi z Kunming do portu Beihai i ułatwia dostęp zachodnich prowincji do morza. 
Transport drogowy.
Pierwsza autostrada w Państwie Środka powstała w 1913 roku w prowincji Hunan. 
Chińskie drogi podzielone są na trzy kategorie: drogi państwowe, regionalne o znaczeniu politycznym, gospodarczym oraz wojskowym, drogi powiatowe i gminne. 
Największym osiągnięciem inżynierów było wybudowanie sieci drogowej na Wyżynie Tybetańskiej, gdzie w ciągu kilku lat powstały najwyższe i najdłuższe autostrady na świecie.
Od lat 80. XX zaczęto kłaść szczególny nacisk na utworzenie ogólnokrajowej sieci autostrad. W miastach i ich aglomeracjach zaczęły powstawać tysiące kilometrów wielopasmowych dróg, a te już istniejące były poszerzane. Całkowita liczba dróg powiększyła się od tego czasu dwukrotnie, ale i tak liczba pojazdów silnikowych zwiększa się o wiele szybciej niż cała sieć drogowa.
Budowa dróg na tak dużą skalę zachęciła władze Państwa Środka do rozwoju przemysłu motoryzacyjnego. Pierwsza fabryka samochodów powstała w połowie lat 50., natomiast już w latach 70. produkcja ta była powszechna w całym kraju. Pojazdy produkowane przez duże fabryki państwowe były dystrybuowane tylko dla przedsiębiorstw państwowych oraz wojska. Produkcja samochodów osobowych wzrosła w latach 90. XX wieku z powodu rosnącego zainteresowania wśród ludności i stała się jedną z głównych gałęzi przemysłu Chin.
Transport wodny.
Od starożytności transport morski odgrywał ważną rolę w transporcie towarów. Koleje i drogi, chociaż są coraz ważniejsze w sieci transportowej Chin, nie mogą całkowicie zastąpić tras rzecznych. Pomimo niewykorzystanego potencjału transportu wodnego w Chinach, mają one najbardziej rozbudowaną sieć żeglownych dróg śródlądowych na świecie.
Jednym z pierwszych planów rządu komunistycznego po objęciu władzy w 1949 roku było utworzenie krajowej sieci dróg wodnych. Zainicjowano program budowy i renowacji obiektów portowych oraz pogłębiania koryt rzecznych. Do 1961 roku powstało 15 głównych dróg wodnych skupiających się wokół rzek: Jangcy, Perłowej, Huai He, Huang He oraz Wielkiego Kanału.
Jangcy, najważniejsza rzeka w chińskiej sieci dróg wodnych, jest również jedną z najważniejszych gospodarczo rzek na świecie. Wraz ze swoimi dopływami odpowiada za prawie połowę tras rzecznych w kraju, a wielkość przewożonych przez nią ładunków stanowi około jedną trzecią całkowitej ilości ładunków przewożonych przez transport rzeczny. Dzięki pracom podjętym w latach 50. XX wieku nad regulacjom środkowej części rzeki, stała się ona żeglowna od jej ujścia do Yibin, w prowincji Syczuan. 
Główną rzeką w transporcie wodnym śródlądowym w południowych Chinach jest Xi Jiang. Statki o masie 1000 ton mogą dopłynąć do Wuzhou, natomiast mniejsze jednostki mogą płynąć środkowym i górnym biegiem rzeki.
Wielki Kanał jest jedyną tak dużą drogą wodną biegnącą z północy na południe. Biegnie przez ok.1800 km z Pekinu do Hangzhou i jest jednym z największych przedsięwzięć inżynieryjnych w Chinach. Jest najdłuższą sztuczną drogą wodną na świecie. Stanowi on połączenie komunikacyjne i transportowe między najgęściej zaludnionymi obszarami Chin. Kanał ma duże znaczenie w transporcie towarów masowych z północy na południe, ułatwiając w ten sposób dystrybucję węgla i artykułów spożywczych.
Transport lotniczy.
W latach 50. XX wieku transport powietrzny Chin był zależny od Związku Radzieckiego, który wyposażał kraj w samoloty wykorzystywane w podróżach powietrznych. Gdy pod koniec lat 50. relacje radziecko-chińskie uległy pogorszeniu, zaczęto podejmować działania mające na celu wzrost niezależności państwa. W ten sposób poza liniami do ZSRR, Korei Północnej, Mongolii, Wietnamu oraz Mjanmy, otwarte zostały trasy do Stanów Zjednoczonych, zachodnich państw azjatyckich, Europy i Afryki. 
W latach 80. XX wieku transport lotniczy w Chinach znów zaczął gwałtownie rosnąć. Pierwsze nowoczesne lotnisko cywilne w Pekinie powstało w 1958 roku. Od tego czasu było wielokrotnie powiększane, a dzisiaj port lotniczy Pekin obsługuje ponad 80 mln pasażerów. Od roku 1990 władze wybudowały nowe tego typu lotniska w Makau (1995), Hongkongu (1998), Szanghaju (2000) oraz Kantonie (2004).
Bibliografia.
China | Brittanica

</doc>
<doc id="5397546" url="https://pl.wikipedia.org/wiki?curid=5397546" title="Glenea cantor">
Glenea cantor

Glenea (Stiroglenea) cantor – gatunek chrząszcza z rodziny kózkowatych (Cerambycidae).
Taksonomia.
Gatunek ten został opisany w 1787 roku przez Johana Christiana Fabriciusa. Zaliczane są do niego trzy podgatunki:
Zasięg występowania.
Zasięg tego gatunku obejmuje płd.-wsch. Azję. Podgatunek "G. c. cantor" występuje w płd. Chinach i w Wietnamie, podgatunek "G. c. obesa" w Indiach, Bangladeszu, Mjanmie, Tajlandii, Kambodży, Laosie oraz Wietnamie, zaś "G. c. luzonica" znany jest z Filipin.
Budowa ciała.
Osiąga około 20 mm długości. Przednie krawędzie pokryw kanciaste w zarysie, tylne zaś ścięte z wyraźnymi ostrogami po brzegach.
Ubarwienie głowy żółte z czarnym rysunkiem. Na przedpleczu podwójny rząd czarnych plam, jego przednia część jest żółta, tylna zaś brudnobiała. Odwłok bladożółty, z czarnymi obrączkami na poszczególnych segmentach. Pokrywy ubarwione pomarańczowo lub żółtobrązowo, ich wierzchołki brudnobiałe z czarnymi, poprzecznymi prążkami.
Biologia i ekologia.
Występuje w lasach, ogrodach oraz na plantacjach kapoku. Aktywny przez cały rok, w tym czasie występuje zwykle 5 pokoleń.
Larwy żerują w drewnie drzew z rodzaju puchowiec, oraz w wełniaku azjatyckim. Imago żywią się młodą korą oraz liśćmi.

</doc>
<doc id="5397548" url="https://pl.wikipedia.org/wiki?curid=5397548" title="Dąbrówka (powiat tarnogórski)">
Dąbrówka (powiat tarnogórski)

Dąbrówka – część wsi Zendek położona w województwie śląskim, w powiecie tarnogórskim, w gminie Ożarowice.
W latach 1975–1998 miejscowość administracyjnie należała do województwa katowickiego.
Komunikacja.
Na terenie Dąbrówki znajdują się przystanki autobusowe "Zendek I nż" i "Zendek II", na których zatrzymują się autobusy organizowane przez Zarząd Transportu Metropolitalnego na liniach:

</doc>
<doc id="5397552" url="https://pl.wikipedia.org/wiki?curid=5397552" title="Kenneth Taylor">
Kenneth Taylor

Kenneth Ina Dorothea Taylor (ur. 16 maja 2002 w Alkmaarze) – holenderski piłkarz grający na pozycji defensywnego pomocnika w holenderskim klubie AFC Ajax oraz w reprezentacji Holandii.

</doc>
<doc id="5397553" url="https://pl.wikipedia.org/wiki?curid=5397553" title="Noobek">
Noobek



</doc>
<doc id="5397560" url="https://pl.wikipedia.org/wiki?curid=5397560" title="Dworzec (rejon wołożyński)">
Dworzec (rejon wołożyński)

Dworzec (; ) – wieś na Białorusi, w obwodzie mińskim, w rejonie wołożyńskim, w sielsowiecie Dory.
Historia.
W czasach zaborów folwark prywatny w powiecie wilejskim, w guberni wileńskiej Imperium Rosyjskiego. W 1866 należał do Jaźwińskiej.
W latach 1921–1945 folwark leżał w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Według Powszechnego Spisu Ludności z 1921 roku zamieszkiwało tu 30 osób, 29 było wyznania rzymskokatolickiego a 1 prawosławnego. Jednocześnie 29 mieszkańców zadeklarowało polską a 1 białoruską przynależność narodową. Były tu 2 budynki mieszkalne. W 1931 w 2 domach zamieszkiwało 16 osób.
Wierni należeli do parafii rzymskokatolickiej w Chołchle. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.
Do 2013 roku w sielsowiecie Pierwszaje.

</doc>
<doc id="5397572" url="https://pl.wikipedia.org/wiki?curid=5397572" title="Dziakowszczyzna">
Dziakowszczyzna

Dziakowszczyzna – dawny folwark. Tereny, na których leżał, znajdują się obecnie na Białorusi, w obwodzie mińskim, w obwodzie mińskim, w rejonie mołodeckim, w sielsowiecie Gródek.
Historia.
W czasach zaborów folwark w powiecie wilejskim, w guberni wileńskiej Imperium Rosyjskiego.
W latach 1921–1945 folwark leżał w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Według Powszechnego Spisu Ludności z 1921 roku zamieszkiwało tu 10 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 1 domu zamieszkiwało 6 osób.
Wierni należeli do parafii rzymskokatolickiej w Chołchle. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.

</doc>
<doc id="5397573" url="https://pl.wikipedia.org/wiki?curid=5397573" title="Formose Mendy (ur. 1993)">
Formose Mendy (ur. 1993)

Formose Jean-Pierre Mendy (ur. 8 października 1993 w Lagny-sur-Marne) – gwinejski piłkarz, francuskiego pochodzenia, grający na pozycji środkowego obrońcy we francuskim klubie US Avranches. Jednokrotny seniorski reprezentant Gwinei Bissau. Wstępnie powołany na Puchar Narodów Afryki 2017, jednak nie znalazł się w ostatecznym składzie.

</doc>
<doc id="5397584" url="https://pl.wikipedia.org/wiki?curid=5397584" title="Emilia (Warszawa)">
Emilia (Warszawa)

Emilia – osiedle mieszkaniowe w dzielnicy Śródmieście w Warszawie.
Położenie i charakterystyka.
Osiedle Emilia położone jest na stołecznym Śródmieściu, na obszarze Miejskiego Systemu Informacji Śródmieście Północne. Jest usytuowane między ulicami: Świętokrzyską, Emilii Plater, Złotą i aleją Jana Pawła II. Przez jego teren przebiegają ulice: Pańska, Śliska, Sosnowa i Sienna. Zostało zbudowane w latach 1961–1967 według projektu Lecha Robaczyńskiego, Czesława Wegnera, Anny Koseckiej, Jerzego Sobiepana i Stanisława Jankowskiego. Nazwa osiedla pochodzi od nazwy ulicy Emilii Plater. Według niektórych źródeł tworzy wraz z sąsiednim osiedlem Mariańska większe osiedle Emilia-Mariańska.
Powierzchnia osiedla Emilia wynosi 4,2 hektara. W jego skład wchodzi sześć budynków mieszkalnych mających od ośmiu do szesnastu kondygnacji o adresach: ul. Pańska 3, 5 i 7, ul. Śliska 3 i 10 oraz ul. Emilii Plater 47. Łącznie mieszczą one 783 mieszkania przeznaczone dla ok. 2500 osób. Zabudowę mieszkaniową uzupełniały szkoła, przedszkole, budynek służby zdrowia i pawilony handlowo-usługowe. W budynku przy ul. Emilii Plater 47 zaprojektowano zewnętrzną antresolę oraz lokale usługowe na dwóch kondygnacjach. Mieściły się tu m.in. Cepelia, salon Desy i liczne warsztaty rzemieślnicze. Przed frontem zamontowano wolnostojące, przeszklone witryny służące ekspozycji towarów. Na północ od tego budynku powstał niewielki pawilon mieszczący początkowo kawiarnię „Barbara”, a następnie klub jazzowy „Akwarium”. W 1969 roku wybudowano pawilon domu meblowego „Emilia”, który był największym sklepem w Warszawie zaopatrującym mieszkańców w meble.
Do wybudowania zespołu mieszkaniowego niezbędne były wyburzenia pozostałości po przedwojennej zabudowie oraz prowizorycznych zabudowań i warsztatów stanowiących część rejonu nazywanego „Dzikim Zachodem”. Część starszej zabudowy została zachowana, nowe budynki zostały wpasowane pomiędzy kamienice. W zamyśle osiedle miało mieć charakter tymczasowy. Miało zostać docelowo wyburzone, gdyż w miejscu tym zaplanowano tzw. Centrum Zachodnie, które miało być ośrodkiem kultury i administracji z wielkopowierzchniowym sklepem i wysokimi budynkami.
Przed 2001 roku zburzono pawilon, w którym mieściło się „Akwarium” i na jego miejscu powstał wieżowiec hotelu InterContinental Warszawa. Specyficzny kształt budynku, z filarem i wcięciem w jego bryle wynika z konieczności zapewnienia odpowiedniej ilości światła mieszkańcom bloku przy ul. Pańskiej 3. Na przełomie 2016 i 2017 rozebrano pawilon salonu meblowego, także z zamiarem wybudowania w jego miejscu wysokiego budynku.

</doc>
<doc id="5397585" url="https://pl.wikipedia.org/wiki?curid=5397585" title="Formose Mendy (ur. 2001)">
Formose Mendy (ur. 2001)

Formose Mendy (ur. 2 stycznia 2001 w Dakarze) – senegalski piłkarz grający na pozycji środkowego obrońcy we francuskim klubie Amiens SC oraz w reprezentacji Senegalu.

</doc>
<doc id="5397587" url="https://pl.wikipedia.org/wiki?curid=5397587" title="Zimowa Uniwersjada 2023">
Zimowa Uniwersjada 2023

Zimowa Uniwersjada 2023 – 30. edycja zimowej Uniwersjady rozegrana została w dniach 12–22 stycznia w Lake Placid. Zawody zostały przeprowadzone w 85 konkurencjach w 12 dyscyplinach.
5 marca 2018 roku Międzynarodowa Federacja Sportu Uniwersyteckiego zatwierdziła Lake Placid, jako organizatora trzydziestej edycji zimowej Uniwersjady.
Była to druga edycja uniwersjady rozegrana w Lake Placid, poprzednia w 1972 roku. Natomiast, jeśli chodzi o Stany Zjednoczone, to była trzecia edycja Uniwersjady. Oprócz zimowej z 1972 roku, gospodarzem Letniej Uniwersjady było Buffalo w 1993 roku.
Dyscypliny.
Na Uniwersjadzie rozegranych zostało 85 konkurencji w 12 dyscyplinach.
Kalendarz.
Źródło:
Tabela medalowa.
Stan po zakończeniu Uniwersjady.

</doc>
<doc id="5397588" url="https://pl.wikipedia.org/wiki?curid=5397588" title="Mary Ann Bevan">
Mary Ann Bevan

Mary Ann Bevan z domu Webster (ur. 20 grudnia 1874 w Londynie, zm. 26 grudnia 1933) – pielęgniarka, która po zachorowaniu na akromegalię występowała w cyrkach jako "najbrzydsza kobieta na świecie".
Życiorys.
Miała siedmioro rodzeństwa i pochodziła z rodziny robotniczej, z Plaistow, we wschodnim Londynie. Z zawodu została pielęgniarką. W 1902 wyszła za mąż, za Thomasa Bevana, z którym miała czworo dzieci. Mąż Bevan umarł w 1914.
Kariera cyrkowa.
Bevan zaczęła wykazywać objawy akromegalii tuż po ślubie w wieku około 32 lat. Zaczęła cierpieć przez nieodpowiedni wzrost i deformację twarzy, towarzyszyły jej bóle głowy i słabł wzrok. Po śmierci męża nie miała środków na utrzymanie siebie i dzieci. Postanowiła wykorzystać swój wygląd i wzięła udział w konkursie pt. "Najbrzydsza kobieta", który wygrała.
Po wygraniu konkursu Bevan pracowała w cyrku od 1920, w Wielkiej Brytanii, zanim ostatecznie przeniosła się do Stanów Zjednoczonych. Tam była atrakcją w parku rozrywki, "Coney Island Circus Sideshow" aż do śmierci 1933.
Wizerunek.
W 2000 roku wizerunek Bevan został użyty na kartce urodzinowej stworzonej przez Hallmark Cards. Kartka nawiązywała do programu randkowego, "Blind Date". Holenderski lekarz złożył skargę, że jest to brak szacunku dla kobiety, która uległa deformacji w wyniku choroby. Firma zgodziła się z opinią lekarza, było to niewłaściwe i zaprzestano dystrybucji kartki.

</doc>
<doc id="5397591" url="https://pl.wikipedia.org/wiki?curid=5397591" title="Kościół Wniebowzięcia Najświętszej Maryi Panny w Rudkach">
Kościół Wniebowzięcia Najświętszej Maryi Panny w Rudkach



</doc>
<doc id="5397594" url="https://pl.wikipedia.org/wiki?curid=5397594" title="Parafia Wniebowzięcia Najświętszej Maryi Panny w Rudkach">
Parafia Wniebowzięcia Najświętszej Maryi Panny w Rudkach



</doc>
<doc id="5397595" url="https://pl.wikipedia.org/wiki?curid=5397595" title="Bill Gulliver">
Bill Gulliver

Bill Gulliver, właśc. William John Gulliver (ur. 28 grudnia 1912 w Sheffield) – rodezyjski (zimbabwejski) strzelec sportowy, olimpijczyk. 
Startował w reprezentacji Federacji Rodezji i Niasy na igrzyskach olimpijskich w 1960 w Rzymie w trapie, ale odpadł w kwalifikacjach.

</doc>
<doc id="5397599" url="https://pl.wikipedia.org/wiki?curid=5397599" title="Gaj (sielsowiet Gródek)">
Gaj (sielsowiet Gródek)

Gaj – dawny zaścianek. Tereny, na których leżał, znajdują się obecnie na Białorusi, w obwodzie mińskim, w rejonie mołodeckim, w sielsowiecie Gródek.
Historia.
W czasach zaborów zaścianek w powiecie wilejskim, w guberni wileńskiej Imperium Rosyjskiego. W 1865 liczył 6 mieszkańców w 1 domu.
W latach 1921–1945 zaścianek leżał w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Według Powszechnego Spisu Ludności z 1921 roku zamieszkiwało tu 11 osób, wszystkie były wyznania prawosławnego i zadeklarowały polską przynależność narodową. Były tu 2 budynki mieszkalne. W 1931 w 2 domach zamieszkiwało 9 osób.
Wierni należeli do parafii rzymskokatolickiej i prawosławnej w Gródku. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.

</doc>
<doc id="5397600" url="https://pl.wikipedia.org/wiki?curid=5397600" title="Kościół i klasztor oo. dominikanów w Podkamieniu">
Kościół i klasztor oo. dominikanów w Podkamieniu



</doc>
<doc id="5397602" url="https://pl.wikipedia.org/wiki?curid=5397602" title="Hans Beham">
Hans Beham



</doc>
<doc id="5397604" url="https://pl.wikipedia.org/wiki?curid=5397604" title="Monaster św. Michała Archanioła o Złotych Kopułach">
Monaster św. Michała Archanioła o Złotych Kopułach



</doc>
<doc id="5397606" url="https://pl.wikipedia.org/wiki?curid=5397606" title="Monaster Podwyższenia Krzyża Świętego w Połtawie">
Monaster Podwyższenia Krzyża Świętego w Połtawie



</doc>
<doc id="5397609" url="https://pl.wikipedia.org/wiki?curid=5397609" title="Monastyr Opieki Matki Bożej w Charkowie">
Monastyr Opieki Matki Bożej w Charkowie



</doc>
<doc id="5397611" url="https://pl.wikipedia.org/wiki?curid=5397611" title="Monaster Opieki Matki Bożej w Charkowie">
Monaster Opieki Matki Bożej w Charkowie



</doc>
<doc id="5397613" url="https://pl.wikipedia.org/wiki?curid=5397613" title="Monaster Podwyższenia Krzyża Pańskiego w Czartorysku">
Monaster Podwyższenia Krzyża Pańskiego w Czartorysku



</doc>
<doc id="5397615" url="https://pl.wikipedia.org/wiki?curid=5397615" title="Monaster Narodzenia Matki Bożej w Horodyszczu">
Monaster Narodzenia Matki Bożej w Horodyszczu



</doc>
<doc id="5397617" url="https://pl.wikipedia.org/wiki?curid=5397617" title="Monaster Opieki Matki Bożej w Łymanie">
Monaster Opieki Matki Bożej w Łymanie



</doc>
<doc id="5397618" url="https://pl.wikipedia.org/wiki?curid=5397618" title="Monaster św. Włodzimierza w Krzywym Rogu">
Monaster św. Włodzimierza w Krzywym Rogu



</doc>
<doc id="5397619" url="https://pl.wikipedia.org/wiki?curid=5397619" title="Monaster Trójcy Świętej w Brajłowie">
Monaster Trójcy Świętej w Brajłowie



</doc>
<doc id="5397621" url="https://pl.wikipedia.org/wiki?curid=5397621" title="Monaster Krechowski">
Monaster Krechowski



</doc>
<doc id="5397623" url="https://pl.wikipedia.org/wiki?curid=5397623" title="Monaster św. Pantelejmona w Odessie">
Monaster św. Pantelejmona w Odessie



</doc>
<doc id="5397625" url="https://pl.wikipedia.org/wiki?curid=5397625" title="Monaster Trójcy Świętej w Korcu">
Monaster Trójcy Świętej w Korcu



</doc>
<doc id="5397626" url="https://pl.wikipedia.org/wiki?curid=5397626" title="Virginie Efira">
Virginie Efira

Virginie Efira (ur. 5 maja 1977 w Brukseli) – belgijska aktorka filmowa i telewizyjna, mieszkająca na stałe we Francji (obywatelstwo uzyskała w 2016). 
Pięciokrotnie nominowana do nagrody Cezara za role w filmach: "Victoria" (2016), "Niezatapialni" (2018), "Miłość niemożliwa" (2018), "Żegnajcie, głupcy" (2020) i "Benedetta" (2021). Zasiadała w jury konkursu głównego na 78. MFF w Wenecji (2021).
Jej mężem od 2002 roku był belgijski aktor i komik Patrick Ridremont. Para żyła w separacji od 2005 i ostatecznie rozwiodła się w 2009. W latach 2013-2013 Efira była zaręczona z francuskim reżyserem Mabroukiem El Mechrim, z którym ma córkę Ali (ur. 2013). Od 2018 aktorka jest w związku z młodszym od siebie o dekadę aktorem Nielsem Schneiderem.

</doc>
<doc id="5397627" url="https://pl.wikipedia.org/wiki?curid=5397627" title="Monaster Trójcy Świętej w Międzyrzeczu">
Monaster Trójcy Świętej w Międzyrzeczu



</doc>
<doc id="5397628" url="https://pl.wikipedia.org/wiki?curid=5397628" title="Tadeusz Stasiński">
Tadeusz Stasiński

Tadeusz Stasiński (ur. 30 lipca 1922 w Skierniewicach, zm. 4 marca 1993 w Poznaniu) – polski lekarz, internista i kardiolog, profesor.
Życiorys.
W 1949 roku ukończył studia na wydziale lekarskim Uniwersytetu Poznańskiego. Po studiach rozpoczął pracę w II Klinice Chorób Wewnętrznych, a wkrótce przeszedł do III Kliniki swojej alma mater. W 1962 został docentem. Odbył dwa staże zagraniczne: w ośrodku kardiologicznym w Zurychu u prof. Roberta Hegglina (1964) oraz Szpitalu Klinicznym Charite w Berlinie (1966). W 1969 oddelegowano go na stanowisko ordynatora Oddziału Kardiologicznego Szpitala Miejskiego im. Józefa Strusia w Poznaniu. Zorganizował tam nowoczesną Pracownię Kardiometryczną, współpracując m.in. z prof. Janem Mollem.
Doktoryzował się w 1951, a habilitował w 1961. Profesorem nadzwyczajnym został w 1974, a zwyczajnym w 1985. W 1980 został kierownikiem II Kliniki Kardiologii i zastępcą dyrektora Instytutu Kardiologii poznańskiej Akademii Medycznej. Klinikę zorganizował od podstaw na bazie oddziału wewnętrznego Szpitala im. Franciszka Raszei. Klinika ta uczestniczyła następnie w centralnych programach badawczych i badaniach recenzowanych przez Komitet Badań Naukowych. 1 października 1992 przeszedł na emeryturę. Zmarł po ciężkiej chorobie.
Praca naukowa.
Był autorem około 170 publikacji naukowych, także w czasopismach zagranicznych. Interesował się przede wszystkim zagadnieniami diagnozowania i oceny leczenia operacyjnego wad serca, kliniczne zastosowania badań wektokardiograficznych, rozruszniki serca i chirurgiczne leczenie "anginy pectoris". Wdrażał nowe kierunki terapeutyczne, m.in. leczenie trombolityczne. Wydał "Atlas wad serca", który przetłumaczono na język węgierski i rosyjski. 
Był członkiem Europejskiego Towarzystwa Kardiologicznego, a także Sekcji Intensywnej Terapii oraz Zaburzeń Rytmu PAN. W 1964 był założycielem Oddziału Poznańskiego Polskiego Towarzystwa Kardiologicznego i do 1992 był jego przewodniczącym. Zasiadał też w zarządzie centralnym tej organizacji.
Odznaczenia i nagrody.
Otrzymał m.in.:

</doc>
<doc id="5397629" url="https://pl.wikipedia.org/wiki?curid=5397629" title="Faierwerkier">
Faierwerkier



</doc>
<doc id="5397630" url="https://pl.wikipedia.org/wiki?curid=5397630" title="Formose Mendy (ur. 1989)">
Formose Mendy (ur. 1989)

Formose Mendy (ur. 23 marca 1989 w Guediawaye) – gwinejski piłkarz, senegalskiego pochodzenia, grający na pozycji prawoskrzydłowego w austriackim klubie FC Mauerwerk. Jednokrotny seniorski reprezentant Gwinei Bissau.

</doc>
<doc id="5397633" url="https://pl.wikipedia.org/wiki?curid=5397633" title="Maurizio Gucci">
Maurizio Gucci

Maurizio Gucci (ur. 26 września 1948 we Florencji, zm. 27 marca 1995 w Mediolanie) – włoski biznesmen, który przez pewien czas był prezesem domu mody, Gucci.
Życiorys.
Wczesne życie i kariera.
Był jedynym dzieckiem aktorów, Rodolfo Gucciego i Sandry Ravel, która miała korzenie niemiecko-szwajcarskie.
W 1972 przeniósł się do Nowego Jorku, aby pracować dla marki Gucci ze swym stryjem, Aldo Guccim. W 1982 wrócił do Mediolanu, a rok później rozpoczął walkę prawną z Aldo o kontrolę nad firmą Gucci po tym, jak został większościowym udziałowcem po śmierci ojca.
W 1989 został prezesem marki Gucci. Od 1991 do 1993 finanse Gucci były na minusie. Maurizio Gucci został oskarżony o ekstrawaganckie wydatki na siedzibę firmy we Florencji i Mediolanie. W 1993 sprzedał pozostałe akcje firmie Investcorp za 170 milionów dolarów, kończąc współpracę rodziny Gucci z firmą.
Życie prywatne.
W 1972 ożenił się z Patrizią Reggiani, z którą miał dwie córki: Alessandrę (ur. 28 czerwca 1976) i Allegrę (ur. 27 stycznia 1981). Ojciec Gucciego, Rodolfo, sprzeciwiał się ich małżeństwu. 21 marca 1985 Gucci powiedział żonie, że wybiera się na krótką podróż biznesową do Florencji. Kolejnego dnia, 22 marca wysłał swojego przyjaciela do Reggiani, aby przekazał jego żonie, że ich małżeństwo jest skończone.
W 1990 zaczął spotykać się z przyjaciółką ze swojego dzieciństwa, Paolą Franchi, po tym jak spotkał ją w prywatnym klubie w St. Moritz, w Szwajcarii. Franchi rozwiodła się ze swoim mężem, Giorgio Colombo, w 1995. Rozwód Gucciego i Reggiani odbył się w 1994.
Jego starsza córka, Alessandra, ma męża i syna, z którymi mieszka w Szwajcarii. Młodsza córka, Allegra, ma dwójkę dzieci ze swoim mężem, Enrico Barbieri.
Śmierć.
27 marca 1995 Gucci został postrzelony przez wynajętego zabójcę na schodach swojego biura. Jego była żona, Patrizia Reggiani, została skazana w 1998 za zorganizowanie zabójstwa.

</doc>
<doc id="5397635" url="https://pl.wikipedia.org/wiki?curid=5397635" title="Sobór Mądrości Bożej w Kijowie">
Sobór Mądrości Bożej w Kijowie



</doc>
<doc id="5397637" url="https://pl.wikipedia.org/wiki?curid=5397637" title="Sobór Narodzenia Matki Bożej w Kozielcu">
Sobór Narodzenia Matki Bożej w Kozielcu



</doc>
<doc id="5397638" url="https://pl.wikipedia.org/wiki?curid=5397638" title="Cerkiew Narodzenia Pańskiego w Tarnopolu">
Cerkiew Narodzenia Pańskiego w Tarnopolu



</doc>
<doc id="5397639" url="https://pl.wikipedia.org/wiki?curid=5397639" title="Bitwa o Czarnobyl (2022)">
Bitwa o Czarnobyl (2022)

Bitwa o Czarnobyl – bitwa stoczona podczas inwazji rosyjskiej na Ukrainę 24 lutego 2022 roku.
Przebieg.
Około godziny 7:00 pracownicy elektrowni w Czarnobylu zostali poinformowani, że Rosja rozpoczęła inwazję na Ukrainę. W strefie wykluczenia rano przebywało około 300 osób.
Po kilku godzinach rosyjskie siły, które były stacjonowane na Białorusi, przekroczyły granicę strefy wykluczenia w okolicach opuszczonego osiedla Wilcza i dotarły do głównego biura elektrowni o godzinie 14:00. W kolejnych godzinach dowódcy Gwardii Narodowej oraz kierownictwo elektrowni prowadzili rozmowy o kapitulacji z Rosjanami, a ukraiński rząd ogłosił publicznie, że Rosja rozpoczęła atak na teren elektrowni w Czarnobylu.
29 marca rosyjski wiceminister obrony Aleksandr Fomin poinformował o wycofaniu rosyjskich wojsk z okolic Kijowa. 1 kwietnia Państwowa Agencja Zarządzania Strefą Wykluczenia ogłosiła, że rosyjskie wojska całkowicie wycofały się z Elektrowni Atomowej w Czarnobylu.

</doc>
<doc id="5397640" url="https://pl.wikipedia.org/wiki?curid=5397640" title="Gleje">
Gleje

Gleje (; ) – wieś na Białorusi, w obwodzie mińskim, w rejonie wołożyńskim, w sielsowiecie Dory.
Dawniej używana nazwa – Glaje.
Historia.
W czasach zaborów w powiecie wilejskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Powszechny Spis Ludności z 1921 roku nie podał danych dotyczących miejscowości. W 1931 w 4 domach zamieszkiwało 16 osób.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.
Do 2013 roku w sielsowiecie Pierszaje

</doc>
<doc id="5397641" url="https://pl.wikipedia.org/wiki?curid=5397641" title="Cerkiew Opieki Matki Bożej w Łucku">
Cerkiew Opieki Matki Bożej w Łucku



</doc>
<doc id="5397644" url="https://pl.wikipedia.org/wiki?curid=5397644" title="Kamienica przy ulicy Cyniarskiej 13 w Bielsku-Białej">
Kamienica przy ulicy Cyniarskiej 13 w Bielsku-Białej

Kamienica przy ulicy Cyniarskiej 13 w Bielsku-Białej – kamienica mieszkalna położona przy ulicy Cyniarskiej 13 w historycznym centrum Białej (administracyjnie w obrębie osiedla Biała Wschód), jednej z części śródmieścia Bielska-Białej. Została wybudowana około roku 1925 w stylu modernistyczno-ekspresjonistycznym, wpisana do rejestru zabytków województwa śląskiego w dniu 17 grudnia 2021 pod numerem A/923/2021 i nielegalnie wyburzona w dniach 13–14 maja 2022.
Opis.
Dwupiętrowa z użytkowym poddaszem, podpiwniczona kamienica mieszkalna wzniesiona została około roku 1925. Jej fasada wykazywała cechy stylu modernistycznego i ekspresjonistycznego. Do momentu rozbiórki zachował się w całości oryginalny detal architektoniczny w postaci portalu bramnego z nadprożem, obramowań okiennych i gzymsów. Charakterystycznym elementem była attyka nad wejściem oraz okienka w kształcie „karo” w pasie poddasza. Zachowane były oryginalne podziały okien, przeszklone drzwi wejściowe, a wewnątrz posadzka, schody i boazerie lastrikowe.
Kamienica była pierwotnie częścią zwartej zabudowy zachodniej pierzei ulicy Cyniarskiej, stanowiącej element XVIII-wiecznego układu urbanistycznego Białej. W latach 1978–1981 sąsiednie budynki zostały wyburzone w związku z budową Spółdzielczego Domu Handlowego „Klimczok”, co uczyniło z kamienicy nr 13 budynek wolno stojący, otoczony rozległym parkingiem. Wtedy też zmieniono bieg ulicy Cyniarskiej, tworząc w sąsiedztwie kamienicy charakterystyczny zakręt.
Wyburzenie.
W ramach przebudowy placu Wojska Polskiego, której projekt zaczęto opracowywać w 2020, zaplanowano również przekształcenie dochodzącej do niego ulicy Cyniarskiej, która miała zostać „wyprostowana”, a jej zachodnia strona obsadzona szpalerem drzew. Szczegółowa koncepcja zagospodarowania terenu opublikowana w sierpniu 2020 przewidywała, że inwestycją objęty zostanie tylko południowy odcinek ulicy, tj. pomiędzy placem a kamienicą nr 13.
W 2021 upublicznione zostały plany dotyczące drugiego etapu inwestycji mającego obejmować wyburzenie kamienicy pod nrem 13 i powstanie w tym miejscu parkingu. 27 sierpnia 2021 Śląski Wojewódzki Konserwator Zabytków wszczął z urzędu postępowanie w sprawie wpisania budynku do rejestru zabytków. Był on wtedy własnością prywatnej spółki Conceptinvestment.pl. 23 września 2021 bielska Rada Miejska wyraziła zgodę na zamianę nieruchomości: miasto przejęło wycenioną na 6,5 miliona złotych kamienicę przy ulicy Cyniarskiej w zamian za działkę budowlaną w dzielnicy Kamienica; akt notarialny sporządzono w dniu 23 listopada. 17 grudnia 2021 obiekt został wpisany do rejestru zabytków województwa śląskiego pod numerem A/923/2021. Gmina Bielsko-Biała odwołała się 10 stycznia od tej decyzji do Ministerstwa Kultury i Dziedzictwa Narodowego, które na biegłego w postępowaniu administracyjnym powołało Narodowy Instytut Dziedzictwa. Równolegle 3 stycznia 2022 wydano – mimo negatywnej opinii Śląskiego Wojewódzkiego Konserwatora Zabytków – zezwolenie na realizację inwestycji drogowej polegającej na przebudowie ulicy Cyniarskiej wraz z wyburzeniem kamienicy nr 13. 7 marca 2022 Powiatowy Inspektorat Nadzoru Budowlanego wydał nakaz rozbiórki budynku, powołując się na jego zły stan techniczny.
13 maja 2022 około godziny 15:30 rozpoczęte zostały prace wyburzeniowe. Wkrótce na miejscu pojawił się kierownik bielskiej delegatury Wojewódzkiego Urzędu Ochrony Zabytków, który wydał nakaz wstrzymania prac w trybie natychmiastowym. Rozbiórka została uznana za nielegalną, ponieważ służby konserwatorskie nie wydały na nią zgody, a postępowanie odwoławcze w sprawie wpisu kamienicy do rejestru zabytków nie zostało ukończone. Na miejsce przyjechał również wiceprezydent miasta Przemysław Kamiński, który polecił wykonawcy kontynuowanie prac, powołując się przy tym na ważne zezwolenie na realizację inwestycji drogowej oraz nakaz wydany przez nadzór budowlany. W ciągu dwóch dni budynek został w całości wyburzony.
17 maja 2022 Śląski Wojewódzki Konserwator Zabytków złożył do bielskiej prokuratury zawiadomienie o popełnieniu przestępstwa umyślnego zniszczenia zabytku i możliwości przekroczenia uprawnień przez funkcjonariuszy publicznych: wiceprezydenta Bielska-Białej i powiatową inspektor nadzoru budowlanego. Do postępowania dołączyło Ministerstwo Kultury i Dziedzictwa Narodowego. Do końca 2022 zarzuty w sprawie usłyszały cztery osoby: pracownik bielskiego Urzędu Miejskiego, dwóch pracowników Powiatowego Inspektoratu Nadzoru Budowlanego oraz wiceprezydent Przemysław Kamiński. Toczyło się również postępowanie w sprawie unieważnienia wydanego w marcu nakazu rozbiórki. Decyzją z 21 grudnia 2022 Śląski Wojewódzki Inspektor Nadzoru Budowlanego stwierdził, że nakaz rozbiórki został wydany przez PINB z naruszeniem prawa, jednocześnie nie stwierdzając jej nieważności, gdyż wywołała nieodwracalne skutki prawne.
3 czerwca 2022 ogłoszony został przetarg na wykonanie „drugiego etapu rozbudowy ulicy Cyniarskiej”, który w lipcu wygrała spółka FBSERWIS S.A. W miejscu wyburzonej kamienicy nr 13 rozpoczęto budowę planowanego parkingu z 30 miejscami postojowymi.
Decyzją z 6 marca 2023 (znak: DOZ-OAiK.650.74.2022.ML) Minister Kultury i Dziedzictwa Narodowego uchylił w całości zaskarżoną decyzję o wpisie kamienicy do rejestru zabytków i umorzył postępowanie organu pierwszej instancji, gdyż obiekt fizycznie nie istnieje (chociaż w decyzji przyznał rację Śląskiemu Wojewódzkiemu Konserwatorowi Zabytków, iż decyzja o wpisie była konieczna i uzasadniona).

</doc>
<doc id="5397646" url="https://pl.wikipedia.org/wiki?curid=5397646" title="Sobór św. Aleksandra Newskiego w Jałcie">
Sobór św. Aleksandra Newskiego w Jałcie



</doc>
<doc id="5397648" url="https://pl.wikipedia.org/wiki?curid=5397648" title="Sobór św. Włodzimierza w Kijowie">
Sobór św. Włodzimierza w Kijowie



</doc>
<doc id="5397650" url="https://pl.wikipedia.org/wiki?curid=5397650" title="Sobór św. Włodzimierza w Chersonezie Taurydzkim">
Sobór św. Włodzimierza w Chersonezie Taurydzkim



</doc>
<doc id="5397652" url="https://pl.wikipedia.org/wiki?curid=5397652" title="Sobór Świętego Włodzimierza w Sewastopolu">
Sobór Świętego Włodzimierza w Sewastopolu



</doc>
<doc id="5397653" url="https://pl.wikipedia.org/wiki?curid=5397653" title="ATP Tour 2023">
ATP Tour 2023

ATP Tour 2023 – sezon profesjonalnych męskich turniejów tenisowych organizowanych przez Association of Tennis Professionals w 2023 roku. ATP Tour 2023 obejmuje turnieje wielkoszlemowe (organizowane przez Międzynarodową Federację Tenisową), turnieje rangi ATP Tour Masters 1000, ATP Tour 500, ATP Tour 250, drużynowe zawody United Cup (organizowane wspólnie przez ATP i WTA), Pucharu Lavera i Pucharu Davisa (ostatnie – organizowane przez ITF), a także kończące sezon zawody ATP Finals i Next Generation ATP Finals. Jest to 54. edycja rozgrywek.
W związku z inwazją Rosji na Ukrainę federacje tenisowe z Rosji i Białorusi zostały zawieszone i wycofane ze wszystkich międzynarodowych rozgrywek drużynowych, a zawodniczki i zawodnicy z Rosji i Białorusi nie mogli startować pod flagą i nazwą swojego państwa.

</doc>
<doc id="5397656" url="https://pl.wikipedia.org/wiki?curid=5397656" title="Wielki Meczet Chan-Dżami">
Wielki Meczet Chan-Dżami



</doc>
<doc id="5397657" url="https://pl.wikipedia.org/wiki?curid=5397657" title="Patrizia Reggiani">
Patrizia Reggiani

Patrizia Reggiani, ur. jako Patrizia Martinelli (ur. 2 grudnia 1948 w Vignola) – włoska bywalczyni salonów, skazana za wynajęcie zabójcy do zabicia swojego męża, Maurizio Gucciego.
Życiorys.
Wczesne życie.
Urodziła się w Vignola w północnych Włoszech. Dorastała w biedzie i nie znała swojego biologicznego ojca. Kiedy miała dwanaście lat, jej matka Silvana wyszła za bogatego przedsiębiorcę Ferdinando Reggianiego, który później adoptował Patrizię.
Kiedy miała około dwadzieścia dwa lata na przyjęciu poznała Maurizio Gucciego, dziedzica domu mody Gucci. Pobrali się 28 października 1972 i przeprowadzili się do Nowego Jorku. Początkowo ojciec Maurizio, Rodolfo, sprzeciwiał się ich małżeństwu, ale podarował im penthouse w Olympic Tower w Nowym Jorku. Patrizia brała aktywny udział w przyjęciach i wydarzeniach modowych, a także zaprzyjaźniła się z Jackie Kennedy Onassis. Podczas małżeństwa urodziła dwie córki: Alessandrę (ur. 1976) i Allegrę (ur. 1981).
W 1982 Patrizia i Maurizio wrócili do Mediolanu. W 1985 Maurizio powiedział Patrizii, że udaje się na krótką podróż biznesową do Florencji, a kolejnego dnia przysłał do niej swojego przyjaciela, a ten przekazał jej, że ich małżeństwo jest skończone. W 1990 Maurizio zaczął spotykać się z Paolą Franchi, wzbudzając zazdrość w Patrizii. W 1994 sfinalizowano rozwód Gucciego i Reggiani. Jako część ugody rozwodowej Gucci zgodził się płacić Patrizii alimenty wynoszące 1,47 miliona dolarów. Prawnie nie mogła używać nazwiska Gucci, jednak nadal to robiła mówiąc: „Nadal czuje się jak Gucci – jestem najbardziej Gucci z ich wszystkich.
Zabójstwo męża.
Rok po rozwodzie Gucci został zamordowany przez wynajętego zabójcę. W dniu jego zabójstwa Patrizia w swoim pamiętniku napisała greckie słowo "„paradeisos”" oznaczające raj.
31 stycznia 1997 Patrizia została aresztowana i oskarżona o wynajęcie zabójcy, który zamordował Gucciego. Proces wzbudził duże zainteresowanie mediów, a lokalna prasa nazwała ją „Czarną Wdową”. Według prokuratorów motywem Patrizii była mieszanka zazdrości, pieniędzy i niechęci do byłego męża. Argumentowali, że prócz kontroli nad majątkiem Gucciego chciała uniemożliwić swojemu byłemu mężowi poślubienie Paoli Franchi. Zbliżające się małżeństwo zmniejszyłoby jej alimenty o połowę, zmniejszając jej roczną pomoc pieniężną do 860 000 dolarów rocznie, co według niej stanowiło „miskę soczewicy”. Okazało się, że zabójca, zadłużony właściciel pizzerii, Benedetto Ceraulo, został zatrudniony przez Patrizię za pośrednictwem pośredniczki o imieniu Giuseppina „Pina” Auriemma, medium z wyższych sfer i bliskiej przyjaciółki Patrizii.
Pobyt w więzieniu.
W 1998 została skazana na dwadzieścia dziewięć lat pozbawienia wolności za zorganizowanie zabójstwa. Następnie poprosiła o unieważnienie jej wyroku, twierdząc, że guz mózgu wpłynął na jej osobowość. W 2000 sąd apelacyjny w Mediolanie utrzymał w mocy wyrok skazujący, ale obniżył karę do 26 lat. W 2000 roku próbowała popełnić samobójstwo, usiłując powiesić się na prześcieradle, ale została znaleziona przez strażników więziennych.
W 2005, pomimo przepisów zakazujących więziennych zwierząt domowych, zespół prawników Patrizii przekonał więzienie, by zezwoliło jej fretce na zamieszkanie z nią. W październiku 2011 kwalifikowała się do zwolnienia warunkowego w ramach programu zatrudnienia więźniów, ale odmówiła, mówiąc: „Nigdy w życiu nie pracowałam i na pewno nie zamierzam teraz zacząć”. Została zwolniona z więzienia za dobre sprawowanie w październiku 2016, po osiemnastu latach odbywania kary.
"Dom Gucci".
Film "Dom Gucci" z 2021 przedstawia małżeństwo Reggiani i Gucciego oraz jego morderstwo. W rolę Patrizii wcieliła się Lady Gaga. 
Reggiani pochwaliła ten wybór ze względu na podobieństwo do niej, ale skrytykowała fakt, że Gaga nie spotkała się z nią przed przyjęciem roli.

</doc>
<doc id="5397659" url="https://pl.wikipedia.org/wiki?curid=5397659" title="Zamek w Podhorcach">
Zamek w Podhorcach



</doc>
<doc id="5397662" url="https://pl.wikipedia.org/wiki?curid=5397662" title="Bitwa o Czarnobyl">
Bitwa o Czarnobyl



</doc>
<doc id="5397664" url="https://pl.wikipedia.org/wiki?curid=5397664" title="Laure Calamy">
Laure Calamy

Laure Calamy (ur. 22 marca 1975 w Orleanie) – francuska aktorka filmowa, teatralna i telewizyjna.
Laureatka Cezara dla najlepszej aktorki za kreację w filmie "Osiołek, kochanek i ja" (2020). Ogółem była czterokrotnie nominowana do tej nagrody, za role pierwszo- i drugoplanowe. Zdobyła również nagrodę aktorską w sekcji "Horyzonty" na 78. MFF w Wenecji za rolę zabieganej samotnej matki w dramacie "Na pełny etat" (2021).

</doc>
<doc id="5397665" url="https://pl.wikipedia.org/wiki?curid=5397665" title="Cmentarz Obrońców Lwowa">
Cmentarz Obrońców Lwowa



</doc>
<doc id="5397667" url="https://pl.wikipedia.org/wiki?curid=5397667" title="Alfred Stephan">
Alfred Stephan

Alfred Wilhelm Friedrich Stephan (ur. 18 października 1884 w Gliwicach, zm. 20 września 1924 w Bytomiu) – niemiecki prawnik, urzędnik, nadburmistrz Bytomia w latach 1919–1924.
Życiorys.
Syn Hugo Stephana i jego zony Hedwig.
Stephan po ukończeniu szkoły średniej, w 1903 roku rozpoczął studia prawnicze i politologiczne na uniwersytetach we Wrocławiu i Monachium, które ukończył z powodzeniem w 1906 roku.
W czerwcu 1906 roku został zatrudniony jako aplikant sądowy, od 1912 roku pracował na stanowisku asesora sądowego w pruskiej służbie sądowniczej. W 1908 roku uzyskał tytuł doktora nauk prawnych na Wydziale Prawa Uniwersytetu Wrocławskiego na podstawie rozprawy "Der negative Leistungsanspruch und die Geschichte seines Rechtsschutzes".
Od 1912 do 1919 roku Stephan był radnym bytomskiej rady miejskiej. 9 sierpnia 1919 Stephan został mianowany nadburmistrzem Bytomia.
Stephan został członkiem Pruskiej Rady Państwa z ramienia Partii Centrum. Funkcję tę pełnił od 5 kwietnia 1922 do 20 września 1924.
Alfred Stephan zmarł 20 września 1924 roku w wieku 39 lat w Bytomiu. Został pochowany na cmentarzu Mater Dolorosa, gdzie jego grób zachował się do dnia dzisiejszego.
Żonaty z Idą Keller (1892-1965). Miał dwoje dzieci – córkę Mathilde i syna Dietera. Był wyznania katolickiego.

</doc>
<doc id="5397668" url="https://pl.wikipedia.org/wiki?curid=5397668" title="Mateusz Szczypiński (artysta)">
Mateusz Szczypiński (artysta)

Mateusz Szczypiński (ur. 23 stycznia w 1984 w Piekarach Śląskich) – polski artysta współczesny. Mieszka i pracuje w Krakowie. Związany z galerią lokal 30 w Warszawie. Tworzy obrazy, kolaże, obiekty oraz fotomontaże.
Wykształcenie.
W latach 2004–2009 studiował Historię Sztuki na Uniwersytecie Jagiellońskim w Krakowie.
W latach 2007–2012 studiował Malarstwo na Akademii Sztuk Pięknych w Krakowie.
Twórczość.
Główną metodą twórczą Mateusza Szczypińskiego jest operowanie cytatem, odwoływanie się do powszechnie znanej tradycji, obrazów i klisz zakodowanych w masowej świadomości. W grze z tradycją, historią sztuki i pewnymi kliszami kulturowymi, wykorzystuje technikę kolażu, medium, które jak podkreśla najlepiej oddaje wielowątkowość i zróżnicowanie kultury, w której funkcjonujemy. Dla niego komunikowanie się, wchodzenie w dialog z tradycją jest nieodłącznym elementem tworzenia.

</doc>
<doc id="5397669" url="https://pl.wikipedia.org/wiki?curid=5397669" title="Daj na zgodę">
Daj na zgodę

Daj na zgodę – album studyjny polskiego zespołu muzycznego Arka Noego, wydany 2 czerwca 2003 roku przez GM Records.
Album w Polsce otrzymał status platynowej płyty w 2003 roku.
Lista utworów.
Do albumu należą piosenki:

</doc>
<doc id="5397670" url="https://pl.wikipedia.org/wiki?curid=5397670" title="Katakumby świętego Kaliksta">
Katakumby świętego Kaliksta



</doc>
<doc id="5397671" url="https://pl.wikipedia.org/wiki?curid=5397671" title="Saperdini">
Saperdini

Saperdini – plemię chrząszczy z rodziny kózkowatych i z podrodziny Lamiinae. 
Zasięg występowania.
Większość gatunków występuje w Starym Świecie, zwłaszcza w Krainie Orientalnej (2/3 gatunków).
Systematyka.
Do "Saperdini" zalicza się prawie 1400 gatunków zgrupowanych w 108 rodzajach:

</doc>
<doc id="5397672" url="https://pl.wikipedia.org/wiki?curid=5397672" title="Łuk triumfalny w Pjongjangu">
Łuk triumfalny w Pjongjangu



</doc>
<doc id="5397677" url="https://pl.wikipedia.org/wiki?curid=5397677" title="Remoulade">
Remoulade



</doc>
<doc id="5397680" url="https://pl.wikipedia.org/wiki?curid=5397680" title="Budynek Secesji w Wiedniu">
Budynek Secesji w Wiedniu



</doc>
<doc id="5397683" url="https://pl.wikipedia.org/wiki?curid=5397683" title="Carros de cesto do Monte">
Carros de cesto do Monte

Carros de cesto do Monte (z pt. "wózki z koszami z Monte"), znane jako sanki z Monte – środek transportu z Funchal, stolicy portugalskiej wyspy Madera. Składa się z wózków będących wiklinowymi koszami osadzonymi na płozach, bywają porównywane do sań. Pchają je mężczyźni zwani "Carreiros". Obecnie transport stanowi atrakcję turystyczną.
Historia.
Wózki powstały w 1850 roku, gdy mieszkańcy ówczesnej wioski Monte chcieli szybko podróżować do położonego niżej Funchal. Obecnie są jedną z największych atrakcji turystycznych Madery. Trasa ma długość około 2 kilometrów i wiedzie przez ulice miasta. Pojazd osiąga prędkość około 38 km/h i dociera do dolnej stacji w 10 minut. Wózki napędzane są przez mężczyzn zwanych "Carreiros", ubranych na biało i noszących słomkowe kapelusze (kanotiery). Używają też butów z gumową podeszwą, które pozwalają hamować prowadzone wózki.

</doc>
<doc id="5397684" url="https://pl.wikipedia.org/wiki?curid=5397684" title="Katedra Wniebowzięcia Najświętszej Marii Panny we Lwowie (katedra Ormiańska)">
Katedra Wniebowzięcia Najświętszej Marii Panny we Lwowie (katedra Ormiańska)



</doc>
<doc id="5397686" url="https://pl.wikipedia.org/wiki?curid=5397686" title="Katedra Wniebowzięcia Najświętszej Marii Panny we Lwowie (katedra Łacińska)">
Katedra Wniebowzięcia Najświętszej Marii Panny we Lwowie (katedra Łacińska)



</doc>
<doc id="5397688" url="https://pl.wikipedia.org/wiki?curid=5397688" title="Sobór Zaśnięcia Matki Bożej we Lwowie">
Sobór Zaśnięcia Matki Bożej we Lwowie



</doc>
<doc id="5397689" url="https://pl.wikipedia.org/wiki?curid=5397689" title="Bartłomiej Moszoro">
Bartłomiej Moszoro

Bartłomiej Stanisław Moszoro (Bartolomé Estanislao Moszoro) (ur. 1950 w Rosario) – Polak urodzony w Argentynie w rodzinie inteligenckiej polskich emigrantów. przedsiębiorca, harcerz i działacz społeczny. Konsul honorowy RP w Rosario.
Życiorys.
Bartłomiej Moszoro pochodzi z rodziny ormiańskiej. Jego matka Ludmiła Dąbrowska (1917–2012) uniknęła aresztowania przez NKWD we Lwowie w 1939, uciekła do Krakowa. Krótko później została aresztowana, w listopadzie 1942 trafiła do obozu koncentracyjnego w Auschwitz. Po wojnie wyemigrowała do Londynu, gdzie poznała męża, polskiego emigranta Kazimierza Moszoro (1911–1998). Przed wojną rodzice byli działaczami akademickimi we Lwowie. Osiedlili się w Rosario, gdzie mieli czwórkę dzieci. Bartłomiej Moszoro należał w Rosario do harcerstwa polskiego oraz pełnił różne funkcje w ZHP (Okręg Argentyna). 
Jest absolwentem Wydziału Nauk Ekonomicznych Uniwersytetu Państwowego Rosario. Od 1976 pracował na stanowiskach menedżerskich, najpierw branży produkcji kawy i herbat, a od 1989 do 2013 w przemyśle odczynników chemicznych.
Działalność społeczna.
Bartłomiej Moszoro brał czynny udział w Związku Polaków w Argentynie i w polskich stowarzyszeniach w Rosario („F. Chopin” i "Dom Polski"). Pisywał do tygodnika "Głos Polski" w Buenos Aires. Od 1 grudnia 1997 konsul honorowy RP z siedzibą w Rosario oraz członek Prezydium Korpusu Konsularnego w Rosario. 
W ramach działalności w środowisku lokalnym był jednym z inicjatorów i założycieli "Universidad Austral" należąc do „grupy promotorskiej” od 1989 do 1997 r.
Odznaczenia.
W 2022 otrzymał od Prezydenta RP Andrzeja Dudy Krzyż Oficerski Orderu Zasługi Rzeczypospolitej Polskiej za wybitne zasługi w rozwijaniu polsko-argentyńskiej współpracy, za działalność na rzecz środowiska polonijnego.
Życie prywatne.
Bartłomiej Moszoro jest żonaty i ma pięcioro dzieci. Jego bratem jest Stefan Moszoro-Dąbrowski.

</doc>
<doc id="5397693" url="https://pl.wikipedia.org/wiki?curid=5397693" title="Dozor-600">
Dozor-600

Dozor-600 () – rosyjski rozpoznawczy i uderzeniowy bezzałogowy statek powietrzny klasy MALE (Medium-altitude long-endurance). 
Historia.
Dron został opracowany z własnej inicjatywy przez firmę Tranzas (), jego konstrukcja jest porównywana z MQ-1 Predator i MQ-9 Reaper. Jego głównym konstruktorem jest Giennadij Trubnikow. Należy do klasy ciężkich UAV o długim czasie działania i zasięgu lotu, operującym na średnim pułapie. Jest przeznaczony do prowadzenia rozpoznania, obserwacji, poszukiwań i działań patrolowych o każdej porze i w dowolnych warunkach atmosferycznych. Pierwsze wstępne informacje o nowej konstrukcji zostały zaprezentowane podczas wystawy Interpolitech () w 2008 roku. Po raz pierwszy BSP został zaprezentowany w 2009 roku na Międzynarodowym Salonie Lotniczo-Kosmicznym MAKS-2009 w Żukowskim, w tym samym roku dokonano jej oblotu. Jesienią 2011 roku rosyjskie Ministerstwo Obrony ogłosiło, że firma Tranzas ze swoim projektem zwyciężyła w kategorii maszyn bezzałogowych o masie startowej około 1 tony. Od 2017 roku brak informacji o dalszym rozwoju tej konstrukcji.
Maszyna może przenosić ładunek użytkowy w trzech wariantach: radarowym, optyczno-termicznym (kamera wideo i kamera termowizyjna) oraz fotograficznym. Wyposażenie pozwala na automatyczne identyfikowanie celów, transmisję w czasie rzeczywistym zdjęć, obrazu wideo w paśmie widzialnym i termowizyjnym oraz obrazu radarowego. Dozor-600 posiada pokładowy system przechowywania zebranych informacji. W ramach dodatkowego wyposażenia konstruktorzy przewidzieli możliwość montażu w maszynie analizatora gazów, lidaru i innych czujników dostosowanych do potrzeb wykonywanego zadania. Dodatkowo, na dwóch podskrzydłowych zaczepach, dron może przenosić ładunek użyteczny o masie 100–120 kg. W jego skład mogą wchodzić zasobniki z wyposażeniem elektronicznym lub uzbrojenie składające się z bomb szybujących, kierowanych pocisków powietrze-powietrze i in. Rozważana była też możliwość wyposażenia maszyny w cztery przeciwpancerne pociski kierowane 9M120 Ataka lub 9K114 Szturm.
Komunikacja z samolotem jest możliwa dzięki łączności satelitarnej oraz radiowej. Może wykonywać lot w trybie autonomicznym (na podstawie wcześniej zadanego programu lotu), ręcznym (zdalne sterowanie przez operatora) lub mieszanym (autonomiczny i ręczny). System nawigacji pozwala na wykonywanie lotu z dokładnością rzędu 15–30 m. Dron ma możliwość startu i lądowanie z terenów utwardzonych. W sytuacji awaryjnej dron może lądować z wykorzystaniem spadochronu. Obsługę zapewnia czteroosobowy zespół.
Konstrukcja.
Kadłub składa się z trzech głównych sekcji. W przedniej znajduje się przedział do przenoszenia wyposażenia bojowego, wyposażenia nawigacyjnego oraz spadochronu. Środkową część zajmuje zbiornik paliwa, w ogonowej znajduje się czterocylindrowy silnik tłokowy Rotax 914F napędzający trójłopatowe śmigło pchające. Resurs silnika wynosi 3000 godzin. Kadłub jest zakończony usterzeniem motylkowym. Całą krawędź spływu skrzydła zajmują lotki i klapy. Podwozie stałe, trójpunktowe z kółkiem przednim.

</doc>
<doc id="5397694" url="https://pl.wikipedia.org/wiki?curid=5397694" title="Ludwik Jachymiak">
Ludwik Jachymiak

Ludwik Jachymiak (ur. 25 czerwca 1866 w Krauszowie, zm. w 1930 w Lubojence) – kolejowy działacz związkowy, poseł.
Życiorys.
Pochodził z rodziny chłopskiej. Syn Józefa Jachymiaka (1831-1917) i Marianny Chryc (1841-1920). Ukończył Gimnazjum św. Anny w Krakowie i studia na Wydziale Prawa i Administracji, na Uniwersytecie Jagiellońskim. Odbył służbę wojskową w armii austriackiej, uzyskując stopień ppor. rezerwy. Do lat 20. był zatrudniony w dyrekcji Miejskiej Kolei Żelaznej w Krakowie. Działacz wielu organizacji m.in. „Sokoła” (od 1911) oraz prezes miejscowego koła Związku Urzędników Kolejowych (od 1918). Pełnił funkcję prezesa Polskiego Związku Kolejowców (1920-1923) oraz prezesa Polskiej Centrali Spożywców Spółdzielni Kolejowych. Był posłem I kadencji Sejmu (1922–1927). 
W 1927 przeszedł na emeryturę i zamieszkał w Lubojence, k. Częstochowy. 

</doc>
<doc id="5397699" url="https://pl.wikipedia.org/wiki?curid=5397699" title="Kazimierz Rudzieński">
Kazimierz Rudzieński



</doc>
<doc id="5397707" url="https://pl.wikipedia.org/wiki?curid=5397707" title="Katastrofa samolotu Palmas FR (2021)">
Katastrofa samolotu Palmas FR (2021)

Katastrofa samolotu Palmas FR (2021) – katastrofa lotnicza, która miała miejsce 24 stycznia 2021 r., kiedy to prywatny samolot Beechcraft Baron należący do drużyny piłkarskiej Palmas Futebol e Regatas rozbił się wkrótce po odlocie z portu lotniczego Palmas-Brigadeiro Lysias Rodrigues w Brazylii. Samolot rozbił się w drodze do portu lotniczego Goiânia-Santa Genoveva, zabijając wszystkie sześć osób na pokładzie: czterech piłkarzy, trenera i pilota. Piłkarze lecieli na regionalny mecz piłki nożnej pomiędzy Palmas Futebol e Regatas i Vila Nova, o mistrzostwa Brazylii Copa Verde.
Ofiary.
Wśród ofiar katastrofy znaleźli się czterej piłkarze: Marcus Molinari, Lucas Praxedes, Guilherme Noé, Ranule Gomes dos Reis, prezes drużyny: Lucas Meira oraz pilot Wagner Machado. Czterech piłkarzy i trener, podróżowało oddzielnie od reszty swojej drużyny, ponieważ mieli pozytywny wynik testu na COVID-19.

</doc>
<doc id="5397716" url="https://pl.wikipedia.org/wiki?curid=5397716" title="Jürgen Vogel">
Jürgen Vogel

Jürgen Vogel (ur. 29 kwietnia 1968 w Hamburgu) – niemiecki aktor filmowy i telewizyjny, okazjonalnie również producent i scenarzysta filmowy. Wystąpił w niemal 150 filmach i serialach telewizyjnych. Jeden z najpopularniejszych aktorów charakterystycznych w kinie niemieckim przełomu XX i XXI wieku.
Życiorys.
Grać zaczął już jako nastolatek. Po szkole średniej wyjechał do Berlina, gdzie imał się wielu różnych prac dorywczych, występując wtedy nieregularnie na teatralnej scenie. Pierwszy sukces przyniósł mu film "Rosamunda" (1990) Egona Günthera. Status gwiazdy zapewniła mu subtelna rola sympatycznego hedonisty w komedii "Małe rekiny" (1992) Sönke Wortmanna, za którą zdobył Bawarską Nagrodę Filmową. 
Później wystąpił w takich filmach, jak m.in. "Polski crash" (1993), "Cicha noc" (1996), "Życie to plac budowy" (1997, Niemiecka Nagroda Filmowa za najlepszą rolę męską), "Biały labirynt" (1997), "Emil i detektywi" (2001), "Nadzy" (2002), "Good bye, Lenin!" (2003), "Rosenstrasse" (2003), "Rozkosze Emmy" (2006, Bawarska Nagroda Filmowa), "Fala" (2008, nominacja do Europejskiej Nagrody Filmowej dla najlepszego aktora) czy "Berlin, Boxhagener Platz" (2010).
Laureat Srebrnego Niedźwiedzia za wybitne osiągnięcie artystyczne na 56. MFF w Berlinie jako aktor, scenarzysta i producent filmu "Wolna wola" (2006) Matthiasa Glasnera.

</doc>
<doc id="5397727" url="https://pl.wikipedia.org/wiki?curid=5397727" title="Leon (1943)">
Leon (1943)



</doc>
<doc id="5397729" url="https://pl.wikipedia.org/wiki?curid=5397729" title="Wilcza (obwód kijowski)">
Wilcza (obwód kijowski)

Wilcza () – dawne osiedle typu miejskiego na Ukrainie, w obwodzie kijowskim. Miejscowość została wysiedlona po katastrofie w Czarnobylu w 1986 roku i znajduje się w strefie wykluczenia.
W 2022 roku podczas inwazji Rosji na Ukrainę w miejscowości wojska rosyjskie przekroczyły granicę od strony Białorusi, a w punkcie kontrolnym doszło do potyczki.

</doc>
<doc id="5397740" url="https://pl.wikipedia.org/wiki?curid=5397740" title="Kościół Opieki św. Józefa w Stawnie">
Kościół Opieki św. Józefa w Stawnie

Kościół pw. Opieki św. Józefa w Stawnie – zabytkowa świątynia rzymskokatolicka zbudowana w roku 1884. Kościół filialny, należący do parafii Matki Bożej Nieustającej Pomocy w Goleniowie. Pierwotnie był kościołem filialnym parafii luterańskiej w Przemoczu.
Opis.
Kościół jednonawowy zbudowany na planie prostokąta w stylu neogotyckim. Materiałami użytymi do budowy są obrobiony kamień granitowy o nieregularnych kształtach oraz czerwona cegła. W całości ceglane jest prezbiterium wraz z bocznymi aneksami oraz górne kondygnacje wieży. Elewację zdobią fryzowania i blendy. Dach kościoła pokryty jest zakładkową dachówką cementową, a wieża – blachą ocynkowaną.
W środku do ściany nawy od strony wejścia dostawiona jest drewniana empora. W ostrołukowych oknach prezbiterium znajdują się witraże. Wyposażenie kościoła (ołtarz, ambona, prospekt organowy, ławki) pochodzi z czasów jego budowy. Organy zostały wykonane przez znaną szczecińską firmę Grünebergów.
Cmentarz.
Obok kościoła znajduje się poniemiecki cmentarz, również wpisany do rejestru zabytków, a na nim figura Matki Bożej oraz głaz z tablicą upamiętniającą mieszkańców wsi poległych na frontach I wojny światowej. Ochroną konserwatorską objęte są także dębowy starodrzew porastający cmentarz oraz metalowe ogrodzenie.

</doc>
<doc id="5397744" url="https://pl.wikipedia.org/wiki?curid=5397744" title="Rodolfo Gucci">
Rodolfo Gucci

Rodolfo Gucci, także Maurizio D’Ancora (ur. 16 lipca 1912 we Florencji, zm. 15 maja 1983 w Mediolanie) – włoski aktor i przedsiębiorca, członek klanu Gucci.
Życiorys.
Wczesne życie.
Urodził się we Florencji jako syn Aidy Calvelli i Guccio Gucciego, miał czworo braci i siostrę.
Zauważył go reżyser Alfred Lind, dzięki któremu zadebiutował w filmie, w 1929. Używał pseudonimu Maurizio D’Ancora. Podczas kręcenia filmu "Together in the Dark" spotkał swoją przyszłą żonę, aktorkę Sandrę Ravel. Pobrali się w 1944, w Wenecji. Ich syn, Maurizio przyszedł na świat 26 września 1948, nazywano go "Rodolfo".
Członek klanu Gucci.
Był jednym z pięciu synów Guccio Gucciego, który założył markę mody, Gucci. W styczniu 1953 po śmierci ojca, Rodolfo zrezygnował z aktorstwa i wrócił do rodzinnego biznesu. W 1952 razem z braćmi Aldo i Vasco podróżował do Nowego Jorku, gdzie dwa tygodnie po śmierci ojca otworzyli jedyny sklep Gucci poza Włochami. W 1967 stworzył szalik dla Grace Kelly.
Po śmierci Vasco, Rodolfo i Aldo dzielili się po 50% w udziałach firmy. Synowie Aldo uważali, że Rodolfo nie przyczynił się wystarczająco do rozwoju firmy. Próbując zwiększyć swoje zyski, Aldo założył spółkę zależną zajmującą się perfumami i posiadał 80% jej własności dla siebie i swoich trzech synów. Ta rywalizacja ostatecznie przerodziła się w wojnę rodzinną.
Śmierć i spuścizna.
Gucci zmarł w 1983, w Mediolanie. Po jego śmierci, jego syn, Maurizio Gucci odziedziczył większość udziałów w firmie i stał się większościowym udziałowcem. Po prawie sześcioletniej batalii prawnej o kontrolę nad marką Gucci przeciwko Aldo Gucciemu, w 1989 Maurizio Gucci został prezesem grupy Gucci. Maurizio nie miał doświadczenia w biznesie, a do 1993 firma znajdowała się w poważnych tarapatach ekonomicznych i kreatywnych. W tym samym roku Maurizio Gucci zrezygnował i sprzedał swoje pozostałe udziały firmie Investcorp, tym samym zakończył współpracę z rodziną Gucci. 
W 1995 Maurizio Gucci został zastrzelony przez wynajętego zabójcę. W 1998 była żona jego syna, Patrizia Reggiani została skazana za zorganizowanie zabójstwa.

</doc>
<doc id="5397745" url="https://pl.wikipedia.org/wiki?curid=5397745" title="Powiat Main-Tauber">
Powiat Main-Tauber



</doc>
<doc id="5397747" url="https://pl.wikipedia.org/wiki?curid=5397747" title="Zamiejscowy Wydział Kultury Fizycznej w Gorzowie Wielkopolskim">
Zamiejscowy Wydział Kultury Fizycznej w Gorzowie Wielkopolskim



</doc>
<doc id="5397757" url="https://pl.wikipedia.org/wiki?curid=5397757" title="Tomasz Stanisławski">
Tomasz Stanisławski

Tomasz Marcin Stanisławski (ur. 7 października 1972 w Goleniowie) – polski samorządowiec, od 2018 roku, a także w latach 2006–2014 starosta powiatu goleniowskiego.
Życiorys.
Jest synem Wiesława i Jadwigi. Z wykształcenia jest prawnikiem.
Kariera polityczna.
24 listopada 2006 roku został wybrany starostą powiatu goleniowskiego. W wyborach parlamentarnych w 2007 roku bezskutecznie kandydował do Sejmu z list Platformy Obywatelskiej z 21 miejsca.
W wyborach samorządowych w 2010 roku został wybrany radnym powiatu z wynikiem 744 głosów (7,42%), kandydując z 1 miejsca z list Platformy Obywatelskiej w okręgu 1. 2 grudnia tego samego roku został ponownie wybrany starostą. W czerwcu 2011 roku radni Sojuszu Lewicy Demokratycznej złożyli wniosek o jego odwołanie. We wrześniu tego samego roku radni powiatu odrzucili wniosek, a Stanisławski pozostał na stanowisku.
W wyborach w 2014 roku ponownie kandydował do rady powiatu z list Platformy Obywatelskiej. Utrzymał mandat z wynikiem 436 głosów (4,85%). Na funkcji starosty zastąpił go Tomasz Kulinicz, a Stanisławski został wybrany wicestarostą.
W wyborach samorządowych w 2018 roku uzyskał reelekcję na funkcji radnego powiatu, uzyskał 1029 głosów (7,77%). 20 listopada tego samego roku powrócił na stanowisko starosty. W listopadzie 2021 roku w ramach wyborów wewnętrznych w Platformie Obywatelskiej został wybrany wiceprzewodniczącym struktury w powiecie goleniowskim.

</doc>
<doc id="5397762" url="https://pl.wikipedia.org/wiki?curid=5397762" title="François Pallu">
François Pallu

François Pallu MEP (; ur. 31 sierpnia 1626 w Tours, zm. 29 października 1684 w Muyangu) – francuski duchowny rzymskokatolicki, misjonarz, wikariusz apostolski Tonkinu i Fujianu, współzałożyciel Towarzystwa Misji Zagranicznych w Paryżu.
Biografia.
W 1650 otrzymał święcenia prezbiteriatu i został kapłanem archidiecezji Tours. Piastował wysokie stanowiska w archidiecezji, był m.in. kanonikiem bazyliki św. Marcina. Kilka lat po święceniach w Paryżu spotkał Alexandra de Rhodesa - jezuickiego misjonarza w Wietnamie, który powrócił do Europy z prośbą o wsparcie misji i mianowanie dla niej biskupów. Pallu go poparł i postanowił zrezygnować z godności kościelnych we Francji i udać się na misje.
Papież Innocenty XI przychylił się do zabiegów de Rhodesa i mianował pierwszych biskupów dla misji w tamtym regionie świata. Jednym z nich był Pallu, który 29 lipca 1658 został pierwszym wikariuszem apostolskim Tonkinu oraz biskupem in partibus infidelium heliopolitańskim. 17 listopada 1658 w Rzymie przyjął sakrę biskupią z rąk arcybiskupa Reims kard. Antonio Barberiniego. Współkonsekratorami byli emerytowany biskup Ventimiglii Lorenzo Gavotti CR oraz biskup pomocniczy Frascati Marco Antonio Bottoni TOR.
W 1660, jeszcze przed wyjazdem do Azji, wraz z Alexandrem de Rhodesem i dwoma innymi biskupami mianowanymi razem z nim dla misji azjatyckich, założył Towarzystwo Misji Zagranicznych w Paryżu.
Misja w Indochinach.
Do Azji wyruszył 8 listopada 1661. Do Indochin dotarł w 1664. Jego status był jednak podważany zarówno przez europejskie władze świeckie, jak i kościelne. Ponadto wszedł w spór z jezuitami. W tej sytuacji w 1665 postanowił powrócić do Rzymu w celu konsultacji i uzyskania dodatkowych prerogatyw.
Ponownie przybył do Indochin w 1670. W 1673 uzyskał audiencje u syjamskiego monarchy, który zezwolił mu na pracę misyjną w jego królestwie. W 1677 postanowił odbyć podróż do Chin, jednak z powodu burzy dotarł do wybrzeży Filipin, gdzie został aresztowany przez Hiszpanów i przez Meksyk przewieziony do Europy. Uwolniony dzięki interwencji króla Francji Ludwika XIV, udał się do Rzymu, gdzie udało mu się uzyskać nominacje dla wikariuszy apostolskich w Chinach. Jego samego Innocenty XI mianował wikariuszem apostolskim Fujianu i generalnym administratorem misji chińskich.
Misja w Chinach.
Przez Syjam, gdzie przebywał w latach 1681-1683 dotarł w styczniu 1684 do Chin. W Chinach zastał trudną sytuację misji katolickich spowodowaną wewnętrznymi sporami - Portugalia mająca swoje bazy i biskupstwa w tej części świata, dążyła do sprawowania patronatu nad misjami chińskimi, co chciała ograniczyć Kongregacja Rozkrzewiania Wiary, poprzez ustanawianie podległych sobie wikariatów apostolskich. Dodatkowo rywalizowali ze sobą misjonarze różnych narodowości i przynależności zakonnych. Ze względu na długi czas komunikacji z Europą panował chaos prawny - nie był wyjaśniony zakres kompetencji wikariuszy apostolskich oraz granice podległych ich terytoriów.
16 marca 1682 (do Chin brewe dotarło znacznie później) Innocenty XI podzielił terytorium południowych Chin pomiędzy dwóch wikariuszy, natomiast pozbawiony jurysdykcji bp François Pallu MEP pozostał generalnym administratorem misji chińskich. W lipcu 1684 chory i spodziewający się rychłej śmierci Pallu wyznaczył prowikariuszy - Bernardino della Chiesa dla pięciu z dziewięciu prowincji wymienionych w brewe papieskim. Pozostałe cztery otrzymał o. Charles Maigrot MEP. Niedługo później, 29 października 1684, bp Pallu zmarł.
Biskup François Pallu razem z Towarzystwem Misji Zagranicznych w Paryżu wspierali Rzym w konflikcie z Portugalią o kontrolę nad misjami w Azji. Pallu promował kształcenie rodzimego duchowieństwa. Napisał wspomnienia z pracy misyjnej "Relation abregge des Missions et des Voyages des Evdques Frangais envoyes aux Royaumes de la Chine, Cochinchine, Tonquin, et Siam".

</doc>
<doc id="5397764" url="https://pl.wikipedia.org/wiki?curid=5397764" title="Jhon Durán">
Jhon Durán

Jhon Jader Durán Palacio (ur. 13 grudnia 2003 w Medellín) – kolumbijski piłkarz występujący na pozycji napastnika w angielskim klubie Aston Villa oraz w reprezentacji Kolumbii.

</doc>
<doc id="5397767" url="https://pl.wikipedia.org/wiki?curid=5397767" title="Ernest Lundeen">
Ernest Lundeen

Ernest Lundeen (ur. 4 sierpnia 1878, zm. 31 sierpnia 1940) – amerykański prawnik i polityk.
Rodzina i edukacja.
Lundeen urodził się i wychował w gospodarstwie swojego ojca w Brooklyn Township w hrabstwie Lincoln niedaleko Beresford w Terytorium Dakoty. Jego ojciec, C.H. Lundeen, był miejscowym pionierem, któremu przypisuje się nazwanie Brooklyn Township oraz pomoc w założeniu szkoły i innych znajdujących się tam instytucji. Większość braci i sióstr Ernesta Lundeena zmarła podczas epidemii błonicy w latach osiemdziesiątych XIX wieku. W 1896 rodzina Lundeena przeprowadziła się do Harcourt w stanie Iowa, a następnie do Minnesoty. Ernest ukończył Carleton College w Northfield w Minnesocie w 1901 roku, a następnie studiował prawo na University of Minnesota Law School. W 1906 został przyjęty do palestry.
Kongres.
Lundeen służył w armii Stanów Zjednoczonych podczas wojny amerykańsko-hiszpańskiej. W latach 1911–1914 zasiadał w Izbie Reprezentantów Minnesoty. Następnie jako republikanin był członkiem Izby Reprezentantów Stanów Zjednoczonych z Minnesoty od 4 marca 1917 do 3 marca 1919 roku podczas kadencji 65. Kongresu. Był jednym z 50 przedstawicieli, którzy głosowali przeciwko wypowiedzeniu wojny Niemcom 6 kwietnia 1917. Przez ten wybór stracił nominację do następnych prawyborów republikańskich w 1918 roku, które przegrał z Walterem Newtonem. Następnie w latach 1933–1937 był członkiem Izby Reprezentantów podczas 73. i 74. Kongresu z ramienia partii Minnesota Farmer-Labor Party.
W 1934 podczas 73. Kongresu Lundeen złożył ustawę o ubezpieczeniu na wypadek bezrobocia robotników (Workers' Unemployment Insurance Bill). Zawierała ona program ubezpieczeń dla bezrobotnych i ubezpieczeń społecznych stworzony w 1930 i popierany przez Komunistyczną Partię przez kilka następnych lat. Komunistyczna Partia zebrała znaczne poparcie dla tej ustawy. Poparcia udzielili m.in. związkowcy i państwowe federacje związkowe. Ustawa zyskała wparcie liberałów, którzy nie byli zadowoleni z mniej hojnej i bardziej radykalnej ustawy Wagnera-Lewisa (która stała się ustawą o ubezpieczeniach społecznych). Z pomocą Lundeena komisja Komitetu Pracy wysłuchała zeznań 80 świadków na temat potencjalnych korzyści z przyjęcia tej ustawy oraz problemów osób bezrobotnych. Wielu członków tej komisji było komunistami. Znalazł się w niej również przewodniczący Partii Komunistycznej, Earl Browder. Ustawa została zaakceptowana w Komisji Pracy niewielką większością głosów, następnie jednak odrzucona przez kierownictwo izby, które nie chciało dopuścić do żadnej konkurencji z ustawą Wagnera-Lewisa.
Praca senatorska.
Lundeen został wybrany do Senatu Stanów Zjednoczonych w 1936 roku jako członek Farmer-Labor Party. Służył od 3 stycznia 1937 w 75. i 76. Kongresie aż do śmierci. Początkowo jego sympatie do komunistów nie uległy zmianie: w 1936 senator elekt Lundeen przemawiał na spotkaniu „Przyjaciół Związku Radzieckiego” w Madison Square Garden, zwracając się do nich per "towariszczi" („towarzysze”). Pozostał jednak izolacjonistą i został później potępiony przez partię jako reakcjonista.
Jego izolacjonistyczne poglądy sprawiły, że zaczął sympatyzować z nazistowskimi Niemcami. Miał bliskie powiązania z George'em Sylvesterem Viereckiem, czołowym nazistowskim agentem w USA. Viereck często korzystał z biura Lundeena i „czasami dyktował przemówienia dla Lundeena, bezpardonowo używał telefonów senatora, aby uzyskać materiały od Hansa Thomsena z [niemieckiej] ambasady”.
14 czerwca 1939 roku Lundeen dołączył do delegacji cywilnej na pokładzie niszczyciela typu Sims "USS Hammann" podczas próby morskiej u wybrzeży Fire Island. Okręt osiągnął maksymalną prędkość 40 węzłów, zatrzymał się całkowicie w 58 sekund, a następnie popłynął wstecz z prędkością 20 węzłów. Lundeen powiedział, że to doświadczenie było „niesamowite”, a ten test pokazał, że amerykańscy projektanci okrętowi „nie muszą się nikomu kłaniać”.
Śmierć i śledztwo FBI.
31 sierpnia 1940 Lundeen był pasażerem lotu 19 linii Pennsylvania Central Airlines, lecącego z Waszyngtonu do Detroit. Samolot rozbił się po południu w pobliżu Lovettsville w stanie Wirginia. Wszystkie 25 osób na pokładzie zginęło. Na pokładzie byli także agent specjalny FBI, drugi pracownik FBI i prokurator z Wydziału Kryminalnego Departamentu Sprawiedliwości USA.
W 2022 Rachel Maddow wydała serię podcastów zatytułowaną "Ultra", w których badała współudział Lundeena w operacjach wywiadowczych i propagandowych nazistowskich Niemiec w USA w okresie bezpośrednio poprzedzającym przystąpienie Ameryki do II wojny światowej. W chwili śmierci Lundeena FBI badało jego powiązania z Viereckiem, czołowym nazistowskim szpiegiem pracującym w USA w celu szerzenia prohitlerowskiej i antysemickiej propagandy.
Po śmierci Lundeena jego żona Norma próbowała oczyścić imię męża, zatajając prawdę przed pracownikami FBI i dziennikarzami. W ciągu 2 dni od katastrofy odwiedziła biuro zmarłego męża na Kapitolu, żeby zabrać dokumenty łączące go z Viereckem. W ciągu następnego roku dziennikarze różnych stacji radiowych i gazet powiązali Lundeena z Viereckiem i propagandą nazistowską. Norma Lundeen, chcąc zablokować publikację tych wiadomości, występowała publicznie w audycjach radiowych, oczerniając dziennikarzy zajmujących się tą kwestią, grożąc też procesem sądowym jednemu z dziennikarzy radiowych. Podczas śledztwa prowadzonego przez Williama Maloneya złożyła fałszywe zeznania, według których zabrała dokumenty łączące Vierecka z Lundeenem, ale w międzyczasie zaginęły one podczas włamania do ich domu. Później dokumenty te odnalazły się w rodzinnym archiwum Lundeenów.

</doc>
<doc id="5397768" url="https://pl.wikipedia.org/wiki?curid=5397768" title="Daniel Giraldo">
Daniel Giraldo

Daniel Eduardo Giraldo Cárdenas (ur. 1 lipca 1992 w Cali) – kolumbijski piłkarz występujący na pozycji defensywnego pomocnika, reprezentant Kolumbii, od 2023 roku zawodnik Millonarios.

</doc>
<doc id="5397769" url="https://pl.wikipedia.org/wiki?curid=5397769" title="Andrés Colorado">
Andrés Colorado

Andrés Felipe Colorado Sánchez (ur. 1 grudnia 1998 w El Cerrito) – kolumbijski piłkarz występujący na pozycji defensywnego pomocnika, reprezentant Kolumbii, od 2022 roku zawodnik brazylijskiego São Paulo.
Jest bratem Jeana Colorado, również piłkarza.

</doc>
<doc id="5397772" url="https://pl.wikipedia.org/wiki?curid=5397772" title="Helibelton Palacios">
Helibelton Palacios

Helibelton Palacios Zapata (ur. 11 czerwca 1993 w Santander de Quilichao) – kolumbijski piłkarz występujący na pozycji prawego obrońcy, reprezentant Kolumbii, od 2021 roku zawodnik hiszpańskiego Elche.

</doc>
<doc id="5397774" url="https://pl.wikipedia.org/wiki?curid=5397774" title="Kevin Velasco">
Kevin Velasco

Kevin Andrés Velasco Bonilla (ur. 30 kwietnia 1997 w Cali) – kolumbijski piłkarz występujący na pozycji lewego skrzydłowego, reprezentant Kolumbii, od 2018 roku zawodnik Deportivo Cali.

</doc>
<doc id="5397776" url="https://pl.wikipedia.org/wiki?curid=5397776" title="Finn Olav Gundelach">
Finn Olav Gundelach

Finn Olav Gundelach (ur. 23 kwietnia 1925 w Vejle, zm. 13 stycznia 1981 w Strasburgu) – duński dyplomata i ekonomista, od 1973 do 1981 członek Komisji Europejskiej.
Życiorys.
Syn nauczyciela Alberta i dentystki Jenny Hobolt. Studiował ekonomię na uniwersytetach w Vejle i Aarhus, w 1951 uzyskał magisterium na Uniwersytecie w Aarhus. W czasie nauki był wiceprzewodniczącym krajowej organizacji studenckiej. Wstąpił następnie do duńskiej służby zagranicznej, początkowo pracując jako kierownik sekcji w ministerstwie, potem od 1955 do 1959 był stałym przedstawicielem Danii przy Organizacji Narodów Zjednoczonych w Genewie. Od 1959 zatrudniony na stanowisku dyrektorskim w strukturach GATT, w tym jako zastępca sekretarza generalnego (1962–1965) i zastępca dyrektora generalnego (1965–1967) tej organizacji. W latach 1967–1973 ambasador Danii przy Wspólnotach Europejskich.
Od 1973 do śmierci był pierwszym duńskim członkiem Komisji Europejskiej, którą w tym czasie kierowali François-Xavier Ortoli, Roy Jenkins i Gaston Thorn i Jacques Delors, od 1977 do 1981 w randze wiceprzewodniczącego. Odpowiadał w jej strukturach za rynek wewnętrzny i usługi (1973–1977), rolnictwo i rozwój wsi (1977–1981) oraz rolnictwo, rozwój wsi, gospodarkę morską i rybołówstwo (1981). Zmarł kilka dni po rozpoczęciu kadencji komisji Gastona Thorna na zawał serca.
Od 1953 był żonaty z Vibeke Rosenvinge, miał dwoje dzieci.

</doc>
<doc id="5397784" url="https://pl.wikipedia.org/wiki?curid=5397784" title="Cassida sappho">
Cassida sappho

Cassida sappho – gatunek chrząszcza z rodziny stonkowatych i podrodziny tarczykowatych.
Taksonomia.
Gatunek ten opisany został po raz pierwszy w 1856 roku przez Carla Henrika Bohemana pod nazwą "Coptocycla sappho". Jako miejsce typowe wskazano Moreton Bay w Australii. W 1896 roku Thomas Blackburn opisał "Cassida prothoracica" z okolic Mulwali w Australii. Gatunek ten zsynonimizowany został z "C. sappho" w 1990 roku przez Lecha Borowca.
Morfologia i zasięg.
Chrząszcz o krótko-owalnym ciele długości od 3,5 do 4,2 mm i szerokości od 2,6 do 2,9 mm. Ubarwienie ma zmienne, u form typowych dominuje odcień słomkowożółty. Głowę jego cechuje półtora raza szerszy niż dłuższy, płaski i na przedzie punktowany nadustek. Czułki są słomkowożółte z trzema lub czterema ostatnimi członami przyciemnionymi. Słomkowożółte, 1,6 raza szersze niż dłuższe, najszersze tuż za połową długości przedplecze ma niepunktowaną, mikrosiateczkowaną powierzchnię, wypukły dysk i szeroko rozpłaszczone obrzeżenia. Pokrywy bywają od całkowicie żółtawych do głównie czarnych z żółtawym obrzeżeniem; na ich obrzeżeniach zawsze brak jest czarnych plamek. Podstawa pokryw jest szersza od przedplecza, pozbawiona ząbkowania, o wyraźnie ku przodowi wystających kątach barkowych. Punktowanie pokryw jest gęsto rozmieszczone w regularnych rzędach a mikrosiateczkowane międzyrzędy są płaskie, co najwyżej w częściach opadających lekko sklepione. Przedpiersie ma szeroki, silnie ku szczytowi rozszerzony wyrostek międzybiodrowy. Odnóża mają na stopach niezmodyfikowane pazurki.
Owad endemiczny dla Australii, znany z południowego Queensland, Nowej Południowej Walii i Australii Południowej.

</doc>
<doc id="5397786" url="https://pl.wikipedia.org/wiki?curid=5397786" title="Cassida prothoracica">
Cassida prothoracica



</doc>
<doc id="5397787" url="https://pl.wikipedia.org/wiki?curid=5397787" title="Coptocycla sappho">
Coptocycla sappho



</doc>
<doc id="5397789" url="https://pl.wikipedia.org/wiki?curid=5397789" title="Paul Zamecnik">
Paul Zamecnik

Paul Charles Zamecnik (ur. 1912 w Cleveland, zm. 27 października 2009 w Bostonie) – amerykański biolog molekularny, współodkrywca tRNA, pionier terapii antysensowej.
Życiorys.
Od 1929 uczęszczał do Darthmouth College. W 1934 ukończył na tej uczelni zoologię oraz chemię, a także dwuletni kurs w Darthmouth Medical School. Studia poszerzał na Harvard Medical School, którą ukończył zdobyciem tytułu doktora w 1936. Po ukończeniu studiów odbywał praktyki onkologiczne w Huntington Memorial Hospital, a później praktykował w University Hospitals w Cleveland. Następnie wyjechał do Europy, gdzie między 1939 a 1940 kształcił się i współpracował z Carlsberg Laboratories w Kopenhadze. Tam miał okazję współpracować z ekspertami takimi jak Niels Bohr czy George de Hevesy. 
Po powrocie do Europy pracował w Rockefeller Institute for Medical Research w Nowym Jorku, w pracowni Maxa Bergmanna. Po dwóch latach znalazł zatrudnienie w Harvard Medical School, gdzie był instruktorem. W 1956 uzyskał tytuł profesora. Prowadził też badania w Massachusetts General Hospital, gdzie założył własną pracownię. W 1979 przeszedł na emeryturę. Po przejściu na emeryturę kontynuował badania w Worcester Foundation for Biomedical Research. W 1990 założył firmę biofarmaceutyczną Hybridon (później Idera Pharmaceuticals). Był członkiem m.in. American Academy of Arts and Sciences, National Academy of Sciences oraz American Philosophical Society
Osiągnięcia naukowe.
Około 1956 Zamecnik wraz z Mahlonem Hoaglandem i Mary Stephenson odkryli kluczową w procesie tworzenia białek cząsteczkę, którą nazwali "transfer RNA" (tRNA). Wyniki swoich badań opublikowali w 1958 w "Journal of Biological Chemistry". W latach 70., ponownie wraz z Mary Stephenson, opracował metodę blokowania ekspresji wybranych genów, co pozwoliło na opracowanie nowego typu leków, opartych na działaniu oligonukleotydów, i nowatorskiej metody leczenia, tzw. terapii antysensowej ("antisense therapy"). W 1991 został uhonorowany Narodowym Medalem Nauki. W 1996 otrzymał Nagrodę Laskera za wybitne osiągnięcia naukowe.

</doc>
<doc id="5397791" url="https://pl.wikipedia.org/wiki?curid=5397791" title="Stadion pod Bijelim Brijegom">
Stadion pod Bijelim Brijegom



</doc>
<doc id="5397797" url="https://pl.wikipedia.org/wiki?curid=5397797" title="Tschiertschen-Praden">
Tschiertschen-Praden

Tschiertschen-Praden – miejscowość i gmina w Szwajcarii, w kantonie Gryzonia, w regionie Plessur. Powstała 1 stycznia 2009 z połączenia gmin Tschiertschen oraz Praden. Jest najmniejszą gminą zarówno pod względem liczby mieszkańców jak i powierzchni w regionie.
Demografia.
W Tschiertschen-Praden mieszka 300 osób. W 2020 roku 8,3% populacji gminy stanowiły osoby urodzone poza Szwajcarią. 

</doc>
<doc id="5397798" url="https://pl.wikipedia.org/wiki?curid=5397798" title="Cassida aureola">
Cassida aureola

Cassida aureola – gatunek chrząszcza z rodziny stonkowatych i podrodziny tarczykowatych.
Taksonomia.
Gatunek ten opisany został po raz pierwszy w 1915 roku przez Franza Spaetha pod nazwą "Metriona aureola". Jako miejsce typowe wskazano Chillagoe i Somerset w australijskim stanie Queensland. Do rodzaju "Cassida" gatunek przeniesiony został w 1990 roku przez Lecha Borowca.
Morfologia i zasięg.
Chrząszcz o krótko-owalnym ciele długości od 4,4 do 4,5 mm i szerokości od 3,2 do 3,3 mm, ubarwiony jednolicie bladożółto z przyciemnionymi czterema ostatnimi członami czułków. Głowę jego cechuje 1,2 raza szerszy niż dłuższy, płaski, niepunktowany, mikrosiateczkowany nadustek oraz co najmniej 2,5 członami wystające za tylną krawędź przedplecza czułki. 1,6 raza szersze niż dłuższe, najszersze pośrodku, równomiernie po bokach zaokrąglone przedplecze ma niepunktowaną, mikrosiateczkowaną powierzchnię z wypukłym dyskiem i rozpłaszczonymi, szerokimi obrzeżeniami. Podstawa pokryw jest szersza od przedplecza, delikatnie, faliście ząbkowana, o wyraźnie ku przodowi wystających kątach barkowych. Punktowanie pokryw jest gęsto rozmieszczone w regularnych rzędach a międzyrzędy są płaskie i gładkie. Przedpiersie ma szeroki, silnie ku szczytowi rozszerzony wyrostek międzybiodrowy. Odnóża mają na stopach niezmodyfikowane pazurki.
Owad endemiczny dla Australii, znany tylko z północnego Queenslandu.

</doc>
<doc id="5397799" url="https://pl.wikipedia.org/wiki?curid=5397799" title="Metriona aureola">
Metriona aureola



</doc>
<doc id="5397802" url="https://pl.wikipedia.org/wiki?curid=5397802" title="Georg Klein (biolog)">
Georg Klein (biolog)

Georg Klein (ur. 28 lipca 1925 w Budapeszcie, zm. 10 grudnia 2016) – szwedzko-węgierski naukowiec i pisarz pochodzenia żydowskiego, profesor Instytutu Karolinska.
Życiorys.
Podczas II wojny światowej zdołał wydostać się z transportu do niemieckiego obozu pracy. Po wojnie rozpoczął studia medyczne, najpierw w Szeged, a następnie w Budapeszcie. Pod koniec lat 40. wyjechał do Szwecji, gdzie dołączył do laboratorium Torbjörna Casperssona w Instytucie Karolinska. Tam uzyskał doktorat w 1951. Przez kilka miesięcy przebywał w Fox Chase Cancer Institute w Filadelfii. W 1957 objął katedrę biologii nowotworowej w Instytucie Karolinska. Wraz z żoną, Evą Klein, był związany z Instytutem Karolinska do końca kariery naukowej.
Osiągnięcia naukowe.
Wraz z żoną Evą Klein opisał występowanie genów supresorowych, współodpowiedzialnych za stabilność genetyczną komórki. Kleinowie zauważyli m.in., że określone komórki nowotworowe mogą powodować konkretne reakcje immunologiczne organizmu, który rozpoznaje je na podstawie antygenów. Ustalił, w jaki sposób układ odpornościowy rozpoznaje i zwalcza komórki nowotworowe nowotworów pochodzenia wirusowego. Prowadził wieloletnie badania nad chłoniakiem Burkitta i wirusem Epsteina-Barr. Wraz z Torbjornem Casperssonem, Lore Zech i innymi naukowcami z Karolinska przyczynił się do wykrycia związku między konkretną translokacją chromosomu a występowaniem chłoniaka Burkitta. W 1975 wraz z Rolfem Kiesslingiem i Hansem Wigzellem odkrył i opisał działanie komórek NK, potrafiących eliminować chore komórki.
Wydał ponad 1300 artykułów naukowych. Publikował również eseje, prace z dziedziny humanistyki oraz popularnonaukowe.
Wyróżnienia naukowe.
Był członkiem Królewskiej Szwedzkiej Akademii Nauk oraz American Philosophical Society. Otrzymał doktoraty honorowe sześciu uczelni: Uniwersytetu w Chicago, Uniwersytetu w Debreczynie, Uniwersytetu Hebrajskiego w Jerozolimie, Uniwersytetu w Tel-Awiwie, Uniwersytetu Nebraska i Uniwersytetu w Osace. W latach 1957–1993 był członkiem Komitetu Noblowskiego Instytutu Karolinska. Otrzymał kilkadziesiąt nagród naukowych i literackich: Nagrodę Harveya, Nagrodę Doblouga, Nagrodę Sloana i inne. Jego ostatnia książka-esej pt. "Resistance" została wyróżniona literacką nagrodą Gerarda Bonniera.

</doc>
<doc id="5397805" url="https://pl.wikipedia.org/wiki?curid=5397805" title="Raná">
Raná



</doc>
<doc id="5397806" url="https://pl.wikipedia.org/wiki?curid=5397806" title="Rašovice">
Rašovice



</doc>
<doc id="5397807" url="https://pl.wikipedia.org/wiki?curid=5397807" title="Řečice">
Řečice



</doc>
<doc id="5397808" url="https://pl.wikipedia.org/wiki?curid=5397808" title="Římov">
Římov



</doc>
<doc id="5397809" url="https://pl.wikipedia.org/wiki?curid=5397809" title="Rohozná">
Rohozná



</doc>
<doc id="5397810" url="https://pl.wikipedia.org/wiki?curid=5397810" title="Rosička">
Rosička



</doc>
<doc id="5397811" url="https://pl.wikipedia.org/wiki?curid=5397811" title="Rozseč">
Rozseč



</doc>
<doc id="5397812" url="https://pl.wikipedia.org/wiki?curid=5397812" title="Rybníček">
Rybníček



</doc>
<doc id="5397813" url="https://pl.wikipedia.org/wiki?curid=5397813" title="Zbrodnia pleszewska">
Zbrodnia pleszewska

Zbrodnia pleszewska, stodoła pleszewska – potoczna nazwa zbrodni, która miała miejsce 10 stycznia 1957 w Fabianowie, nieopodal Pleszewa. 
Przeszłość kryminalna sprawców.
Stanisław G. – syn Franciszka, bogatego rolnika z Popówka, na początku lat 50. poznał w wojsku Władysława K. z Dobrzycy. Już podczas służby wojskowej w latach 1953–1954 mieli oni planować dokonanie napadu rabunkowego.
W październiku 1956 roku Stanisław G. wraz z Edwardem B., który również pochodził z Popówka, napadli na sklep Gminnej Spółdzielni „Samopomoc Chłopska” w Jedlcu. Ukradli towary o wartości 10 tysięcy złotych oraz pieniądze z kasy. 4 grudnia tego samego roku w Gołuchowie mężczyźni zaatakowali funkcjonariusza Milicji Obywatelskiej, Stanisława Grzesiaka. Milicjantowi zadano cios kijem w tył głowy, a następnie pozostawiono go nieprzytomnego na polu. Sprawcy zabrali pistolet TT i dwa magazynki z nabojami. Broń wykorzystano później w trakcie napadu w Fabianowie.
Okoliczności zbrodni.
Władysław K. był pracownikiem Krotoszyńskich Zakładów Przemysłu Terenowego w Dobrzycy. Mężczyzna skontaktował się ze Stanisławem G., namawiając go do napadu na konwój przewożący pieniądze na wynagrodzenia dla pracowników zakładów. Z planem został zapoznany także Edward B. Pierwotnie skok zaplanowano na 10 października 1956 roku, jednak Stanisławowi zabrakło odwagi, ponadto zawieruszył on swój karabin. Kolejna próba napaści miała miejsce 10 grudnia 1956 roku, także z inicjatywy K., jednak i tym razem G. stchórzył. K. podżegał wspólników do jak najszybszego dokonania rabunku, argumentując to możliwą likwidacją zakładów w Dobrzycy, mężczyźni umówili się więc na następny miesiąc.
10 stycznia 1957 roku Stanisław G. wyjechał z Popówka rowerem około godziny 6.30, na miejscu zbrodni, w pobliżu ponad stuletniej stodoły, był około 8.30. Około 9.50 G. został zapytany przez nieznajomego rowerzystę o pompkę do roweru. Stanisław zastraszył go i kazał mu odejść. Później obawiał się jednak, że zostanie przez niego rozpoznany.
Około godziny 10.00 z Pleszewa nadjechała taksówka, w której przewożono pieniądze. Stanisław G. zatrzymał pojazd, następnie oddał strzały do kierującego nim Józefa O. oraz pasażerów, pracowników KZPT – Władysława J., Heleny G. oraz ciężarnej Genowefy D. Sprawcy zabrali kwotę 335 tysięcy złotych. 
G. ukrył gotówkę i pistolet w lesie. Mężczyzna przywłaszczył sobie 240 tysięcy złotych. Za tę kwotę dał ofiarę na zapowiedzi w kościele, wyprawił sobie wesele, zakupił motocykl oraz dom z ogrodem w Majkowie, dzisiejszej dzielnicy Kalisza, a także meble i inne wyposażenie mieszkania. Edward B. zyskał 90 tysięcy złotych, za które nabył materiały budowlane. Władysław K. miał otrzymać swoją część trzy dni po napadzie, jednak nigdy nie odebrał pieniędzy.
Śledztwo.
Leon K., kierowca PKS-u, powiadomił pleszewskich milicjantów o pojeździe z czterema martwymi osobami w środku, który znajduje się na drodze między Pleszewem a Dobrzycą. Mężczyzna zeznał, że tego dnia jechał z Dobrzycy samochodem ciężarowym, gdy między Fabianowem a Kowalewem zatrzymała go nieznana kobieta, informując o odkryciu samochodu z ciałami ofiar i prosząc o zgłoszenie sprawy na milicji. Z notatki służbowej, jaką sporządził st. sierż. Aleksander Piasecki, wynika, że Leon K. rozpoznał zamordowanego Józefa O. oraz znalazł łuskę od naboju leżącą przy aucie. Milicjanci uznali, że doszło do zbrodni na tle rabunkowym i wszczęli kilkumiesięczne śledztwo. Przesłuchano kilkudziesięciu świadków, część z nich przyznała, że słyszała strzały, ale nic więcej nie wie na temat sprawy. Stanisław G. był widziany przez 12-letniego Mariana oraz Kazimierę S., gospodynię domową z Kowalewa. Ważnym świadkiem w sprawie był także mężczyzna, który chciał od niego pożyczyć pompkę. 
W czerwcu 1957 roku zatrzymano 26-letniego Stanisława G., 25-letniego Edwarda B. oraz 23-letniego Władysława K., ze skradzionej kwoty milicjanci odzyskali 40 725 złotych. Stanisław zeznał, że był nietrzeźwy, w związku z czym niewiele pamięta, jednak przyznał się do morderstwa. Twierdził też, że winny zbrodni jest Władysław, który podżegał do tego wspólników. W toku śledztwa wyszło na jaw, że mężczyźni są odpowiedzialni za zbrodnię z 10 stycznia, napad na sklep z października oraz zaatakowanie funkcjonariusza w grudniu 1956 roku.
Wyroki.
Sprawa toczyła się przed Sądem Okręgowym w Kaliszu, głównym sędzią był Marian Poprawski. 
Prokurator domagał się dla Stanisława G. kary śmierci za napad na milicjanta, tej samej kary za zamordowanie czterech osób oraz 5 lat pozbawienia wolności za włamanie do sklepu. Mężczyznę skazano na śmierć. Wniesiono o rewizję nadzwyczajną do prezesa Sądu Najwyższego, jednak ten podtrzymał stanowisko sądu okręgowego. Wyrok został wykonany 4 października (lub 28 sierpnia) 1957 o godzinie 19.56 w kaliskim więzieniu.
Dla Edwarda B. prokurator żądał kary śmierci za współudział w napadzie na funkcjonariusza oraz kary dożywotniego więzienia za pomoc w morderstwie. Ostatecznie mężczyzna spędził w więzieniu 25 lat, następnie zamieszkał na Śląsku, czasami powracając w rodzinne strony.
Władysława K. prokurator chciał także skazać na śmierć za przekazanie wspólnikom informacji niezbędnych do przeprowadzenia skoku na konwój oraz za podżeganie ich do zbrodni. Mężczyzna został pozbawiony wolności na 15 lat, po odbyciu wyroku zmienił miejsce zamieszkania.

</doc>
<doc id="5397814" url="https://pl.wikipedia.org/wiki?curid=5397814" title="Język tuwaluski">
Język tuwaluski



</doc>
<doc id="5397815" url="https://pl.wikipedia.org/wiki?curid=5397815" title="Puchar Włoch w piłce siatkowej mężczyzn (2022/2023)">
Puchar Włoch w piłce siatkowej mężczyzn (2022/2023)

Rozgrywki o Puchar Włoch w piłce siatkowej mężczyzn w sezonie 2022/2023 (Del Monte Coppa Italia) zainaugurowane zostaną 28 grudnia 2022 roku. Składać się one będą z ćwierćfinałów, półfinałów i finału.
W turnieju o Puchar Włoch będzie brać udział osiem najlepszych drużyn po 1 rundzie fazy zasadniczej, która została zakończona po 11. kolejce Serie A1 2022/2023.
Półfinały i finał zostaną rozegrane w dniach 25-26 lutego 2023 roku w Palazzo dello Sport w Rzymie.

</doc>
<doc id="5397817" url="https://pl.wikipedia.org/wiki?curid=5397817" title="Cassida compuncta">
Cassida compuncta

Cassida compuncta – gatunek chrząszcza z rodziny stonkowatych i podrodziny tarczykowatych.
Taksonomia.
Gatunek ten opisany został po raz pierwszy w 1855 roku przez Carla Henrika Bohemana pod nazwą "Coptocycla compuncta". Jako miejsce typowe wskazano Australię (Nową Holandię). W 1914 roku Franz Spaeth przeniósł ów gatunek do rodzaju "Metriona", a w 1990 roku Lech Borowiec umieścił go w rodzaju "Cassida".
Morfologia.
Chrząszcz o ciele krótko-owalnym do prawie okrągłego w zarysie, długości od 4,9 do 5,6 mm i szerokości od 3,8 do 4,2 mm. Głowę ma jasnożółtą z przyciemnionymi czterema lub pięcioma ostatnimi członami długich czułków, zaopatrzoną w płaski, mikrosiateczkowany nadustek o szerokości od 1,2 do 1,3 raza większej niż długość. Bladożółte, od 1,5 do 1,6 raza szersze niż dłuższe, najszersze w połowie przedplecze ma niepunktowaną, mikrosiateczkowaną powierzchnię, wypukły dysk i szeroko rozpłaszczone obrzeżenia. Tarczka jest jasnożółta. Pokrywy są jasnożółte z rudą plamą zajmującą prawie cały dysk, niepowykrawaną, sięgającą ósmych rzędów punktów, obejmującą cały szew z wyjątkiem jego szczytu; na tej plamie biegnie nieregularna żółta przepaska. Podstawa pokryw jest szersza od przedplecza, delikatnie, faliście ząbkowana, o wystających ku przodowi kątach barkowych. Punktowanie rzędów jest lekko zaburzone, międzyrzędy są od punktów dwukrotnie szersze, a rzeźba obrzeżeń pokryw jest nierówna. Przedpiersie ma szeroki, silnie ku szczytowi rozszerzony wyrostek międzybiodrowy. Odnóża mają na stopach niezmodyfikowane pazurki.
Ekologia i występowanie.
Owad pierwotnie endemiczny dla Australii, zamieszkujący Queensland i północny wschód Nowej Południowej Walii. Zawleczony został na Fidżi, gdzie stworzył stabilną populację.
Jest fitofagiem żerującym na "Ipomoea cairica" z rodziny powojowatych.

</doc>
<doc id="5397818" url="https://pl.wikipedia.org/wiki?curid=5397818" title="Coptocycla compuncta">
Coptocycla compuncta



</doc>
<doc id="5397819" url="https://pl.wikipedia.org/wiki?curid=5397819" title="Metriona compuncta">
Metriona compuncta



</doc>
<doc id="5397825" url="https://pl.wikipedia.org/wiki?curid=5397825" title="Otwarte recenzje naukowe">
Otwarte recenzje naukowe

Otwarte recenzje naukowe (ang. "open peer review") – system oceny jakości materiałów naukowych polegający na upublicznianiu artykułów przesłanych do czasopisma naukowego tak, aby każdy chętny mógł wziąć udział w recenzowaniu.
Najważniejsze cechy otwartych recenzji naukowych.
Otwarte tożsamości
Otwarte recenzje naukowe oznaczają „każdy naukowy mechanizm recenzowania zapewniający ujawnienie tożsamości autora i recenzenta w dowolnym momencie procesu recenzowania lub publikacji”. Tożsamość recenzenta może być wtedy ujawniona publicznie, ale nie musi. Jest to przeciwieństwo tradycyjnego procesu "peer review," w którym recenzenci pozostają anonimowi dla każdego poza redaktorami czasopisma.
Otwarte raporty
Raporty recenzentów wraz z historią recenzji (to jest odpowiedziami autorów i rekomendacjami redaktorów) są ujawniane wszystkim, a nie tylko przesyłane autorom. Najczęściej upublicznia się otwarte raporty przyjęte do publikacji tylko tych artykułów przyjętych do publikacji.
Otwarte uczestnictwo
Recenzenci wskazani przez autora mogą wprowadzać zarówno krótkie komentarze, jak i recenzować całe publikacje. Ich kompetencje nie są weryfikowane.
Przykłady otwartych recenzji naukowych.
Wiele inicjatyw Otwartych recenzji naukowych ma charakter multidyscyplinarny. W OSF preprints można umieścić preprinty publikacji z wszystkich dyscyplin:

</doc>
<doc id="5397828" url="https://pl.wikipedia.org/wiki?curid=5397828" title="Profesjonalna Liga Piłki Siatkowej Ukrainy">
Profesjonalna Liga Piłki Siatkowej Ukrainy

Profesjonalna Liga Piłki Siatkowej Ukrainy (ukr. Професіональна волейбольна ліга України, "Profesionalna wołejbolna liha Ukrajiny", w skrócie: ПВЛУ; ang. "Professional Volleyball League of Ukraine", w skrócie: PVLU) – stowarzyszenie publiczne zrzeszające kluby grające w najwyższej klasie rozgrywkowej w piłce siatkowej na Ukrainie – Superlidze – zarówno wśród kobiet, jak i mężczyzn. Jego głównym zadaniem jest prowadzenie ligowych rozgrywek o mistrzostwo Ukrainy oraz Puchar Ligi w piłce siatkowej kobiet i mężczyzn oraz zarządzanie nimi. Wśród celów wymieniono również stworzenie w pełni profesjonalnych lig.
Profesjonalna Liga Piłki Siatkowej Ukrainy powołana została 21 lutego 2022 roku. Konferencja założycielska odbyła się w miejscowości Słobożanśke w obwodzie dniepropietrowskim. Głównym inicjatorem powstania stowarzyszenia był prezes klubu Prometej – Wołodymyr Dubynski. Został on wybrany na pierwszego prezesa PVLU.
Profesjonalna Liga Piłki Siatkowej Ukrainy zarejestrowana została 27 maja 2022 roku. Wśród założycieli znalazły się następujące podmioty: Ałanta-DNU, WK Dnipro, Prometej, DIUSZOR "Sportywna akademija Prometej" oraz WSK Jurydyczna akademija.
28 czerwca 2022 roku Komitet Wykonawczy Ukraińskiego Związku Piłki Siatkowej podjął decyzję, że od sezonu 2022/2023 nowo powstałe stowarzyszenie będzie odpowiedzialne za organizację Superligi kobiet i mężczyzn oraz zarządzanie tymi ligami, natomiast rozgrywki na niższych poziomach pozostaną pod egidą krajowego związku.

</doc>
<doc id="5397830" url="https://pl.wikipedia.org/wiki?curid=5397830" title="Herb Brisbane">
Herb Brisbane

Herb Brisbane (eng. "Coat of arms of Brisbane") – herb, symbol miasta Brisbane w stanie Queensland w Australii.
Opis herbu.
W herbie widać dwa gryfy, które trzymają tarczę miasta. Na tarczy widać gwiazdy, biało-niebieskie falowane pasy i kaduceusza. Napis "Meloria Sequimur" oznacza "Dążymy do tego, co najlepsze". Na górze widoczny jest lampart, liście palmowe oraz wieniec wskazujący na barwy miasta.
Symbolika.
Meloria Sequimur - hasło "dążymy do tego co najlepsze"
Gryf - Gryf często jest używany jako szarża lub pomocnik. Chimeryczne stworzenie jest w połowie orłem, a w połowie lwem i mówi się, że kiedy osiągnie pełny wzrost, nigdy nie zostanie wzięte żywcem. Falisty niebieski pasek na szyi gryfa nawiązuje do miasta jako portu na rzece.
Tarcza - ma pokazywać całokształt działalności Brisbane i Thomasa Brisbane'a, od którego wzięło nazwę to miasto.
Liście palmowe - symbol zwycięstwa
Lampart - symbol odwagi, cierpliwości i szlachetności.
Wieniec na górze - symbolizuje barwy miasta - niebieski i złoty.

</doc>
<doc id="5397839" url="https://pl.wikipedia.org/wiki?curid=5397839" title="Cassida diomma">
Cassida diomma

Cassida diomma – gatunek chrząszcza z rodziny stonkowatych i podrodziny tarczykowatych.
Taksonomia.
Gatunek ten opisany został po raz pierwszy w 1835 roku przez Jean Baptiste’a Boisduvala. Jako miejsce typowe wskazano Nową Gwineę. 
Morfologia.
Chrząszcz o ciele krótko-owalnym do prawie okrągłego w zarysie, długości od 5,3 do 6,8 mm i szerokości od 4,4 do 5,9 mm. Głowę jego cechuje półtora raza szerszy niż dłuższy, płaski, niepunktowany, mikrosiateczkowany nadustek oraz długie, wystające czterema członami za tylny brzeg przedplecza czułki. Od 1,6 do 1,8 raza szersze niż dłuższe, najszersze na środku lub też przed nim przedplecze ma zaokrąglone boki, gładkie rozpłaszczone obrzeżenia oraz niepunktowany i zwykle pozbawiony mikrosiateczkowania wypukły dysk. Podstawa pokryw jest szersza od przedplecza, delikatnie, faliście ząbkowana, o silnie wystających ku przodowi kątach barkowych. Punktowanie rzędów jest lekko zaburzone, międzyrzędy są od punktów 1–2 razy szersze, a obrzeżenia pokryw są gładkie. Przedpiersie ma szeroki, silnie ku szczytowi rozszerzony wyrostek międzybiodrowy. Odnóża mają na stopach niezmodyfikowane pazurki. Ubarwienie jest bardzo zmienne. Tło ciała jest żółte. U form jasnych przedplecze i tarczka są żółte, a na pokrywach występują rude plamki na szwie i rude przepaski po bokach, u form ciemniejszych plamki i przepaski są czarne, u najciemniejszych form pokrywy są czarne z żółtymi obrzeżeniami, tarczka brązowa do czarnej, a przedplecze może mieć brązową plamę nasadową.
Ekologia i występowanie.
Owad rozprzestrzeniony w krainie australijskiej. Zamieszkuje indonezyjskie Wyspy Tanimbar i Irian Zachodni, Papuę-Nową Gwineę, Wyspy Salomona oraz australijskie Terytorium Północne i Queensland. Ponadto zawleczony został na Samoa.
Jest fitofagiem żerującym na wilcu ziemniaczanym i "Ipomoea triloba" z rodziny powojowatych.

</doc>
<doc id="5397840" url="https://pl.wikipedia.org/wiki?curid=5397840" title="Cassida strigula">
Cassida strigula



</doc>
<doc id="5397841" url="https://pl.wikipedia.org/wiki?curid=5397841" title="Coptocycla diomma">
Coptocycla diomma



</doc>
<doc id="5397842" url="https://pl.wikipedia.org/wiki?curid=5397842" title="Coptocycla strigula">
Coptocycla strigula



</doc>
<doc id="5397843" url="https://pl.wikipedia.org/wiki?curid=5397843" title="Metriona diomma">
Metriona diomma



</doc>
<doc id="5397844" url="https://pl.wikipedia.org/wiki?curid=5397844" title="Metriona strigula">
Metriona strigula



</doc>
<doc id="5397846" url="https://pl.wikipedia.org/wiki?curid=5397846" title="Metriona diomma strigula">
Metriona diomma strigula



</doc>
<doc id="5397848" url="https://pl.wikipedia.org/wiki?curid=5397848" title="Metriona strigula sudibunda">
Metriona strigula sudibunda



</doc>
<doc id="5397850" url="https://pl.wikipedia.org/wiki?curid=5397850" title="Metriona callosipennis">
Metriona callosipennis



</doc>
<doc id="5397851" url="https://pl.wikipedia.org/wiki?curid=5397851" title="Metriona callosipennis callosipennis">
Metriona callosipennis callosipennis



</doc>
<doc id="5397852" url="https://pl.wikipedia.org/wiki?curid=5397852" title="Metriona callosipennis dispar">
Metriona callosipennis dispar



</doc>
<doc id="5397853" url="https://pl.wikipedia.org/wiki?curid=5397853" title="Metriona strigula callosipennis">
Metriona strigula callosipennis



</doc>
<doc id="5397854" url="https://pl.wikipedia.org/wiki?curid=5397854" title="Chirida simplaria">
Chirida simplaria



</doc>
<doc id="5397855" url="https://pl.wikipedia.org/wiki?curid=5397855" title="Metriona simplaria">
Metriona simplaria



</doc>
<doc id="5397856" url="https://pl.wikipedia.org/wiki?curid=5397856" title="Cassida lawrencei">
Cassida lawrencei



</doc>
<doc id="5397857" url="https://pl.wikipedia.org/wiki?curid=5397857" title="Kazimierz Moszoro">
Kazimierz Moszoro

Kazimierz Moszoro (ur. 1921, zm. 1 września 2009) – polski inżynier, profesor nauk technicznych. Rektor Politechniki Częstochowskiej w latach 1970–1974.
Życiorys.
Absolwent Politechniki Śląskiej (1951). 
Był członkiem Komitetu Termodynamiki i Spalania PAN, przewodniczącym Sekcji Spalania tego Komitetu, członkiem Komisji Energetyki i Komisji Hutnictwa PAN w Katowicach, członkiem Rady Naukowej Instytutu Żelaza w Gliwicach, wiceprzewodniczącym Zarządu Głównego Stowarzyszenia Inżynierów i Techników Przemysłu Hutniczego, wiceprzewodniczącym Rady Wojewódzkiej NOT. 
Kazimierz Moszoro był autorem wielu publikacji naukowych, patentów i wdrożeń. 
Nagrody i wyróżnienia.
Kazimierz Moszoro został wyróżniony wieloma odznaczeniami, w tym Krzyżem Komandorskim, Krzyżem Kawalerskim Orderu Odrodzenia Polski, Złotym Krzyżem Zasługi.

</doc>
<doc id="5397862" url="https://pl.wikipedia.org/wiki?curid=5397862" title="Antoni Kieniewicz">
Antoni Kieniewicz

Antoni Michał Kieniewicz (ur. 16 czerwca 1941 w Warszawie jako Andrzej Kieniewicz, zm. 13 grudnia 2022 tamże) – polski kartograf, duchowny katolicki, prezbiter.
Życiorys.
Urodził się w czasie II wojny światowej w Warszawie. Po wojnie mieszkał z rodzicami przez krótki czas w Bydgoszczy, a następnie w Milanówku pod Warszawą, gdzie ukończył szkołę podstawową. Po przeprowadzce w 1955 r. do Warszawy uczył się w VI Liceum Ogólnokształcącym im. Tadeusza Reytana, gdzie w 1958 r. zdał maturę. Rozpoczął studia na Politechnice Warszawskiej na Wydziale Łączności. Po dwóch latach zdecydował się studiować geografię, początkowo na Uniwersytecie im. Mikołaja Kopernika w Toruniu (1961 r.), a następnie, od drugiego roku na Uniwersytecie Warszawskim w Instytucie Biologii i Nauk o Ziemi. Pracę magisterską obronił w 1967 r. z tematu: "Ogólnogospodarcza szkolna mapa województwa bydgoskiego w skali 1:250 000" pod kierunkiem doc. dra hab. Lecha Ratajskiego. W tym samym roku rozpoczął pracę w Państwowym Przedsiębiorstwie Wydawnictw Kartograficznych, gdzie pracował zgodnie z wykształceniem na stanowisku redaktora map, a przez pewien czas także w Dziale Produkcyjno-Handlowym przedsiębiorstwa. W trakcie pracy w zawodzie kartografa opracował wiele tytułów map szkolnych, ogólnogeograficznych, turystycznych, planów miast, map i atlasów samochodowych oraz tematycznych. Był również autorem artykułu "Plany Warszawy w latach 1949–1979" opublikowanego w „Kronice Warszawy” nr 2/42, s. 164–175 z 1980 r. W pierwszej połowie lat 90. XX wieku był jednym z prekursorów w PPWK S.A. cyfrowego opracowania map w programach graficznych, w miejsce dotychczasowego ręcznego ich kreślenia. W 2001 r. przeszedł na emeryturę.
Kapłaństwo.
Antoni Kieniewicz od 1978 roku aktywnie działał wraz z żoną Marzeną we wspólnotach Drogi Neokatechumenalnej, początkowo w parafii Matki Bożej Królowej Polski w Warszawie, następnie również w Bydgoszczy, już jako katechista. Po śmierci żony, w 2005 roku rozpoczął świeckie studia teologiczne w seminarium misyjnym Redemptoris Mater w Warszawie. W 2007 roku po spotkaniu z abp. Kazimierzem Nyczem uzyskał jego zgodę na wstąpienie do seminarium duchownego, które ukończył po trzech latach nauki. W 2009 roku uzyskał święcenia diakonatu a rok później, mając 69 lat, został prezbiterem. Mszę prymicyjną koncelebrował razem z nim jego syn, Piotr, który został księdzem siedemnaście lat wcześniej.
Przez dwanaście lat Antoni Kieniewicz pracował jako wikariusz i rezydent w parafiach Archidiecezji Warszawskiej, początkowo św. Aleksandra na placu Trzech Krzyży, następnie w Konstancinie-Jeziornie w parafii św. Józefa Oblubieńca Najświętszej Maryi Panny oraz w parafii Najświętszej Maryi Panny Matki Kościoła przy ul. Domaniewskiej, równolegle był katechistą w Neokatechumenacie. W 2021 roku metropolita warszawski uhonorował go przywilejem noszenia rokiety i mantoletu w kolorze czarnym.
Zmarł w grudniu 2022 r., pochowany został w grobie rodzinnym na Starych Powązkach w Warszawie.
Życie prywatne.
Jego ojciec Stefan Kieniewicz był historykiem, specjalizującym się w historii Polski XIX wieku, brat Jan Kieniewicz – również historykiem oraz dyplomatą, zaś siostra – zakonnicą, karmelitanką.
W 1965 roku wziął ślub z Marzeną Amborską, z którą miał czworo dzieci: Piotra (ur. 1967), Łukasza (1970), Mateusza (1980) oraz przysposobioną w 1982 r. córkę Annę. Najstarszy syn, Piotr Kieniewicz wstąpił do Zgromadzenia Księży Marianów, został wyświęcony na księdza w 1993 r.
W chwili śmierci Antoni Kieniewicz miał ośmioro wnuków.

</doc>
<doc id="5397864" url="https://pl.wikipedia.org/wiki?curid=5397864" title="Centralny Zarząd Przemysłu Wełnianego">
Centralny Zarząd Przemysłu Wełnianego

Centralny Zarząd Przemysłu Wełnianego – jednostka organizacyjna Ministerstwa Przemysłu Lekkiego, powołana w celu koordynowania, nadzorowania i kontrolowania oraz pełnienia ogólnego kierownictwa nad działalnością gospodarczą przedsiębiorstw państwowych lub będących pod zarządem państwowym.
Powołanie Zarządu.
Na podstawie zarządzenia Ministra Przemysłu Lekkiego z 1949 r. o utworzeniu "Centralnego Zarządu Przemysłu Wełnianego" ustanowiono Zarząd. Zarządzenie powstało w porozumieniu z Przewodniczącym Państwowej Komisji Planowania Gospodarczego i Ministrem Skarbu. Powołanie Zarządu pozostawało w ścisłym związku z dekretem z 1947 r. o tworzeniu przedsiębiorstw państwowych.
Nadzór państwowy nad Zarządem sprawował Minister Przemysłu Lekkiego.
Powstanie Zarządu.
Centralny Zarząd Przemysłu Wełnianego powstał w wyniku wydzielenia z administracji państwowej jednostki organizacyjnej jako przedsiębiorstwa państwowego prowadzonego w ramach narodowych planów gospodarczych oraz według zasad gospodarki handlowej.
Przedmiot działalności Zarządu.
Przedmiotem działalności Zarządu było koordynowanie, nadzorowanie i kontrolowanie oraz ogólne kierownictwo działalności gospodarczej przedsiębiorstw państwowych lub będących pod zarządem państwowym.
Rada Nadzoru Społecznego.
Przy Zarządzie powołana była Rada Nadzoru Społecznego której zakres działania, sposób powoływania i odwoływania jej członków, organizację i sposób wykonywania powierzonych czynności określi rozporządzenie Rady Ministrów.
Rada Nadzoru Społecznego miała charakter niezależnego organu nadzorczego, kontrolnego oraz opiniodawczego, podlegającego w swej działalności nadzorowi Prezydium Krajowej Rady Narodowej.
Kierowanie Zarządem.
Organem zarządzającym Zarządu była dyrekcja, powoływana i zwalniana przez Ministra Przemysłu Lekkiego i składająca się z dyrektora naczelnego, reprezentującego dyrekcję samodzielnie oraz z podległych dyrektorowi naczelnemu czterech dyrektorów.
Do ważności zobowiązań, zaciąganych przez Zarząd wymagane było współdziałanie, zgodnie z uprawnieniami, przewidzianymi w statucie:

</doc>
<doc id="5397867" url="https://pl.wikipedia.org/wiki?curid=5397867" title="I Am (minialbum)">
I Am (minialbum)

I Am – debiutancki minialbum południowokoreańskiej grupy (G)I-dle, wydany 2 maja 2018 roku przez wytwórnię Cube Entertainment. Płytę promował singel „Latata” .

</doc>
<doc id="5397871" url="https://pl.wikipedia.org/wiki?curid=5397871" title="I Made (minialbum)">
I Made (minialbum)

I Made – drugi minialbum południowokoreańskiej grupy (G)I-dle, wydany 26 lutego 2019 roku przez wytwórnię Cube Entertainment. Płytę promował singel „Senorita”.

</doc>
<doc id="5397872" url="https://pl.wikipedia.org/wiki?curid=5397872" title="Zamek Koniecpolskich">
Zamek Koniecpolskich



</doc>
<doc id="5397874" url="https://pl.wikipedia.org/wiki?curid=5397874" title="Budynek szkoły przy ulicy Kruczej 49 we Wrocławiu">
Budynek szkoły przy ulicy Kruczej 49 we Wrocławiu

Budynek szkoły przy ulicy Kruczej 49 we Wrocławiu – budynek szkoły położony przy ulicy Kruczej 49 we Wrocławiu na osiedlu Gajowice w dawnej dzielnicy Fabryczna. Zbudowany został w latach 1905–1907 jako drugi z dwu budynków Zespołu Szkół Ludowych. Projekt budynku sygnowany jest przez dwóch architektów: Richarda Plüddemanna i Hermanna Froböse. Pierwotnie był to podpiwniczony budynek składający się z dwóch skrzydeł połączonych łącznikiem. Skrzydło zachodnie, określane jako budynek główny, jest znacznie wydłużone i zaprojektowane zgodnie z ówczesnymi trendami z korytarzem w trakcie środkowym i salami lekcyjnymi po obu jego stronach. Ma 5 kondygnacji nadziemnych. Do historycznej zabudowy współcześnie przylega łącznik biegnący do hali sportowo-rekreacyjnej zbudowanej w południowo-zachodniej części działki. Architektura obiektu stylem nawiązuje do neogotyku. Po II wojnie światowej w budynku działała Szkoła Podstawowa nr 33, następnie wspólnie z Liceum Ogólnokształcącym nr VII im. Krzysztofa Kamila Baczyńskiego, by ostatecznie jedynym użytkownikiem obiektu pozostało samo liceum. Historyczny budynek kwalifikuje się do objęcia ochroną konserwatorską poprzez wpisanie go do rejestru zabytków. Obecnie natomiast ujęty jest w gminnej ewidencji zabytków.
Położenie i otoczenie.
Budynek szkoły położony jest we Wrocławiu przy ulicy Kruczej 49 na osiedlu Gajowice w dawnej dzielnicy Fabryczna, w jednostce urbanistycznej Śródmieście Południowe. Oprócz wyżej wskazanego adresu, będącego adresem działającej w nim placówki oświatowej, do budynku przypisany jest także adres ulica Jemiołowa 59. Jest to obszar zaliczany do osiedli kameralnych z dominacją zabudowy komponowanej, ale w bezpośrednim sąsiedztwie wielkiego osiedla blokowego, oba obszary o stosunkowo dużej gęstości zaludnienia. Cały Zespół Szkół Ludowych leży przy skrzyżowaniu ulicy Jemiołowej z ulicą Kruczą, przy czym ten budynek znajduje się bezpośrednio przy wymienionym skrzyżowaniu. Jest to teren tak zwanego osiedla kompletnego – Śródmieście Południowe – wskazanego przez urbanistów. W ramach standardów określonych w tym projekcie wyznaczono kierunki rozwoju tego obszaru, także na podstawie konsultacji społecznych, a ich realizacja oparta jest o "Wytyczne przestrzenne na rzecz osiedli kompletnych". Ulicę Jemiołową w tym opracowaniu wskazuje się jako istotną dla spójności przestrzeni publicznej osiedla, natomiast ulicę Kruczą określa się jako ulicę stanowiącą szkielet przestrzeni publicznej osiedla o charakterze lokalnym i jedną z kilku głównych osi komunikacyjnych jednostki urbanistycznej, po której kursują autobusy na wyznaczonych liniach w ramach komunikacji miejskiej.
Historia.
Teren, na którym posadowiony jest budynek, położony jest w obrębie osiedla Gajowice ("Gabitz"). Zostało ono włączone w granice administracyjne miasta w 1868 r. Z kolei w 1895 r. wytyczono środkowy odcinek ulicy Kruczej ("Charlottenstraße") przebiegający przy terenie przyszłej inwestycji. Przed jej rozpoczęciem istniała także ulica Jemiołowa ("Yorckstraße"). Natomiast po stronie zachodniej położony był teren Kwaśnego Źródła ("Sauerbrunn"), ze stawem i zielenią urządzoną – Park przy Kwaśnym Źródleu, przy ulicy Karasiej ("Spluderstraße") przebiegającej przy zachodnim krańcu budynku (współcześnie nie istnieje). W związku z szybkim rozwojem osiedla podjęto decyzję o budowie Zespołu Szkół Ludowych. Jako pierwszy zbudowano budynek szkoły przy ulicy Jemiołowej 57 w latach 1898–1900 według projektu sygnowanego przez Richarda Plüddemanna i Karla Klimma z 1898 roku.
Koncepcja budowy drugiego budynku w zespole szkół ludowych na Gajowicach pojawiła się w 1900 r. Stanowiła przyczynek do opracowania kilu projektów: z 1900 r. uwzględniający szkołę i osobny budynek mieszkalny, autorstwa Richarda Plüddemanna i Karla Klimma, z 1902 r. opracowana także przez Richarda Plüddemanna ale już z udziałem Hermanna Froböse, oraz trzecia z 1903 r. również Richarda Plüddemanna i Hermanna Froböse, która została przyjęta do realizacji. Pozwolenie na budowę wydano w 1906 r., a realizacja obiektu prowadzona była w latach 1905–1907. Według pierwotnego programu użytkowego obiektu w budynku szkoły znajdowało się 40 klas oraz sala rysunkowa, sala gimnastyczna, pracownia do zajęć z gospodarstwa domowego i prac ręcznych, łaźnia, a także mieszkania służbowe.
W wyniku działań wojennych prowadzonych w czasie II wojny światowej podczas oblężenia Wrocławia w 1945 r. budynek uległ uszkodzeniu. Przede wszystkim uszkodzony został dach obiektu, a także ozdobne szczyty. Odbudowa dachu i inne prace naprawcze wykonano w latach 50. Dekoracje szczytów w stosunku do pierwowzoru odtworzono w uproszczonej formie. Początkowo w budynku działała Szkoła Podstawowa nr 33, następnie w styczniu 1984 r. część pomieszczeń przekazano do użytkowania Liceum Ogólnokształcącemu nr VII, by następnie szkołę podstawową zlikwidować i cały obiekt szkolny przeznaczyć na potrzeby liceum. W późniejszych okresach także prowadzono różne roboty budowlane, między innymi dotyczące instalacji elektrycznych w 1997 r., remontu dachu w latach 1997-1998, remontu sali gimnastycznej na poddaszu w 2002 r., wymiany stolarki okiennej w latach 2005-2007, remont elewacji zakończony w 2013 r. oraz inne prowadzone systematycznie w kolejnych latach, np. dotyczące odnawiania sal lekcyjnych, czy czyszczenia powłok malarskich detali architektonicznych. Dużą inwestycją była budowa w 1998 r. hali sportowo-rekreacyjnej połączonej z historycznym budynkiem parterowym łącznikiem, przekazanej do użytkowania w lutym 1999 r. Od września 2019 r. liceum przejęło również budynek przy ulicy Jemiołowej 57, w którym obecnie funkcjonuje Szkoła Podstawowa Tikkun Olam.
Po wojnie zlikwidowano także Park przy Kwaśnym Źródle, a sam staw zasypano gruzem pochodzącym z rozbiórek zrujnowanych kamienic. Teren po parku został zaś przypisany do utworzonych, wyżej opisanych szkół. Zlikwidowano także ulicę Karasią. Urządzono na nim boiska i inne obiekty zewnętrznych: wschodni (dawny plac zabaw – "Spielplatz Gabitzer Sauerbrunn") dla Szkoły Podstawowej nr 57 działającej w pierwszym z budynków przy ulicy Jemiołowej 57 oraz zachodni (w miejscu gdzie był staw – "Sauerbrunnteich") dla Szkoły Podstawowej nr 33, a następnie Liceum Ogólnokształcącego nr VII, które działały w omawianym budynku szkolnym, położonym przy ulicy Kruczej 49. Na tym terenie w jego południowej części zbudowano w latach 90. XX wieku wspominają wyżej halę sportowo-rekreacyjną. W 2019 r. z terenu przekazanego liceum w części północno-zachodniej wyodrębniono obszar o powierzchni około , na którym urządzono park kieszonkowy przy ulicy Kwaśnej (Zieleniec przy ul. Kwaśnej).
Architektura.
Układ i rzut.
Cały współczesny układ zabudowy obiektu składa się z dwóch części: budynku historycznego oraz dobudowanej części współczesnej obejmującej łącznik i halę sportowo-rekreacyjną. Budynek historyczny w rzucie prostokątnym na płaszczyznę terenu dzieli się na trzy części: największą część obejmującą wydłużony budynek główny biegnący wzdłuż ulicy Kruczej, łącznik oraz skrzydło wschodnie położone frontem do ulicy Jemiołowej, a elewacja południowa tworzy pierzeję północą ulicy Kruczej razem z wymienionymi wcześniej budynkiem głównym i łącznikiem. Budynek główny ma we wspominanym rzucie kształt wydłużonego prostokąta o dłuższych bokach równoległych do ulicy Kruczej. Łącznik, nieco zawężony w porównaniu z budynkiem głównym, ma natomiast w rzucie zarys łuku, a skrzydło wschodnie również prostokąta o dłuższym boku rozmieszczonym wzdłuż ulicy Jemiołowej. Po północnej stronie tego skrzydła dostawiony jest wąski aneks, w którym znajduje się przedsionek. Oczywiście wszystkie trzy wymienione części zabudowy historycznej tworzą jeden budynek.
Bryła i dach.
Kształt bryły budynku historycznego określa się jako silnie rozczłonkowany. Budynek na całej powierzchni rzutu jest podpiwniczony, a parter budynku określa się jako wysoki. Ma cztery kondygnacje nadziemne oraz poddasze częściowo użytkowane, choć według współczesnej kwalifikacji jest budynkiem pięciokondygnacyjnym. W elewacjach północnej i południowej części głównej wykonano ryzality, zarówno jednoosiowe jak i trójosiowe, zwieńczone wysokimi szczytami w kształcie trójkąta. Jednoosiowy ryzalit znajduje się także w północnej elewacji skrzydła wschodniego. Większa część budynku przykryta jest dachem dwuspadowym, a aneks dachem pulpitowym, przy czym w poszczególnych częściach kalenice położone są na różnych wysokościach. Od tej reguły odbiega wschodnia strona części głównej, gdzie zastosowano dach czterospadowy przechodzący w dach namiotowy zwieńczony wieżyczką wentylacyjną. Ma ona w rzucie prostokątnym kształt kwadratu. Jest przykryta hełmem w kształcie ostrosłupa, który z kolei zakończony jest kulą i wychodzącą z niej wysoką iglicą. Taka wieżyczka znajduje się również w dachu nad łącznikiem. Kształt bryły po stronie dachu dodatkowo modelują kominy oraz lukarny przykryte dachami pulpitowymi.
Elewacje.
Elewacje ocenia się jako bogato zdobione detalami architektonicznymi. Wykończenie lica muru zostało wykonane przy pomocy cegły klinkierowej ze wstawkami innych materiałów, takich jak cegła glazurowana czy piaskowcowe obramowania niektórych otworów okiennych. W elewacjach otwory okienne sal lekcyjnych grupowane są po trzy, według wewnętrznego podziału pomieszczeń. Partia cokołowa wokół budynku jest nieco wysunięta przed lico muru wyższych kondygnacji. Są tu umieszczone okna piwnicy, których otwory zamknięte są łukiem odcinkowym lub nadprożem prostym, a wówczas otwór obramowany jest piaskowcem. Elewacje budynku zdobione są gzymsami koronującymi i innymi, fryzami arkadowymi i ząbkowymi, ryzalitami i pseudoryzalitami, płycinami, ich łukowanymi zamknięciami o tynkowanych ostrych podłuczach, tynkowanymi blendami, lizenami i wysokimi sterczynami oraz dekoracjami sgraffito. Większość elewacji jest niesymetryczna. Tylko krótkie elewacje takie jak elewacja zachodnia zachowują symetrię. W elewacji południowej wykonano zegar słoneczny w technice sgraffito. Umieszczono na niej także płaskorzeźbę przedstawiającą herb Wrocławia wykonaną z piaskowca.
Wnętrza.
Układ i rozmieszczenie.
Układ i rozmieszczenie poszczególnych składowych wnętrz jest różny w każdej z wyżej wymienionych części budynku. Część główna w rzucie jest wydłużonym prostokątem z trójtraktowym planem na czterech kondygnacjach nadziemnych, w ramach którego trakt środkowy stanowi szeroki korytarz, a w traktach bocznych umiejscowiono sale lekcyjne oraz klatki schodowe, dwubiegowe ze spocznikiem przy ścianie zewnętrznej. Wejścia z zewnątrz do tej części budynku znajdują się zarówno po stronie południowej jak i północnej. Po stronie wschodniej część ta styka się z łącznikiem o łukowym rzucie poziomym. Pierwotnie miał on dwa trakty. W południowym trakcie umiejscowiony był korytarz jako kontynuacja korytarza z traktu głównego, a w drugim trakcie północnym pomieszczenia. Obecnie w tej części wykonany jest wtórny podział przestrzeni niezgodny z pierwotnym. Skrzydło wschodnie również jest dwutraktowe. Trakt zachodni przylegający do pozostałej części budynku mieści korytarz i klatkę schodową w północnej części obiektu ułożone prostopadle do korytarza łącznika i budynku głównego. Po wschodniej stronie budynku od ulicy Jemiołowej położne są kolejne pomieszczenia. Na piątej kondygnacji budynku, a pierwszej kondygnacji poddasza, w części użytkowej zlokalizowane są między innymi sale gimnastyczne. Po stronie północnej, z zachodniej klatki schodowej wykonano przejście do łącznika nowej hali sportowo-rekreacyjnej.
Korytarze i klatki schodowe.
W korytarzach wykonano ściany oraz stropy, które zostały otynkowane na gładko i malowane, ale z różnymi elementami zdobiącymi. Zastosowano tu stropy odcinkowe lub przy klatkach schodowych sklepienia krzyżowe. Elementami zdobiącymi są szerokie pasy ceglane z gurtami zakończonymi wałkiem. Podparciem dla nich są ceramiczne konsole o geometrycznych kształtach. Posadzki wykonano z lastryko. Do jego wykonania wykorzystano kruszywo o trzech różnych barwach. Nad otworami drzwiowymi prowadzącymi do pomieszczeń wykonane są łuki odcinkowe, a w otworach wejściowych do klas wykonano nad drzwiami naświetla. Na wysokości samych drzwi otwory te ujęte są obramieniami z cegły klinkierowej, którą o strony omawianych korytarzy sfazowano. Natomiast u podstawy omawianego naświetla wykonano miękko modelowaną, piaskowcową konsolę. W sieniach wykonano do pewnej wysokości okładzinę ścienną z cegły klinkierowej. Stopnice schodów wykonane są z granitowych bloków opartych na stalowych belkach łączonych w technice nitowania. Do tego wykonano stalowe balustrady ozdobne. Zdobienia obejmują gięte pręty oraz dekoracji stylizowane motywem liści. Wierzch balustrad stanowią drewniane poręcze z zakończeniem wolutą.
Pozostałe wnętrza.
Pomieszczenia lekcyjne mają posadzki wykonane bądź z parkietu, bądź ze współczesnych wykładzin PVC. Opisane obramowania otworów drzwiowych, które po stronie korytarzy mają krawędzie cegły klinkierowej sfazowane, po stronie sal lekcyjnych są wyoblone. Poza tym sale lekcyjne nie posiadają wystroju. W piwnicach podłoga wyłożona jest współczesnymi płytkami ceramicznymi. W sanitariatach ściany i posadzki także wyłożone są współczesnymi płytkami ceramicznymi.
Konstrukcja oraz inne aspekty budowlane.
Konstrukcja budynku oparta jest na murowanych ścianach z cegły pełnej na zaprawie cementowo-wapiennej i ceramicznych stropach odcinkowych na belkach stalowych. W korytarzach stropy te mają podziały wykonane za pomocą szerokich pasów gurtowych. Natomiast przy klatkach schodowych zastosowano sklepienia krzyżowe. Nad czwartą kondygnacją wykonano dwukondygnacyjną więźbę dachową z drewna w układzie płatwiowo-kleszczowym. Znajdują się tu również dwie ściany stolcowe wzmocnione pochyłymi stolcami i umiejscowionym na drugiej kondygnacji więźby wieszakiem, a przy salach gimnastycznych umiejscowionych na piątej kondygnacji (pierwszej kondygnacji więźby) więźba wzmocniona jest nitowanymi belkami stalowymi. Pokrycie dachy wykonano za pomocą współczesnej dachówki ceramicznej, karpiówki, a nad wspominanymi salami gimnastycznymi wykonano zadaszenie z tworzywa sztucznego. W klatach schodowych wykonano dla każdej kondygnacji po dwa biegi ze spocznikiem. Konstrukcyjnie są to stopnice wykonane z granitowych bloków zamontowane na stalowych belkach wykonanych w technice nitowania. Ściany tynkowane na gładko. Zastosowano tynk cementowo-wapienny, a w sieniach przy klatkach schodowych w dolnej części obłożenie cegłą klinkierową.
W budynku poprowadzono następujące instalacje: wodno-kanalizacyjną, centralnego ogrzewania, elektryczną, odgromową i teletechniczną.
Teren.
Zabudowa całego zespołu szkół, o adresach ulica Jemiołowa 57 i 59 oraz ulica Krucza 49, położona jest na jednej działce ewidencyjnej o powierzchni (), w ramach której to inne tereny zabudowane, a to tereny rekreacyjno-wypoczynkowe. Łączna powierzchnia zabudowy na tej działce wynosi , z czego dotyczy omawianego budynku szkoły przy ulicy Kruczej 49 i Jemiołowej 59, a dotyczy współczesnej hali sportowej z łącznikiem. Działka stanowi własność Gminy Wrocław, ale pozostaje w zarządzie, użytkowaniu. Wejście główne na teren znajduje się po stronie ulicy Jemiołowej na wewnętrzny skwer od południa i północy zamknięty budynkami szkolnymi, oddzielony od wymienionej ulicy ozdobnym ogrodzeniem biegnącym między oboma szkołami. Teren użytkowany przez placówkę oświatową mieszczącą się w budynku przy ulicy Kruczej 49 rozciąga się na skwer i stronę zachodnią oraz północno-zachodnią obiektu. Od pozostałych terenów oddzielony jest współczesnym ogrodzeniem z prętów metalowych. Wjazd na posesję od ulicy Jemiołowej i od ulicy Kruczej. Pomiędzy chodnikiem wzdłuż ulicy Kruczej a elewacją budynku znajduje się wąski trawnik oddzielony niewysokim murkiem oporowym wykonanym z bloczków kamiennych. Na skwerze rośnie między innymi lipa drobnolistna ("Tilia cordata") o obwodzie , wysokości i takiej samej rozpiętości korony, której wiek określono w 2003 r. na 120 lat. Drzewo to uznane zostało za pomnik przyrody.
Zestawienie podstawowych parametrów.
Podstawowe parametry:
Użytkownicy.
Budynek w swojej historii był użytkowany przez następujące placówki oświatowe:
Ochrona.
Budynek położony jest w obszarze dzielnicy Południe, której układ urbanistyczny podlega ochronie w ramach gminnej ewidencji zabytków. Jest to układ kształtowany sukcesywnie od XIII wieku (wzmianki) i od lat 80. XIX wieku do 1945 r. Stan zachowania obszaru określa się na dobry.
Budynek szkolny ujęto w gminnej ewidencji zabytków jako szkołę ludową, obecnie Liceum Ogólnokształcące Nr VII im. Krzysztofa Kamila Baczyńskiego, będący budynkiem położonym przy ulicy Kruczej 49 we Wrocławiu. Powstanie obiektu określone jest na lata 1898-1900, lata 1905-1907 (projekt R. Plüddemann, K. Klimm), lata 1910-1912 (realizacja), a rodzaj ochrony określono jako inny.
Stan zachowania budynku ocenia się jako dobry. Kwalifikuje się go do objęcia ochroną konserwatorską poprzez wpisanie do rejestru zabytków.
Ocena i odbiór.
Styl budynku określa się jako nawiązujący do hanowerskiej szkoły neogotyku. Jest to okazały, reprezentacyjny budynek o znacznej kubaturze, z elewacjami zdobionymi bogatymi detalami architektonicznymi. Wskazuje się jednak, iż projekt pochodzi z czasów, które przez współczesnych badaczy, w odniesieniu do działalności architektonicznej Richarda Plüddemanna, zaliczane są do drugiego etapu jego twórczości, w którym stosował wspominane wyżej detale architektoniczne już uproszczone w stosunku do stosowanych we wcześniejszym etapie. Budynek należy do zespołu dwóch budynków ulokowanych na rozległej działce przy skrzyżowaniu dwóch ulic, który stanowi bardzo ważny akcent urbanistyczny w tej części Gajowic. Sam projekt został opracowany zgodnie z ówczesnymi trendami panującymi w zakresie projektowania budynków szkolnych, które oprócz wyżej opisanych aspektów dotyczących form architektonicznych, dotyczą także trójtraktowego układ wnętrz z korytarzem pośrodku i salami lekcyjnymi po obu jego stronach. Izby lekcyjne zaś otrzymały po trzy duże okna zapewniające odpowiednią ilość światła oraz wentylację.

</doc>
<doc id="5397875" url="https://pl.wikipedia.org/wiki?curid=5397875" title="Latata (minialbum)">
Latata (minialbum)

Latata – pierwszy japoński minialbum południowokoreańskiej grupy (G)I-dle, wydany 31 lipca 2019 roku przez wytwórnię Universal Music Japan. Płytę promowała japońska wersja singla „Latata”.

</doc>
<doc id="5397879" url="https://pl.wikipedia.org/wiki?curid=5397879" title="I Trust (minialbum)">
I Trust (minialbum)

I Trust – trzeci minialbum południowokoreańskiej grupy (G)I-dle, wydany 7 kwietnia 2020 roku przez wytwórnię Cube Entertainment. Płytę promował singel „Oh My God”.

</doc>
<doc id="5397880" url="https://pl.wikipedia.org/wiki?curid=5397880" title="Oh My God (minialbum)">
Oh My God (minialbum)

Oh My God – drugi japoński minialbum południowokoreańskiej grupy (G)I-dle, wydany 26 sierpnia 2020 roku przez wytwórnię Universal Music Japan. Płytę promowała japońska wersja singla „Oh My God”.

</doc>
<doc id="5397881" url="https://pl.wikipedia.org/wiki?curid=5397881" title="I Burn (minialbum)">
I Burn (minialbum)

I Burn – czwarty minialbum południowokoreańskiej grupy (G)I-dle, wydany 11 stycznia 2021 roku przez wytwórnię Cube Entertainment. Płytę promował singel „Hwaa”.

</doc>
<doc id="5397882" url="https://pl.wikipedia.org/wiki?curid=5397882" title="I Never Die">
I Never Die

I Never Die – pierwszy album studyjny południowokoreańskiej grupy (G)I-dle, wydany 14 marca 2022 roku przez wytwórnię Cube Entertainment. Płytę promował single „Tomboy”.
Jest to pierwszy album grupy w pięcioosiowym składzie po odejściu Soojin w sierpniu 2021 roku.

</doc>
<doc id="5397883" url="https://pl.wikipedia.org/wiki?curid=5397883" title="Bartłomiej (Archondonis)">
Bartłomiej (Archondonis)



</doc>
<doc id="5397884" url="https://pl.wikipedia.org/wiki?curid=5397884" title="Fearless (album Le Sserafim)">
Fearless (album Le Sserafim)

Fearless – debiutancki minialbum południowokoreańskiej grupy Le Sserafim, wydany 2 maja 2022 roku przez wytwórnię Source Music. Płytę promował singel „Fearless” .

</doc>
<doc id="5397889" url="https://pl.wikipedia.org/wiki?curid=5397889" title="Język kaidipan">
Język kaidipan



</doc>
<doc id="5397890" url="https://pl.wikipedia.org/wiki?curid=5397890" title="Język eli-elat">
Język eli-elat



</doc>
<doc id="5397891" url="https://pl.wikipedia.org/wiki?curid=5397891" title="Język atoni">
Język atoni



</doc>
<doc id="5397893" url="https://pl.wikipedia.org/wiki?curid=5397893" title="Czemiwejowie">
Czemiwejowie



</doc>
<doc id="5397894" url="https://pl.wikipedia.org/wiki?curid=5397894" title="Język trobriandzki">
Język trobriandzki



</doc>
<doc id="5397895" url="https://pl.wikipedia.org/wiki?curid=5397895" title="Język boyowa">
Język boyowa



</doc>
<doc id="5397897" url="https://pl.wikipedia.org/wiki?curid=5397897" title="Zmarli w roku 1997">
Zmarli w roku 1997

Lista osób zmarłych w 1997:

</doc>
<doc id="5397898" url="https://pl.wikipedia.org/wiki?curid=5397898" title="Język tayap">
Język tayap



</doc>
<doc id="5397899" url="https://pl.wikipedia.org/wiki?curid=5397899" title="Język rapanuański">
Język rapanuański



</doc>
<doc id="5397908" url="https://pl.wikipedia.org/wiki?curid=5397908" title="Miwokowie">
Miwokowie



</doc>
<doc id="5397909" url="https://pl.wikipedia.org/wiki?curid=5397909" title="Język arunta">
Język arunta



</doc>
<doc id="5397910" url="https://pl.wikipedia.org/wiki?curid=5397910" title="Puchar Ligi Ukraińskiej w piłce siatkowej mężczyzn">
Puchar Ligi Ukraińskiej w piłce siatkowej mężczyzn

Puchar Ligi Ukraińskiej w piłce siatkowej mężczyzn (ukr. Кубок Ліги з волейболу серед чоловічих команд, "Kubok Lihy z wołejbołu sered czołowiczych komand") – cykliczne pucharowe rozgrywki w piłce siatkowej, organizowane corocznie przez Profesjonalną Ligę Piłki Siatkowej Ukrainy dla ukraińskich męskich klubów grających w danym sezonie w Superlidze. Zdobywca ligowego pucharu ma prawo w kolejnym sezonie uczestniczyć w europejskich pucharach.
Rozgrywki o Puchar Ligi Ukraińskiej utworzone zostały w 2022 roku wraz z powstaniem Profesjonalnej Ligi Piłki Siatkowej Ukrainy. Pierwsza edycja odbyła się w dniach 20-22 grudnia 2022 roku w miejscowości Hodyliw w rejonie storożynieckim. Zwycięzcą turnieju został , który w finale pokonał klub .

</doc>
<doc id="5397912" url="https://pl.wikipedia.org/wiki?curid=5397912" title="Osakiwugi">
Osakiwugi



</doc>
<doc id="5397918" url="https://pl.wikipedia.org/wiki?curid=5397918" title="Franciszkanki Niepokalanej">
Franciszkanki Niepokalanej

Siostry Franciszkanki Niepokalanej, FI (łac. "Congregatio Sororum Franciscanorum Immaculatae") – katolickie żeńskie zgromadzenie zakonne na prawach papieskich założone w 1982 r. we Włoszech przez o. Stefana M. Manellego i o. Gabriela M. Pellettieri. Żeński odpowiednik Franciszkanów Niepokalanej.
Historia Zgromadzenia.
Początki zgromadzenia sięgają roku 1969, kiedy to o. Stefan M. Manelli OFMConv. w Wigilię Bożego Narodzenia skierował list do generała Braci Mniejszych Konwentualnych, o. Basilio Heisera, prosząc go o pozwolenie na rozpoczęcie nowej formy życia franciszkańskiego, zbliżonego do źródeł, tj. do reguły zakonnej sformułowanej przez św. Franciszka. Generał zakonu zlecił o. Manellemu napisanie programu dla takiej wspólnoty. W ten sposób powstał „Szlak życia franciszkańskiego odnowiony dzisiaj”, od 1982 r. noszący nazwę „Maryjny Szlak Życia Franciszkańskiego”.
O. Basilio Heiser zaaprobował projekt dnia 21 kwietnia 1970 r. Zachęcił też o. Stefana, aby znalazł sobie towarzysza, z którym mógłby rozpocząć nowe doświadczenie. Wybór padł na o. Gabriela M. Pellettieri. 2 sierpnia tego samego roku dwaj ojcowie przybyli do Frigento, gdzie starali się jak najdoskonalej odtworzyć wzór, który stanowiły dla nich pierwsze wspólnoty franciszkańskie uformowane przy Porcjunkuli. Klasztor we Frigento nazwano „Domem Maryjnym”. Wszystkie później stworzone klasztory Franciszkanów Niepokalanej zostały także tak nazwane.
Dom Maryjny nabierał własnego charakteru, zarówno w sposobie prowadzenia życia wspólnotowego, jak i dzieł apostolskich, a jego odrębność z biegiem lat stawała się coraz bardziej wyraźna. Dlatego też Nadzwyczajna Kapituła Prowincjalna zwołana w Neapolu w roku 1989 uznała Wspólnotę z Frigento za miejsce dojrzewania nowego charyzmatu, który nie mieści się w ramach Konstytucji Braci Mniejszych Konwentualnych. Sprawa została przedłożona Papieżowi Janowi Pawłowi II, który w 1990 roku udzielił arcybiskupowi Beneventu Carlo Minchiattiemu władzy do erygowania nowego Instytutu Zakonnego na prawach diecezjalnych. Instytut został nazwany Franciszkanie Niepokalanej. Osiem lat później, 1 stycznia 1998 r. otrzymał zatwierdzenie papieskie.
Gałąź żeńska.
Równolegle do zakonu męskiego rozwijała się jego gałąź żeńska. Powstała ona na Filipinach, gdzie w 1982 r. grupa dziewcząt prowadzona przez o. Gabriela założyła wspólnotę uznaną przez kardynała J. Sina, ówczesnego arcybiskupa Manili. W 1988 r. wspólnota przeniosła się do Włoch i 2 sierpnia 1993 r. zyskała rangę Instytutu na prawach diecezjalnych, który 23 czerwca 1998 r. otrzymał zatwierdzenie papieskie.
Charyzmat Zgromadzenia.
Charyzmat Franciszkanek Niepokalanej oparty jest na Regule Zatwierdzonej św. Franciszka z Asyżu oraz na Maryjnym Szlaku Życia Franciszkańskiego, który wyraża jej wymiar maryjny. Dokumenty te zawarte są w tzw. Księdze Uświęcenia i razem z Konstytucjami i Dyrektorium tworzą pełen zbiór przepisów regulujących życie zakonne zgromadzenia. Głównym założeniem charyzmatu jest powrót do źródeł franciszkanizmu i jego przeżywanie na wzór pierwszych wspólnot Zakonu franciszkańskiego, zwłaszcza tych obecnych przy Porcjunkuli. Innym ważnym źródłem inspiracji jest duchowość św. Maksymiliana Marii Kolbego i założone przez niego klasztory w Niepokalanowie i Nagasaki, nastawione na działalność apostolską na rzecz szerzenia czci Maryi.
Ślub Maryjny.
Najbardziej specyficznym wyrazem tego charyzmatu jest ślub bezgranicznego poświęcenia się Niepokalanej, zwany Ślubem Maryjnym, składany przy profesji zakonnej jako pierwszy spośród czterech ślubów (z których pozostałe odpowiadają radom ewangelicznym). Jak wskazują zakonne konstytucje: "„Ślub Maryjny jest uroczystym przyrzeczeniem bezgranicznego poświęcenia się Niepokalanej na Jej «całkowitą własność», uczynionym Bogu podczas profesji zakonnej, w celu przyspieszenia nadejścia Królestwa Chrystusa na świat; niesie on ze sobą obowiązek pełnienia tej samej powszechnej misji Niepokalanej Pośredniczki”".
Działalność Apostolska.
Działalność apostolska Zgromadzenia skupia się przede wszystkim na środkach masowego przekazu, obejmujących zwłaszcza publikacje książkowe oraz radio. Franciszkanki Niepokalanej posiadają również placówki misyjne w Afryce, Azji i Ameryce Południowej, gdzie prowadzą szeroko pojętą ewangelizację i obejmują troską biednych i potrzebujących.
Formacja.
Formacja Franciszkanek Niepokalanej obejmuje następujące etapy: aspirantura (ok. 1 roku); postulat (ok. 1 roku); nowicjat (1 rok); profesja czasowa odnawiana co roku (3-5 lat); profesja wieczysta.
Franciszkanki Niepokalanej w Polsce.
Od 2008 roku Franciszkanki Niepokalanej są obecne w Polsce. Ich placówka mieści się w Warszawie.

</doc>
<doc id="5397921" url="https://pl.wikipedia.org/wiki?curid=5397921" title="Boondall Wetlands">
Boondall Wetlands

Boondall Wetlands – mokradła na skraju zatoki Moreton na przedmieściach Boondall w Brisbane, między plażami Nudgee i Shorncliffe, w południowo-wschodnim stanie Queensland w Australii. Mokradła są częścią rezerwatu Boondall Wetlands Reserve, który powstał w 1990 roku i obejmuje ponad 1100 hektarów terenów podmokłych objętych ochroną na podstawie konwencji ramsarskiej.
Historia.
Przez wiele wieków tereny Boondall Wetlands były zamieszkiwane przez rdzennych Australijczyków. W 1863 roku część tej ziemi zakupił Kościół katolicki. Na początku lat 60. XX wieku Rada Brisbane odkupiła około 3000 akrów. W 1990 roku utworzono rezerwat Boondall Wetlands, a w 1996 roku powstało Environment Centre (Centrum Środowiska).
Tereny te ostały objęte ochroną na mocy konwencji ramsarskiej w dniu 22 października 1993 roku.
Flora i fauna.
Rezerwat obejmuje różne zbiorowiska roślinne, w tym namorzyny, jeziora słodkowodne, słone bagna, lasy kazuarinowe, drzewa melaleuca, łąki i pozostałości lasów deszczowych.
Na terenie mokradeł można zobaczyć około 190 gatunków ptaków. Wiele z nich to ptaki wędrowne. Przemieszczają sie one trasą wschodnioazjatycko–australijską od Syberii i Alaski do Nowej Zelandii i Australii. Ptaki te zamieszkują na terenie rezerwatu od września do marca.
Niektóre z gatunków wędrownych to sieweczka syberyjska, kulik syberyjski, szlamnik zwyczajny. Inne ptaki, które można obserwować w rezerwacie to ostrygojady długodziobe, kulony plażowe, wężówki, kormorany bruzdodziobe, czaple białolice, ibisy czarnopióre, czaple białe, płomykówki dlugonogie, kanie złotawe i kanie bramińskie.
Na terenie rezerwatu można również obserwować: rudawkię, oposy, lotopałanki, żaby, gady i motyle.
Turystyka.
Na terenie rezerwatu są wytyczone ścieżki spacerowe, w tym 13 kilometrowa trasa rowerowa Boondall Wetlands Bikeway oraz punkt widokowy Ann Beasley Lookout.
Można odbyć spacer z przewodnikiem po 100 metrowej ścieżce przyrodniczej Tulla-yugaipa dhagun. Environment Centre (Centrum Środowiska) oferuje przewodników, zajęcia edukacyjne, parking, toalety i miejsce na piknik.
W 1996 roku Ron Hurley razem z 6 lokalnymi aborygeńskimi twórcami stworzył serię współczesnych totemów symbolizujących różne aspekty ich kultury. Tak powstał szlak totemów Nurri Millen (Nurri Millen totems). W pobliżu siedliska zwierząt lub innych ważnych dla Aborygenów miejsc umieszczono 18 odlewanych z aluminium totemów.

</doc>
<doc id="5397923" url="https://pl.wikipedia.org/wiki?curid=5397923" title="Kościół św. Kazimierza w Łohojsku">
Kościół św. Kazimierza w Łohojsku

Kościół św. Kazimierza w Łohojsku – kościół parafialny w Łohojsku na Białorusi. Znajduje się w centrum miasta, na lewym brzegu rzeki Hainy, w pobliżu fundamentów zniszczonego przez sowietów kościoła św. Kazimierza.
Historia.
Pod koniec lat 80. XX w. wierni postawili krzyż na miejscu poprzedniego kościoła parafialnego, zburzonego przez władze sowieckie w latach 50. XX w. i zaczęli zabiegać o pozwolenie na budowę kościoła. Został wybudowany w latach 1991-1999 według projektu mińskiego architekta Michała Kałeczyca. 19 czerwca 1999 roku został konsekrowany przez arcybiskupa mińsko-mohylewskiego kardynała Kazimierza Świątka. Przy kościele znajduje się grób Konstantego Tyszkiewicza. 
Architektura.
Styl architektoniczny świątyni jest współczesną wersją gotyku. Jest to prostokątny budynek flankowany skrzydłami transptu, nakryty stromym dwuspadowym dachem. Do fasady asymetrycznie dostawiona jest czworoboczna dzwonnica. Płaskie elewacje podzielone są na 2 kondygnacje łukowymi dwustronnymi i prostokątnymi otworami okiennymi. Nad prostokątnym portalem wejściowym i ścianą ołtarza znajdują się krzyżowe otwory okienne.

</doc>
<doc id="5397924" url="https://pl.wikipedia.org/wiki?curid=5397924" title="Klevis Balliu">
Klevis Balliu

Klevis Balliu – deputowany do Zgromadzenia Albanii z ramienia Demokratycznej Partii Albanii.
Życiorys.
W 2017 roku został deputowanym do albańskiego parlamentu z ramienia Demokratycznej Partii Albanii.

</doc>
<doc id="5397926" url="https://pl.wikipedia.org/wiki?curid=5397926" title="Zaczystka">
Zaczystka

Zaczystka – potoczna nazwa operacji dokonywanej przez Siły Zbrojne Federacji Rosyjskiej na terenie zaludnionym, w której obszar mieszkalny jest zamykany i przeszukiwany budynek po budynku. Procedura ta może obejmować weryfikację dokumentów tożsamości obywateli, przeszukiwanie lokali w celu zatrzymania podejrzanych osób oraz identyfikację i konfiskatę przedmiotów zabronionych. Kilka zaczystek zyskało złą sławę z powodu potwierdzonych naruszeń praw człowieka przez siły rosyjskie, w tym czystek etnicznych i grabieży (np. masakra w Samaszkach podczas pierwszej wojny czeczeńskiej w 1995 roku, zbrodnia w Buczy podczas rosyjskiej inwazji na Ukrainę w 2022 roku), a termin "zaczystka" jest używany w języku polskim wyłącznie w odniesieniu do tych naruszeń.

</doc>
<doc id="5397928" url="https://pl.wikipedia.org/wiki?curid=5397928" title="Grupa Rekonstrukcji Historycznej „First to Fight”">
Grupa Rekonstrukcji Historycznej „First to Fight”

Grupa Rekonstrukcji Historycznej „First to Fight” (Living History Group „First to Fight”) – powołana do życia w 2010 r. polska grupa rekonstrukcji historycznej, działająca na terenie Wielkiej Brytanii.
Działalność grupy.
GRH „First to Fight” powołana została z inicjatywy Adama Czajki, Andrzeja Mazura oraz Sebastiana Kłody w 2010 r. Należą do niej przedstawiciele polskiej emigracji zarobkowej, zamieszkali w różnych częściach Wielkiej Brytanii.
Wśród formacji, które odtwarzają członkowie grupy, znajdują się:
GRH „First to Fight” uczestniczy zarówno w organizowanych w Wielkiej Brytanii polskich uroczystościach upamiętniających wydarzenia II wojny światowej, jak też i organizowanych przez brytyjskie grupy rekonstrukcji historycznej zlotach, zajmując się rozpowszechnianiem wiedzy o polskim wkładzie w aliancki wysiłek wojenny. Grupa adresuje swoją ofertę zarówno do publiczności brytyjskiej, jak i społeczności polonijnej.
Członkowie „First to Fight” nie ograniczają się jedynie do kwestii związanych z rekonstrukcją historyczną. Utrzymują (m.in. za pośrednictwem Domu Polskiego w Penrhos) stały kontakt z ostatnimi żyjącymi polskimi kombatantami na Wyspach Brytyjskich. Dbają również o polskie nekropolie wojskowe, prowadzą żywą współpracę z polskimi organizacjami kombatanckimi oraz biorą udział w uroczystościach w miejscach upamiętnienia żołnierzy polskich na terenie Holandii, Włoszech i Wielkiej Brytanii.
Nagrody.
Za swoją działalność grupa otrzymała w 2022 r. nagrodę Kustosz Pamięci Narodowej.

</doc>
<doc id="5397929" url="https://pl.wikipedia.org/wiki?curid=5397929" title="Peter Lin Jiashan">
Peter Lin Jiashan

Peter Lin Jiashan (; ur. 9 września 1936 w Wenwushazhen) – chiński duchowny rzymskokatolicki, arcybiskup Fuzhou.
Biografia.
11 maja 1981 otrzymał święcenia prezbiteriatu i został kapłanem Kościoła podziemnego. W latach 80. za przynależność do niego został skazany 10 lat obozu pracy.
13 lipca 1997 przyjął sakrę biskupią z rąk arcybiskupa Fuzhou Johna Yang Shudao, którego wówczas lub w 2001 został koadiutorem. Miał uznanie Stolicy Apostolskiej, jednak jako że odmówił rejestracji w urzędzie ds. wyznań, jego sakra nie była uznawana przez władze państwowe. Według nieoficjalnych źródeł bp Lin chciał sformalizować swój status od początków XXI, jednak był powstrzymywany przez podziemnych księży. Swoją działalność prowadził w Kościele podziemnym.
Po śmierci bpa Yanga 29 grudnia 2006 nie objął archidiecezji - w latach 2003-2016 oficjalnie miała ona administratorów apostolskich. Podziemnym arcybiskupem Fuzhou został według różnych źródeł 28 sierpnia 2010 lub w 2016. W 2020 został trzecim podziemnym biskupem w kraju, którego na podstawie watykańsko-chińskiego porozumienia z 2018 zatwierdził rząd w Pekinie. 9 czerwca 2020 odbył oficjalny ingres do katedry w Fuzhou. Decyzja ta wywołała kontrowersje u części środowiska Kościoła podziemnego.

</doc>
<doc id="5397940" url="https://pl.wikipedia.org/wiki?curid=5397940" title="Jacek Ojrzyński">
Jacek Ojrzyński

Jacek Antoni Ojrzyński (ur. 9 kwietnia 1940 w Kaleniu, zm. 19 kwietnia 2016 w Zgierzu) – starszy kustosz oraz p.o. dyrektora Muzeum Sztuki w Łodzi.
Życiorys.
W 1956 ukończył naukę w I Liceum Ogólnokształcącym im. Stanisława Staszica w Zgierzu, a w 1961 ukończył studia historyczne na Wydziale Filozoficzno-Historycznym Uniwersytetu Łódzkiego, broniąc pracę pt. „Dzieje polityczne województwa łęczyckiego i sieradzkiego za panowania Augusta II Mocnego 1696–1733”. W tym samym roku został młodszym asystentem w Dziale Naukowo-Oświatowym Muzeum Sztuki w Łodzi. W 1967 uzyskał stopień doktora nauk humanistycznych na Wydziale Filozoficzno-Historycznym Uniwersytetu Łódzkiego, broniąc pracę pt. „Dwór szlachecki i jego wyposażenie artystyczne w ziemi wieluńskiej w wiekach XVII–XVIII”.
W 1968 został kierownikiem Działu Dokumentacji Naukowej Muzeum Sztuki, obejmującego archiwum muzealne, księgozbiór, zbiory specjalne, czasopiśmiennicze, zbiory prasowe i fotograficzne. W 1971 przebywał na studiach pogłębiających w Galerii Narodowej w Pradze. W latach 1978–2006 wykładał historię sztuki w Wyższej Szkole Pedagogicznej w Częstochowie. W 1963 został starszym kustoszem w Muzeum Sztuki w Łodzi. Od 1988 był organizatorem, a następnie również kierownikiem Zakładu Wychowania przez Sztukę w Instytucie Plastyki na Wydziale Artystycznym Wyższej Szkoły Pedagogicznej w Częstochowie. W latach 1996–1997 przez kilka miesięcy pełnił obowiązki dyrektora Muzeum Sztuki. Następnie w 1997 był zastępcą ds. merytorycznych dyrektora Mirosława Borusiewicza, następnie był również doradcą dyrektora Jarosława Suchana. Pracę muzeum zakończył w 2010.
Był autorem publikacji m.in. w: „Kwartalniku Historycznym”, „Przeglądzie Historycznym”, „Polskim Słowniku Biograficznym”. Był współorganizatorem oraz przewodniczącym Związku Muzeów Polskich, członkiem Polskiego Towarzystwa Historycznym, Stowarzyszeniu Historyków Sztuki, Polskim Narodowym Komitecie Międzynarodowej Rady Muzeów ICOM, Komitecie Dokumentacji Międzynarodowej Rady Muzeów CIDOC ICOM.
Został pochowany na cmentarzu w Szczawinie koło Zgierza.

</doc>
<doc id="5397941" url="https://pl.wikipedia.org/wiki?curid=5397941" title="Georg Klein">
Georg Klein



</doc>
<doc id="5397943" url="https://pl.wikipedia.org/wiki?curid=5397943" title="Papryka Tabasco">
Papryka Tabasco

Papryka Tabasco – kultywar papryki owocowej ("Capsicum frutescens"). W niektórych ujęciach opisywany także jako odmiana botaniczna papryki rocznej "C. annuum" var. "glabriusculum" (≡"C. frutescens" var. "glabriusculum").
Pochodzi prawdopodobnie z Meksyku. Jej owoce są jednym ze składników sosu Tabasco. Zawartość kapsaicyny szacowana jest na 30–120 tys. jednostek w skali Scoville’a. Rośliny te uprawiane są także jako ozdobne.

</doc>
<doc id="5397946" url="https://pl.wikipedia.org/wiki?curid=5397946" title="Khalid Sbai">
Khalid Sbai

Khalid Sbai (arab. خالد السباعي, ur. 3 kwietnia 1985 w Casablance) – marokański piłkarz, grający jako napastnik.
Klub.
Do 2012 roku.
Zaczynał karierę w Raja Casablanca. Do pierwszego zespołu przebił się w 2004 roku. 1 lipca 2005 roku został wypożyczony do Moghrebu Tétouan. 1 lipca 2008 roku zmienił klub na AS Salé. Natomiast rok później został zawodnikiem Hassanii Agadir.
FAR Rabat.
1 stycznia 2012 roku został zawodnikiem FAR Rabat za kwotę 230 tysięcy euro. W tym zespole 18 lutego 2012 roku w meczu przeciwko Raja Casablanca (porażka 3:1). Na boisku pojawił się w 60. minucie, zastąpił Mouhssine Abdelmoumena. Łącznie zagrał 3 mecze.
Olympique Khouribga.
1 września 2012 roku został wypożyczony do Olympique Khouribga. W tym klubie debiut zaliczył 23 września 2012 roku w meczu przeciwko Wydad Casablanca (porażka 2:1). Zagrał cały mecz i dostał żółtą kartkę. Pierwszą asystę zaliczył 28 grudnia 2012 roku w meczu przeciwko FAR Rabat (przegrana 2:1). Asystował przy bramce Jamala Trikiego w 41. minucie. Łącznie zagrał 11 meczów i miał jedną asystę.
KAC Kénitra.
11 stycznia 2014 roku został zawodnikiem KAC Kénitra. W klubie tym po raz pierwszy wystąpił 9 lutego 2014 roku w meczu przeciwko Wydad Casablanca (1:1). Wszedł w 86. minucie, zastąpił Redouane El Karouiego. Łącznie zagrał 4 mecze. 1 sierpnia 2014 roku zakończył karierę.

</doc>
<doc id="5397954" url="https://pl.wikipedia.org/wiki?curid=5397954" title="Stepan Pietriczenko">
Stepan Pietriczenko



</doc>
<doc id="5397965" url="https://pl.wikipedia.org/wiki?curid=5397965" title="Mistrzostwa Japonii w Łyżwiarstwie Figurowym 2023">
Mistrzostwa Japonii w Łyżwiarstwie Figurowym 2023

Mistrzostwa Japonii w łyżwiarstwie figurowym 2023 – 91. edycja zawodów mające na celu wyłonienie najlepszych łyżwiarzy figurowych w Japonii. W ramach mistrzostw Japonii rozgrywano m.in.:

</doc>
<doc id="5397966" url="https://pl.wikipedia.org/wiki?curid=5397966" title="303 km (rejon pałkiński)">
303 km (rejon pałkiński)

303 km () – przystanek kolejowy w pobliżu miejscowości Rożkopolje, w rejonie pałkińskim, w obwodzie pskowskim, w Rosji. Położony jest na linii dawnej Kolei Warszawsko-Petersburskiej.

</doc>
<doc id="5397968" url="https://pl.wikipedia.org/wiki?curid=5397968" title="Honor of Kings">
Honor of Kings

Honor of Kings (chiń. upr.: 王者荣耀; chiń. trad.: 王者榮耀; pinyin: "Wángzhě Róngyào)" – gra komputerowa z gatunku multiplayer online battle arena wyprodukowana przez TiMi Studio Group.
W listopadzie 2020 roku "Honor of Kings" miało ponad 100 milionów aktywnych graczy dziennie, co czyni go jedną z najpopularniejszych gier na świecie.

</doc>
<doc id="5397970" url="https://pl.wikipedia.org/wiki?curid=5397970" title="Klub Wioślarski &quot;Gryf&quot; Bydgoszcz">
Klub Wioślarski &quot;Gryf&quot; Bydgoszcz



</doc>
<doc id="5397976" url="https://pl.wikipedia.org/wiki?curid=5397976" title="Krakus. Książę nieznany">
Krakus. Książę nieznany

Krakus. Książę nieznany – dramat Cypriana Kamila Norwida w 10 obrazach z 1851 roku oparty na legendzie o Kraku.
"Krakus" ma charakter misterium z elementami baśni. Jego bohaterem jest starszy syn księcia Kraka, zabity przez żądnego władzy młodszego brata.
Okoliczności powstania utworu.
"Krakus" powstał jako dopełnienie "Wandy", przy czym Norwid odwrócił przekaz legendowy mistrza Wincentego Kadłubka. Z Kraka, ojca dwóch synów i córki Wandy, uczynił dalekiego potomka Wandy, choć nadal ojca dwóch synów. Starszego z synów Kraka nazwał – Krakusem ("Gracchus"), drugiego (bratobójcę) Rakuzem ("minor" albo "junior Gracchus" wg Kadłubka).
Pierwsza, zaginiona wersja dramatu powstała po napisaniu "Wandy", a więc najwcześniej w 1848 roku i nosiła tytuł "Krakus albo wyścigi". Stanowiła parabolę historyczną przedstawiającą rywalizację pomiędzy dwoma obozami politycznymi: konserwatystami (skupionymi wokół księcia Adama Czartoryskiego) i postępowcami (z Adamem Mickiewiczem na czele) o to, kto doprowadzi do niepodległości Polski.
Rękopis tej pierwszej wersji dramatu zaginął w nieznanych okolicznościach, na pewno przed 1851 rokiem, bo w tym roku, przed ponownym pisaniem "Wandy", a więc w miesiącach letnich, Norwid zabrał się do ponownego napisania dramatu, traktując zaginioną wersję jako "studium przedwstępne". Praca nad drugą wersją "Krakusa" przypadła na okres zerwania przez Norwida związków z Krasińskim, który w tym czasie zaczął go złośliwie obmawiać i ośmieszać w listach do wspólnych przyjaciół i znajomych. Dlatego na pierwszy plan w miejsce wyścigów wysunęło się zerwanie związków braterskich, choć Norwid zastrzegał się, że nie to było jego intencją.
Nic nie wiadomo o rękopisie aż do roku 1860, kiedy to poeta ponownie wziął go na warsztat, uznając zawarte w nim treści za aktualne i pragnąc go możliwie szybko opublikować. Nowe opracowanie misterium polegało raczej na poprawkach redakcyjnych niż zmianie treści. Wymowę polityczną utworu poeta uznał za na tyle nieczytelną dla carskiej cenzury, że zdecydował się wydać dramat w Warszawie i w tym celu w lutym 1861 roku zwrócił się do Józefa Ignacego Kraszewskiego prowadzącego poczytną "Gazetę Codzienną". Kraszewski, niechętnie już wówczas odnoszący się do twórczości Norwida, pozostawił list bez odpowiedzi. Poeta próbował upewnić się co do stanowiska wydawcy na jesieni, a wobec niepowodzenia tej próby, zwrócił się w styczniu 1862 roku do lipskiego wydawnictwa F. A. Brockahusa. W odpowiedzi z 5 lutego otrzymał propozycję wydania dramatu w zbiorze pism. Ostatecznie "Krakus" ukazał się drukiem w 1863 roku w tomie "Poezje".
Utwór liczy sobie 1010 wersów i został podzielony na 10 obrazów.
Treść.
I . Starzec u kresu życia przekazuje to, co mu zostało, uczniowi. Liljan widzi dwóch zbliżających się jeźdźców, Krakusa i jego brata Rakuza. Krakus skarży się pustelnikowi, że w skale pod zamkiem jego ojca zalęgł się gad, którego nie sposób się pozbyć. Starzec wspomina wizytę męża ze wschodu, który opowiadał mu o niewieście, która starła głowę smokowi. Odtąd wszystkie gady są tylko słabymi jego odroślami. Lecz kto zabije gada, nie będzie gadem. Radzi im wybrać się za siedem gór w Tatry i napić się hełmem wody z potoku, który znajdą na końcu drogi.
II. Braciom został tylko jeden koń. Mimo próśb Krakusa Rakuz tnie go ostrogą po twarzy i odjeżdża do Krakowa. Krakus samotny błąka się po puszczy, uważając, by nie obrazić bóstw. Potyka się o głaz. Głaz wstaje. Okazuje się, że był progiem w zamku hrabiego Mścisława, a teraz zabiega drogę podróżnym i gdzie się położy, staje się progiem niewidzialnego pałacu. Krakus jest pewny, że jego brat albo wszedłby do pałacu, albo kopnął kamień, dlatego uważa, że słusznie należy mu się scheda po ojcu. Nie chce dla siebie nic, dlatego kładzie się opodal progu. Okazuje się jednak, że położył się w ogrodzie zamkowym, w szmaragdowej grocie.
III. Rakuz przybywa do Krakowa i dowiaduje się o śmierci swego ojca, Kraka, który przed śmiercią prorokował, że jeden z synów, zmierzający do grodu, zostanie jego następcą. Szołom, który relacjonuje to proroctwo, domyśla się, że umierającemu chodziło o księcia Rakuza. Rakuz chce dzięki radzie pustelnika wygrać z bratem. Każe więc zwołać lud za trzy dni, by był świadkiem śmierci smoka. Do grodu przybyli błędni rycerze, skandynawscy Kiempowie, którzy w swoim kraju wojują ze smokami. Ci twierdzą, że pod grodem żadnego smoka nie ma, że jest tylko w oczach. Rakus każe ich ugościć.
IV. Krakus budzi się spragniony w szmaragdowej grocie, nabiera wody ze źródła brązowym hełmem i pije. Wydaje mu się, że uczestniczy w większej mądrości. Zachwyca się gościnnością Progu i jest przekonany, że gdyby to Rakuz widział, nie rozorałby mu twarzy ostrogą. Przypomina sobie niejasno słowa pustelnika. Źródło śpiewem poucza go, że przyszedł lec, gdzie Bóg ludziom "zakłada próg, nie wszystko pełniąc jak myślą". Po zniknięciu szmaragdowej pieczary Zorza budzi młodzieńca i ponagla, by pospieszył w drogę do Krakowa.
V. Rakuz nie umie sobie znaleźć miejsca. Wszędzie węszy zdradę. Szołom powiadamia księcia, że miecz posłany do płatnerza rozpadł się na kawałki. Sprytnie prorokuje, że broń ojca była bezsilna, że trzeba na smoka inny miecz. Rakuz obdarowuje go złotym łańcuchem. Do Krakowa przybyło mnóstwo gości, by pożegnać starego księcia. Wraz z podpaleniem stosu Rakuz ma wyruszyć przeciw smokowi. Tymczasem rozmawia z wodzem Kiempów, którzy poprzedniego dnia wrzucili zatrute mięso do smoczej jamy. Wódz skandynawski nie jest pewien, czy smok jest tylko w oku czy istnieje naprawdę. Przybył do Krakowa zza siedmiu rzek. Ślubował schwytać zwierza o złotych rogach, bez niego nie ma po co wracać do ojczyzny.
VI. W czasie obrzędów pogrzebowych chóry rozpamiętują kres wspaniałego wodza. Rakuzowi śnił się szpaler dębów, a wszystkie były spróchniałe. Jest śmiertelnie znużony niewyspaniem, trwogą, poczuciem winy. Zasypia.
VII. Przy śpiącym zjawia się zakapturzony Krakus. Żałuje brata, który tak cierpi po zmarłym ojcu. Żałuje, że nie mógł mu pomóc. Po czym oddala się.
VIII. Ludzie spierają się, czy widzieli jednego czy dwóch książąt. Szołomowi wydaje się, że rozpoznał Krakusa, ten jednak nie chce zdjąć kaptura, a zapytany odpowiada zagadką.
IX. Krakus wchodzi z harfą i mieczem do smoczego lochu. Rzuca harfę i wypłasza nietoperze i ptactwo, po czym królewskim mieczem zabija potwora. Ludzie nie wiedzą, kim on jest, czy to książę Rakuz, czy jakiś bóg. Tymczasem powstawszy ze snu od strony zamku zbliża się Rakuz. Naprzeciw niemu na tarczy, wdzięczny lud, niesie swego wybawcę. Rakuz żąda, żeby zdjął kaptur, kiedy Krakus milczy nieporuszony, Rakuz ogłasza turniej, naciera na brata i zabija go. Umierający Krakus odsłania twarz, ale Rakuz z Szołomem i Grodnym rzucają się na ciało i zakrywają je tarczami. Rakuz ogłasza, ze racja jest przy zwycięzcy. Szołom zaprasza lud na poczęstunek do grodu. Lud się rozchodzi. Starzec upomina, by nie zapomniano o ciele zabitego.
X. Rakuz i Szołom zakapturzeni udają się nocą poza gród, by pochować po kryjomu ciało Krakusa. Dziesiątki ludzi śpią zamroczeni miodem. Zwierzęta obgryzają kości smoka. W oddali widać ogień, to starzec z pomocą ludzi usypał stos pogrzebowy, na którym spalono ciało sławnego nieznanego wybawcy grodu.
Recepcja dramatu.
Waleria Marrené-Morzkowska (1879) oceniła sztukę bardzo surowo, jako najciemniejszy z Norwidowskich fragmentów. Dostrzegła wpływy "Balladyny" i "Lilli Wenedy", ale zaprzepaszczone przez mistycyzm i wyrastającą z niejasnych pojęć historiozofię. Adam Grzymała-Siedlecki (1908) widział w tej tragedii-baśni przejaw przekornej, ale samodzielnej myśli Norwida. Wilhelm Feldman (1908) podziwiał zamysł poety cofnięcia poza krąg wszelkiej prawdy historycznej, aby przekazać swoją prawdę o duchu polskim: bohaterze, który nieznany i nierozpoznany chodzi po świecie, cierpliwie znosi zniewagi, mądrość znajduje u poniewieranego kamienia-progu, pełen prostoty i miłości niesie przebaczenie krzywdzicielowi, ludowi ukojenie. Zdzisław Żygulski (1926) zarzucał Norwidowi, że utopił swój dramat w mętnym symbolizmie. Zofia Szmydtowa (1932) uważała utwór za stop podania, baśni i alegorii, przez rozlewność stylu i kompozycji, mający cechy widowiska ludowego. Wilam Horzyca (1943) widział w "Krakusie" jeden z utworów, który stworzył nowy, polski kształt teatralny, umożliwiający wyrażenie wielkiego zbiorowego marzenia.

</doc>
<doc id="5397981" url="https://pl.wikipedia.org/wiki?curid=5397981" title="Czerskaja (stacja kolejowa)">
Czerskaja (stacja kolejowa)

Czerskaja () – stacja kolejowa w miejscowości Czerskaja, w rejonie pałkińskim, w obwodzie pskowskim, w Rosji. Położona jest na linii dawnej Kolei Warszawsko-Petersburskiej.
Historia.
Stacja powstała w XIX w. pomiędzy stacjami Ostrow i Psków.

</doc>
<doc id="5397985" url="https://pl.wikipedia.org/wiki?curid=5397985" title="Język timorski">
Język timorski



</doc>
<doc id="5397986" url="https://pl.wikipedia.org/wiki?curid=5397986" title="Język zachodniotimorski">
Język zachodniotimorski



</doc>
<doc id="5397988" url="https://pl.wikipedia.org/wiki?curid=5397988" title="Język ligagun">
Język ligagun



</doc>
<doc id="5397990" url="https://pl.wikipedia.org/wiki?curid=5397990" title="294 km (obwód pskowski)">
294 km (obwód pskowski)

294 km () – przystanek kolejowy w pobliżu miejscowości Sidorowo, w rejonie pskowskim, w obwodzie pskowskim, w Rosji. Położony jest na linii dawnej Kolei Warszawsko-Petersburskiej.

</doc>
<doc id="5397992" url="https://pl.wikipedia.org/wiki?curid=5397992" title="Huastek (język)">
Huastek (język)



</doc>
<doc id="5397994" url="https://pl.wikipedia.org/wiki?curid=5397994" title="Striemutka (przystanek kolejowy)">
Striemutka (przystanek kolejowy)

Striemutka () – przystanek kolejowy w miejscowości Striemutka, w rejonie pskowskim, w obwodzie pskowskim, w Rosji. Położony jest na linii dawnej Kolei Warszawsko-Petersburskiej.

</doc>
<doc id="5397996" url="https://pl.wikipedia.org/wiki?curid=5397996" title="Żółtek">
Żółtek

Żółtek — polskie nazwisko. Według danych udostępnionych przez Kancelarię Prezesa Rady Ministrów w dniu 27 stycznia 2022 roku nazwisko to nosiło 581 mężczyzn i 560 kobiet.

</doc>
<doc id="5397997" url="https://pl.wikipedia.org/wiki?curid=5397997" title="Język tarasca">
Język tarasca



</doc>
<doc id="5397998" url="https://pl.wikipedia.org/wiki?curid=5397998" title="Język taraskański">
Język taraskański



</doc>
<doc id="5397999" url="https://pl.wikipedia.org/wiki?curid=5397999" title="Băcești">
Băcești



</doc>
<doc id="5398000" url="https://pl.wikipedia.org/wiki?curid=5398000" title="Władysław Kubiak (ujednoznacznienie)">
Władysław Kubiak (ujednoznacznienie)



</doc>
<doc id="5398003" url="https://pl.wikipedia.org/wiki?curid=5398003" title="Bajrak">
Bajrak



</doc>
<doc id="5398006" url="https://pl.wikipedia.org/wiki?curid=5398006" title="Waldemar Chmielewski (ujednoznacznienie)">
Waldemar Chmielewski (ujednoznacznienie)



</doc>
<doc id="5398012" url="https://pl.wikipedia.org/wiki?curid=5398012" title="Retinaculum chrząszczy">
Retinaculum chrząszczy



</doc>
<doc id="5398015" url="https://pl.wikipedia.org/wiki?curid=5398015" title="Wyrostek przytrzymujący">
Wyrostek przytrzymujący



</doc>
<doc id="5398024" url="https://pl.wikipedia.org/wiki?curid=5398024" title="Retinakulum">
Retinakulum



</doc>
<doc id="5398025" url="https://pl.wikipedia.org/wiki?curid=5398025" title="Retynakulum">
Retynakulum



</doc>
<doc id="5398027" url="https://pl.wikipedia.org/wiki?curid=5398027" title="Powszechne Niemieckie Stowarzyszenie Językowe">
Powszechne Niemieckie Stowarzyszenie Językowe

Powszechne Niemieckie Stowarzyszenie Językowe – stowarzyszenie językowe o charakterze purystycznym założone przez historyka sztuki z Brunszwiku (Braunschweig) Hermana Riegla i nauczyciela języków z Drezna Hermanna Dungera w roku 1885, istniało do lat 40. XX wieku. Funkcjonowało pod nazwą , a od roku 1923 jako Deutscher Sprachverein. Wywarło znaczny wpływ na kształtowanie języka niemieckiego, a szczególnie na używanie wyrazów pochodzenia obcego. W roku 1930 liczyło ok. 50 000 członków, wśród których językoznawcy stanowili jedynie niewielką część.
Cele.
W Niemczech już w XVII wieku powstawały stowarzyszenia językowe, które stawiały sobie za cel pielęgnowanie języka niemieckiego, w tym walkę z wyrazami pochodzenia obcego. Największym stowarzyszeniem językowym w historii Niemiec było Powszechne Niemieckie Stowarzyszenie Językowe (Allgemeiner Deutscher Sprachverein, ADSV). ADSV miało charakter purystyczny: deklarowało oczyszczanie języka niemieckiego ze zbędnych wyrazów obcych i tym samym wzmacnianie świadomości i tożsamości narodowej. W deklaracji programowej znalazło się hasło: „Żadnych wyrazów obcych tam, gdzie można dobrze wyrazić się w języku niemieckim” („Kein Fremdwort für das, was deutsch gut ausgedrückt werden kann”). Uważano, że zbyt częste używanie wyrazów obcych (w tym zapożyczeń z języka francuskiego i łaciny) prowadzi do zakłóceń w komunikacji, do błędów językowych, do niejasności w myśleniu.
Struktura i formy działalności.
Zarząd centralny ADSV znajdował się w Berlinie, poza tym tworzone były oddziały regionalne, nie tylko w Niemczech, ale i za granicą, w tym w USA. Stowarzyszenie prowadziło intensywną i szeroko zakrojoną działalność. Starano się – nieraz dosyć skutecznie – wpływać na używanie języka, w tym na unikanie wyrazów/wyrażeń obcych w instytucjach państwowych, organach administracyjnych, w urzędach, w szkole, w sporcie itp. Dużą rolę odegrało ADSV w kształtowaniu niemieckiego języka prawniczego. Stowarzyszenie (w roku 1923 zmieniło nazwę na Deutscher Sprachverein – DSV) dysponowało własnym czasopismem „Zeitschrift des Allgemeinen Deutschen Sprachvereins” – od roku 1925 funkcjonującym jako „Muttersprache”. W wydawnictwie ADSV ukazywały się słowniki zniemczające ("Verdeutschungswörterbücher"), w których starano się zastępować wyrazy obce wyrazami rodzimymi. Były to głównie słowniki specjalistyczne, w tym dotyczące słownictwa urzędowego, z dziedziny szkolnictwa, rzemiosła, handlu, sportu, medycyny, teatru, nazw potraw. Do ważnych działaczy i autorów Stowarzyszenia należał Otto Sarrazin, inżynier z wykształcenia, który kierował pracami ADSV w latach 1900–1921. Od niego pochodzą m.in. zniemczenia z dziedziny kolejnictwa jak: "Fahrkarte" (zamiast: "Billet") czy "Bahnsteig" (zamiast: "Perron"). W punkcie szczytowym w roku 1930 Stowarzyszenie liczyło 50 000 członków i 500 oddziałów regionalnych. Byli to przedstawiciele różnych zawodów, przy czym językoznawcy stanowili mniejszość.
Z rezerwą do działalności ADSV odnosiła się Austria, a w Szwajcarii nie istniały żadne filie Stowarzyszenia – w roku 1904 powstało tam oddzielne stowarzyszenie „Deutschschweizerischer Sprachverein”.
O ile w początkowym okresie działania purystyczne Stowarzyszenia miały charakter umiarkowany, to z czasem stały się one bardziej radykalne. Motywy narodowe przybrały charakter nacjonalistyczny. Miało to miejsce podczas I wojny światowej, a później po roku 1933, kiedy to Stowarzyszenie przyłączyło się do nurtu ideologii nazistowskiej i głoszonych wówczas poglądów rasistowskich. W swojej gorliwości i naiwności DSV odważyło się jednak krytykować samych przywódców hitlerowskich za częste używanie zapożyczeń. Tymczasem używanie określonych wyrazów obcych służyło przywódcom i ideologom nazistowskim do maskowania prawdziwych treści (mówiono na przykład: "Euthanasie" zamiast "Tötung"). Kwestia wyrazów obcych stała się tym samym początkiem końca Stowarzyszenia. Osobistym dekretem Adolfa Hitlera z dnia 19 listopada 1940 roku wydano zakaz zwalczania wyrazów obcych przez DSV. Co prawda niektóre oddziały Stowarzyszenia kontynuowały jeszcze przez pewien czas swoją działalność, ale miała ona już bardzo ograniczony charakter. W roku 1947 powstało nowe stowarzyszenie językowe – częściowo nawiązujące do DSV – „Towarzystwo Języka Niemieckiego” („Gesellschaft für deutsche Sprache”), w którym problem wyrazów obcych nie stanowi już centralnego zagadnienia. 

</doc>
<doc id="5398028" url="https://pl.wikipedia.org/wiki?curid=5398028" title="Piszczatka Bogacka">
Piszczatka Bogacka



</doc>
<doc id="5398037" url="https://pl.wikipedia.org/wiki?curid=5398037" title="Suchodół (Białoruś)">
Suchodół (Białoruś)

Suchodół (, "Suchadol"; , "Suchodol") – wieś na Białorusi, w rejonie kamienieckim obwodu brzeskiego, w sielsowiecie Raśna. 
Suchodół położony jest niedaleko przejścia granicznego Połowce-Piszczatka.
Historia.
Po III rozbiorze włość połowiecka z centrum w Piszczatce Połowieckiej znalazła się w Imperium Rosyjskim – w powiecie brzeskim guberni grodzieńskiej.
W okresie międzywojennym Suchodół znajdował się w powiecie brzeskim województwa poleskiego II Rzeczypospolitej, najpierw w gminie Połowce, następnie (od 1928) w gminie Wierzchowice. 
Dość nieuporządkowana delimitacja granicy polsko-radzieckiej po II wojnie światowej początkowo podzieliła pobliską wieś Holę na dwie wsie leżące w różnych państwach: Starą i Nową Holę. Dzieci z Nowej Holi uczęszczały do szkoły w Suchodole. Ostatecznie w 1948 cała miejscowość znalazła się w BSRR.

</doc>
<doc id="5398039" url="https://pl.wikipedia.org/wiki?curid=5398039" title="Piszczatka (Białoruś)">
Piszczatka (Białoruś)

Piszczatka (, "Piasčatka"; , "Pesczatka"), hist. Piszczatka Połowiecka, Pieszczatka – wieś na Białorusi, w rejonie kamienieckim obwodu brzeskiego, w sielsowiecie Raśna. 
Znajduje się tu przejścia granicznego Połowce-Piszczatka. Nieopodal, po polskiej stronie granicy, znajduje się zniesiona kolonia Piszczatka, należąca dawniej do Piszczatki Połowieckiej.
Wyróżnik "Połowiecka" utworzony jest od nazwy pobliskiej wsi Połowce, w celu odróżnienia jej od Piszczatki (Bogackiej) koło Tymianki (dawniej obie Piszczatki należały do tej samej gminy Wierzchowice).
Historia.
Po III rozbiorze włość połowiecka z centrum w Piszczatce Połowieckiej znalazła się w Imperium Rosyjskim – w powiecie brzeskim guberni grodzieńskiej.
W okresie międzywojennym Piszczatka Połowiecka znajdowała się w powiecie brzeskim województwa poleskiego II Rzeczypospolitej, najpierw w gminie Połowce, następnie (od 1928) w gminie Wierzchowice. 

</doc>
<doc id="5398040" url="https://pl.wikipedia.org/wiki?curid=5398040" title="Bălilești">
Bălilești



</doc>
<doc id="5398041" url="https://pl.wikipedia.org/wiki?curid=5398041" title="Piszczatka Połowiecka">
Piszczatka Połowiecka



</doc>
<doc id="5398043" url="https://pl.wikipedia.org/wiki?curid=5398043" title="Pieszczatka">
Pieszczatka



</doc>
<doc id="5398044" url="https://pl.wikipedia.org/wiki?curid=5398044" title="Orzesznica (ssaki)">
Orzesznica (ssaki)

Orzesznica ("Muscardinus") – rodzaj ssaka z podrodziny koszatek (Leithiinae) w obrębie rodziny popielicowatych (Gliridae).
Zasięg występowania.
Rodzaj obejmuje jeden żyjący współcześnie gatunek występujący w Europie i południowo-zachodniej Azji.
Morfologia.
Długość ciała (bez ogona) 65–91 mm, długość ogona 57–86 mm; masa ciała 17–30 g.
Systematyka.
Podział systematyczny.
Do rodzaju należy jeden występujący współcześnie gatunek:
Opisano również szereg gatunków wymarłych:

</doc>
<doc id="5398045" url="https://pl.wikipedia.org/wiki?curid=5398045" title="Bălușești">
Bălușești



</doc>
<doc id="5398046" url="https://pl.wikipedia.org/wiki?curid=5398046" title="Emanuel Aiwu">
Emanuel Aiwu

Emanuel Aiwu (ur. 25 grudnia 2000 w Innsbrucku) – austriacki piłkarz występujący na pozycji środkowego obrońcy we włoskim klubie Cremonese.

</doc>
<doc id="5398049" url="https://pl.wikipedia.org/wiki?curid=5398049" title="Berezna">
Berezna



</doc>
<doc id="5398050" url="https://pl.wikipedia.org/wiki?curid=5398050" title="Klateczka">
Klateczka



</doc>
<doc id="5398051" url="https://pl.wikipedia.org/wiki?curid=5398051" title="Dąbrowa (Augustynka)">
Dąbrowa (Augustynka)



</doc>
<doc id="5398052" url="https://pl.wikipedia.org/wiki?curid=5398052" title="Język nkole">
Język nkole



</doc>
<doc id="5398054" url="https://pl.wikipedia.org/wiki?curid=5398054" title="Język nkore">
Język nkore



</doc>
<doc id="5398055" url="https://pl.wikipedia.org/wiki?curid=5398055" title="Mahlon Hoagland">
Mahlon Hoagland

Mahlon Bush Hoagland (ur. 5 października 1921 w Bostonie , zm. 18 września 2009) – amerykański biochemik, biolog molekularny, współodkrywca tRNA. 
Życiorys.
Jego ojciec, Hudson Hoagland, był fizjologiem, neurobiologiem i współzałożycielem Worcester Foundation for Experimental Biology. Mahlon Hoagland studiował na Williams College, po roku przeniósł się na Harvard. W 1943 przeniesiony został do Harvard Medical School, w związku z wojenną koniecznością kształcenia medyków. W 1945 był zmuszony do przerwania studiów z powodu zachorowania na gruźlicę. W 1947 powrócił na Harvard Medical School, którą ukończył w 1948. Następnie praktykował w Massachusetts General Hospital u dr. Josepha Auba. W 1953 lub 1954 zaczął pracę w pracowni Paula Zamecnika. W 1958 przebywał na Uniwersytecie Cambridge, współpracując z Francisem Crickiem. Przebywał też z wizytą naukową w Instytucie Pasteura. Po powrocie do USA, w 1960 otrzymał stanowisko "associate proffesora" na Harvard Medical School. Po siedmiu latach przeniósł się na Dartmouth Medical School. W 1970 został dyrektorem Worcester Foundation for Experimental Biology. W 1985 przeszedł na emeryturę. Był członkiem National Academy of Sciences oraz American Academy of Arts and Sciences. W 1976 otrzymał Medal Franklina. Po przejściu na emeryturę zamieszkał w Thetford"".
Osiągnięcia naukowe.
Podczas badań prowadzonych wraz z Paulem Zamecnikiem w Massachusetts General Hospital odkrył i opisał cząsteczkę tRNA. Zbadał i objaśnił jej rolę w transporcie aminokwasów, zawierających instrukcje tworzenia łańcuchów protein, do rybosomu. Odkrycie to stanowiło przełom niezbędny dla zrozumienia procesu tworzenia protein w komórkach. Zamecnik i Hoagland dokonali tego, korzystając z metody znaczników radioaktywnych i przeprowadzając badania w systemie bezkomórkowej syntezy białek. 
Był autorem prac popularyzujących naukę, m.in. "The Roots of Life" (1978)", Discovery: The Search for DNA’s Secrets" (1981) oraz "The Way Life Works" (1995)"". Zorganizował grupę naukowców, znaną jako "Delegation for Basic Biomedical Research," zajmującą się lobbowaniem na rzecz zwiększenia finansowania badań medycznych. 

</doc>
<doc id="5398057" url="https://pl.wikipedia.org/wiki?curid=5398057" title="Bernartice">
Bernartice



</doc>
<doc id="5398058" url="https://pl.wikipedia.org/wiki?curid=5398058" title="Nils Landgren (muzyk)">
Nils Landgren (muzyk)

Nils Landgren (ur. 15 lutego 1956) – szwedzki puzonista i wokalista jazzowy, związany z niemiecką wytwórnią płytową ACT Music.

</doc>
<doc id="5398059" url="https://pl.wikipedia.org/wiki?curid=5398059" title="Glans">
Glans

Anatomia:

</doc>
<doc id="5398060" url="https://pl.wikipedia.org/wiki?curid=5398060" title="Tumin (Białoruś)">
Tumin (Białoruś)

Tumin (, "Tumin"; , "Tumin") – wieś na Białorusi, w rejonie kamienieckim obwodu brzeskiego, w sielsowiecie Raśna. 
Tumin położony jest niedaleko przejścia granicznego Połowce-Piszczatka.
Historia.
W okresie międzywojennym Tumin znajdował się w powiecie brzeskim województwa poleskiego II Rzeczypospolitej, najpierw w gminie Połowce, następnie (od 1928) w gminie Wysokie Litewskie. 
Po II wojnie światowej w ZSRR (BSRR).

</doc>
<doc id="5398065" url="https://pl.wikipedia.org/wiki?curid=5398065" title="Linia kolejowa Psków – Skangali">
Linia kolejowa Psków – Skangali

Linia kolejowa Psków – Skangali – linia kolejowa w Rosji łącząca stację Psków Pasażerski ze stacją Skangali i z granicą państwową z Łotwą. Zarządzana jest przez region petersbursko-witebski Kolei Październikowej (część Kolei Rosyjskich). 
Linia położona jest w obwodzie pskowskim. Na całej długości jest niezelektryfikowana i jednotorowa.
Historia.
Linia została otwarta jako fragment Kolei Warszawsko-Petersburskiej, pierwotnie będąc linią dwutorową. Początkowo linia leżała w Imperium Rosyjskim, w latach 1918 - 1940 przedzielona była granicą łotewsko-sowiecką, następnie w całości w Związku Sowieckim (1940 - 1991). Od 1991 znajduje się w granicach Rosji.
Do 1992 należący do 1940 do Łotwy odcinek Pytałowo – Skangali podlegał pod Kolej Bałtycką, mimo iż leżał na terytorium Rosyjskiej FSRR. Po odzyskaniu przez Łotwę niepodległości w 1991 i reaktywacji Kolei Łotewskich w tym samym roku, przez kilka miesięcy odcinek był zarządzany przez łotewskie przedsiębiorstwo. Zgodnie z podpisaną 25 lutego 1992 (ale obowiązującą od 1 stycznia 1992) umową pomiędzy Ministerstwem Transportu Republiki Łotewskiej a Ministerstwem Transportu Federacji Rosyjskiej, stacje leżące po rosyjskiej stronie granicy zostały przekazane Kolejom Rosyjskim, które włączyły je do Kolei Październikowej. Umowa ta spotkała się z krytyką części posłów łotewskiego Sejmu.

</doc>
<doc id="5398067" url="https://pl.wikipedia.org/wiki?curid=5398067" title="Tallimarjon">
Tallimarjon



</doc>
<doc id="5398068" url="https://pl.wikipedia.org/wiki?curid=5398068" title="Łumianka">
Łumianka

Łumianka – dawna wieś w Polsce. Dawna lokacja znajduje się obecnie w województwie podlaskim, w powiecie siemiatyckim, w gminie Nurzec-Stacja, na samej granicy z Białorusią.
Nazwa nawiązuje do pobliskiej wsi Łumno, obecnie na Białorusi. Najbliższą miejscowością w Polsce są Wyczółki.
Historia.
W okresie międzywojennym Łumianka znajdowała się w powiecie brzeskim województwa poleskiego II Rzeczypospolitej, najpierw w gminie Połowce, następnie (od 1928) w gminie Wysokie Litewskie. 
Po II wojnie światowej przedzielona granicą z ZSRR (BSRR) i zlikwidowana.

</doc>
<doc id="5398071" url="https://pl.wikipedia.org/wiki?curid=5398071" title="Pascal Krauss">
Pascal Krauss

Pascal Krauss (ur. 19 kwietnia 1987 w Breisach am Rhein) – niemiecki zawodnik MMA walczący w kategorii półśredniej. Mistrz Cage Warriors w wadze półśredniej (2010). W latach 2010–2014 walczył dla największej organizacji MMA na świecie – UFC.

</doc>
<doc id="5398074" url="https://pl.wikipedia.org/wiki?curid=5398074" title="Gurzynów Bród">
Gurzynów Bród



</doc>
<doc id="5398075" url="https://pl.wikipedia.org/wiki?curid=5398075" title="Gurynowszczyzna">
Gurynowszczyzna



</doc>
<doc id="5398077" url="https://pl.wikipedia.org/wiki?curid=5398077" title="Pinakulum">
Pinakulum

Pinakulum (, l.mn. "pinaculi") – element oskórka larw niektórych owadów.
Pinakulum to rejon zesklerotyzowanego oskórka w postaci zgrubiałej, płaskiej, rzadziej lekko wyniesionej brodawki, wyposażonej w od jednej do czterech szczecinek (włosków). Występuje m.in. u gąsienic motyli.
Pinakulum silniej wyniesione, przybierające formę stożkowatą, określa się mianem chalazy. U larw biedronkowatych chalazy umieszczone bywają na strumach.

</doc>
<doc id="5398078" url="https://pl.wikipedia.org/wiki?curid=5398078" title="Pinaculum">
Pinaculum



</doc>
<doc id="5398079" url="https://pl.wikipedia.org/wiki?curid=5398079" title="Pinaculi">
Pinaculi



</doc>
<doc id="5398081" url="https://pl.wikipedia.org/wiki?curid=5398081" title="Kościół św. Katarzyny PM w Ryglicach">
Kościół św. Katarzyny PM w Ryglicach



</doc>
<doc id="5398084" url="https://pl.wikipedia.org/wiki?curid=5398084" title="Jan Nowak (grafik)">
Jan Nowak (grafik)

Jan Nowak (ur. w 1939) – polski grafik prymitywista.
Emerytowany górnik z Katowic, który nauczył się techniki linorytu w 1957 od zawodowego grafika Stefana Suberlaka w katowickim Ognisku Plastycznym. W 1991 zaczął tworzyć cykl 15 linorytów zatytułowanych "Ogrody". Tworzy także w technice suchej igły grafiki o tematyce przyrodniczej, myśliwskiej i portrety. Jego prace łączą elementy realistyczne z baśniowymi. Uczestniczył w I i II Triennale Sztuki Nieprofesjonalnej. Wielokrotnie nagradzany uczestnik konkursów i wystaw, także międzynarodowych. W 2018 Nowak został odznaczony srebrnym medalem „Zasłużony Kulturze Gloria Artis”.

</doc>
<doc id="5398088" url="https://pl.wikipedia.org/wiki?curid=5398088" title="Bobinka (Starzyna)">
Bobinka (Starzyna)

Bobinka – część wsi Starzyna w Polsce, położona w województwie podlaskim, w powiecie hajnowskim, w gminie Dubicze Cerkiewne.
Bobinka stanowi zachodnią część wsi Bobinka, przedzieloną granicą państwową po II wojnie światowej. Obecnie stanowi południową część wsi Starzyna, mimo odrębnej historii. Bobinka związana była z gminą Wierzchowice w woj. poleskim (powiat brzeski), natomiast Starzyna z gminą Białowieża w woj. białostockim (powiat bielski).

</doc>
<doc id="5398091" url="https://pl.wikipedia.org/wiki?curid=5398091" title="Modraszek żółtogardły">
Modraszek żółtogardły

Modraszek żółtogardły ("Iridosornis analis") – gatunek małego ptaka z rodziny tanagrowatych (Thraupidae). Występuje w północno-zachodniej Ameryce Południowej. Nie wyróżnia się podgatunków. W Czerwonej księdze gatunków zagrożonych IUCN klasyfikowany jest jako gatunek najmniejszej troski (LC, "Least Concern").
Systematyka.
Pierwszego naukowego opisu gatunku dokonał szwajcarski przyrodnik Johann Jakob von Tschudi w 1844 roku, nadając mu nazwę" Tanagra analis". Opis ukazał się na łamach czasopisma „Archiv für Naturgeschichte”. Jako miejsce typowe autor wskazał Peru. W 1936 roku Hellmayr zasugerował jako miejsce typowe dolinę Vitoc w prowincji Chanchamayo. Gatunek monotypowy.
Morfologia.
Niewielki ptak o krótkim, grubym i lekko zaokrąglonym dziobie – górna szczęka czarniawa, nieco dłuższa, żuchwa niebieskawo-szara. Nogi od brązowoszarych do czarniawych, tęczówki ciemnoczerwone. Głowa ciemnopurpurowo-niebieska, przechodzi w zielonkawo-turkusowy na karku, grzbiecie, skrzydłach i ogonie. Czoło, okolice oczu i dzioba, bardzo wąskie podgardle oraz okolice za okiem i górne części policzka czarne do czarniawych, tworzą niezbyt mocno zaznaczającą się maskę, która ostro oddzielona jest od jaskrawożółtego gardła i szyi. Pokrywy skrzydeł, lotki i sterówki czarniawe, z zielono-turkusowymi obrzeżami. Pierś i brzuch bladopłowe, ciemniejące w dolnych partiach, kolor przechodzi w kasztanowy na pokrywach podogonowych. Występuje niewielki dymorfizm płciowy. U dorosłej samicy wierzch ciała jest nieco bardziej zielony i bardziej matowy niż u samca. Młode osobniki są podobne do dorosłych z bardziej matowym ubarwieniem. Długość ciała 15–16 cm, masa ciała 20–29 g.
Zasięg występowania.
Modraszek żółtogardły występuje wzdłuż wschodnich zboczy Andów w wąskim pasie od południowej Kolumbii, poprzez Ekwador do południowo-wschodniego Peru. W Kolumbii stwierdzono jego występowanie w departamentach Caquetá i Putumayo. W Ekwadorze najbardziej pospolity jest w południowej części kraju u podnóża pasm górskich Cordillera de Cutucú i Cordillera del Cóndor. Występuje także wzdłuż całego Peru od granicy z Ekwadorem do południowych regionów włącznie z Puno. Modraszek żółtogardły występuje na terenach położonych na wysokości 1000–2350 m n.p.m., jednak zakres wysokości nieco się różni w zależności od kraju: w Kolumbii jest to 1450–2100 m n.p.m., w Ekwadorze 1400–2300 m n.p.m., a w Peru 1000–2350 m n.p.m. Jego zasięg występowania, według szacunków organizacji BirdLife International, obejmuje około 828 tys. km².
Ekologia.
Jego głównym habitatem jest wilgotny las górski oraz jego obrzeża. Preferuje niski, gęsty podszyt. W Ekwadorze zaobserwowano ten gatunek także w skarłowaciałych lasach mglistych. Jest gatunkiem wszystkożernym, do jego diety należą owoce, owady i nasiona. Spotykany jest w mieszanych stadach w okolicach owocujących drzew. Żeruje na kwiatach "Axinaea confusa". Jest najprawdopodobniej gatunkiem osiadłym. Długość pokolenia jest określana na 3,7 roku. Zazwyczaj występuje w parach lub małych grupach oraz w stadach mieszanych m.in. z muchotyranikiem rdzawogardłym ("Leptopogon rufipectus"), andagrą żółtołbistą ("Anisognathus somptuosus"), tangarką złotą ("Tangara arthus"), szmaragdotanagrą czarnogardłą ("Chlorochrysa calliparaea"), tangarką siwogrzbietą ("Tangara viridicollis") i andotanagerem zielonym ("Chlorornis riefferii").
Rozmnażanie.
Brak jest informacji o rozrodzie tego gatunku.
Status.
W Czerwonej księdze gatunków zagrożonych IUCN modraszek żółtogardły jest klasyfikowany jako gatunek najmniejszej troski (LC, "Least Concern"). Liczebność populacji nie została oszacowana, ale ptak ten opisywany jest jako dosyć pospolity. Ze względu na zanikanie naturalnego habitatu BirdLife International uznaje trend liczebności populacji za spadkowy.

</doc>
<doc id="5398093" url="https://pl.wikipedia.org/wiki?curid=5398093" title="Sealtiel">
Sealtiel

Sealtiel, także Selatiel, Selathiel lub Zerachiel (hebr. שְׁאַלְתִּיאֵל Šəʾaltīʾēl, „poprosiłem Boga”, „modlitwa do Boga”, „modlitwa Boga”, „prośba Boga”) – według tradycji judaistycznej, bizantyjskiej tradycji katolickiej i prawosławnej jeden z siedmiu archaniołów.
Patronat.
Jest nauczycielem modlitwy. Tak jest czczony w Kościele prawosławnym i niektórych katolickich. Według niektórych tradycji prawosławnych pomaga ludziom interpretować sny, zrywać z nałogami, chronić dzieci, przewodniczyć egzorcyzmom. Poza tym rządzi muzyką w niebie. 
W Biblii i apokryfach.
Apokalipsa 8, 3–4 opisuje niebiańską wizję anioła, o którym tradycja chrześcijańska mówi, że jest Sealtielem, który zanosi modlitwy ludzi do Boga: „I przyszedł inny anioł, i stanął przy ołtarzu, mając złote naczynie na żar, i dano mu wiele kadzideł, aby dał je w ofierze jako modlitwy wszystkich świętych, na złoty ołtarz, który jest przed tronem”. Jego imię jednak nie występuje w Piśmie Świętym. Znane jest tylko z pism apokryficznych. W tekście "Konflikt Adama i Ewy z Szatanem" Bóg posyła Sealtiela i Suriyela, aby pomogli uratować Adama i Ewę przed oszustwem Szatana. Bóg nakazuje Sealtielowi „sprowadzić ich ze szczytu wyżyn i zabrać ich do Jaskini Skarbów”.
W tradycji żydowskiej.
Według przekazów ukazał się Hagar, żonie Abrama, gdy ta upokorzona przez Saraj gorąco się modliła (Rdz 16, 7–11).
W tradycji Kościoła zachodniego i wschodniego.
O Sealtielu mówi prorok Ezdrasz w księdze kanonicznej dla prawosławia (3 Ezdr 5,16).
W XV wieku mnich Amadeusz z Portugalii (zm. 1482) opisał siedmiu archaniołów, z których jednego nazwał Sealtielem.
W kościele prawosławnym jego wspomnienie (wraz z pozostałymi archaniołami) obchodzone jest 8 listopada (21 listopada według kalendarza gregoriańskiego) jako Synaxis Archanioła Michała i innych bezcielesnych mocy. Zostało ustanowione na synodzie w Laodycei w 363–364.
Ikonografia.
Przedstawiany jest w pozycji modlitewnej, z rękami skrzyżowanymi na piersiach i z oczami skierowanymi w dół. Jest to postać skupiona i pogrążona w pokornej modlitwie za ludzi. Pojawia się też z trybularzem. Jego kolor to burgund lub głęboka purpura. Jego szaty są obramowane złotem. Nosi złoty pas.
Sealtiel jest rzadko spotykany w ikonografii Kościoła Zachodniego. Przedstawiono go na bizantyjskim fresku w kościele San Angelo Carmelitano w Palermo wraz z pozostałymi sześcioma archaniołami. Przy przedstawieniu Sealtiela znajdowało się słowo "orator", czyli "modlący się". Odkrycie doprowadziło do rozkwitu kultu siedmiu archaniołów. W 1698 dekret Kongregacji do spraw Świętych Obrzędów ograniczył kult archaniołów, w tym Sealtiela. Za namową władz kościelnych jego przedstawienia, podobnie jak innych archaniołów, zostały zamalowane.
Sealtiela można czasem spotkać na obrazach i figurach z okresu baroku, np. na obrazie galeryjnym w kościele farnym w Mattsies, dzielnicy miasta Tussenhausen, w kontrreformacyjnym programie malarskim na malowidłach stropowych w kościele parafialnym Maria Himmelfahrt w Weilheim oraz na obrazie mistrza z Calamarca z Boliwii z około 1750. Sealtiel pojawia się na fresku autorstwa Michaela Willmanna na sklepieniu prezbiterium kościoła pw. św. Józefa w Krzeszowie.
Jego wizerunek zachował się m.in. w cerkwi św. Mikołaja Cudotwórcy w Michałowie.

</doc>
<doc id="5398095" url="https://pl.wikipedia.org/wiki?curid=5398095" title="Marciniuki">
Marciniuki

Marciniuki – dawna wieś, obecnie na Białorusi w rejonie kamienieckim obwodu brzeskiego w sielsowiecie Wierzchowice, przy samej granicy z Polską. Leżała na północ od Opaki Małej.
Historia.
W okresie międzywojennym Marciniuki znajdowały się w powiecie brzeskim województwa poleskiego II Rzeczypospolitej, w gminie Wierzchowice. W 1921 roku liczba mieszkańców wynosiła 22.
Po II wojnie światowej znalazła się w strefie granicznej z ZSRR (BSRR) i została zlikwidowna.

</doc>
<doc id="5398101" url="https://pl.wikipedia.org/wiki?curid=5398101" title="Rękojeść (ujednoznacznienie)">
Rękojeść (ujednoznacznienie)

Anatomia:

</doc>
<doc id="5398104" url="https://pl.wikipedia.org/wiki?curid=5398104" title="Iwan Kalużny (piłkarz)">
Iwan Kalużny (piłkarz)

Iwan Wołodymyrowycz Kalużny, ukr. Іван Володимирович Калюжний (ur. 21 stycznia 1998 we wsi Dowżyk w obwodzie charkowskim) – ukraiński piłkarz grający na pozycji pomocnika.
Kariera piłkarska.
Kariera klubowa.
Wychowanek charkowskich klubów Arsenał i Metalist oraz Akademii Piłkarskiej Dynamo Kijów, barwy których bronił w juniorskich mistrzostwach Ukrainy (DJuFL). 1 października 2016 roku rozpoczął karierę piłkarską w drużynie młodzieżowej Dynamo Kijów U-21, a 17 marca 2018 debiutował w podstawowym składzie Dynama w meczu Premier-lihi z Worskłą Połtawa. 1 lipca 2018 został wypożyczony do klubu Metalist 1925 Charków. Po roku, 24 lipca 2019 przeniósł się do Ruchu Lwów, w którym grał do końca 2020 roku. 12 lutego 2021 podpisał kontrakt z FK Ołeksandrija. Po inwazji Rosji na Ukrainę piłkarz 18 kwietnia 2022 ponownie został wypożyczony, tym razem do islandzkiego Keflavík IF. Od 18 lipca 2022 grał na zasadach wypożyczenia w indyjskim Kerala Blasters FC.
Kariera reprezentacyjna.
W 2013 debiutował w juniorskiej reprezentacji Ukrainy U-17, w której występował do 2015. W 2015 rozegrał 3 mecze w reprezentacji U-18.

</doc>
<doc id="5398105" url="https://pl.wikipedia.org/wiki?curid=5398105" title="One Last Time">
One Last Time

One Last Time – utwór z albumu "My Everything" amerykańskiej piosenkarki i autorki tekstów Ariany Grande wydany 16 lutego 2015 roku przez wytwórnię Republic Records.
Tekst do utworu napisali David Guetta, Savan Kotecha, Giorgio Tuinfort, Rami Yacoub i Carl Falk.
Utwór zdobył ponad 335 milionów wyświetleń w serwisie YouTube (2022) oraz ponad miliard odsłuchań w serwisie Spotify (2022).

</doc>
<doc id="5398110" url="https://pl.wikipedia.org/wiki?curid=5398110" title="Manubrium">
Manubrium



</doc>
<doc id="5398111" url="https://pl.wikipedia.org/wiki?curid=5398111" title="Hasdai Crescas">
Hasdai Crescas



</doc>
<doc id="5398112" url="https://pl.wikipedia.org/wiki?curid=5398112" title="Nahmanides">
Nahmanides



</doc>
<doc id="5398118" url="https://pl.wikipedia.org/wiki?curid=5398118" title="Juda Halevi">
Juda Halevi



</doc>
<doc id="5398119" url="https://pl.wikipedia.org/wiki?curid=5398119" title="Iwan Poddubny">
Iwan Poddubny



</doc>
<doc id="5398121" url="https://pl.wikipedia.org/wiki?curid=5398121" title="Pablo Pérez (ur. 1985)">
Pablo Pérez (ur. 1985)



</doc>
<doc id="5398124" url="https://pl.wikipedia.org/wiki?curid=5398124" title="Lista światowego dziedzictwa UNESCO w Erytrei">
Lista światowego dziedzictwa UNESCO w Erytrei

Lista światowego dziedzictwa UNESCO w Erytrei – lista miejsc w Erytrei wpisanych na listę światowego dziedzictwa UNESCO, ustanowionej na mocy Konwencji w sprawie ochrony światowego dziedzictwa kulturowego i naturalnego, przyjętej przez UNESCO na 17. sesji w Paryżu 16 listopada 1972 i ratyfikowanej przez Erytreę 24 października 2001 roku.
Obecnie (stan na 2020 rok) na liście znajduje się jeden obiekt o charakterze dziedzictwa kulturowego.
Na erytrejskiej liście informacyjnej UNESCO – liście obiektów, które Erytrea zamierza rozpatrzyć do zgłoszenia do wpisu na listę światowego dziedzictwa, znajduje się 1 obiekt (stan na 2020 rok).
Obiekty na liście światowego dziedzictwa UNESCO.
Poniższa tabela przedstawia erytrejskie wpisy na liście światowego dziedzictwa UNESCO:
Obiekty na erytrejskiej liście informacyjnej UNESCO.
Poniższa tabela przedstawia obiekty na erytrejskiej liście informacyjnej UNESCO:

</doc>
<doc id="5398126" url="https://pl.wikipedia.org/wiki?curid=5398126" title="Kamienica przy ulicy Podwale 68 we Wrocławiu">
Kamienica przy ulicy Podwale 68 we Wrocławiu

Kamienica przy ulicy Podwale 68 – zabytkowa kamienica mieszczańska znajdująca się przy ulicy Podwale 68 we Wrocławiu. Kamienica połączona jest z sąsiednią kamienicą nr 69 i razem stanowią siedzibę Państwowej Szkoły Muzycznej II stopnia im. Ryszarda Bukowskiego. 
Historia posesji i kamienicy.
Pomiędzy ówczesnymi ulicami Bahnhof Strasse (obecne ul. Dworcowa) a Vorwerk Strasse (obecnie ul. Komuny Paryskiej) jeszcze w latach 40. XIX wieku znajdowały się założenia ogrodowe zwane Knysche Knie lub ogrody karczmarza Kny. Na planie Wrocławia z 1827 roku autorstwa Eduarda Hoffmanna w tym kwartale, przy ul. Am Stadtgraben (obecnie ul. Podwale), widoczne są dwa budynki; na planie Carla Heinricha Studta z 1853 roku były one oznaczone jako budynki sierocińca. Zachodnia parcela od ulicy Dworcowej była już zabudowana. Około roku 1846 teren ten został wykupiony przez członka Rady Miejskiej, Davida Bülowa, który prawdopodobnie w miejsce starszych budynków wzniósł swoją wolnostojącą, trzykondygnacyjną willę. Od strony wschodniej w 1861 roku architekt Felix Nagórski wybudował własną willę. Oba budynki, zachodnie i wschodnie, sąsiadowały z willą i z otaczającym go ogrodem. Na początku lat 80. XIX wieku cały kwartał od ul. Dworcowej do Komuny Paryskiej przylegający do ul. Podwale został wykupiony przez Śląskie Towarzystwo Akcyjne Nieruchomości i został podzielony na parcele. W tym samym też okresie willa Bülowa została wyburzona. W jej miejsce zaprojektowano dwie kamienice. Według Agnieszki Tomaszewicz, autorem obu projektów była berlińska spółka architektoniczna Cremer &amp; Wolfenstein, a ich wykonawcą była firma budowlana Heinricha Simona. Według Hryniewicza i Bińkowskiej kamienica nr 68 była własnością Simona, a druga o numerze 69 należała do rentiera Jonasa Hirschela lub została mu sprzedana przez Simona, zanim została ukończona. 
Część frontowa kamienicy zajmowała rodzina Simona; tylne skrzydło nie było połączone z budynkiem frontowym i przeznaczone było na mieszkania czynszowe.
Opis architektoniczny.
Kamienice nr 68 wzniesiono w latach 1883–1885 . Według Florentyny Łabęckiej autorem projektu był majster murarski Julius Thiem, który wykonał go w 1883 roku. Agnieszka Tomaszewicz jako firmę projektową podaje spółkę architektoniczną Cremer &amp; Wolfenstein, a za datę projektu rok 1888. Budynek pierwotnie był trzykondygnacyjną kamienicą ze skrzydłem bocznym. Na każdym piętrze znajdowało się jedno duże, wielopokojowe mieszkanie, do którego dostęp był z głównej klatki schodowej. Klatka schodowa połączona była również z sienią przejazdową znajdującą się w północnej osi. Fasada budynku była boniowana w części parterowej, a w wyższej części obłożona cegłą. W osi środkowej znajdował się trzykondygnacyjny ryzalit o planie zmieniającym się na każdej kondygnacji. Na parterze był prostokątny, płaski, z dwoma kolumnami podtrzymującymi ryzalit kolejnej kondygnacji, ze schodami prowadzącymi do ogródka frontowego. Na drugiej kondygnacji ryzalit przybierał formę wieloboku z półkolistym balkonem tworzącym jednocześnie zadaszenie nad zejściem do grodu. W części trzeciej kondygnacji ryzalit miał formę płytkiego balkonu nakrytego wysmukłym daszkiem, co nadawało mu charakter loggii, i był podtrzymywany przez dwie hermy z kariatydami. W osi ryzalitu w części dachowej umieszczono wieżyczkę z owalnym otworem. Powyżej pierwszej kondygnacji fasada budynku była symetryczna, trzyczęściowa, sześcioosiowa. Okna, poza tymi w ryzalicie, zakończone są przesklepione łukami pełnymi, w profilowanych opaskach. 
W 1922 roku przebudowano dach nad klatką schodową montując w nim świetlik. W 1926 roku kamienicę przebudowano dodając jej czwartą kondygnację, nie zmieniając jednocześnie jej wysokości: usunięto wieżyczkę i zmniejszono kalenicowy dach wraz z ozdobnym metalowym koronkowym zwieńczeniem pod gzymsowym. Projektantem i wykonawcą tych prac była firma budowlana Theodora Prinza. W 1932 roku mieszkanie na drugiej kondygnacji zostało podzielone na trzy mniejsze według projektu architekta Paula Ehrenberga. 
Po 1945.
Po 1945 roku budynek był przeznaczony pod mieszkania czynszowe. W 1951 roku został wyremontowany i połączony z tylnym skrzydłem. Przebudowano wówczas układ wnętrz budynku, a kamienica została oddana pod siedzibę Państwowej Szkoły Muzycznej. W latach 1963 i 1975 budynek był remontowany. 

</doc>
<doc id="5398128" url="https://pl.wikipedia.org/wiki?curid=5398128" title="Wardąg">
Wardąg

Wardąg (inne nazwy: Ardung, Leszno, Nerwik, Ordąg, niem. "Artung See") – jezioro w Polsce, w województwie warmińsko-mazurskim, w powiecie olsztyńskim, w gminie Purda.
Położenie i charakterystyka.
Jezioro leży na Pojezierzu Olsztyńskim, natomiast w regionalizacji przyrodniczo-leśnej – w mezoregionie Pojezierza Mrągowskiego. Znajduje się w rynnie subglacjalnej o szerokości ok. 1,0 km. Leży w zlewni Jeziora Tumiańskiego z Dopływem z jeziora Serwent. Brzegi jeziora porastają lasy. Przy północno-wschodnim krańcu zbiornika wodnego znajdują się łąka o nazwie Wielosił i polana Pokrzywy. Dopływ i odpływ z jeziora odbywa się przez Kanał Nerwik.
Wzdłuż wschodniego brzegu jeziora znajdują się pozostałości pruskich wałów z XV wieku. Ich łączna długość to 5 km.
Morfometria.
Zgodnie z danymi zamieszczonymi w Atlasie jezior Polski Jerzego Jańczaka z 1999 powierzchnia jeziora wynosi 26,9 ha, a jego objętość 807,0 tys. m³. Średnia głębokość zbiornika wodnego to 3,0 m, a maksymalna – 6,3 m. Lustro wody znajduje się na wysokości 128,1 m n.p.m. Maksymalna długość jeziora to 1300 m, a szerokość 290 m. Długość linii brzegowej to 3150 m.
Według danych uzyskanych poprzez planimetrię jeziora na mapach w skali 1:50 000 opracowanych w Państwowym Układzie Współrzędnych 1965, zgodnie z poziomem odniesienia Kronsztadt, powierzchnia zbiornika wodnego to 25,0 ha, a wysokość to 126,4 m n.p.m.
Natomiast według danych Urzędu Gminy Purda powierzchnia akwenu wynosi 25,00 ha, a głębokość maksymalna to 6 m.
Przyroda.
Jezioro leży na terenie Obszaru Chronionego Krajobrazu Pojezierza Olsztyńskiego o łącznej powierzchni 40 997,4 ha. W sąsiedztwie północno-wschodniego brzegu znajduje się użytek ekologiczny Wielosił o powierzchni 0,5 ha, gdzie ochronie podlegają stanowiska wielosiłu błękitnego.

</doc>
<doc id="5398137" url="https://pl.wikipedia.org/wiki?curid=5398137" title="Qoahito">
Qoahito

Qoahito – miasto w starożytnym Aksum (dzisiejsza Erytrea). Miasto było położone na wysokości ok. 2500 m n.p.m. na terenie Wielkich Rowów Afrykańskich. W 2011 roku Qoahito zostało wpisane na erytrejską listę informacyjną UNESCO.
Historia.
Ruiny Qoahito zostały odkryte w 1868 roku. W jego okolicy znaleziono sztukę naskalną pochodząca z ok. V wieku n.e. Miasto jest identyfikowane jako miejscowość Coloe, opisana w greckim Periplus Morza Erytrejskiego. Qoahito bogaciło się na handlu z Cesarstwem Bizantyjskim.

</doc>
<doc id="5398140" url="https://pl.wikipedia.org/wiki?curid=5398140" title="Atak ludzkiej fali">
Atak ludzkiej fali

Atak ludzkiej fali – ofensywna taktyka piechoty, w której atakujący przeprowadza nieosłonięte uderzenie czołowe z gęsto skoncentrowanymi formacjami piechoty przeciwko linii wroga, mająca na celu pokonanie obrońców poprzez angażowanie się w walkę wręcz. Nazwa odnosi się do koncepcji skoordynowanej masy żołnierzy uderzającej na wroga i zmiatającej go samą siłą i pędem, jak fala oceanu rozbijająca się o plażę.
Definicja.
Według analityka United States Army, Edwarda C. O’Dowda, techniczna definicja taktyki ataku ludzkiej fali to frontalny atak gęsto skoncentrowanych formacji piechoty na linię wroga, bez żadnych prób osłony lub maskowania ruchów atakującego. Celem ataku ludzkiej fali jest związanie walką jak największej liczby żołnierzy w bliskiej odległości, mając nadzieję, że szok spowodowany dużą ilością atakujących zaangażowanych w walkę wręcz zmusi wroga do dezintegracji lub wycofania się.
Atak ludzkiej fali polegający na walce w zwarciu sprawia, że ​​organizacja i szkolenie sił atakujących są nieistotne, ale wymaga to wielkiej odwagi psychicznej, przymusu lub morale, aby atakujący ruszyli w ogień wroga. Jednak w porównaniu z nowoczesną bronią, taką jak automatyczna broń palna, artyleria i samoloty, atak ludzkiej fali jest niezwykle niebezpieczną i kosztowną taktyką w obliczu niszczycielskiej siły ognia. Tak więc, żeby atak ludzkiej fali odniósł sukces na współczesnym polu bitwy, konieczne jest, aby atakujący szarżowali na linię wroga w jak najkrótszym czasie i jak największej liczbie, tak by można było zachować wystarczającą siłę, gdy atakujący osiągną zasięg umożliwiający walkę wręcz. Jednak to rozwiązanie oznacza, że ​​atakujący muszą poświęcić maskowanie i osłonę dla liczebności i szybkości. Z powodu tego kompromisu ataki ludzkimi falami mogą być zastosowane przez atakującego bez przeszkolenia taktycznego lub takiego, który nie ma siły ognia i zdolności manewrowania, ale może motywować i kontrolować swoich podwładnych.
Użycie.
Ataki ludzkich fal były wykorzystywane przez kilka sił zbrojnych na całym świecie, w tym armie europejskie i amerykańskie podczas wojny secesyjnej (1861–1865) i I wojny światowej (1914–1918), Armię Czerwoną podczas II wojny światowej (1939–1945), Chińską Armię Ludowo-Wyzwoleńczą podczas wojny koreańskiej (1950–1953) i chińsko-wietnamskiej (1979), siły wietnamskie podczas wojen indochińskich (1946–1979) oraz irański Związek Mobilizacji Uciemiężonych podczas wojny iracko-irańskiej (1980–1988).

</doc>
<doc id="5398142" url="https://pl.wikipedia.org/wiki?curid=5398142" title="Artur Kozłowski (oficer)">
Artur Kozłowski (oficer)

Artur Kozłowski (ur. 30 września 1971 w Częstochowie) – polski wojskowy, pułkownik, od 8 października 2018 dowódca Jednostki Wojskowej AGAT.
Przebieg służby wojskowej.
Artur Kozłowski studia wojskowe rozpoczął we wrześniu 1991 jako podchorąży Wyższej Szkoły Oficerskiej Wojsk Zmechanizowanych we Wrocławiu. W 1995 po ukończeniu Wyższej Szkoły Oficerskiej im. Tadeusza Kościuszki został promowany na pierwszy stopień oficerski – podporucznika. Służbę zawodową rozpoczął w październiku 1995 obejmując stanowisko dowódcy grupy specjalnej w 1 pułku specjalnym komandosów w Lublińcu. Następnie w tej jednostce pełnił służbę na różnych stanowiskach w pododdziałach bojowych i w sztabie jednostki. W 2005 był dowódcą kompanii specjalnej w PKW Irak, w 2008 również w Iraku służył jako starszy oficer operacyjny Zgrupowania Sił Specjalnych. W 2011 był zastępcą dowódcy Zespołu Bojowego TF50 w PKW Afganistan. 
W 2015 został wyznaczony na stanowisko szefa wydziału operacyjnego w Jednostce Wojskowej Komandosów. W 2016 służbowo został skierowany z Lublińca do Gliwic, gdzie objął funkcję szefa pionu operacyjnego, a następnie szefa sztabu Jednostki Wojskowej Agat. Na przełomie 2017 i 2018 jako podpułkownik dowodził Polskim Kontyngentem Wojskowym OIR w Iraku. 28 września 2018 minister obrony narodowej Mariusz Błaszczak wręczył mu nominację na dowódcę Jednostki Wojskowej Agat. 8 października 2018 w obecności dowódcy generalnego RSZ gen. broni Jarosława Miki przyjął obowiązki dowódcy Jednostki Wojskowej Agat od płka Sławomira Drumowicza. Podczas pełnienia służby w JW Agat był współodpowiedzialny i odpowiedzialny za certyfikację trzech zespołów szturmowych oraz wystawienie pododdziałów JW Agat do dyżurów w Siłach Odpowiedzi NATO. W czerwcu 2021 zorganizował obchody 10-lecia istnienia JW Agat.
Ordery, odznaczenia i wyróżnienia.
i inne

</doc>
<doc id="5398143" url="https://pl.wikipedia.org/wiki?curid=5398143" title="Aziz El Amri">
Aziz El Amri

Aziz El Amri (ur. 1 stycznia 1950 w Sidi Kasim) – marokański trener piłkarski. Od 2022 roku bezrobotny.
Kariera.
Początki.
Zaczynał karierę trenerską w Union Sidi Kacem. Następnie dwukrotnie obejmował Ittihad Tanger. 1 lutego 2002 roku objął Maghreb Fez. 1 lipca 2003 roku został trenerem Olympic Safi. 1 lutego roku następnego został stamtąd zwolniony. Następnie, 1 lipca 2006 roku podpisał kontrakt z CODM Meknès. 24 listopada 2007 roku przestał tam pracować. Dzień później został zatrudniony w Kawkabie Marrakesz. Trenował ten zespół do 29 marca 2008 roku. 8 marca 2010 roku podpisał kontrakt z FAR Rabat. 20 listopada tego samego roku skończył tam pracować.
Moghreb Tétouan.
29 grudnia 2010 roku został menedżerem Moghrebu Tétouan. Po raz pierwszy ten klub poprowadził 26 sierpnia 2011 roku, a rywalem jego zespołu był FUS Rabat. Mecz zakończył się bezbramkowym remisem. Łącznie poprowadził zespół z Tetuanu w 79 meczach. 13 grudnia 2014 roku zrezygnował z prowadzenia tego zespołu. Powodem był słaby występ na Klubowych Mistrzostwach Świata, gdzie Moghreb przegrał po karnych z Auckland City FC. Podczas 4 lat swojej pracy zdobył dwa mistrzostwa Maroka (2011/2012 i 2013/2014).
Chabab Rif Al Hoceima.
24 lutego 2015 roku został menedżerem Chabab Rif Al Hoceima. W roli trenera zadebiutował 28 lutego 2015 roku w meczu przeciwko Wydad Casablanca (przegrana 1:2). Łącznie poprowadził ten zespół w 10 meczach.
Dwa powroty.
28 maja 2015 roku wrócił do Olympic Safi. Na ławce trenerskiej spędził 22 mecze.
26 października 2016 roku wrócił do FAR Rabat. Zespół ze stolicy Maroka poprowadził w 33 spotkaniach.
Al-Kharitiyath i powrót do Marrakeszu.
24 sierpnia 2018 roku został menedżerem Al-Kharitiyath SC.
24 grudnia tego samego roku ponownie został menedżerem Kawkabu Marrakesz. Miał okazję trenować ten zespół w pięciu spotkaniach.
Raja Beni Mellal.
29 listopada 2019 roku został trenerem Raja Beni Mellal. W tym zespole debiut na ławce trenerskiej zaliczył 8 grudnia 2019 roku w meczu przeciwko Ittihad Tanger (porażka 1:0). Spośród pięciu meczów, w których poprowadził zespół z Bani Mellal, El Amri nie punktował w żadnym.
Dalsza kariera.
1 listopada 2020 roku ponownie podjął pracę w CODM Meknès, ale tym razem jako dyrektor współpracy międzynarodowej. Następnie, 23 marca 2021 roku został trenerem KAC Kénitra. 10 lipca tego samego roku odszedł z tego klubu. 24 lutego 2022 roku został kierownikiem sportowym w Raja Casablanca. Zakończył tam pracę 23 czerwca tego samego roku.

</doc>
<doc id="5398144" url="https://pl.wikipedia.org/wiki?curid=5398144" title="Ardung">
Ardung



</doc>
<doc id="5398145" url="https://pl.wikipedia.org/wiki?curid=5398145" title="Álvaro Angulo">
Álvaro Angulo

Álvaro Anyiver Angulo Mosquera (ur. 6 marca 1997 w Tumaco) – kolumbijski piłkarz występujący na pozycji lewego obrońcy, reprezentant Kolumbii, od 2022 roku zawodnik Atlético Nacional.

</doc>
<doc id="5398146" url="https://pl.wikipedia.org/wiki?curid=5398146" title="Kodeks 0302">
Kodeks 0302

Kodeks 0302 (Gregory-Aland no. 0302) – grecko-koptyjski kodeks uncjalny Nowego Testamentu na pergaminie, datowany metodą paleograficzną na VI wiek. Rękopis jest przechowywany w Berlinie. Tekst rękopisu nie jest wykorzystywany we współczesnych wydaniach greckiego Nowego Testamentu. 
Opis.
Zachował się fragment 1 pergaminowej karty rękopisu, z greckim oraz koptyjskim tekstem Ewangelii Jana (10,29-30). Zachowany fragment ma rozmiar 7,5 na 3,7 cm. Tekst jest pisany jedną kolumną na stronę, 5 linijek tekstu na stronie (dotyczy fragmentu). Fragment pochodzi z dolnej krawędzi kodeksu. Zachowane 7-8 liter w linii to prawdopodobnie prawie połowa szerokości kolumny z 14-15 literami. Pionowe równoległe fałdy mogą wskazywać, że był to amulet. 
Fragment stawia pewne trudne do rozwiązania pytania, zachował się tekst biblijny oraz nagłówek „Hermeneia” (Objaśnienia), jednak objaśnień brak. 
Historia.
Rękopis powstał prawdopodobnie w Egipcie. INTF datuje rękopis 0302 na VI wiek. 
Fragment nie jest cytowany w wydaniach greckiego Nowego Testamentu Nestle-Alanda (NA27, NA28). Nie jest też cytowany w czwartym wydaniu Zjednoczonych Towarzystw Biblijnych (UBS4). 
Tekst fragmentu opublikował David C. Parker w 2009 roku. 
Rękopis jest przechowywany w Staatliche Museen (P. 21315) w Berlinie. 

</doc>
<doc id="5398151" url="https://pl.wikipedia.org/wiki?curid=5398151" title="Dwór w Mchach">
Dwór w Mchach

Dwór w Mchach – zabytkowy dwór znajdujący się we wsi Mchy, w województwie wielkopolskim, w powiecie śremskim.
Historia.
Wzmianki o dobrach w Mchach występują w dokumentach począwszy od 1361. Wieś odziedziczył wówczas Mikołaj, syn Mikołaja z Biechowa i Dębna. Wieś była potem gniazdem rodowym wygasłej rodziny Mchowskich. Kolejnymi właścicielami byli tutaj: Sępieńscy, Mieszkowscy i Radolińscy, a w XVIII i początku XIX wieku Bieńkowscy, Kraśniccy i w początku XX wieku Mielżyńscy (w 1939 był to Feliks Mielżyński). W 1926 majątek liczył 1600 hektarów.
Architektura.
Piętrowy, klasycystyczny dwór wzniesiono na planie prostokąta. Elewację frontową dominuje czterokolumnowy portyk, a ogrodową wysunięty, półokrągły ryzalit, kryjący salę balową. Obiekt powstał w latach 1790-1794 bez uciekania się do pomocy architekta. Zaprojektował go właściciel, Świętosław Sebastian Bieńkowski herbu Korwin, podstoli gnieźnieński, który ożenił się z zamożną i posażną Barbarą Koczorowską, zamieszkującą w starszym i mocno zniszczonym obiekcie. Dwór jest jednym z licznych w Wielkopolsce naśladownictw pałacu w Siernikach. Reprezentacyjną, sztukatorską dekorację wnętrz wykonał w 1799 Michał Ceptowicz.
Otoczenie.
Dwór otoczony jest przez XVIII-wieczny park o powierzchni 4,2 hektara ze stawem.

</doc>
<doc id="5398154" url="https://pl.wikipedia.org/wiki?curid=5398154" title="Óscar Estupiñán">
Óscar Estupiñán

Óscar Eduardo Estupiñán Vallesilla (ur. 29 grudnia 1996 w Cali) – kolumbijski piłkarz występujący na pozycji napastnika, reprezentant Kolumbii, od 2022 roku zawodnik angielskiego Hull City.

</doc>
<doc id="5398157" url="https://pl.wikipedia.org/wiki?curid=5398157" title="Glinianka (rejon mołodecki)">
Glinianka (rejon mołodecki)

Glinianka – dawna osada młyńska. Tereny, na których leżała, znajdują się obecnie na Białorusi, w obwodzie mińskim, w rejonie mołodeckim, w sielsowiecie Gródek.
Historia.
W czasach zaborów osada w powiecie wilejskim, w guberni wileńskiej Imperium Rosyjskiego.
W latach 1921–1945 osada leżała w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Według Powszechnego Spisu Ludności z 1921 roku zamieszkiwało tu 14 osób, 12 było wyznania rzymskokatolickiego a 2 prawosławnego. Jednocześnie 12 mieszkańców zadeklarowało polską a 2 białoruską przynależność narodową. Był tu 1 budynek mieszkalny. W 1931 w 1 domu zamieszkiwało 15 osób.
Wierni należeli do parafii rzymskokatolickiej i prawosławnej w Gródku. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.

</doc>
<doc id="5398159" url="https://pl.wikipedia.org/wiki?curid=5398159" title="Gliniszcze (rejon wołożyński)">
Gliniszcze (rejon wołożyński)

Gliniszcze – dawniej zaścianek. Obecnie część Wielkiego Pola na Białorusi, w obwodzie mińskim, w rejonie wołożyńskim, w sielsowiecie Pierszaje.
Dawniej używana nazwa – Hliniszcze.
Historia.
W czasach zaborów w powiecie wilejskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Według Powszechnego Spisu Ludności z 1921 roku zamieszkiwało tu 35 osób, wszystkie były wyznania rzymskokatolickiego i zadeklarowały polską przynależność narodową. Było tu 5 budynków mieszkalnych. W 1931 w 5 domach zamieszkiwało 38 osób.
Wierni należeli do parafii rzymskokatolickiej i prawosławnej w Gródku. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5398160" url="https://pl.wikipedia.org/wiki?curid=5398160" title="Gliniszcze (rejon wilejski)">
Gliniszcze (rejon wilejski)



</doc>
<doc id="5398168" url="https://pl.wikipedia.org/wiki?curid=5398168" title="Jan Siemiński">
Jan Siemiński

Jan Siemiński (ur. 1952 w Malborku) – polski artysta fotograf, uhonorowany tytułami Artiste FIAP (AFIAP), a także QPSA i PPSA przyznanymi przez Photographic Society of America. Członek rzeczywisty i artysta Fotoklubu Rzeczypospolitej Polskiej Stowarzyszenia Twórców (AFRP).
Życiorys.
Jan Siemiński mieszka, pracuje i tworzy w Gdańsku. Wiele jego fotografii powstało w Norwegii, Islandii, Irlandii, Słowenii, Holandii, Francji, Szwecji, we Włoszech, Czechach, Niemczech.
W 2021 roku został przyjęty w poczet członków rzeczywistych Fotoklubu Rzeczypospolitej Polskiej Stowarzyszenia Twórców.
Jan Siemiński wielokrotnie publikował swoje fotografie między innymi w specjalistycznej prasie fotograficznej – w magazynach „The Times”, „Digital Camera”, „N Photo”, „Reponses Photo”, „Digital Photographer”, „Poznaj Swiat”, „Foto Kurier”. Jest autorem wielu wystaw fotograficznych. Brał aktywny udział w Międzynarodowych Salonach Fotograficznych, organizowanych m.in. pod patronatem Międzynarodowej Federacji Sztuki Fotograficznej (FIAP), oraz Photographic Society of America (PSA), zdobywając wiele akceptacji, medali, nagród, wyróżnień, dyplomów.
Jest jurorem konkursów fotograficznych.
Pokłosiem udziału w Międzynarodowych Salonach Fotograficznych (pod patronatem FIAP) było przyznanie mu (w 2022 roku) tytułu honorowego Artiste FIAP (AFIAP) przez Międzynarodową Federację Sztuki Fotograficznej oraz tytułów QPSA i PPSA w Photographic Society of America.

</doc>
<doc id="5398169" url="https://pl.wikipedia.org/wiki?curid=5398169" title="Masters Snooker 2023">
Masters Snooker 2023

Masters 2023 () – nierankingowy, zaproszeniowy turniej snookerowy. Rozegrany zostanie w Alexandra Palace w Londynie (Anglia) w dniach 8–15 stycznia 2023 roku. Jest to 49 edycja tego turnieju.
Obrońcą tytułu jest Australijski, Neil Robertson.
W turnieju nie wezmą udziału z powodu zawieszenia nie wystąpił notowany na dziewiątę miejscu listy rankingowej Zhao Xintong oraz szesnasty Yan Bingtao. Ich miejsce zajęli siedemnasty i osiemnasty na liście rankingowej David Gilbert oraz Hossein Vafaei.
Nagrody.
Zwycięzca: 250 000 £
II Miejsce: 100 000 £
Półfinalista: 60 000 £
Ćwierćfinalista: 30 000 £
Runda 1: 15 000 £
Najwyższy break turnieju: 15 000 £
Łączna pula nagród: 725 000 £
Breaki stupunktowe.
Suma: 30

</doc>
<doc id="5398170" url="https://pl.wikipedia.org/wiki?curid=5398170" title="U-1224">
U-1224

U-1224 – okręt podwodny typu "IXC/40" zbudowany dla Kriegsmarine podczas II wojny światowej. Został zbudowany przez zakłady Deutsche Werft z Hamburga i był używany jako okręt szkoleniowy dla japońskich marynarzy. Przekazany Japonii 15 lutego 1944 r, służył w Cesarskiej Marynarce Wojennej Japonii jako Ro-501. Zatonął 13 maja 1944 roku.
Konstrukcja.
Niemieckie okręty podwodne typu "IXC/40" były nieco większe niż ich poprzednicy, okręty typu "IXC". U-1224 miał wyporność 1144 ton na powierzchni i 1257 ton w zanurzeniu. Okręt miał 76,76 m długości całkowitej, 58,75 m długości kadłuba ciśnieniowego, szerokość 6,86 m, wysokość 9,60 m i zanurzenie 4,67 m. Napędzany był dwoma czterosuwowymi, dziewięciocylindrowymi silnikami wysokoprężnymi MAN M 9 V 40/46 ze sprężarką doładowującą, wytwarzającymi łącznie 4400 KM do użytku na powierzchni oraz dwoma silnikami elektrycznymi o działaniu dwustronnym Siemens-Schuckert 2 GU 345/34 wytwarzających łącznie 1010 KM (1000 shp) do użytku w zanurzeniu. Posiadał dwa wały i dwie śruby o średnicy 1,92 m. Był w stanie operować w zanurzeniu do 230 m.
Okręt osiągał maksymalną prędkość 18,3 węzła na powierzchni i 7,3 węzła w zanurzeniu. W zanurzeniu jednostka miała zasięg 63 Mm przy prędkości 4 węzłów, natomiast na powierzchni miała zasięg 13 850 Mm przy prędkości 10 węzłów. U-1224 wyposażony był w sześć wyrzutni torpedowych kal. 533 mm (cztery zamontowane na dziobie i dwie na rufie) z zapasem 22 torped, jedno działo morskie SK C/32 kal. 105 mm z zapasem 180 pocisków, jedno działo przeciwlotnicze Flak M42 kal. 37 mm oraz dwa podwójne działka przeciwlotnicze C/30 kal. 20 mm. Załoga składała się z czterdziestu ośmiu marynarzy.
Służba.
Kriegsmarine.
Stępkę pod okręt położono 30 listopada 1942 roku w stoczni Blohm &amp; Voss w Hamburgu. Wejście do służby odbyło się 20 października 1943 roku.
U-1224 służył jako statek szkoleniowy dla japońskich marynarzy i był zaangażowany w działania związane z transferem technologicznym. Japońscy marynarze szkoleni na okręcie przybyli do Niemiec w ramach misji Yanagi. Niewielka załoga marynarzy Kriegsmarine przeszkoliła na Bałtyku 48 Japończyków w okresie od października 1943 do lutego 1944 roku.
Cesarska Marynarka Wojenna Japonii.
Po trzymiesięcznym szkoleniu załogi, U-1224 został przekazany Cesarskiej Marynarce Wojennej Japonii, gdzie wszedł do służby jako „Ro-501”. Kmdr ppor. Norita Sadatoshi został dowódcą okrętu i otrzymał zadanie przewiezienia ładunku materiałów wojennych, planów i innych tajnych ładunków z Kilonii w Niemczech do Penang w Malezji. Misja jednak nigdy nie została ukończona.
Transfer technologiczny.
Niemcy i Japonię dzieliła duża odległość, a dodatkowo w 1944 r. oba państwa były coraz bardziej odcięte od siebie. Chociaż nie były one w stanie wysłać znaczących posiłków ani uzbrojenia przez terytoria kontrolowane przez aliantów, to mogły wykorzystywać okręty podwodne do wymiany informacji wywiadowczych i planów uzbrojenia. W latach 1942-1944 około 35 okrętów podwodnych próbowało przedostać się z Europy na Daleki Wschód, a co najmniej 11 z Dalekiego Wschodu do Europy.
Podczas podróży z Niemiec do Malezji „Ro-501” przewoził metale szlachetne, nieoszlifowane szkło optyczne, modele i plany niezbędne do budowy okrętu podwodnego typu IX, a także silniki i plany myśliwca rakietowego Messerschmitt Me 163 „Komet”. Spodziewano się również, że wyszkoleni japońscy marynarze przekażą swoją wiedzę.
Zatonięcie.
Planowana trasa do Penang miała poprowadzić „Ro-501” przez środek Oceanu Atlantyckiego na zachód od Azorów i Wysp Zielonego Przylądka, a następnie dookoła Przylądka Dobrej Nadziei . Na Oceanie Indyjskim okręt miał spotkać się z I-8, aby zatankować przed dalszą częścią podróży. 11 maja 1944 roku kmdr ppor. Norita nadał przez radio zakodowany sygnał, że dwa dni wcześniej „Ro-501” osiągnął współrzędne i od tamtej pory jest ścigany. Transmisja ta została wykryta przez amerykańskie okręty z Task Group 22.2 za pomocą sprzętu do namierzania sygnałów o wysokiej częstotliwości („Huff-Duff”), co umożliwiło im określenie lokalizacji łodzi podwodnej. TG 22.2 składała się z lotniskowca eskortowego i pięciu niszczycieli eskortowych, w tym .
13 maja 1944 r. o godzinie 19:00 „Francis M. Robinson” zgłosił kontakt pod powierzchnią wody. Niszczyciel wystrzelił pełną salwę ze swojego miotającego przed dziób miotacza Hedgehog, po czym zrzucił dodatkowo 5 serii magnetycznych ładunków głębinowych. Zarejestrowano cztery podwodne eksplozje. Wszystkie 56 osoby na pokładzie „Ro-501” zginęły, w tym niemiecki operator radaru, niemiecki pilot i czterech oficerów japońskiej marynarki będących pasażerami.
Ostateczne miejsce spoczynku U-1224 / „Ro-501” znajduje się 500 Mm na zachodni północny zachód od Wysp Zielonego Przylądka na współrzędnych , na głębokości 880 m. Jest to zaledwie kilka mil od miejsca, w którym USS „Buckley” zatopił U-66.

</doc>
<doc id="5398171" url="https://pl.wikipedia.org/wiki?curid=5398171" title="Bernikla">
Bernikla



</doc>
<doc id="5398173" url="https://pl.wikipedia.org/wiki?curid=5398173" title="BTR-82">
BTR-82

BTR-82 (ros. БТР-82) – rosyjski kołowy transporter opancerzony zaprojektowany przez Arzamaskie Zakłady Mechaniczne. Wersja rozwojowa transportera BTR-80 wprowadzona jako uzupełnienie dla drogich i bardziej skomplikowanych BTR-90. Prototyp został zaprezentowany w 2009 roku, a dwa lata później pierwsze seryjne pojazdy zaczęły być kierowane do jednostek wojskowych.
Najpowszechniejszym używanym wariantem jest BTR-82A, który według założeń przez kilkanaście lat ma być podstawowym środkiem transportu i walki dla rosyjskich żołnierzy wojsk zmotoryzowanych.
Charakterystyka.
Pojazd, podobnie do swojego poprzednika, jest osadzony na 8-kołowym podwoziu napędzanym przez nowy ośmiocylindrowy czterosuwowy silnik widlasty KamAZ 740.14-300 o mocy 300 KM. Potrafi rozwinąć prędkość do 100 km/h na drodze. Na wyposażeniu znajduje się pomocnicza jednostka mocy oraz centralny system pompowania kół, możliwe jest także zastosowanie opon typu „run-flat”. Tak samo, jak w poprzedniku, zachowana została możliwość pływania.
Opancerzenie jest nieznacznie lepsze od tego stosowanego w BTR-80; zapewnia ono ochronę przed bronią małokalibrową oraz odłamkami. Zastosowano wielowarstwową podłogę w celu lepszej ochrony przed minami i fugasami, lepsze siedzenia oraz wzmocniono zawieszenie, by było w stanie absorbować część energii wybuchu. Kadłub pojazdu ma nową ochronę balistyczną z laminowanych materiałów syntetycznych, takich jak kevlar.
Uzbrojeniem głównym pojazdu jest zdalnie sterowany ciężki karabin maszynowy KPWT kalibru 14,5 mm (w wersji BTR-82) lub szybkostrzelne działko automatyczne 2A72 kalibru 30 mm (w wersji BTR-82A i pochodnych). Pomocniczo stosowany jest karabin maszynowy PKT kalibru 7,62 mm. Wersja z działkiem ma pełną stabilizację w obydwu zakresach oraz celownik TKN-4GA pozwalający na prowadzenie ognia zarówno w dzień, jak i w nocy.
Dowódca pojazdu ma do dyspozycji systemy komunikacji, mapy oraz kamerę monitorującą TKN-AI z laserowym dalmierzem. Wersja BTR-82A ma dodatkowo nową radiostację R-168-25-U2, system ochrony przed skutkami ataku bronią masowego rażenia, klimatyzację oraz system pozycjonowania Trona-1 oparty o nawigację satelitarną GLONASS oraz GPS.
Załogę stanowią 3 osoby, dodatkowo pojazd może przewieźć 7 w pełni wyposażonych żołnierzy. Każdy z nich ma własny otwór strzelecki do prowadzenia ognia z wnętrza pojazdu oraz peryskop do celowania.
Warianty.
Transporter BTR-82 występuje w następujących wersjach:
Użycie bojowe.
Pojazdy z rodziny BTR-82 zostały użyte w następujących konfliktach zbrojnych:

</doc>
<doc id="5398174" url="https://pl.wikipedia.org/wiki?curid=5398174" title="Gracze (rejon wołożyński)">
Gracze (rejon wołożyński)

Gracze – dawny folwark. Obecnie część Tyszkowszczyzny na Białorusi, w obwodzie mińskim, w rejonie wołożyńskim, w sielsowiecie Pierszaje.
Historia.
W czasach zaborów zaścianek w powiecie wilejskim, w guberni wileńskiej Imperium Rosyjskiego. W 1866 roku liczył 6 mieszkańców i 1 dom.
W latach 1921–1945 zaścianek a następnie folwark leżał w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Według Powszechnego Spisu Ludności z 1921 roku zamieszkiwało tu 6 osób, 1 była wyznania rzymskokatolickiego a 5 prawosławnego. Jednocześnie wszyscy mieszkańcy zadeklarowali białoruską przynależność narodową. Był tu 1 budynek mieszkalny. W 1931 w 1 domu zamieszkiwało 10 osób.
Wierni należeli do parafii prawosławnej w Jarszewiczach. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5398177" url="https://pl.wikipedia.org/wiki?curid=5398177" title="Nagroda Ursuli K. Le Guin">
Nagroda Ursuli K. Le Guin

Nagroda Ursuli K. Le Guin () – doroczna nagroda literacka, przyznawana przez The Ursula K. Le Guin Literary Trust. Została nazwana na cześć pisarki Ursuli K. Le Guin (1929–2018). Wysokość nagrody wynosi 25 000 USD. Pierwszą nagrodę przyznano w 2022.
Jak głosi laudacja, nagroda przyznawana jest za pojedynczy utwór kreatywnej fikcji ("imaginative fiction").
Kryteria.
Nominację do nagrody może zgłosić każdy: czytelnicy, autorzy, księgarze, wydawcy, bibliotekarze. Prace muszą spełniać następujące kryteria:
Laureat nagrody zostanie wybrany przez komisję selekcyjną złożoną z pisarzy, których lista będzie corocznie ogłaszana.
Historia.
Nagroda ma na celu uhonorowanie pisarzy, o których Ursula K. Le Guin mówiła w swoim przemówieniu w 2014 podczas rozdania National Book Awards:

</doc>
<doc id="5398180" url="https://pl.wikipedia.org/wiki?curid=5398180" title="Romuald Niementowski">
Romuald Niementowski

Romuald Niementowski (ur. 12 listopada 1889 w Monasterzyskach , zm. 25 listopada 1957 w Dartford) – pułkownik kawalerii Wojska Polskiego.
Życiorys.
Urodził się 12 listopada 1889 roku. Żołnierz Legionów Polskich w I wojnie światowej. Na stopień podpułkownika awansowany 1 stycznia 1927 r. Od 28 stycznia 1929 do 22 sierpnia 1939 dowódca 2 psk. Od 1 września do 6 września 1939 był II zastępcą Obrony Warszawy. 7 września przeniósł się do Rawy Ruskiej celem objęcia dowództwa Ośrodka Zapasowego Straży Granicznej. Pod koniec września przekroczył granicę rumuńską, po internowaniu przedostał się na Bliski Wschód. Po zakończeniu wojny pozostał na emigracji.

</doc>
<doc id="5398184" url="https://pl.wikipedia.org/wiki?curid=5398184" title="Jodensavanne">
Jodensavanne

Jodensavanne – dawna żydowska osada położona w dystrykcie Para, w Surinamie. Przez długi czas była głównym miejscem migracji wyznawców judaizmu. W 1998 roku została wpisana na listę informacyjną UNESCO. Od 2014 roku prowadzone są na terenie osady działania konserwatorskie.
Historia.
Jodensavanne została założona w XVII wieku przez Żydów uciekających z Brazylii przed prześladowaniami. Znajdowała się, około 50 km na południe od stolicy Surinamu – Paramaribo, nad rzeką Surinam. Mieszkańcy założyli tam plantację trzciny cukrowej. W 1685 roku wybudowano tam synagogę . Około 1700 roku, w szczytowym momencie, w osadzie mieszkało około 600 Żydów oraz 9000 niewolników pracujących przy plantacjach trzciny. Kolonia była regularnie atakowana przez rdzenną ludność. W XIX wieku mieszkańcy Jodensavanne przenieśli się do Paramaribo.
Cmentarz Cassipora.
Cmentarz Cassipora jest jednym z dwóch miejsc spoczynku mieszkańców Jodensavanne. Znajduje się na nim około 450 grobów. Najstarszy z nich pochodzi z 1667 roku. Większość nagrobków jest zrobiona z marmuru importowanego z Europy.

</doc>
<doc id="5398185" url="https://pl.wikipedia.org/wiki?curid=5398185" title="Blăgești">
Blăgești



</doc>
<doc id="5398189" url="https://pl.wikipedia.org/wiki?curid=5398189" title="Zespół szkół nr 2 im. Adama Mickiewicza w Ciechanowie">
Zespół szkół nr 2 im. Adama Mickiewicza w Ciechanowie



</doc>
<doc id="5398190" url="https://pl.wikipedia.org/wiki?curid=5398190" title="Borszcziwka">
Borszcziwka



</doc>
<doc id="5398194" url="https://pl.wikipedia.org/wiki?curid=5398194" title="Boțești">
Boțești



</doc>
<doc id="5398195" url="https://pl.wikipedia.org/wiki?curid=5398195" title="Bona Nova">
Bona Nova

Bona Nova – rodzina fontów pochodząca od zdigitalizowanego kroju pisma Bona, zaprojektowanego w 1971 roku przez polskiego projektanta, twórcę polskich banknotów, Andrzeja Heidricha, a odlanego w 1977 roku przez Odlewnię Reichardt. Digitalizację przeprowadził Mateusz Machalski. 
Historia.
W wyniku projektu digitalizacyjnego, oprócz nadania "Bonie" cyfrowej formy, poszerzono istniejący zestaw znaków, opracowano kapitaliki, znaki alternatywne oraz wiele funkcji zecerskich. We współpracy z autorem, oprócz digitalizacji oryginalnej czcionki w odmianie kursywy, powstały dwie nowe odmiany dziełowe: "regular" (standardowa) oraz "bold" (pogrubiona). Dzięki temu nadano "Bonie" formę klasycznej triady. 
Po tych pracach kroje otrzymały rozszerzony zestaw znaków łacińskich z ponad 1000 glifów, w tym kapitalikami, dużą ilością ligatur, wieloma zestawami figurek i ornamentami. Całość dopełniło sześć odmian displayowych: trzy odmiany konturowe "Bona Sforza" i trzy odmiany tytułowe "Bona Title" o wysokim kontraście. Od 2019 "Bona Nova" została rozszerzona o nowe alfabety: Cyrylicę, IPA, Grekę, Wietnamski, Arabski oraz Hebrajski. 
Całość składa się z 1367 znaków i 2127 glifów.
Udostępnienie.
Rodzina krojów pisma jest dystrybuowana na otwartej licencji na platformie "Google Fonts" oraz na innych popularnych platformach jak czy repozytorium npm dla użycia czcionki w interfejsach aplikacji. 
Nagrody.
Projekt digitalizacyjny otrzymał nagrodę "The Best of Design 2018" przyznaną przez Klub Twórców Reklamy.

</doc>
<doc id="5398202" url="https://pl.wikipedia.org/wiki?curid=5398202" title="Tomasz Łuba">
Tomasz Łuba

Tomasz Łuba (ur. 18 listopada 1986 w Grajewie) – polski piłkarz grający na pozycji obrońcy, trener piłkarski.
Kariera piłkarska.
Kariera klubowa.
Wychowanek ŁKS Łomża, w barwach którego w 2005 roku rozpoczął karierę piłkarską. 1 grudnia 2007 został wypożyczony do Wisły Płock. Latem 2008 po zakończeniu wypożyczenia wyjechał do Islandii, gdzie przez rok pracował jako pracownik fizyczny. 16 maja 2009 podpisał kontrakt z trzecioligowym Reynir Sandgerði. 2 marca 2010 roku przeniósł się do klubu Víkingur Ólafsvík, z którym w 2013 awansował do najwyższej ligi. Po sezonie klub spadł z powrotem do 1. deild karla. W 2016 roku piłkarz z klubem wrócił do Úrvalsdeild, w której grał do końca 2017 roku, po czym postanowił zakończyć karierę zawodnika. Ale jeszcze w 2019 rozegrał 2 mecze w klubie Selfoss.
Kariera trenerska.
W 2018 rozpoczął karierę szkoleniową, trenując grupy młodzieżowe dziewczyn w wieku 13-16 lat w Víkingur Ólafsvík.

</doc>
<doc id="5398204" url="https://pl.wikipedia.org/wiki?curid=5398204" title="Józef Bischof">
Józef Bischof

Józef Juliusz Bischof (ur. 4 września 1896 w Kocmaniu, zm. 13 lutego 1962 w Londynie) – pułkownik dyplomowany piechoty Wojska Polskiego, kawaler Orderu Virtuti Militari.
Życiorys.
Urodził się 4 września 1896 w Kocmaniu, ówczesnym mieście powiatowym Księstwa Bukowiny, w rodzinie Edwarda i Antoniny z domu Izeffel. W 1914 ukończył naukę i zdał egzamin maturalny w c. k. Gimnazjum II w Czerniowcach. 2 marca 1915 został powołany do służby w cesarsko-królewskiej Obronie Krajowej i wcielony do Batalionu Zapasowego 22 Pułku Piechoty Obrony Krajowej, a później przeniesiony do Batalionu Zapasowego 33 Pułku Piechoty Obrony Krajowej. W maju 1916 został skierowany na front rosyjski, a później front włoski. Na stopień podporucznika rezerwy został mianowany ze starszeństwem 1 stycznia 1917. Na froncie dowodził plutonem i kompanią. Służbę zakończył 1 listopada 1918 w Tyrolu.
11 listopada 1918 wstąpił do 1 batalionu strzelców w Krakowie. W końcu grudnia 1918 wyruszył z tym batalionem na wojnę z Ukraińcami pod Lwów. 13 stycznia 1919 pod Suchowolą został ranny. Później został przeniesiony do 18 Pułku Piechoty i w jego szeregach walczył na wojnie z bolszewikami. 1 czerwca 1920 dowodząc 9. kompanią został ranny pod miejscowością Gorodec koło Mińska, lecz nie zgodził się na odejście do szpitala i pozostał ze swoim pododdziałem. Wyróżnił się męstwem jako dowódca III batalionu, wyprowadzając go z okrążenia 7 lipca 1920 pod Żabichowem. 27 lipca 1920 odszedł z frontu chory na tyfus. Leczył się w Cieszynie, a po wyzdrowieniu został skierowany do Batalionu Zapasowego 18 Pułku Piechoty.
Po zakończeniu działań wojennych pozostał w wojsku jako oficer zawodowy. Pełnił służbę w 18 pp w Skierniewicach na stanowisku dowódcy kompanii. 1 czerwca 1921 był odkomenderowany z macierzystego pułku do Szkoły Podchorążych Piechoty w Warszawie. 3 maja 1922 został zweryfikowany w stopniu kapitana ze starszeństwem od 1 czerwca 1919 i 1471. lokatą w korpusie oficerów piechoty. Później został przydzielony do Dowództwa Okręgu Korpusu Nr IV w Łodzi na stanowisko referenta, a następnie kierownika referatu wyszkolenia i mobilizacji.
W 1927 został przeniesiony do 42 Pułku Piechoty w Białymstoku na stanowisko dowódcy kompanii. 2 kwietnia 1929 prezydent RP nadał mu z dniem 1 stycznia 1929 stopień majora w korpusie oficerów piechoty i 34. lokatą. W lipcu tego roku został zatwierdzony na stanowisku dowódcy batalionu. Z dniem 5 stycznia 1931 został powołany do Wyższej Szkoły Wojennej w Warszawie, w charakterze słuchacza dwuletniego kursu 1930/32. Z dniem 1 listopada 1932, po ukończeniu kursu i otrzymaniu dyplomu naukowego oficera dyplomowanego, został przeniesiony do Dowództwa Okręgu Korpusu Nr V w Krakowie na stanowisko szefa Wydziału Mobilizacyjnego. W tym czasie obowiązki służbowe łączył z funkcją członka Komitetu Okręgowego PCK w Krakowie. W listopadzie 1934 został przeniesiony do 1 Pułku Strzelców Podhalańskich w Nowym Sączu na stanowisko dowódcy batalionu. W październiku 1935 został przeniesiony do Sztabu Głównego w Warszawie. Na podpułkownika awansował ze starszeństwem z 1 stycznia 1936 i 44. lokatą w korpusie oficerów piechoty. W marcu 1939 pełnił służbę w Oddziale I Sztabu Głównego na stanowisku szefa Wydziału Organizacyjnego, a w 1945 w Sztabie Naczelnego Wodza w Londynie na stanowisku szefa Oddziału Personalnego.
Zmarł 13 lutego 1962 w Londynie i został pochowany na cmentarzu North Sheen.
Był żonaty, miał córkę Marię Krystynę (ur. 29 lipca 1929).

</doc>
<doc id="5398208" url="https://pl.wikipedia.org/wiki?curid=5398208" title="Santiago Moreno">
Santiago Moreno

Santiago Moreno (ur. 21 kwietnia 2000 w Cali) – kolumbijski piłkarz występujący na pozycji skrzydłowego, reprezentant Kolumbii, od 2021 roku zawodnik amerykańskiego Portland Timbers.

</doc>
<doc id="5398211" url="https://pl.wikipedia.org/wiki?curid=5398211" title="Diego Novoa">
Diego Novoa

Diego Alejandro Novoa Urrego (ur. 31 maja 1989 w Bogocie) – kolumbijski piłkarz występujący na pozycji bramkarza, od 2021 roku zawodnik Amériki Cali.

</doc>
