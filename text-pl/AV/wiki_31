<doc id="5408269" url="https://pl.wikipedia.org/wiki?curid=5408269" title="Gusen (KL)">
Gusen (KL)

Konzentrationslager Gusen (Gusen I i II, a od 1944 również w Lungitz Gusen III) – niemiecki obóz koncentracyjny usytuowany w pobliżu miejscowości Gusen (ok. 14 km od centrum Linzu w Austrii). Utworzony na początku 1940 roku jako podobóz Mauthausen. Znaczące miejsce eksterminacji polskiej inteligencji w ramach tzw. Intelligenzaktion.
Historia.
W grudniu 1939 zapadła decyzja o utworzeniu filii obozu Mauthausen w oddalonym o 4,5 km Gusen, przy tamtejszych kamieniołomach. Prace rozpoczęto wiosną 1940 – grupa kilkuset więźniów z obozu Mauthausen codziennie pokonywała drogę między obozem a Gusen, by wybudować baraki dla więźniów . Podobóz został oficjalnie otwarty 25 maja 1940. Jedną z podstaw decyzji o jej utworzeniu było przeznaczenie jej dla izolacji i niszczenia polskiej inteligencji w ramach akcji Intelligenzaktion.
Pierwszym komendantem podobozu Gusen został Karl Chmielewski.
9 marca 1944 w pobliżu utworzono kolejny podobóz, który określono mianem „Gusen II”. W 1944 w miejscowości Lungitz powstał „Gusen III”.
Obóz w Gusen został oswobodzony 5 maja 1945 r., przez amerykański patrol dowodzony przez sierżanta Alberta J. Kosieka.
Więźniowie i ofiary.
KL Mauthausen-Gusen należał do najcięższych obozów III Rzeszy. Według zeznań świadków ludzie, którzy przyjeżdżali do tego obozu z Auschwitz-Birkenau umierali w niedługim czasie, a ci, którym udawało się przeżyć, zgodnie twierdzili, że byliby gotowi wracać do Auschwitz na kolanach. Warunki w obozie zaczęły się poprawiać w 1943 m.in. dzięki cofnięciu limitu na rozmiar i liczbę paczek żywnościowych oraz niepowodzeniom Niemiec na frontach II wojny światowej, nadal jednak były gorsze niż w Auschwitz, także w latach poprzedzających.
Począwszy od wiosny 1940 miał miejsce duży napływ więźniów z Polski, głównie ze środowisk inteligenckich (m.in. ks. kapelan Józef Mamica), ponieważ podobóz Gusen ujęto w planie niszczenia polskiej inteligencji w ramach akcji Intelligenzaktion. SS-mani nadzorujący budowę tego obozu w Gusen nazywali go „Vernichtungslager fur die polnische Intelligenz” – obóz zagłady dla polskiej inteligencji. W 1940 wśród więźniów Gusen przeważali Polacy, którzy stanowili 97% ogółu więźniów. Do końca funkcjonowania tego obozu Polacy stanowili w nim większość. W Gusen umieszczono także wielu powstańców warszawskich. W obozie zginął m.in. zakatowany na śmierć za odmowę przyznania, że Adolf Hitler jest Bogiem, polski męczennik Edmund Kałas, a także pionier kinematografii, konstruktor i wynalazca Kazimierz Prószyński.
Śmiertelność wśród więźniów wzrastała, co spowodowało zainstalowanie krematoriów już w styczniu 1941. W lutym 1942 przeprowadzono pierwsze zagazowanie więźniów, były to próby na jeńcach radzieckich. W drugiej połowie 1941 miał miejsce napływ dużej liczby jeńców radzieckich. Wśród wielu narodowości były również duże grupy Węgrów i Holendrów.
W Gusen oraz w Mauthausen naziści uwięzili również około 450 Świadków Jehowy. 13 kwietnia 2014 w Miejscu Pamięci Obozu Koncentracyjnego Gusen odsłonięto tablicę upamiętniającą tych więźniów.
Więźniowie pracowali w morderczych warunkach w kamieniołomie lub w okolicznych fabrykach, głównie zakładach zbrojeniowych. Szczególnie trudne były roboty przy budowie fabryk podziemnych. Śmierć więźniów wynikała również z systemu terroru wewnątrzobozowego, złych warunków bytowych, chorób i epidemii, a także eksperymentów medycznych i pseudomedycznych. Regularnie zdarzały się również masowe egzekucje, przez rozstrzelanie bądź zagazowanie, również w specjalnych ciężarówkach. Więźniowie tworzyli w ramach obozu ruch oporu.
Szczególnie ostatnie miesiące przed wyzwoleniem były dla więźniów wyjątkowo dotkliwe, co wiązało się z trudnościami Niemiec w kwestiach zaopatrzeniowych.
W obozie Mauthausen-Gusen znajdowała się także spora liczba hiszpańskich socjalistów, którzy po przegranej wojnie w Hiszpanii uciekli do Francji. W 1940 roku władze kolaboranckiego rządu Francji przekazały ich Niemcom. Stąd obóz w Gusen traktowany jest przez Hiszpanów tak jak obóz w Auschwitz przez Żydów.
Dzieje powojenne.
Jeszcze w 1945 Sowieci wykorzystywali budynki obozu jako baraki dla wojska. Jednocześnie prowadzili demontaż części konstrukcji obozowych, w szczególności elementów podziemnych fabryk Gusen, które sukcesywnie wysyłali do Związku Radzieckiego. Tunele zostały wysadzone.
W latach 1961–1965 na terenie KL Mauthausen, z inicjatywy byłych więźniów, powstało Muzeum KL Mauthausen-Gusen – Miejsce Pamięci Mauthausen.
W roku 2001 z inicjatywy władz austriackich i polskich powstał wspólny komitet upamiętnienia KL Gusen (którego członkami byli m.in. Heinz Fischer i Władysław Bartoszewski). W wyniku działań komitetu, w 2004 otwarto Centrum Informacyjne KZ Gusen.
Brama wejściowa do obozu zamieniona została w prywatną willę.

</doc>
<doc id="5408270" url="https://pl.wikipedia.org/wiki?curid=5408270" title="Zwiniacze (stacja kolejowa)">
Zwiniacze (stacja kolejowa)

Zwiniacze () – stacja kolejowa w miejscowości Zwiniacze, w rejonie łuckim, w obwodzie wołyńskim, na Ukrainie. Położona jest na linii Lwów – Łuck – Kiwerce.
Historia.
Stacja została otwarta w II Rzeczpospolitej.

</doc>
<doc id="5408273" url="https://pl.wikipedia.org/wiki?curid=5408273" title="Mauthausen (KL)">
Mauthausen (KL)

Konzentrationslager Mauthausen – zespół niemieckich nazistowskich obozów koncentracyjnych usytuowany w pobliżu miejscowości Mauthausen (ok. 20 km od Linzu) w Austrii. Utworzony 8 sierpnia 1938, niedługo po „anschlussie” Austrii i funkcjonował aż do wyzwolenia przez armię amerykańską 5 maja 1945. Obóz koncentracyjny Mauthausen wrzaz z jego filią w Gusen był znaczącym miejscem eksterminacji polskiej inteligencji w ramach tzw. Intelligenzaktion.
Historia.
KL Mauthausen został założony 8 sierpnia 1938 roku w miejscowości Mauthausen w pobliżu największego austriackiego kamieniołomu granitu (Wiener Graben). Lokalizacja była ściśle związana z utworzunym w 1938 roku przez Heinricha Himmlera przedsiębiorstwem Deutsche Erd- und Steinwerke. Początkowo komendantem obozu został Albert Sauer, ale już od 17 lutego 1939 i do końca jego funkcjonowania funkcję tę pełnił Franz Ziereis.
Obok głównego obozu w Mauthausen funkcjonowały również jego filie: największa (większa od obozu macierzystego) w Gusen, Ebensee, Melk, Steyr-Münichholz, Schlier-Redl-Zipf, Gunskirchen, Amstetten, Wiener-Neudorf, Schwechat-Wien, St. Valentin, Sauerwerke-Wien i inne mniejsze. We wrześniu 1944 utworzono w Mauthausen podobóz kobiecy, do którego przysłano więźniarki z obozów koncentracyjnych Ravensbrück, Bergen-Belsen, Gross Rosen i Buchenwaldu.
Wiosną 1945 w Mauthausen przebywało wielu więźniów ewakuowanych z Auschwitz-Birkenau (marsze śmierci).
Pod koniec kwietnia 1945, wobec zbliżającego się frontu, część SS-manów opuściła obóz. 5 maja 1945 dokładnie o godzinie 17:00 na teren obozu wkroczyła armia amerykańska. Więźniowie i wyzwoliciele dokonali samosądu na złapanych strażnikach SS oraz wielu blokowych i kapach komand, których ciała zostały spalone w grobach masowych na oczach lokalnej ludności, przymuszonej niezależnie od wieku do oglądania egzekucji.
Komendant obozu Mauthausen, Franz Ziereis, po ucieczce w góry został postrzelony przez Amerykanów, następnie jego ciało zostało oznaczone swastyką i powieszone na drutach kolczastych obozu przez byłych więźniów.
Jeszcze w 1945 Sowieci wykorzystywali budynki obozu jako baraki dla wojska. Jednocześnie prowadzili demontaż części konstrukcji obozowych, w szczególności elementów podziemnych fabryk Gusen, które sukcesywnie wysyłali do Związku Radzieckiego. Tunele zostały wysadzone.
W latach 1961–1965 na terenie KL Mauthausen, z inicjatywy byłych więźniów, powstało Miejsce Pamięci Mauthausen.
Komercyjny wymiar funkcjonowania obozu.
W ciągu II wojny światowej więźniowie rozlokowani w wielu podobozach wykorzystywani byli do niewolniczej pracy na rzecz niemieckiego przemysłu zbrojeniowego. Z pracy niewolniczej więźniów korzystał szereg niemieckich i austriackich przedsiębiorstw zbrojeniowych, jak: Messerschmitt GmbH, Heinkel, Bayer, Steyr, Accumulatoren-Fabrik AFA, Österreichische Sauerwerks i inne.
W 1945 KL Mauthausen liczył 56 podobozów. Niektóre z nich słynęły z wyjątkowo wyczerpującej pracy, na przykład „Bergkristall-Bau” („Gusen II”), w podziemnych tunelach.
Więźniowie i ofiary.
Z początku jego więźniami byli prawie wyłącznie niemieccy i austriaccy socjaliści, komuniści, Świadkowie Jehowy, antyfaszyści i homoseksualiści.
Śmiertelność wśród więźniów wzrastała, co spowodowało zainstalowanie krematoriów już w styczniu 1941. W lutym 1942 przeprowadzono pierwsze zagazowanie więźniów, były to próby na jeńcach radzieckich. W drugiej połowie 1941 miał miejsce napływ dużej liczby jeńców radzieckich. Wśród wielu narodowości były również duże grupy Węgrów i Holendrów.
KL Mauthausen był również jednym z miejsc zagłady austriackich Żydów.
W obozie koncentracyjnym w Mauthausen oraz jego podobozie w Gusen naziści uwięzili również około 450 Świadków Jehowy. 
Więźniowie tworzyli w ramach obozu ruch oporu.
Szczególnie ostatnie miesiące przed wyzwoleniem były dla więźniów wyjątkowo dotkliwe, co wiązało się z trudnościami Niemiec w kwestiach zaopatrzeniowych.
Przez obóz przeszło 335 tys. więźniów, z czego – wedle bardzo zróżnicowanych szacunków – zmarło od 81 do 122 tysięcy. Internetowa strona obozu podaje listę 81 000 znanych z imienia i nazwiska osób umęczonych na śmierć w kompleksie obozów.

</doc>
<doc id="5408279" url="https://pl.wikipedia.org/wiki?curid=5408279" title="Krzysztof Witkowski">
Krzysztof Witkowski



</doc>
<doc id="5408282" url="https://pl.wikipedia.org/wiki?curid=5408282" title="Ibrahima N’Diaye">
Ibrahima N’Diaye

Ibrahima N’Diaye (ur. 26 lutego 1964) – senegalski piłkarz grający na pozycji obrońcy. W swojej karierze rozegrał 8 meczów w reprezentacji Senegalu.
Kariera klubowa.
W swojej karierze piłkarskiej N’Diaye grał w tunezyjskim klubie ES Sahel.
Kariera reprezentacyjna.
W reprezentacji Senegalu N’Diaye zadebiutował 16 lipca 1989 w zremisowanym 0:0 meczu kwalifikacji do Pucharu Narodów Afryki 1990 z Tunezją, rozegranym w Tunisie. W 1992 roku powołano go do kadry na Puchar Narodów Afryki 1992. Na tym turnieju zagrał w jednym spotkaniu, grupowym z Nigerią (1:2). Od 1989 do 1995 roku wystąpił w kadrze narodowej 8 razy.

</doc>
<doc id="5408287" url="https://pl.wikipedia.org/wiki?curid=5408287" title="Agnieszka Stobińska">
Agnieszka Stobińska

Agnieszka Stobińska (z Cieplików, ur. ok. 1808 w Miechowie, zm. 29 stycznia 1861 w Piotrkowie Trybunalskim) – polska aktorka teatralna.
Kariera teatralna.
W 1827 r. wraz z obiema siostrami rozpoczęła pracę w teatrze krakowskim. W latach 1830-1831 występowała w zespole założonym przez jej męża do spółki z Janem Chrzcicielem Okońskim i Józefem Winnickim w Tarnowie. W latach 1832-1834 ponownie zaangażowana była w teatrze krakowskim. W latach 1836-1846 (lub dłużej) występowała w zespole wędrownym Feliksa Stobińskiego w wielu miastach na prowincji Królestwa Polskiego. Wystąpiła m.in. w rolach: Konstancji ("Pięć sióstr a jedna"), Damy Balowej ("Róża z gór alpejskich") i Viardy ("Precjoza").
Rodzina.
Była córką muzyka Karola Cieplika i Marii z Ilińskich. Jej siostrami były: Paulina Biernacka i Franciszka Sadowska (również aktorki teatralne). W 1828 r. poślubiła aktora i przedsiębiorcę teatralnego Feliksa Stobińskiego. Ich dzieci: Eufemia, Feliks Leon, Józef, Roman i Aleksandra również były zawodowo związane z teatrem.

</doc>
<doc id="5408288" url="https://pl.wikipedia.org/wiki?curid=5408288" title="Wylęg">
Wylęg



</doc>
<doc id="5408289" url="https://pl.wikipedia.org/wiki?curid=5408289" title="Wyląg">
Wyląg



</doc>
<doc id="5408290" url="https://pl.wikipedia.org/wiki?curid=5408290" title="Alogamia">
Alogamia



</doc>
<doc id="5408291" url="https://pl.wikipedia.org/wiki?curid=5408291" title="Emilianowo (Sierakowy)">
Emilianowo (Sierakowy)



</doc>
<doc id="5408293" url="https://pl.wikipedia.org/wiki?curid=5408293" title="Emilianowo (województwo kujawsko-pomorskie)">
Emilianowo (województwo kujawsko-pomorskie)



</doc>
<doc id="5408297" url="https://pl.wikipedia.org/wiki?curid=5408297" title="Iskiwci (rejon łubieński)">
Iskiwci (rejon łubieński)

Iskiwci () – wieś na Ukrainie, w obwodzie połtawskim, w rejonie łubieńskim. W 2001 liczyła 896 mieszkańców, spośród których 863 wskazało jako ojczysty język ukraiński, 31 rosyjski, a 2 mołdawski.

</doc>
<doc id="5408300" url="https://pl.wikipedia.org/wiki?curid=5408300" title="Benedikt Holub">
Benedikt Holub

Benedikt Holub (ur. 2 października 2000) – czeski skoczek narciarski, reprezentant klubu TJ Dukla Frenštát. Uczestnik zimowego olimpijskiego festiwalu młodzieży Europy (2017) oraz mistrzostw świata juniorów (2018–2020).
Przebieg kariery.
W marcu 2016 zadebiutował w FIS Cupie, zajmując 81. i 77. miejsce w Harrachovie. 30 września 2016 zajął 4. lokatę w zawodach Pucharu Karpat w Râșnovie. W lutym 2017 wystartował na zimowym olimpijskim festiwalu młodzieży Europy, gdzie zajął 27. miejsce indywidualnie oraz 6. w rywalizacji drużynowej. Na Mistrzostwach Świata Juniorów 2018 w Kanderstegu zajął 46. lokatę indywidualnie. 
We wrześniu 2018 zdobył pierwsze w karierze punkty FIS Cupu dzięki dwukrotnemu zajęciu 21. pozycji w Râșnovie. W tym samym miesiącu po raz pierwszy wziął udział w zawodach Letniego Pucharu Kontynentalnego – start jednak zakończył się dwukrotną dyskwalifikacją za nieprzepisowy kombinezon. W styczniu 2019 po raz drugi wystartował na mistrzostwach świata juniorów, zajmując 45. miejsce indywidualnie oraz 11. lokatę drużynowo. Rok później w swoim ostatnim starcie na tej imprezie zajął 46. miejsce indywidualnie oraz 12. w zawodach drużynowych. 
W październiku 2020 zajął 4. oraz 3. miejsce w konkursach FIS Cupu w Râșnovie. W grudniu 2020 w Lahti zadebiutował w zimowej edycji Pucharu Kontynentalnego, zajmując lokaty w piątej dziesiątce. 14 stycznia 2023 w Zakopanem zadebiutował w konkursie drużynowym Pucharu Świata, w którym zajął razem z reprezentacją Czech 8. miejsce. 21 stycznia 2023 zdobył pierwszy w karierze punkt Pucharu Kontynentalnego, zajmując 30. lokatę w Eisenerz.

</doc>
<doc id="5408303" url="https://pl.wikipedia.org/wiki?curid=5408303" title="Epitaph (album King Crimson)">
Epitaph (album King Crimson)

Epitaph – archiwalny album koncertowy King Crimson, wydany w 1997 roku nakładem Discipline Global Mobile jako podwójny CD. 
Ukazała się również wersja 4-płytowa, box set.
Historia i muzyka albumu.
Dwupłytowy album zawiera występy na żywo King Crimson w 1969 roku. Ówczesny skład tworzyli: Robert Fripp (gitara), Ian McDonald (flet, saksofon, melotron, śpiew), Greg Lake (gitara basowa, śpiew), Michael Giles (perkusja, śpiew) oraz jedyny niewystępujący członek zespołu, Peter Sinfield (teksty, iluminacje). Pierwsza płyta zawiera materiał muzyczny z trzech różnych źródeł: BBC Radio Sessions w Londynie, Fillmore East w Nowym Jorku i Fillmore West w San Francisco, natomiast druga – tylko z Fillmore West. Zestaw nagrań tworzą koncertowe wersje utworów z debiutanckiego albumu zespołu, "In the Court of the Crimson King" (z wyjątkiem „I Talk to the Wind” i „Moonchild”) oraz kilka coverów: „Mars” Gustava Holsta i „Get Thy Bearings” Donovana we free jazzowej interpretacji. Do wydawnictwa została dołączona gruba książeczka z opisem nagrań i wczesną historią zespołu.
Okładka.
Na okładce albumu umieszczony został obraz brytyjskiej artystki P.J. Crook, zatytułowany „Cztery pory roku” (The Four Seasons). Klasycznie stylizowany temat przedstawia wdowę odwiedzającą mauzoleum kogoś bliskiego gdzieś na terenie rezydencji. Analogia ta miała nawiązywać do retrospektywnego charakteru albumu – ponownego odwiedzenia kogoś bliskiego, a dawno zapomnianego.
Lista utworów.
Lista według Discogs:
Volume Two.
Dodatkowe płyty:
Volume Three.
Plumpton Festival, 9 sierpnia 1969 
Volume Four.
Chesterfield Jazz Club, 7 września 1969 
Odbiór.
Opinie krytyków.
„'21st Century Schizoid Man' z debiutanckiego albumu grupy, "In the Court of the Crimson King" z 1969 roku, wciąż brzmi tak śmiało i wściekle, jak wszystko w katalogach wczesnych Nine Inch Nails czy Metalliki. A trzy interpretacje 'Schizoid' na żywo w tym dwupłytowym zestawie, wszystkie z pierwszego roku działalności King Crimson, graniczą z czystą demencją” – uważa David Fricke z magazynu Rolling Stone. „Jeśli interesujesz się zespołem lub okresem, "In the Court of the Crimson King" jest wszystkim, czego potrzebujesz. Jeśli pragniesz więcej, kup ten box” – zachęca w podsumowaniu.
„Słowa zawodzą, gdy próbuje się opisać frenetyczną synergię, jaka łączy tych muzyków” – ocenia Lindsay Planer z AllMusic dodając: „Momentami muzyka zdaje się bawić uczestników w fali wspólnego natchnienia. Jest więcej przypadków takiej interakcji niż jej braku, a Epitaph Live In 1969 (1997) składa się z ponad dwóch solidnych godzin tych zapalających momentów.”.
„Ta dwupłytowa druga seria koncertów King Crimson z 1969 roku jest mniej przekonująca niż pierwsza, choć oferuje kilka rzeczy, których nie było na pierwszym wydawnictwie – solo na perkusji Michaela Gilesa oraz solówki na flecie i saksofonie Iana McDonalda” – zauważa Bruce Eder z AllMusic dodając w podsumowaniu: „Szkoda, że w tym roku nigdy nie nagrano formalnego albumu na żywo, choć występy w Fillmore z pierwszego "Epitaph" są tego bliskie.”.
Jordan Babula z magazynu Teraz Rock zwraca uwagę na historyczną wartość nagrań, a także na dającą się zauważyć ewolucję zespołu, od „trochę jeszcze przestraszonego i jakby nieśmiałego” (w nagraniach dla BBC) do „prawdziwego króla sceny (w nagraniach z klubów Fillmore).

</doc>
<doc id="5408313" url="https://pl.wikipedia.org/wiki?curid=5408313" title="Victor Diagne">
Victor Diagne

Victor Diagne (ur. 5 lipca 1971) – senegalski piłkarz grający na pozycji napastnika. W swojej karierze rozegrał 11 meczów i strzelił 4 gole w reprezentacji Senegalu.
Kariera klubowa.
Do 1992 roku Diagne grał w klubie ASC Diaraf. W 1992 roku przeszedł do belgijskiego Germinalu Ekeren. Swój debiut w nim zaliczył 8 sierpnia 1992 w przegranym 2:3 wyjazdowym meczu z K Boom FC. W zespole Germinalu grał do 1994 roku.
Kariera reprezentacyjna.
W reprezentacji Senegalu Diagne zadebiutował 17 lutego 1991 w zremisowanym 2:2 towarzyskim meczu z Algierią, rozegranym w Dakarze. W 1992 roku powołano go do kadry na Puchar Narodów Afryki 1992. Na tym turnieju zagrał w trzech spotkaniach: grupowych z Nigerią (1:2) i z Kenią (3:0 i strzelił w nim gola) oraz ćwierćfinałowym z Kamerunem (0:1). Od 1991 do 1996 roku wystąpił w kadrze narodowej 11 razy i strzelił 4 gole.

</doc>
<doc id="5408318" url="https://pl.wikipedia.org/wiki?curid=5408318" title="Pierre Tchibota">
Pierre Tchibota

Pierre Tchibota N’Zaou (ur. 5 grudnia 1968 w Pointe-Noire) – kongijski piłkarz grający na pozycji napastnika. W swojej karierze rozegrał 12 meczów i strzelił 3 gole w reprezentacji Konga.
Kariera klubowa.
Przez całą swoją karierę piłkarską Tchibota występował w klubie AS Cheminots z rodzinnego Pointe-Noire. Zadebiutował w nim w 1985 roku i grał w nim do 1999 roku. W sezonie 1995 wywalczył z nim tytuł mistrza Konga.
Kariera reprezentacyjna.
W reprezentacji Konga Tchibota zadebiutował 28 kwietnia 1991 w przegranym 1:2 meczu kwalifikacji do Pucharu Narodów Afryki 1992 z Malawi, rozegranym w Brazzaville. W 1992 roku powołano go do kadry na Puchar Narodów Afryki 1992. Na tym turnieju zagrał w trzech spotkaniach: grupowych z Wybrzeżem Kości Słoniowej (0:0) i z Algierią (1:1 i strzelił w nim gola) oraz ćwierćfinałowym z Ghaną (1:2, strzelił w nim gola). Od 1991 do 1997 roku wystąpił w kadrze narodowej 12 razy i strzelił 3 gole.

</doc>
<doc id="5408322" url="https://pl.wikipedia.org/wiki?curid=5408322" title="Aleksandra Zięmborska">
Aleksandra Zięmborska

Aleksandra Zięmborska (ur. 2 marca 2000) – polska koszykarka grająca na pozycjach niskiej lub silnej skrzydłowej, obecnie zawodniczka Polskiego Cukru AZS-UMCS Lublin.

</doc>
<doc id="5408323" url="https://pl.wikipedia.org/wiki?curid=5408323" title="Christian Samba">
Christian Samba

Christian Brice Samba (ur. 26 marca 1971 w Brazzaville) – kongijski piłkarz grający na pozycji bramkarza. W swojej karierze rozegrał 33 mecze w reprezentacji Konga.
Kariera klubowa.
Swoją karierę piłkarską Samba rozpoczął w klubie Kotoko de Mfoa, w którym zadebiutował w 1987 roku. W 1989 roku przeszedł do CSMD Diables Noirs. Grał w nim do 1992 roku i z klubem tym wywalczył mistrzostwo Konga w sezonie 1991 oraz zdobył dwa Puchary Konga w sezonach 1989 i 1990.
W 1993 roku Samba przeszedł do iworyjskiego Africa Sports National. Dwukrotnie został z nim mistrzem Wybrzeża Kości Słoniowej w sezonach 1996 i 1999 oraz zdobył dwa Puchary Wybrzeża Kości Słoniowej w sezonach 1993 i 1998. W 1999 roku zdobył z nim Puchar Zdobywców Pucharów.
W latach 2000-2004 Samba grał we francuskim klubie Pacy Vallée-d’Eure, w którym zakończył karierę.
Kariera reprezentacyjna.
W reprezentacji Konga Samba zadebiutował 15 stycznia 1992 w zremisowanym 0:0 grupowym meczu Pucharu Narodów Afryki 1992 z Wybrzeżem Kości Słoniowej, rozegranym w Ziguinchorze. Na tym turnieju zagrał również w grupowym meczu z Algierią (1:1) oraz ćwierćfinałowym z Ghaną (1:2).
W 2000 roku Samba został powołany do kadry na Puchar Narodów Afryki 2000. Wystąpił na nim trzykrotnie w meczach grupowych: z Marokiem (0:1), z Nigerią (0:0) i z Tunezją (0:1). Od 1991 do 2000 roku wystąpił w kadrze narodowej 33 razy.

</doc>
<doc id="5408334" url="https://pl.wikipedia.org/wiki?curid=5408334" title="Łaskarzew Przystanek">
Łaskarzew Przystanek



</doc>
<doc id="5408336" url="https://pl.wikipedia.org/wiki?curid=5408336" title="Appolinaire Bouketo">
Appolinaire Bouketo

Appolinaire Bouketo – kongijski piłkarz grający na pozycji obrońcy. W swojej karierze rozegrał 1 mecz w reprezentacji Konga.
Kariera klubowa.
W swojej karierze piłkarskiej Bouketo grał w klubie Patronage Sainte-Anne.
Kariera reprezentacyjna.
W reprezentacji Konga Bouketo zadebiutował 17 stycznia 1992 w zremisowanym 1:1 grupowym meczu Pucharu Narodów Afryki 1992 z Algierią, rozegranym w Ziguinchorze. Był to jego jedyny mecz w kadrze narodowej.

</doc>
<doc id="5408345" url="https://pl.wikipedia.org/wiki?curid=5408345" title="Ruda Talubska (stacja kolejowa)">
Ruda Talubska (stacja kolejowa)



</doc>
<doc id="5408349" url="https://pl.wikipedia.org/wiki?curid=5408349" title="Altroza">
Altroza

Altroza – organiczny związek chemiczny, monosacharyd (cukier prosty) z grupy aldoheksoz. Jest bardzo dobrze rozpuszczalna w wodzie i praktycznie nierozpuszczalna w metanolu. D-altroza została otrzymana sztuczne, a L-altroza została wyizolowana ze szczepów bakterii Butyrivibrio fibrisolvens.
Jest epimerem -glukozy i D-allozy.

</doc>
<doc id="5408350" url="https://pl.wikipedia.org/wiki?curid=5408350" title="Ruskie Piaski (stacja kolejowa)">
Ruskie Piaski (stacja kolejowa)



</doc>
<doc id="5408353" url="https://pl.wikipedia.org/wiki?curid=5408353" title="Pierre Mbongo">
Pierre Mbongo

Pierre Mbongo – kongijski piłkarz grający na pozycji obrońcy. W swojej karierze rozegrał 3 mecze w reprezentacji Konga.
Kariera klubowa.
W swojej karierze piłkarskiej Mbongo grał w klubie Inter Brazzaville.
Kariera reprezentacyjna.
W reprezentacji Konga Mbongo zadebiutował 18 sierpnia 1990 w wygranym 1:0 meczu kwalifikacji do Pucharu Narodów Afryki 1992 z Malawi, rozegranym w Lilongwe. W 1992 roku został powołany do kadry na Puchar Narodów Afryki 1992. Zagrał na nim w jednym meczu grupowym, z Algierią (1:1). Od 1990 do 1992 wystąpił w kadrze narodowej 3 razy.

</doc>
<doc id="5408354" url="https://pl.wikipedia.org/wiki?curid=5408354" title="Laurent Nsombi">
Laurent Nsombi

Laurent Nsombi – kongijski piłkarz grający na pozycji obrońcy. W swojej karierze rozegrał 7 meczów w reprezentacji Konga.
Kariera klubowa.
W swojej karierze piłkarskiej Nsombi grał w klubie CSMD Diables Noirs.
Kariera reprezentacyjna.
W reprezentacji Konga Nsombi zadebiutował 15 stycznia 1992 w zremisowanym 0:0 grupowym meczu Pucharu Narodów Afryki 1992 z Wybrzeżem Kości Słoniowej, rozegranym w Ziguinchorze. Na tym turnieju zagrał również w grupowym meczu z Algierią (1:1) oraz ćwierćfinałowym z Ghaną (1:2). Od 1992 do 1995 roku wystąpił w kadrze narodowej 7 razy.

</doc>
<doc id="5408358" url="https://pl.wikipedia.org/wiki?curid=5408358" title="Rich The Kid">
Rich The Kid



</doc>
<doc id="5408359" url="https://pl.wikipedia.org/wiki?curid=5408359" title="František Lejsek">
František Lejsek

František Lejsek (ur. 5 kwietnia 2002 w Jabloncu nad Nysą) – czeski skoczek narciarski, reprezentant klubu TJ Dukla Liberec. Uczestnik mistrzostw świata juniorów (2021 i 2022).
Przebieg kariery.
W marcu 2016 zadebiutował w FIS Cupie, zajmując 83. i 79. miejsce w Harrachovie. W lutym 2021 wystartował na mistrzostwach świata juniorów, zajmując 41. miejsce indywidualnie oraz 10. lokatę drużynowo. 
W lipcu 2021 zdobył pierwsze w karierze punkty FIS Cupu, za zajęcie 19. i 15. lokaty w Otepää. W sierpniu 2021 zadebiutował w letniej edycji Pucharu Kontynentalnego, kończąc zawody we Frenštácie na 52. i 48. pozycji. 11 września 2021 zajął 6. miejsce w konkursie Alpen Cupu w Libercu. W grudniu 2021 zadebiutował w zimowej edycji Pucharu Kontynentalnego, zajmując 20. i 24. miejsce w słabo obsadzonych zawodach w Zhangjiakou. W marcu 2022 po raz drugi wystartował na mistrzostwach świata juniorów – indywidualne był 16., a w rywalizacji drużynowej zajął z reprezentacją Czech 7. lokatę zarówno w konkursie męźczyzn, jak i w mikście. W tym samym mięsiacu trzykrotnie startował w kwalifikacjach do konkursów Pucharu Świata w Oberstdorfie i Planicy, nie uzyskując awansu do konkursu głównego. 14 stycznia 2023 w Zakopanem zadebiutował w konkursie drużynowym Pucharu Świata, w którym zajął razem z reprezentacją Czech 8. miejsce.

</doc>
<doc id="5408370" url="https://pl.wikipedia.org/wiki?curid=5408370" title="Veolia Energia Polska">
Veolia Energia Polska

Veolia Energia Polska (do 20 stycznia 2015 r. pod firmą "Dalkia Polska S.A.") – polskie przedsiębiorstwo zajmujące się produkcją i dystrybucją ciepła systemowego, zarządzaniem gospodarką wodno-ściekową (produkcja, uzdatnianie i dystrybucja), odbiorem i oczyszczaniem ścieków, zarządzaniem odpadami oraz termicznym przekształcaniem odpadów.
Veolia Energia Polska jest spółką dominującą w Grupie Veolia w Polsce, która działa w 75 miastach poprzez 6 głównych spółek operacyjnych: Veolia Energia Warszawa (w której posiada 97% akcji), Veolia Energia Łódź, Veolia Energia Poznań, Veolia Term, Veolia Industry Polska oraz Przedsiębiorstwo Wodociągów i Kanalizacji w Tarnowskich Górach oraz ich spółki zależne.

</doc>
<doc id="5408371" url="https://pl.wikipedia.org/wiki?curid=5408371" title="Matematyka konstruktywna">
Matematyka konstruktywna



</doc>
<doc id="5408373" url="https://pl.wikipedia.org/wiki?curid=5408373" title="Wioślarstwo na Letnich Igrzyskach Olimpijskich 1952 – dwójka podwójna">
Wioślarstwo na Letnich Igrzyskach Olimpijskich 1952 – dwójka podwójna

Rywalizacja w dwójkach podwójnych mężczyzn w wioślarstwie na Letnich Igrzyskach Olimpijskich 1952 rozgrywana była między 20 a 23 lipca 1952 na torze regatowym w Meilahti w Helsinkach. Wystartowało 16 osad z 16 krajów.
Format.
W rundzie 1 rozegrano cztery wyścigi, z których dwie pierwsze osady awansowały do półfinału, pozostałe zaś do repasaży. Z dwóch wyścigów repasażowych zwycięzcy każdego wyścigu awansowali do drugiej rundy repasaży, a pozostałe osady odpadały z rywalizacji. Z dwóch wyścigów półfinałowych zwycięzcy awansowali do finału, pozostałe osady awansowały do repasaży (druga runda). Z trzech wyścigów repasażowych tylko zwycięzcy awansowali do finału.

</doc>
<doc id="5408379" url="https://pl.wikipedia.org/wiki?curid=5408379" title="Władysław Spławiński">
Władysław Spławiński

Władysław Zachariasz Spławiński (ur. 6 września 1889 w Krakowie, zm. w 1948) – major piechoty Wojska Polskiego, kawaler Orderu Virtuti Militari.
Życiorys.
Urodził się 6 września 1889 w Krakowie, w rodzinie Maksymiliana i Marii z domu Lukas. Miał czworo rodzeństwa. W 1901, po ukończeniu szkoły powszechnej, rozpoczął naukę w Gimnazjum św. Anny w Krakowie. W 1908, po zdaniu egzaminu maturalnego w klasie VIIIb, odbył obowiązkową służbę wojskową w cesarskiej i królewskiej Armii, w charakterze jednorocznego ochotnika. Na stopień kadeta rezerwy został mianowany ze starszeństwem z 1 stycznia 1911 i otrzymał przydział w rezerwie do 45 Galicyjskiego Pułku Piechoty w Przemyślu. W 1913 został mianowany chorążym rezerwy ze starszeństwem z 1 stycznia 1911. W latach 1909–1913 studiował na Wydziale Prawa Uniwersytetu Jagiellońskiego. W międzyczasie (1912–1913) wziął udział w mobilizacji sił zbrojnych Monarchii Austro-Węgierskiej, wprowadzonej w związku z wojną na Bałkanach.
3 października 1921 został przeniesiony do 2 Dywizjonu Żandarmerii w Lublinie na stanowisko komendanta Kadry Szwadronu Zapasowego w Krasnymstawie. Od 3 marca 1923 pełnił obowiązki dowódcy 2 Dywizjonu Żandarmerii. 30 marca 1927 został przeniesiony do kadry oficerów żandarmerii z równoczesnym oddaniem do dyspozycji dowódcy Okręgu Korpusu Nr II i przeniesieniem służbowym do Powiatowej Komendy Uzupełnień Lublin na okres czterech miesięcy celem odbycia praktyki. Później przedłużono mu przeniesienie służbowe o dwa miesiące. 8 października 1927 został przeniesiony do Powiatowej Komendy Uzupełnień Piotrków na stanowisko komendanta. W październiku 1927 został przeniesiony do korpusu oficerów piechoty z równoczesnym przeniesieniem do kadry oficerów piechoty i pozostawieniem na dotychczasowym stanowisku w PKU Piotrków. 25 stycznia 1929 został przeniesiony służbowo do Powiatowej Komendy Uzupełnień Warszawa Miasto II na stanowisko komendanta. Z dniem 30 września 1935 został przeniesiony w stan spoczynku.
Mieszkał w Warszawie przy ul. Jagiellońskiej 31. W 1936 przeniósł się do Bielska na Śląsku i zamieszkał przy ul. Zielonej 2 m. 2. W następnym roku przeniósł się na ulicę Widok 20. Był wówczas zatrudniony w firmie „Karl Korn”, w charakterze kierownika zakładu przemysłowego. W sierpniu 1937 był wezwany do Warszawy w celach wojskowych, gdzie otrzymał rozkaz wyjazdu wystawiony przez 1 Pułk Artylerii Przeciwlotniczej.
Przebywał w Oflagu VI E Dorsten. Po uwolnieniu z niewoli wrócił do kraju (został zarejestrowany w Państwowym Urzędzie Repatriacyjnym w Krakowie).
Był żonaty z Eugenią z Chromowskich, z którą miał córkę Krystynę (ur. 14 października 1918) i syna Zbigniewa (ur. 18 czerwca 1920).
Ordery i odznaczenia.
9 grudnia 1935 Komitet Krzyża i Medalu Niepodległości odrzucił wniosek o nadanie mu tego odznaczenia „z powodu braku pracy niepodległościowej”.

</doc>
<doc id="5408406" url="https://pl.wikipedia.org/wiki?curid=5408406" title="Mahmud Kaziu">
Mahmud Kaziu

Efendi Mahmud Kaziu – albański polityk, jeden z delegatów na kongres we Wlorze, podczas którego dnia 28 listopada 1912 roku podpisano Albańską Deklarację Niepodległości.
Życiorys.
Uczestniczył w kongresie we Wlorze, podczas którego dnia 28 listopada 1912 roku podpisano Albańską Deklarację Niepodległości. Reprezentował na konferencji miasto Peqin.

</doc>
<doc id="5408416" url="https://pl.wikipedia.org/wiki?curid=5408416" title="Sąd Najwyższy (Holandia)">
Sąd Najwyższy (Holandia)

Sąd Najwyższy (niderl. "Hoge Raad der Nederlanden)" – naczelny organ władzy sądowniczej w Holandii.
Ma siedzibę w Hadze. Na czele sądu stoi Prezes Sądu Najwyższego. Od 1 listopada 2020 roku Prezesem Sądu Najwyższego jest Dineke de Groot.

</doc>
<doc id="5408417" url="https://pl.wikipedia.org/wiki?curid=5408417" title="Tajar Zavalani">
Tajar Zavalani

Tajar Zavalani też jako: Thomas-Henry Zavalani (ur. 15 sierpnia 1903 w Korczy, zm. 19 sierpnia 1966 w Wielkiej Brytanii) – albański pisarz, dziennikarz, historyk i tłumacz.
Życiorys.
Syn działacza narodowego Fehima i Qerime z d. Frashëri. Kształcił się w szkole francuskiej w Monastirze, a w czasie I wojny światowej kontynuował naukę w liceum francuskim w Salonikach. Do Albanii przyjechał w roku 1922 i podjął pracę w ministerstwie spraw zagranicznych. Był sekretarzem komisji d.s. delimitacji granic Albanii, kierowanej przez Ali Paszę Kolonję. Związany z radykalną organizacją Bashkimi (Jedność) w czerwcu 1924 wziął udział w zamachu stanu, który doprowadził do przejęcia władzy przez zwolenników Fana Noliego. Po upadku rządu Noliego w grudniu 1924 Zavalani wyemigrował do Włoch, a następnie do Moskwy jako członek grupy młodych Albańczyków, którzy podjęli studia w uczelniach radzieckich. Studiował na Uniwersytecie Komunistycznym w Leningradzie, a w 1929 powrócił do Moskwy, gdzie odbywał studia ekonomiczne. W 1930 dokonał wspólnie z Sejfullą Malëshovą tłumaczenia podstawowych dokumentów ruchu komunistycznego, w tym Manifestu komunistycznego na język albański
W listopadzie 1930 wyjechał z ZSRR i zamieszkał w Berlinie, a następnie w Leysin (Szwajcaria), gdzie leczył się z powodu gruźlicy. Powrócił do Albanii w styczniu 1933 i podjął pracę jako publicysta i tłumacz literatury francuskiej i rosyjskiej. Razem z Branko Merxhanim, Vangjelem Koçą i Nebilem Çiką był zaliczany do grupy młodych - radykalnych intelektualistów poddających krytyce panujące w Albanii stosunki społeczne i rządy elity wywodzącej się z czasów osmańskich. Jedno z jego tłumaczeń - powieść Matka Gorkiego została objęta zapisem cenzury i nie doczekała się publikacji. W 1935 objął stanowisko dyrektora liceum państwowego w Tiranie. W tym czasie objął kierownictwo Towarzystwa Literackiego Vllaznija. Po śmierci brata Hysena (który pozostał w ZSRR i w 1938 został rozstrzelany) radykalnie zmienił swoje poglądy stając się zagorzałym antykomunistą. Pod koniec lat 30. kierował wydziałem statystyki w ministerstwie finansów.
Po inwazji Włoch na Albanię w kwietniu 1939, Zavalani został internowany we Włoszech, skąd udało mu się uciec i przedostać do Wielkiej Brytanii, gdzie spotkał się z przebywającym na wygnaniu królem Zogiem I. Od listopada 1940 pracował w sekcji albańskiej rozgłośni BBC, z którą związał się do końca życia. Zmarł w 1966, w wyniku obrażeń odniesionych w wypadku samochodowym.
Był żonaty (w 1936 poślubił Marię Selmę z d. Vrioni). Imię Zavalaniego nosi jedna z ulic w tirańskiej dzielnicy Babrruje.

</doc>
<doc id="5408424" url="https://pl.wikipedia.org/wiki?curid=5408424" title="Uniwersytet Aleksandrasa Stulginskisa">
Uniwersytet Aleksandrasa Stulginskisa



</doc>
<doc id="5408427" url="https://pl.wikipedia.org/wiki?curid=5408427" title="Jestem hardkorem">
Jestem hardkorem

Jestem hardkorem – zwrot używany często podczas wykonywania niebezpiecznych czynności.
Historia.
Zwrot zaczął być popularny po publikacji w 2009 roku na YouTube filmu pt. „Jestem Hardkorem” przez użytkownika "orsh666", przedstawiającego chłopaka o imieniu Konrad, który decyduje wspiąć się na blok mieszkalny po kablu od piorunochronu. W pewnym momencie filmu w oknie niżej pojawia się kobieta, która gani Konrada, używa wulgaryzmów i krzyczy, że urwie on kabel od internetu, mylnie nazywając w ten sposób kabel od piorunochronu. W styczniu 2023 roku film zdobył ponad 5 milionów odsłon. Po ponad dziesięciu latach od wrzucenia filmu do internetu, do Buska-Zdroju przyjechał YouTuber "WuWunio", w celu przeprowadzenia wywiadu z Konradem.
Memy internetowe.
Słowa „Jestem hardkorem” przyczyniły się do powstania wielu memów, weszły także do użycia w języku ogólnym.

</doc>
<doc id="5408430" url="https://pl.wikipedia.org/wiki?curid=5408430" title="6 Dogs">
6 Dogs

Ronald Chase Amick (ur. 5 maja 1999 w Dahlonega, zm. 26 stycznia 2021 w Atlancie), znany pod pseudonimem 6 Dogs – amerykański raper, artysta, malarz i projektant mody z Dahlonega w stanie Georgia. 6 Dogs zyskał popularność w 2017 roku dzięki aplikacji muzycznej SoundCloud; wiele utworów z jego debiutanckiego albumu "6 Dogs", w tym „Faygo Dreams”, „Flossing” i „Someone”, zgromadziły wiele milionów odsłuchań w ów serwisie. „Faygo Dreams” ma ponad 130 milionów odtworzeń w samym serwisie Spotify oraz zdobyło certyfikat złotej płyty w USA. W swojej karierze współpracował z wieloma artystami, w tym z Juice Wrld, Lil Skies, Cole Bennett, Benny Blanco, $not, Yung Gravy. 26 stycznia 2021 roku Chase spadł z wysokiego budynku w swoim rodzinnym mieście Atlancie i zmarł. Jego pośmiertny i trzeci album studyjny „RONALD” ukazał się 12 marca 2021 roku.
Wczesne życie.
6 Dogs urodził się 5 maja 1999 roku w małym mieście Dahlonega w stanie Georgia. Od najmłodszych lat wolał używać swojego drugiego imienia, którym było Chase. Chase wychował się w konserwatywnym chrześcijańskim domu, we wczesnych latach dzieciństwa służył jako ministrant i regularnie uczęszczał na msze kościelne. Pierwszą pracę jako ratownik dostał, gdy miał 16 lat. W następnych latach Amick postanowił rozpocząć i skupić się na karierze muzycznej. Ze względu na jego surową rodzinę w tamtym czasie, Chase musiał tworzyć, nagrywać i wydawać swoją muzykę w tajemnicy, zazwyczaj udając się w tym celu do domu przyjaciół.
Kariera.
Chase wydał swój pierwszy singel „Demons in the A” na Soundcloud 9 sierpnia 2016 r. Następnie 3 lipca 2017 r. Wydał swój debiutancki album „6 Dogs” na wszystkich platformach streamingowych. Krążek składał się z 13 piosenek, które wcześniej były tylko opublikowane na jego koncie w platformie SoundCloud. Jego najpopularniejsza jak dotąd piosenka „Faygo Dreams” stała się sporym hitem w podziemnej scenie rapowej. Po swoim sukcesie Amick podpisał kontrakt z Interscope Records w 2018 roku, a następnie wydał swój drugi album studyjny „Hi-Hats and Heartaches”, będący mieszanką piosenek o jego niedawnym zakończeniu związku i marzeniami o produkcji muzyki. Wkrótce po wydaniu tego albumu zdecydował się opuścić swoją wytwórnię i przejść na niezależność, wydając serię singli od 2019 roku do śmierci w 2021 roku. Kolejnym krokiem w karierze Chase'a był jego pośmiertny album „RONALD.”, wydany 12 marca 2021 roku, projekt został w pełni ukończony przed jego śmiercią.
Śmierć.
26 stycznia 2021 roku poinformowano o samobójstwie rapera. Zgon był spowodowany wynikiem upadku z wysokiego budynku.
Dyskografia.
Albumy studyjne

</doc>
<doc id="5408433" url="https://pl.wikipedia.org/wiki?curid=5408433" title="Łączki (Szopa)">
Łączki (Szopa)



</doc>
<doc id="5408434" url="https://pl.wikipedia.org/wiki?curid=5408434" title="Bór (Szopa)">
Bór (Szopa)



</doc>
<doc id="5408438" url="https://pl.wikipedia.org/wiki?curid=5408438" title="Lotnictwo morskie Sił Zbrojnych Federacji Rosyjskiej">
Lotnictwo morskie Sił Zbrojnych Federacji Rosyjskiej

Lotnictwo morskie Sił Zbrojnych Federacji Rosyjskiej () – rodzaj wojsk Marynarki Wojennej Federacji Rosyjskiej.
Lotnictwo morskie jest częścią składową rosyjskiej Marynarki Wojennej. W 2010 liczyło około 35 000 żołnierzy.
Charakterystyka i zmiany organizacyjne.
Poradzieckie lotnictwo morskie Federacji Rosyjskiej.
Marynarka Wojenna Sił Zbrojnych Federacji Rosyjskiej przejęła znaczny potencjał byłej MW Związku Radzieckiego. W skład lotnictwa morskiego tej ostatniej wchodziły jednostki bazowania pokładowego i lądowego, rakietowe, szturmowe, myśliwskie, rozpoznawcze, specjalne i pomocnicze. W 1990 służbę w lotnictwie morskim pełniło około 70000 żołnierzy. Na jego wyposażeniu znajdowało się 1638 samolotów i 561 śmigłowców. Lotnictwo morskie podzielone było na dywizje morskich nosicieli rakiet oraz pułki i eskadry lotnictwa myśliwskiego, szturmowego, zwalczania okrętów podwodnych, transportowe i rozpoznawcze.&lt;br&gt;Lotnictwo morskie wchodziło w skład poszczególnych flot. W 1991 w strukturach Floty Północnej znajdowała się 5 Dywizja Morskich Nosicieli Rakiet z około 70 samolotami Tu-22M oraz 35 Dywizja Lotnicza ZOP z 70 samolotami TU-142M. Operacje Flotylli Kolskiej mogły być wspierane przez dwa pułki lotnictwa szturmowego, dwa pułki lotnicze zwalczania okrętów podwodnych oraz pułk śmigłowców ZOP. Na skutek redukcji, w 1996 LM FP dysponowało 20 samolotami Su-33, 10 śmigłowcami ZOP bazowania pokładowego oraz 200 samolotami bojowymi i 64 śmigłowcami ZOP bazowania lądowego. Flota Bałtycka w 1991 na dziesięciu lotniskach operacyjnych i 13 zapasowych utrzymywała 328 samolotów bojowych oraz 70 śmigłowców. W skład lotnictwa Floty Czarnomorskiej wchodziło 40 samolotów TU-22M3 i około 40 samolotów TU-16 z 2 Dywizji Morskich Nosicieli Rakiet, a w czterech pułkach lotnictwa ZOP utrzymywano łącznie 20 samolotów Be-12 i 30 śmigłowców Mi-14. W dyspozycji LM Floty Oceanu Spokojnego pozostawały pułki lotnictwa ZOP, rozpoznawczego, morskich nosicieli rakiet, lotnictwa szturmowego i torpedowo-minowego. Mimo redukcji, w 2008 utrzymano 568 mieszany pułk lotniczy, 289 pułk lotnictwa ZOP, 865 pułk lotnictwa myśliwskiego, 317 mieszany pułk lotniczy oraz 71 eskadrę lotnictwa transportowego.
Reorganizacja lotnictwa morskiego po 2008.
Uruchomiony w ramach „Planu przebudowy Sił Zbrojnych Federacji Rosyjskiej do 2016 roku” oraz „Kierunków dalszego rozwoju do 2020 roku” program reorganizacji sił morskich zakładał między innymi uproszczenie struktur lotnictwa morskiego, sformowanie baz lotniczych oraz przekazanie części potencjału w podporządkowanie Sił Powietrznych i Obrony Przeciwlotniczej.
W grudniu 2011 we Flocie Czarnomorskiej na lotnisku operacyjnym Kacza sformowano 7057 Bazę Lotniczą i zintegrowano elementy lotnictwa szturmowego, ZOP, transportowego i specjalnego. Były to: 43 eskadra lotnictwa szturmowego z Gwardiejskoje, 917 mieszany pułk lotniczy i 872 pułk śmigłowców ZOP. Zajęcie Krymu przez Rosję skutkowało zwiększoną militaryzacją półwyspu. Do grudnia 2014 lotnictwo morskie FC wzmocniła nowo sformowana 27 Dywizja Lotnictwa Mieszanego, a na lotnisku w rejonie Pierwomajska sformowano 39 pułk śmigłowców bojowych Mi-28N.&lt;br&gt;W lotnictwie morskim Floty Bałtyckiej planowano przekazanie 4 pułku lotnictwa szturmowego i 689 pułku lotnictwa myśliwskiego w podporządkowanie 1 Dowództwa Operacyjnego SPiOP. W trakcie reorganizacji wszystkie elementy pozostawiono jednak w dyspozycji dowódcy Floty Bałtyckiej, formując przy tym 7054 i 7052 Bazę Lotniczą.&lt;br&gt; We Flocie Północnej, w początkowym etapie, sformowano 7050 Bazę Lotniczą Seweromorsk-1 i 7051 BL Olenogorsk. Po podporządkowaniu 924 morskiego pułku nosicieli rakiet dowództwu Lotnictwa Dalekiego Zasięgu, 73 samodzielna eskadra ZOP została włączona w skład 7050 BL. Status samodzielnego utrzymał 279 pułk lotnictwa myśliwskiego bazujący w Siewieromorsku-3.&lt;br&gt;We Flocie Oceanu Spokojnego w podporządkowanie Lotnictwa Dalekiego Zasięgu przekazano 568 morski pułk nosicieli rakiet wraz z 7061 Bazą Lotniczą Mongokto. Integrując elementy lotnictwa morskiego, w 2009 sformowano 7060 Bazę Lotniczą Jelizowo, 7059 Bazę Lotniczą Kniewicze i 7062 Bazę Lotniczą Nikołajewka.
Po aneksji Krymu, w 2014, ostatecznie rozwiązano kwestię dalszego wykorzystywania ukraińskiego ośrodka szkolenia załóg lotnictwa pokładowego NITKA (Saki). Szkolenie pilotów przejął ośrodek szkoleniowy budowany na Kubaniu (Jejsk). W 2015 większość Su-33 wyczerpała resurs techniczny. Dlatego też jeszcze w lutym 2012 zawarto kontrakt na dostawę 20 pokładowych MiG-29K oraz czterech samolotów MIG-29KUB. Jeszcze w październiku 2010 planowano zakup 20 łodzi latających, które zastąpiłyby wyeksploatowane Be-12. W kwietniu 2013 zawarto kontrakt na sześć łodzi latających Be-200.

</doc>
<doc id="5408440" url="https://pl.wikipedia.org/wiki?curid=5408440" title="Wanda Metropolitano">
Wanda Metropolitano



</doc>
<doc id="5408442" url="https://pl.wikipedia.org/wiki?curid=5408442" title="Estadio Metropolitano">
Estadio Metropolitano



</doc>
<doc id="5408444" url="https://pl.wikipedia.org/wiki?curid=5408444" title="Metropolitano (stadion piłkarski)">
Metropolitano (stadion piłkarski)



</doc>
<doc id="5408447" url="https://pl.wikipedia.org/wiki?curid=5408447" title="Konstruktywizm (matematyka)">
Konstruktywizm (matematyka)



</doc>
<doc id="5408456" url="https://pl.wikipedia.org/wiki?curid=5408456" title="Paul Bernays">
Paul Bernays

Paul Isaac Bernays (ur. 17 października 1888, zm. 18 września 1977) – szwajcarski matematyk, który wniósł znaczący wkład w logikę matematyczną, aksjomatyczną teorię mnogości i filozofię matematyki. Był asystentem i bliskim współpracownikiem Davida Hilberta .
Biografia.
Bernays urodził się w zasłużonej niemiecko-żydowskiej rodzinie uczonych i biznesmenów. Jego pradziadek, Isaac ben Jacob Bernays, w latach 1821–1849 pełnił funkcję głównego rabina Hamburga.
Bernays spędził dzieciństwo w Berlinie i w latach 1895–1907 uczęszczał do gimnazjum Köllner. Na Uniwersytecie Berlińskim studiował matematykę u Issaia Schura, Edmunda Landaua, Ferdinanda Georga Frobeniusa i Friedricha Schottky'ego, filozofię pod kierunkiem Aloisa Riehla, Carla Stumpfa i Ernsta Cassirera i fizykę pod kierunkiem Maxa Plancka . Na Uniwersytecie w Getyndze studiował matematykę u Davida Hilberta, Edmunda Landaua, Hermanna Weyla i Felixa Kleina, fizykę pod kierunkiem Voigta i Maxa Borna i filozofię pod kierunkiem Leonarda Nelsona.
W 1912 roku na Uniwersytecie Berlińskim uzyskał tytuł doktora matematyki za pracę pod kierunkiem Landaua na temat analitycznej teorii binarnych form kwadratowych. W tym samym roku Uniwersytet w Zurychu udzielił mu habilitacji za pracę na temat analizie zespolonej i twierdzenia Picarda. Egzaminatorem był Ernst Zermelo. Bernays był docentem na Uniwersytecie w Zurychu w latach 1912–17, gdzie poznał George'a Pólyę. Jego korespondencja z Kurtem Gödlem
W 1917 roku David Hilbert zatrudnił Bernaysa do pomocy przy badaniach nad podstawami arytmetyki. Bernays wykładał również inne dziedziny matematyki na Uniwersytecie w Getyndze. W 1918 r. uniwersytet ten przyznał mu drugą habilitacją za rozprawę na temat aksjomatyki rachunku zdań "Principia Mathematica".
W 1922 r. Getynga mianowała Bernaysa profesorem nadzwyczajnym bez etatu. Jego najbardziej utytułowanym studentem był tam Gerhard Gentzen. Po uchwaleniu przez nazistowskie Niemcy ustawy o przywróceniu zawodowej służby cywilnej w 1933 roku, uczelnia zwolniła Bernaysa z powodu jego żydowskiego pochodzenia.
Po pół roku indywidualnej pracy dla Hilberta, Bernays wraz z rodziną przeniósł się do Szwajcarii, której obywatelstwo odziedziczył po ojcu i gdzie ETH Zurich zatrudniało go okazjonalnie. Odwiedzał również University of Pennsylvania i był stypendystą w Institute for Advanced Study w latach 1935–36 i ponownie w latach 1959–60.
Działalność matematyczna.
Współpraca Bernaysa z Hilbertem zaowocowała dwutomowym dziełem "Grundlagen der Mathematik" (Fundamenty matematyki) wydanym w 1934 i 1939 roku. Dowód zawarty w tej publikacji, zgodnie z którym wystarczająco silna spójna teoria nie może zawierać własnego funktora odniesienia, znany jest jako paradoks Hilberta-Bernaysa.
W siedmiu artykułach, opublikowanych w latach 1937–1954 w "Journal of Symbolic Logic" (republikacja w Müller 1976), Bernays przedstawił aksjomatyczną teorię mnogości, której punktem wyjścia była pokrewna teoria, stworzona przez Johna von Neumanna w latach dwudziestych XX wieku. Teoria von Neumanna przyjmowała za pierwotne pojęcia funkcji i argumentu. Bernays przekształcił teorię von Neumanna w taki sposób, że pierwotne były klasy i zbiory. Teoria Bernaysa, z modyfikacjami Kurta Gödla, jest znana jako teoria mnogości von Neumanna–Bernaysa–Gödla.

</doc>
<doc id="5408471" url="https://pl.wikipedia.org/wiki?curid=5408471" title="Moszewki">
Moszewki

Moszewki – dawny zaścianek. Tereny, na których leżał, znajdują się obecnie na Białorusi, w obwodzie mińskim, w rejonie wołożyńskim, w sielsowiecie Pierszaje.
Historia.
W czasach zaborów folwark prywatny w powiecie wilejskim, w guberni wileńskiej Imperium Rosyjskiego. W 1866 liczył 9 mieszkańców i 1 dom.
W latach 1921–1945 folwark a następnie zaścianek leżał w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Według Powszechnego Spisu Ludności z 1921 roku zamieszkiwało tu 18 osób, wszystkie były wyznania rzymskokatolickiego i zadeklarowały polską przynależność narodową. Były tu 4 budynki mieszkalne. W 1931 w 3 domach zamieszkiwało 21 osób.
Wierni należeli do parafii rzymskokatolickiej w Chołchle. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.

</doc>
<doc id="5408484" url="https://pl.wikipedia.org/wiki?curid=5408484" title="5 Dywizja Morskich Nosicieli Rakiet">
5 Dywizja Morskich Nosicieli Rakiet

5 Dywizja Morskich Nosicieli Rakiet (5 DMNR) – lotniczy związek taktyczny Sił Zbrojnych ZSRR i Federacji Rosyjskiej w strukturach Floty Północnej.

</doc>
<doc id="5408485" url="https://pl.wikipedia.org/wiki?curid=5408485" title="35 Dywizja Lotnicza Zwalczania Okrętów Podwodnych">
35 Dywizja Lotnicza Zwalczania Okrętów Podwodnych

35 Dywizja Lotnicza Zwalczania Okrętów Podwodnych (35 DL ZOP) – lotniczy związek taktyczny Sił Zbrojnych ZSRR i Federacji Rosyjskiej w strukturach Floty Północnej.

</doc>
<doc id="5408486" url="https://pl.wikipedia.org/wiki?curid=5408486" title="Nowe Oleszki">
Nowe Oleszki

Nowe Oleszki – dawny folwark. Tereny, na których leżał, znajdują się obecnie na Białorusi, w obwodzie mińskim, w rejonie wołożyńskim, w sielsowiecie Pierszaje.
Historia.
W czasach zaborów zaścianek, w powiecie wilejskim, w guberni wileńskiej Imperium Rosyjskiego. W 1866 roku liczył 8 mieszkańców w 3 domach.
W latach 1921–1945 zaścianek a następnie folwark leżał w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Według Powszechnego Spisu Ludności z 1921 roku zamieszkiwało tu 14 osób, 13 było wyznania rzymskokatolickiego, 1 prawosławnego. Jednocześnie wszyscy mieszkańcy zadeklarowali polską przynależność narodową. Były tu 2 budynki mieszkalne. W 1931 w 2 domach zamieszkiwało 16 osób.
Wierni należeli do parafii rzymskokatolickiej w Chołchle i parafii prawosławnej w Jarszewiczach. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.

</doc>
<doc id="5408487" url="https://pl.wikipedia.org/wiki?curid=5408487" title="Aristide Amouzoud">
Aristide Amouzoud

Aristide Amouzoud (ur. 22 kwietnia 1969) – kongijski piłkarz grający na pozycji napastnika. W swojej karierze rozegrał 3 mecze w reprezentacji Konga.
Kariera klubowa.
W swojej karierze piłkarskiej Amouzoud grał w klubach Étoile du Congo i trzecioligowym belgijskim KAS Eupen.
Kariera reprezentacyjna.
W reprezentacji Konga Amouzoud zadebiutował 28 kwietnia 1991 w przegranym 1:2 meczu kwalifikacji do Pucharu Narodów Afryki 1992 z Malawi, rozegranym w Brazzaville. W 1992 roku został powołany na Puchar Narodów Afryki 1992. Na tym turnieju rozegrał jeden mecz, ćwierćfinałowy z Ghaną (1:2). Od 1991 do 1992 roku wystąpił w kadrze narodowej 3 razy.

</doc>
<doc id="5408488" url="https://pl.wikipedia.org/wiki?curid=5408488" title="Nowe Pole (ujednoznacznienie)">
Nowe Pole (ujednoznacznienie)



</doc>
<doc id="5408494" url="https://pl.wikipedia.org/wiki?curid=5408494" title="2 Dywizja Morskich Nosicieli Rakiet">
2 Dywizja Morskich Nosicieli Rakiet

2 Dywizja Morskich Nosicieli Rakiet (2 DMNR) – lotniczy związek taktyczny Sił Zbrojnych ZSRR i Federacji Rosyjskiej w strukturach Floty Czarnomorskiej.

</doc>
<doc id="5408495" url="https://pl.wikipedia.org/wiki?curid=5408495" title="Nowe Pole (rejon wołożyński)">
Nowe Pole (rejon wołożyński)

Nowe Pole – dawny folwark. Tereny, na których leżał, znajdują się obecnie na Białorusi, w obwodzie mińskim, w rejonie wołożyńskim, w sielsowiecie Dory.
Historia.
W czasach zaborów folwark w powiecie wilejskim, w guberni wileńskiej Imperium Rosyjskiego.
W latach 1921–1945 folwark leżał w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Według Powszechnego Spisu Ludności z 1921 roku zamieszkiwało tu 12 osób, 11 było wyznania rzymskokatolickiego, 1 prawosławnego. Jednocześnie wszyscy mieszkańcy zadeklarowali polską przynależność narodową. Były tu 2 budynki mieszkalne. W 1931 w 2 domach zamieszkiwało 8 osób.
Wierni należeli do parafii rzymskokatolickiej w Chołchle i parafii prawosławnej w Jarszewiczach. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.

</doc>
<doc id="5408499" url="https://pl.wikipedia.org/wiki?curid=5408499" title="Nowikowszczyzna">
Nowikowszczyzna

Nowikowszczyzna – dawny folwark. Tereny, na których leżał, znajdują się obecnie na Białorusi, w obwodzie mińskim, w rejonie wołożyńskim, w sielsowiecie Dory.
Historia.
W czasach zaborów folwark w powiecie wilejskim, w guberni wileńskiej Imperium Rosyjskiego.
W latach 1921–1945 folwark leżał w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Według Powszechnego Spisu Ludności z 1921 roku zamieszkiwało tu 16 osób, 6 było wyznania rzymskokatolickiego, 10 prawosławnego. Jednocześnie 8 mieszkańców zadeklarowało polską a 8 białoruską przynależność narodową. Były tu 2 budynki mieszkalne. W 1931 w 1 domu zamieszkiwało 10 osób.
Wierni należeli do parafii rzymskokatolickiej i parafii prawosławnej w Gródku. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.

</doc>
<doc id="5408501" url="https://pl.wikipedia.org/wiki?curid=5408501" title="25 Dywizja Morskich Nosicieli Rakiet">
25 Dywizja Morskich Nosicieli Rakiet

25 Dywizja Morskich Nosicieli Rakiet (25 DMNR) – lotniczy związek taktyczny Sił Zbrojnych ZSRR i Federacji Rosyjskiej w strukturach Floty Oceanu Spokojnego.

</doc>
<doc id="5408502" url="https://pl.wikipedia.org/wiki?curid=5408502" title="Icertain Tsoumou">
Icertain Tsoumou

Icertain Tsoumou – kongijski piłkarz grający na pozycji pomocnika. W swojej karierze rozegrał 3 mecze w reprezentacji Konga.
Kariera klubowa.
W swojej karierze piłkarskiej Tsoumou grał w klubie Inter Club Brazzaville.
Kariera reprezentacyjna.
W reprezentacji Konga Tsoumou zadebiutował 15 stycznia 1992 w zremisowanym 0:0 meczu Pucharu Narodów Afryki 1992 z Wybrzeżem Kości Słoniowej, rozegranym w Ziguinchorze. Na tym turnieju rozegrał jeszcze dwa mecze: grupowy z Algierią (1:1) i ćwierćfinałowy z Ghaną (1:2). Mecze w Pucharze Narodów Afryki byly jego jedynymi w kadrze narodowej.

</doc>
<doc id="5408505" url="https://pl.wikipedia.org/wiki?curid=5408505" title="143 Dywizja Morskich Nosicieli Rakiet">
143 Dywizja Morskich Nosicieli Rakiet

143 Dywizja Morskich Nosicieli Rakiet (143 DMNR) – lotniczy związek taktyczny Sił Zbrojnych ZSRR i Federacji Rosyjskiej w strukturach Floty Oceanu Spokojnego.

</doc>
<doc id="5408506" url="https://pl.wikipedia.org/wiki?curid=5408506" title="Akademia Rolnicza Uniwersytetu Witolda Wielkiego">
Akademia Rolnicza Uniwersytetu Witolda Wielkiego



</doc>
<doc id="5408509" url="https://pl.wikipedia.org/wiki?curid=5408509" title="Przejmowanie linii kolejowych przez urząd marszałkowski województwa dolnośląskiego">
Przejmowanie linii kolejowych przez urząd marszałkowski województwa dolnośląskiego



</doc>
<doc id="5408512" url="https://pl.wikipedia.org/wiki?curid=5408512" title="142 Dywizja Torpedowo-Minowa">
142 Dywizja Torpedowo-Minowa

142 Dywizja Torpedowo-Minowa (142 DT-M) – lotniczy związek taktyczny Sił Zbrojnych ZSRR i Federacji Rosyjskiej w strukturach Floty Oceanu Spokojnego.

</doc>
<doc id="5408513" url="https://pl.wikipedia.org/wiki?curid=5408513" title="Sylvain Moukassa">
Sylvain Moukassa

Sylvain Moukassa (ur. 21 kwietnia 1973 w Brazzaville) – kongijski piłkarz grający na pozycji środkowego pomocnika. W swojej karierze rozegrał 19 meczów i strzelił 3 gole w reprezentacji Konga.
Kariera klubowa.
Swoją karierę piłkarską Moukassa rozpoczął w klubie AS Police Brazzaville, w którym zadebiutował w 1989 roku. W 1991 roku przeszedł do CSMD Diables Noirs, z którym w sezonie 1991 wywalczył mistrzostwo Konga. W 1993 roku wrócił do AS Police i występował w nim do 1997 roku. W latach 2003-2006 był zawodnikiem holenderskiego Oranje Nassau Groningen.
Kariera reprezentacyjna.
W reprezentacji Konga Moukassa zadebiutował 17 stycznia 1992 w zremisowanym 1:1 meczu Pucharu Narodów Afryki 1992 z Algierią, rozegranym w Ziguinchorze. Na tym turnieju rozegrał jeszcze jeden mecz, ćwierćfinałowy z Ghaną (1:2). Od 1992 do 2004 wystąpił w kadrze narodowej 19 razy i strzelił 3 gole.

</doc>
<doc id="5408515" url="https://pl.wikipedia.org/wiki?curid=5408515" title="Rivera (miasto)">
Rivera (miasto)



</doc>
<doc id="5408519" url="https://pl.wikipedia.org/wiki?curid=5408519" title="Z nami nie ma żartów (film 1974)">
Z nami nie ma żartów (film 1974)

Z nami nie ma żartów (, ) – włosko-hiszpańska film komediowy z 1974 roku w reżyserii Marcello Fondato, z udziałem Terence’a Hilla i Buda Spencera. Film doczekał się remake’u w 2022 roku pod tym samym tytułem.

</doc>
<doc id="5408520" url="https://pl.wikipedia.org/wiki?curid=5408520" title="Yvon Okemba">
Yvon Okemba

Yvon Okemba (ur. 5 lutego 1966) – kongijski piłkarz grający na pozycji obrońcy. W swojej karierze rozegrał 6 meczów w reprezentacji Konga.
Kariera klubowa.
Swoją karierę piłkarską Okemba rozpoczął w klubie Inter Club Brazzaville, W 1991 roku wyjechał do Niemiec, gdzie grał w takich klubach jak: Kickers Emden (1991-1995), Concordia Ihrhove (1995-1997), Germania Leer (1997-2001), Süderneulander SV (2002-2003) i SuS Steenfelde (2006-2007).
Kariera reprezentacyjna.
W reprezentacji Konga Okemba zadebiutował 18 sierpnia 1990 w wygranym 1:0 meczu kwalifikacji do Pucharu Narodów Afryki 1992 z Malawi, rozegranym w Lilongwe. W 1992 roku został powołany do kadry na Puchar Narodów Afryki 1992. Na tym turnieju rozegrał jeden mecz, ćwierćfinałowy z Ghaną (1:2). Od 1990 do 1996 wystąpił w kadrze narodowej 6 razy.

</doc>
<doc id="5408524" url="https://pl.wikipedia.org/wiki?curid=5408524" title="2023 w lotach kosmicznych">
2023 w lotach kosmicznych

Chronologiczna lista startów rakiet nośnych w 2023 roku, których celem było wprowadzenie ładunku na orbitę okołoziemską, w kierunku Księżyca lub na orbitę heliocentryczną.
Kolorem szarym zaznaczone są starty nieudane i częściowe niepowodzenia z powodu awarii rakiety nośnej.
Wszystkie daty podane są według czasu uniwersalnego (UTC).
Flagą oznaczono państwo właściciela rakiety nośnej. Dla rakiet europejskiej spółki Arianespace użyto oznaczenia , a dla rakiet Rocket Lab startujących z Nowej Zelandii użyto oznaczenia .
Jako miejsce startu podano nazwę kosmodromu i kompleksu startowego (LC - ang. "launch complex")

</doc>
<doc id="5408526" url="https://pl.wikipedia.org/wiki?curid=5408526" title="Hajen">
Hajen

„Hajen” – nazwa noszona na przestrzeni dziejów przez okręty Kongelige Danske Marine i Svenska marinen:

</doc>
<doc id="5408528" url="https://pl.wikipedia.org/wiki?curid=5408528" title="57 Dywizja Morskich Nosicieli Rakiet">
57 Dywizja Morskich Nosicieli Rakiet

57 Dywizja Morskich Nosicieli Rakiet (57 DMNR) – lotniczy związek taktyczny Sił Zbrojnych ZSRR i Federacji Rosyjskiej w strukturach Floty Bałtyckiej.

</doc>
<doc id="5408530" url="https://pl.wikipedia.org/wiki?curid=5408530" title="Célestin Mouyabi">
Célestin Mouyabi

Célestin Mouyabi (ur. 30 lipca 1960 w Matsoumba-Madingou) – kongijski piłkarz grający na pozycji obrońcy. W swojej karierze grał w reprezentacji Konga.
Kariera klubowa.
W swojej piłkarskiej karierze Mouyabi grał w klubach: Kotoko de Mfoa i francuskich ECAC Chaumont oraz AS Beauvais Oise.
Kariera reprezentacyjna.
W reprezentacji Konga Mouyabi zadebiutował w 1981 roku. W 1992 roku został powołany do kadry na Puchar Narodów Afryki 1992. Na tym turnieju rozegrał jeden mecz, ćwierćfinałowy z Ghaną (1:2). W kadrze narodowej grał do 1993 roku.

</doc>
<doc id="5408531" url="https://pl.wikipedia.org/wiki?curid=5408531" title="Ambroise Ngoya">
Ambroise Ngoya

Ambroise Ngoya (ur. 2 marca 1964) – kongijski piłkarz grający na pozycji bramkarza. W swojej karierze rozegrał 1 mecz w reprezentacji Konga.
Kariera klubowa.
W swojej piłkarskiej karierze Ngoya grał w klubie CARA Brazzaville.
Kariera reprezentacyjna.
W reprezentacji Konga Ngoya zadebiutował 31 stycznia 1993 roku w przegranym 0:1 meczu eliminacji do MŚ 1994 i był to jego jedyny mecz w kadrze narodowej. Wcześniej, w 1992 roku, był powołany do kadry na Puchar Narodów Afryki 1992. Na tym turnieju nie rozegrał żadnego spotkania.

</doc>
<doc id="5408533" url="https://pl.wikipedia.org/wiki?curid=5408533" title="Jean-Michel Mbemba">
Jean-Michel Mbemba

Jean-Michel Mbemba – kongijski piłkarz grający na pozycji pomocnika. W swojej karierze rozegrał 1 mecz w reprezentacji Konga.
Kariera klubowa.
W swojej piłkarskiej karierze Mbemba grał we francuskich klubach US Melun i AS Cherbourg.
Kariera reprezentacyjna.
W reprezentacji Konga Mbemba zadebiutował 15 stycznia 1992 roku w zremisowanym 0:0 grupowym meczu Pucharu Narodów Afryki 1992 z Wybrzeżem Kości Słoniowej, rozegranym w Ziguinchorze. Był to zarazem jego jedyny rozegrany mecz w kadrze narodowej.

</doc>
<doc id="5408539" url="https://pl.wikipedia.org/wiki?curid=5408539" title="KVV Thes Sport Tessenderlo">
KVV Thes Sport Tessenderlo

Koninklijke Voetbalvereniging Tessenderlo Hulst Engsbergen Schoot Sport Tessenderlo w skrócie KVV THES Sport Tessenderlo – belgijski klub piłkarski, grający w trzeciej lidze belgijskiej, mający siedzibę w mieście Tessenderlo.
Historia.
Klub został założony 14 czerwca 1942 jako Heidebloem Voetbalvereeniging Hulst. W 1992 roku klub zmienił nazwę na Koninklijke Heidebloem Voetbalvereeniging Hulst, a w 1999 roku na KVV Thes Sport Tessenderlo. W 2015 roku połączył się z VK Penarol Engsbergen. W 2018 roku po raz pierwszy w swojej historii awansował do trzeciej ligi belgijskiej. 
Stadion.
Swoje domowe mecze klub rozgrywa na stadionie o nazwie Gemeentelijk Sportpark, położonym w Tessenderlo. Stadion może pomieścić 1500 widzów.

</doc>
<doc id="5408543" url="https://pl.wikipedia.org/wiki?curid=5408543" title="Gjergj Bubani">
Gjergj Bubani

Gjergj Bubani też jako: Jorgji Bubani (ur. 20 stycznia 1899 we wsi Boboshticë k. Korczy, zm. 28 lutego 1954 w Tiranie) – albański dziennikarz, pisarz i tłumacz, ojciec Dionisa Bubaniego.
Życiorys.
Syn Dionisiego i Elisabety z d. Karpaçi. Uczęszczał do francuskojęzycznego liceum w Korczy, a następnie wyjechał do Aten, gdzie studiował chemię. Po ukończeniu studiów mieszkał w Rumunii. Pierwsze artykuły publicystyczne pisał w 1919. W Rumunii związał się z czasopismem "Shqiperia e Re" (Nowa Albania), wydawanym przez diasporę albańską w Bukareszcie. W 1920 przeniósł się do Konstancy, gdzie wydawał własne czasopismo "Dodona", w tym czasopiśmie publikował pierwsze utwory satyryczne. Od 1922 związany z czasopismem "Zëri Shqipëtar" (Głos Albański). W latach 20. pracował w albańskiej służbie dyplomatycznej - początkowo na stanowisku sekretarza w konsulacie w Konstancy, a następnie w Sofii. W grudniu 1930 reprezentował Albanię na sofijskich obradach Międzybałkańskiego Stowarzyszenia Wydawców.
W 1936 przyjechał do Tirany, gdzie rozpoczął pracę redaktora naczelnego pisma "Drita", a w lipcu 1938 objął stanowisko pierwszego dyrektora Radia Tirana. W czasie okupacji włoskiej działał we włosko-albańskim towarzystwie literackim, a od 1943 pracował w ministerstwie kultury. Według biografa Bubaniego, Klitona Nesturiego, w październiku 1943 Bubani został aresztowany przez Gestapo wraz z całym zespołem Radia Tirana i uwolniony dzięki wstawiennictwu Mihala Zallariego.
13 listopada 1944, po wkroczeniu oddziałów partyzantki komunistycznej do Tirany, Bubani został aresztowany i oskarżony o współpracę z okupantem. W styczniu 1945 stanął przed Sądem Specjalnym, któremu przewodniczył Koçi Xoxe. Skazany na 15 lat więzienia i konfiskatę majątku, został skierowany do pracy osuszaniu bagien w rejonie Maliq. Uwolniony z więzienia w roku 1949, schorowany, zmarł w 1954 w Tiranie.
Był żonaty, miał dwoje dzieci. W 2018, w 80 rocznicę powstania Radia Tirana, Gjergj Bubani został odznaczony pośmiertnie Orderem Skanderbega. W lutym 2023 w Muzeum Narodowym w Tiranie odsłonięto wystawę poświęconą Bubaniemu. Imię Bubaniego nosi jedna z ulic w tirańskiej dzielnicy Komuna e Parisit.
Twórczość.
Dorobek literacki Bubaniego obejmuje artykuły publicystyczne, drobne utwory satyryczne, a także tłumaczenia rumuńskiego poety i dramaturga Victora Eftimiu.

</doc>
<doc id="5408544" url="https://pl.wikipedia.org/wiki?curid=5408544" title="Władysław Kaim">
Władysław Kaim

Władysław Kaim (ur. 30 maja 1939, zm. 8 stycznia 2023) – polski bokser.
Życiorys.
Pochodził z Podgórza. W latach 1956–1963 był zawodnikiem Wisły Kraków, a następnie do zakończenia kariery zawodniczej reprezentował barwy Hutnika Kraków. W barwach Hutnika zdobył między innymi dwa tytuły drużynowego mistrza Polski. Indywidualnie trzykrotnie zdobywał brązowy medal mistrzostw Polski w kategorii do 63,5 kg (lata: 1960, 1963, 1966). W trakcie kariery zawodniczej brał udział również w mistrzostwach Europy, a w 1961 zdobył złoty medal na Spartakiadzie Zrzeszeń Gwardyjskich w Bukareszcie.
Po zakończeniu kariery został zawodniczej jako trener prowadził w latach 1973–1975 bokserów Wisły Kraków.

</doc>
<doc id="5408546" url="https://pl.wikipedia.org/wiki?curid=5408546" title="Maciej Walczak">
Maciej Walczak

Maciej Robert Walczak (17 sierpnia 1971) – polski biolog, specjalista mikrobiologii wody i ścieków, wykładowca Uniwersytetu Mikołaja Kopernika w Toruniu.
Życiorys.
Maciej Walczak w latach 1990–1995 studiował biologię na Uniwersytecie Mikołaja Kopernika w Toruniu. W 2001 uzyskał tamże doktorat z nauk biologicznych, specjalność bakteriologia i hydrobiologia, na podstawie napisanej pod kierunkiem Wojciecha Donderskiego dysertacji "Bakterie neustonowen jeziora Jeziorak Mały, występowanie, właściwości fizjologiczne i aktywność metaboliczna". Na UMK habilitował się w 2010, przedstawiwszy dzieło "Bakterioneuston jezior". W 2020 otrzymał tytuł profesora nauk ścisłych i przyrodniczych.
Zawodowo związany z Instytutem Biologii Wydziału Nauk Biologicznych i Weterynaryjnych Uniwersytetu Mikołaja Kopernika w Toruniu. Jego zainteresowania naukowe obejmują takie zagadnienia jak: mikroorganizmy różnych środowisk, w tym ekstremalnych; rola mikroorganizmów w modyfikowaniu środowiska; biofilmy mikrobiologiczne; substancje biobójcze; zastosowanie mikroorganizmów w ochronie środowiska i technologiach przemysłowych.
Członek zarządu firmy Bacto-Tech.
We wrześniu 2021 został wraz z i Marcinem Świtoniakiem aresztowany w Iranie pod zarzutem szpiegostwa. Charzyński i Świtoniak zostali szybko zwolnieni, zaś Walczaka skazano na trzy lata więzienia. Dziennikarz Witold Repetowicz aresztowanie ocenił jako „grubą prowokację”. Ministerstwo Spraw Zagranicznych RP przedstawiało uwolnienie Walczaka jako jeden ze swoich priorytetów w 2022. Miało być ono przedmiotem rozmowy na poziomie ministrów spraw zagranicznych. MSZ w styczniu 2023 poinformowało, że Walczak opuścił więzienie i wrócił do Polski.

</doc>
<doc id="5408547" url="https://pl.wikipedia.org/wiki?curid=5408547" title="Wymyśle">
Wymyśle

Wymyśle – część miasta Latowicz w Polsce, położona w województwie mazowieckim, w powiecie mińskim, w gminie Latowicz. Stanowi zachodnią część miasta. Dawniej samodzielna wieś.
Dawniej wieś w gminie Łukowiec. 26 lutego 1923 włączona do gminy Latowicz.
W latach 1975–1998 administracyjnie należało do województwa siedleckiego

</doc>
<doc id="5408552" url="https://pl.wikipedia.org/wiki?curid=5408552" title="Patronage Sainte-Anne">
Patronage Sainte-Anne

Patronage Sainte-Anne – kongijski klub piłkarski grający w pierwszej lidze kongijskiej, mający siedzibę w mieście Brazzaville.
Stadion.
Swoje domowe mecze klub rozgrywa na stadionie o nazwie Stade Alphonse Massemba-Débat w Brazzaville, który może pomieścić 33 037 widzów.

</doc>
<doc id="5408553" url="https://pl.wikipedia.org/wiki?curid=5408553" title="Kulaśnica">
Kulaśnica

Kulaśnica – rozproszony przysiółek miasta Latowicz w Polsce, położona w województwie mazowieckim, w powiecie mińskim, w gminie Latowicz. Stanowi południową część miasta.
W latach 1975–1998 administracyjnie należało do województwa siedleckiego

</doc>
<doc id="5408555" url="https://pl.wikipedia.org/wiki?curid=5408555" title="Góra (Latowicz)">
Góra (Latowicz)

Góra – część miasta Latowicz w Polsce, położona w województwie mazowieckim, w powiecie mińskim, w gminie Latowicz. Stanowi wschodnią część miasta.
W latach 1975–1998 administracyjnie należało do województwa siedleckiego.

</doc>
<doc id="5408556" url="https://pl.wikipedia.org/wiki?curid=5408556" title="Piaski (Latowicz)">
Piaski (Latowicz)

Piaski – część miasta Latowicz w Polsce, położona w województwie mazowieckim, w powiecie mińskim, w gminie Latowicz. Stanowi północną część miasta.
W latach 1975–1998 administracyjnie należało do województwa siedleckiego.

</doc>
<doc id="5408558" url="https://pl.wikipedia.org/wiki?curid=5408558" title="Wiesław Nowak">
Wiesław Nowak

Wiesław Nowak – polski śpiewak operowy (bas).
Absolwent Akademii Muzycznej w Krakowie (klasa profesor Heleny Łazarskiej, dyplom z wyróżnieniem 1983), W latach 1982–1988 i od 1992 solista Opery Krakowskiej. Śpiewał również w Teatrze Wielkim w Warszawie oraz w Operze Śląskiej w Bytomiu. Laureat konkursów wokalnych. 

</doc>
<doc id="5408559" url="https://pl.wikipedia.org/wiki?curid=5408559" title="Granica ryzyka">
Granica ryzyka

Granica ryzyka () – hiszpański dreszczowiec z 1997 roku w reżyserii Eduardo Campoya.

</doc>
<doc id="5408564" url="https://pl.wikipedia.org/wiki?curid=5408564" title="Inter Club Brazzaville">
Inter Club Brazzaville

Inter Club Brazzaville – kongijski klub piłkarski grający w pierwszej lidze kongijskiej, mający siedzibę w mieście Brazzaville.
Stadion.
Swoje domowe mecze klub rozgrywa na stadionie o nazwie Stade Alphonse Massemba-Débat w Brazzaville, który może pomieścić 33 037 widzów.

</doc>
<doc id="5408565" url="https://pl.wikipedia.org/wiki?curid=5408565" title="Inter Brazzaville">
Inter Brazzaville



</doc>
<doc id="5408569" url="https://pl.wikipedia.org/wiki?curid=5408569" title="Shimbula Mayanga">
Shimbula Mayanga

Shimbula Mayanga – piłkarz z Demokratycznej Republiki Konga grający na pozycji pomocnika. W swojej karierze rozegrał 5 meczów w reprezentacji Zairu.
Kariera klubowa.
W swojej piłkarskiej karierze Mayanga grał w klubie TP Mazembe.
Kariera reprezentacyjna.
W reprezentacji Zairu Mayanga zadebiutował 14 kwietnia 1991 roku w wygranym 2:1 meczu kwalifikacji do Pucharu Narodów Afryki 1992 z Gabonem, rozegranym w Kinszasie. W 1992 roku został powołany do kadry Zairu na Puchar Narodów Afryki 1992. Rozegrał na nim jeden mecz grupowy, z Kamerunem (1:1). Od 1991 do 1992 wystąpił w kadrze narodowej 5 razy.

</doc>
<doc id="5408585" url="https://pl.wikipedia.org/wiki?curid=5408585" title="ACB Lagos FC">
ACB Lagos FC

African Continental Bank Football Club w skrócie ACB Lagos FC – nieistniejący już nigeryjski klub piłkarski grający w niegdyś w pierwszej lidze nigeryjskiej, mający siedzibę w mieście Lagos.
Stadion.
Swoje domowe mecze klub rozgrywał na stadionie o nazwie Onikan Stadium w Lagos, który może pomieścić 5 000 widzów.

</doc>
<doc id="5408586" url="https://pl.wikipedia.org/wiki?curid=5408586" title="ACB Lagos">
ACB Lagos



</doc>
<doc id="5408588" url="https://pl.wikipedia.org/wiki?curid=5408588" title="Fedora Ngondola Assombalanga">
Fedora Ngondola Assombalanga

Fedora Ngondola Assombalonga (ur. 4 czerwca 1969) – piłkarz z Demokratycznej Republiki Konga grający na pozycji pomocnika. W swojej karierze rozegrał 6 meczów i strzelił 1 gola w reprezentacji Zairu.
Kariera klubowa.
W swojej piłkarskiej karierze Assombalonga grał w klubie AS Bilima.
Kariera reprezentacyjna.
W reprezentacji Zairu Assombalonga zadebiutował 1 czerwca 1989 roku w zremisowanym 1:1 towarzyskim meczu z Wybrzeżem Kości Słoniowej, rozegranym w Abidżanie. W debiucie strzelił gola. W 1992 roku został powołany do kadry Zairu na Puchar Narodów Afryki 1992. Rozegrał na nim jeden mecz ćwierćfinałowy Nigerią (0:1). Od 1989 do 1992 wystąpił w kadrze narodowej 6 razy i zdobył 1 bramkę.

</doc>
<doc id="5408589" url="https://pl.wikipedia.org/wiki?curid=5408589" title="Veolia Energia Warszawa">
Veolia Energia Warszawa

Veolia Energia Warszawa (do dnia 28 stycznia 2015 r. pod firmą "Dalkia Warszawa S.A.") – polskie przedsiębiorstwo prowadzące działalność w zakresie dostaw (przesyłania, dystrybucji) i sprzedaży ciepła do odbiorców końcowych zlokalizowanych w Warszawie.
Spółka zarządza największą w Unii Europejskiej siecią ciepłowniczą o długości ok. 1800 km, która dostarcza ciepło systemowe i ciepłą wodę do 80% budynków w Warszawie.
Od października 2011 r. spółka jest częścią międzynarodowej grupy Veolia. Większościowym akcjonariuszem spółki jest Veolia Energia Polska S.A. (97% akcji).

</doc>
<doc id="5408590" url="https://pl.wikipedia.org/wiki?curid=5408590" title="Język ponosokan">
Język ponosokan



</doc>
<doc id="5408596" url="https://pl.wikipedia.org/wiki?curid=5408596" title="Katedra grecko-prawosławna św. Zofii w Londynie">
Katedra grecko-prawosławna św. Zofii w Londynie



</doc>
<doc id="5408598" url="https://pl.wikipedia.org/wiki?curid=5408598" title="Katedra grecko-prawosławna Wszystkich Świętych w Londynie">
Katedra grecko-prawosławna Wszystkich Świętych w Londynie



</doc>
<doc id="5408599" url="https://pl.wikipedia.org/wiki?curid=5408599" title="Katedra grecko-prawosławna św. Andrzeja w Londynie">
Katedra grecko-prawosławna św. Andrzeja w Londynie



</doc>
<doc id="5408600" url="https://pl.wikipedia.org/wiki?curid=5408600" title="Katedra grecko-prawosławna Narodzenia Matki Bożej w Londynie">
Katedra grecko-prawosławna Narodzenia Matki Bożej w Londynie



</doc>
<doc id="5408601" url="https://pl.wikipedia.org/wiki?curid=5408601" title="Katedra grecko-prawosławna Zaśnięcia Bogurodzicy w Londynie">
Katedra grecko-prawosławna Zaśnięcia Bogurodzicy w Londynie



</doc>
<doc id="5408603" url="https://pl.wikipedia.org/wiki?curid=5408603" title="Katedra grecko-prawosławna Świętego Krzyża i św. Michała w Londynie">
Katedra grecko-prawosławna Świętego Krzyża i św. Michała w Londynie



</doc>
<doc id="5408604" url="https://pl.wikipedia.org/wiki?curid=5408604" title="Grecko-prawosławny kościół metropolitalny św. Jerzego w Sztokholmie">
Grecko-prawosławny kościół metropolitalny św. Jerzego w Sztokholmie



</doc>
<doc id="5408605" url="https://pl.wikipedia.org/wiki?curid=5408605" title="Katedra grecko-prawosławna św. Mikołaja w Londynie">
Katedra grecko-prawosławna św. Mikołaja w Londynie



</doc>
<doc id="5408606" url="https://pl.wikipedia.org/wiki?curid=5408606" title="Magdalena Piorunek">
Magdalena Piorunek

Magdalena Piorunek – polska pedagog, dr hab. nauk humanistycznych, profesor i kierownik Zakładu Poradnictwa Społecznego Wydziału Studiów Edukacyjnych Uniwersytetu im. Adama Mickiewicza w Poznaniu.
Życiorys.
25 kwietnia 1995 obroniła pracę doktorską "Dynamika obrazu świata zawodowego w okresie dzieciństwa", 20 grudnia 2004 habilitowała się na podstawie pracy zatytułowanej "Projektowanie przyszłości edukacyjno-zawodowej w okresie adolescencji". 15 lipca 2011 uzyskała tytuł profesora nauk humanistycznych. Została zatrudniona na stanowisku profesora nadzwyczajnego w Wyższej Szkole Nauk Humanistycznych i Dziennikarstwa w Poznaniu, oraz w Zakładzie Poradnictwa Społecznego na Wydziale Studiów Edukacyjnych Uniwersytetu im. Adama Mickiewicza.
Jest członkiem Rady Dyscypliny Naukowej – Pedagogiki Uniwersytetu im. Adama Mickiewicza w Poznaniu i Komitetu Nauk Pedagogicznych, Sekcji Pedagogiki Pracy PAN, prodziekanem na Wydziale Studiów Edukacyjnych Uniwersytetu im. Adama Mickiewicza w Poznaniu, a także specjalistą Komitetu Nauk Pedagogicznych Polskiej Akademii Nauk.
Została przewodniczącą Komitetu Nauk Pedagogicznych, Sekcji Poradnictwa Pedagogicznego PAN.
Awansowała na stanowisko profesora i kierownika w Zakładzie Poradnictwa Społecznego na Wydziale Studiów Edukacyjnych Uniwersytetu im. Adama Mickiewicza w Poznaniu.

</doc>
<doc id="5408607" url="https://pl.wikipedia.org/wiki?curid=5408607" title="Halina Sowińska">
Halina Sowińska

Halina Sowińska – polska pedagog, dr hab., profesor Wyższej Szkoły Pedagogiki i Administracji im. Mieszka I w Poznaniu, Bałtyckiej Wyższej Szkoły Humanistycznej w Koszalinie, oraz Zakładu Teoretycznych Podstaw Edukacji Wydziału Studiów Edukacyjnych Uniwersytetu im. Adama Mickiewicza w Poznaniu.
Życiorys.
Obroniła pracę doktorską, następnie uzyskała stopień doktora habilitowanego. Została zatrudniona na stanowisku profesora w Bałtyckiej Wyższej Szkole Humanistycznej w Koszalinie, Wyższej Szkoły Pedagogiki i Administracji im. Mieszka I w Poznaniu i w Zakładzie Teoretycznych Podstaw Edukacji na Wydziale Studiów Edukacyjnych Uniwersytetu im. Adama Mickiewicza w Poznaniu.
Była kierownikiem w Zakładzie Teoretycznych Podstaw Edukacji na Wydziale Studiów Edukacyjnych Uniwersytetu im. Adama Mickiewicza.

</doc>
<doc id="5408611" url="https://pl.wikipedia.org/wiki?curid=5408611" title="Jacek Zienkiewicz">
Jacek Zienkiewicz

Jacek Zienkiewicz (ur. 1 stycznia 1967 we Wrocławiu, zm. 9 stycznia 2023) – polski matematyk, dr hab.
Życiorys.
9 stycznia 1996 obronił pracę doktorską "Zagadnienia początkowe dla równań Schrodingera na grupie Heisenberga", 18 grudnia 2007 habilitował się na podstawie pracy zatytułowanej "Przestrzenie funkcyjne i półgrupy operatorów". Został zatrudniony na stanowisku profesora uczelni w Instytucie Matematycznym na Wydziale Matematyki i Informatyki Uniwersytetu Wrocławskiego, oraz był członkiem Rady Dyscypliny Naukowej – Matematyki Uniwersytetu Wrocławskiego.

</doc>
<doc id="5408612" url="https://pl.wikipedia.org/wiki?curid=5408612" title="Syryjsko-prawosławny patriarcha Antiochii">
Syryjsko-prawosławny patriarcha Antiochii



</doc>
<doc id="5408613" url="https://pl.wikipedia.org/wiki?curid=5408613" title="Euwanis (syryjsko-prawosławny patriarcha Antiochii)">
Euwanis (syryjsko-prawosławny patriarcha Antiochii)



</doc>
<doc id="5408625" url="https://pl.wikipedia.org/wiki?curid=5408625" title="Ratcliffe Culey">
Ratcliffe Culey

Ratcliffe Culey – wieś w Anglii, w hrabstwie Leicestershire, w dystrykcie Hinckley and Bosworth, w civil parish Witherley. Leży 9 km od Market Bosworth. W 1931 roku civil parish liczyła 184 mieszkańców. Ratcliffe Culey jest wspomniana w Domesday Book (1086) jako "Redeclive".

</doc>
<doc id="5408626" url="https://pl.wikipedia.org/wiki?curid=5408626" title="Puchar Świata w biathlonie 2022/2023 – Ruhpolding">
Puchar Świata w biathlonie 2022/2023 – Ruhpolding

Zawody Pucharu Świata w biathlonie w Ruhpolding były piątymi w sezonie 2022/2023 w tej dyscyplinie sportu. Konkurencje rozegrane zostały w dniach 11 – 15 stycznia 2023. Rywalizacja odbywała się w biegu indywidualnym, sztafecie oraz biegu masowym.

</doc>
<doc id="5408628" url="https://pl.wikipedia.org/wiki?curid=5408628" title="Mr. Crowley">
Mr. Crowley

Mr. Crowley – singel brytyjskiego wokalisty i muzyka Ozzy’ego Osbourne’a, będący drugim z singli promujących wydany 20 września 1980 roku debiutancki album Osbourne’a, "Blizzard of Ozz". Pierwsze wydanie singla trafiło do sprzedaży w formacie winyl 12” w listopadzie 1980 roku w Wielkiej Brytanii nakładem Jet Records i zawierało na stronie B utwory „You Said It All” oraz „Suicide Solution”. Później singel ukazał się jeszcze wielokrotnie w formacie winyl 12” i 7”, a ponadto w wersji "live". W jednej z wersji, kanadyjskiej winyl 7” z lipca 1981 roku, na stronie B obecny był utwór „No Bone Movies”.
Singel z utworem „Mr. Crowley” dotarł do 46. miejsca brytyjskiej listy przebojów, na której utrzymywał się przez trzy tygodnie. Utwór znalazł się na 23. miejscu listy 25 najlepszych utworów metalowych, przygotowanej w oparciu o wyniki ankiety sporządzonej wśród czytelników strony internetowej producenta gitar Gibson, z kolei obecne w „Mr. Crowley” solo gitarowe autorstwa Randy’ego Rhoadsa zostało sklasyfikowane na 28. miejscu listy 100 najlepszych sol gitarowych, stworzonej przez redakcję miesięcznika "Guitar World".
Opis i geneza.
Utwór „Mr. Crowley” opowiada o Aleisterze Crowleyu, niesławnym brytyjskim okultyście, mistyku, pisarzu i poecie, który na początku XX wieku stworzył system religijno-filozoficzny o nazwie Thelema. Za napisanie tekstu, jak i skomponowanie muzyki do utworu odpowiadali Ozzy Osbourne, Randy Rhoads i Bob Daisley. Piosenka zaczyna się rozszerzonym, charakterystycznym, progresywnym solo klawiszowym autorstwa Dona Aireya, a uzupełnia ją solo gitarowe w wykonaniu Randy’ego Rhoadsa, uważane za jedno z najlepszych w jego krótkiej karierze (zginął w katastrofie lotniczej w 1982 roku w wieku 25 lat). „Mr. Crowley” jest doskonałym przykładem zarówno uderzającej techniki gitarowej Rhoadsa, jak i kreatywnego tworzenia przez niego riffów. Natomiast Don Airey swoje solo klawiszowe z utworu wspominał później następująco: 
W pierwszych wersach tekstu „Mr. Crowley” znajdują się jasno wyrażone myśli podmiotu lirycznego na temat okultysty: „Mr. Crowley, what went on in your head? / Oh Mr. Crowley, did you talk to the dead? / Your lifestyle to me seemed so tragic / With the thrill of it all / You fooled all the people with magic / Yeah, you waited on Satan’s call” (pol. „Panie Crowley, co się działo w pana głowie? / Och, panie Crowley, czy rozmawiał pan ze zmarłymi? / Pana styl życia wydawał mi się tak tragiczny / Z dreszczykiem emocji od tego wszystkiego / Ogłupił pan wszystkich ludzi magią / Tak, czekał pan na wezwanie szatana”). Według pewnej legendy, Aleister Crowley urodził się ze znamieniem w kształcie swastyki, w związku z czym pozostały po jego narodzinach popłód został rozrzucony. Nawiązanie do tego stanowi wers „They scattered the afterbirth” (pol. „Oni rozrzucili popłód”). W tekście obecne są także wersy: „Won’t you ride my white horse” (pol. „Nie chciałbyś jeździć na moim białym koniu”), który odnosi się do zażywania narkotyków (Crowley był znanym użytkownikiem opium) oraz, pod koniec utworu, „Was it polemically sent?” (pol. „Czy to zostało wysłane polemicznie?”), co jest odniesieniem do sposobu, w jaki Crowley czasami podpisywał książki i autografy: „Polemically Yours, Aleister Crowley” (pol. „Polemicznie pozdrawiam, Aleister Crowley”). Przy współtworzeniu tekstu utworu Ozzy Osbourne zainspirował się jedną z przeczytanych przez siebie książek o Aleisterze Crowleyu oraz talią kart tarota, którą znalazł w studiu, gdy wraz z zespołem zaczynał nagrywanie albumu "Blizzard of Ozz". Jak sam stwierdził w dołączonych do albumu kompilacyjnego "The Ozzman Cometh" notatkach: Z kolei w wywiadzie dla czasopisma "Rolling Stone" z 2002 roku powody napisania piosenki wyjaśnił następująco: 
Jeden ze współautorów tekstu utworu, basista Bob Daisley, w wywiadzie dla serwisu Songfacts tak wyjaśnił swoje podejście do współtworzenia tekstu: 
Utwór „Mr. Crowley” pomógł Ozzy’emu Osbourne’owi stworzyć udawany satanistyczny wizerunek, którym często posługiwał się dla efektu, głównie w swoim zespole Black Sabbath, którego muzykę porównywano do horrorów.
Wydanie.
„Mr. Crowley” był drugim z singli promujących wydany 20 września 1980 roku album "Blizzard of Ozz", po „Crazy Train”. Pierwsze wydanie singla trafiło do sprzedaży w formacie winyl 12” w listopadzie 1980 roku w Wielkiej Brytanii nakładem Jet Records i zawierało na stronie B utwory „You Said It All” (nieobecny na albumie) oraz „Suicide Solution”. Singel doczekał się również wydań z utworem „Mr. Crowley” w wersji "live". Wersję tę pozyskano z występu Ozzy’ego Osbourne’a i jego zespołu 2 października 1980 roku w Mayflower Theatre w Southampton, stanowiącego część pierwszej trasy koncertowej po Wielkiej Brytanii. Brytyjskie wydanie "live" winyl 7” zostało uzupełnione piosenką „You Said It All” (pozyskaną z tego samego występu co „Mr. Crowley”). Natomiast wydanie "live" holenderskie winyl 12” i amerykańskie winyl 12” zawierało jeszcze także pochodzący z występu w Southampton utwór „Suicide Solution”.
W wydaniu kanadyjskim winyl 7” z 1981 roku na stronie B obecny był utwór „No Bone Movies”.
Odbiór.
Krytyczny.
W recenzji Richarda Gilliama z serwisu AllMusic można przeczytać, że „niezależnie od dość zadziwiającej tematyki utworu „Mr. Crowley”, często pomija się fakt, iż należy on do najbardziej melodyjnych dokonań heavymetalowych i jest głównym przykładem pierwszorzędnej wrażliwości muzycznej Ozzy’ego Osbourne’a”, a także że „stopniowo budujący moc i intensywność wokal Osbourne’a i jego instrumentalny podkład tworzą żałosne crescendo, które wciąga słuchacza w najważniejszy motyw”. Z kolei Paul Travers z tygodnika "Kerrang!" umieścił „Mr. Crowley” na 4. miejscu stworzonego przez siebie zestawienia "10 najlepszych piosenek solowych Ozzy’ego Osbourne’a" i stwierdził, że „od nasyconego organami wstępu klawiszowca Dona Aireya po pierwsze żałobne "Misssster Crowley…" [utwór] wciąga i owija lepkie palce wokół serca”, dodając ponadto że „...nie jest to najszybszy ani najcięższy z utworów, sygnowanych przez Ozzy’ego własnym imieniem, ale jest jednym z najpotężniejszych, z podstępną serią haków i kilkoma nieprzewidywalnymi solówkami Randy’ego Rhoadsa.
Komercyjny.
Z powodu kontrowersyjnej tematyki utwór nie miał szans na emisję radiową, która w ówczesnych czasach była niezbędna do zyskania przez piosenkę statusu przeboju. Niemniej jednak „Mr. Crowley” okazał się być niezmiennie popularny i zdołał stać się jednym z nielicznych heavymetalowych utworów, które są dobrze znane poza swoim gatunkiem. Utwór był umiarkowanym przebojem w Wielkiej Brytanii – singel, na którym się znalazł, dotarł do 46. miejsca brytyjskiej listy przebojów, na której utrzymywał się przez trzy tygodnie. Dla porównania, album, z którego pochodził, "Blizzard of Ozz" osiągnął na tej liście 7. miejsce i utrzymywał się na niej przez osiem tygodni.
„Mr. Crowley” znalazł się na 23. miejscu listy 25 najlepszych utworów metalowych, przygotowanej w oparciu o wyniki ankiety sporządzonej wśród czytelników strony internetowej producenta gitar Gibson, z kolei obecne w „Mr. Crowley” solo gitarowe autorstwa Randy’ego Rhoadsa zostało sklasyfikowane na 28. miejscu listy 100 najlepszych sol gitarowych, stworzonej przez redakcję miesięcznika "Guitar World".
Wykorzystanie utworu.
Oficjalny poradnik do gry komputerowej "Fallout 3" ("Fallout 3 Official Game Guide") wykorzystuje tekst „Mr. Crowley” w opisie przejścia zadania pobocznego "You Gotta Shoot ’Em in the Head". W samej grze istnieje ponadto postać zamieszkującego Podziemie ghula o imieniu "Mister Crowley".
Utwór znalazł się wśród oddanych do dyspozycji gracza 84 piosenek w komputerowej grze muzycznej "Guitar Hero World Tour", ponadto został umieszczony na ścieżce dźwiękowej gry komputerowej "Brütal Legend".
27 maja 2011 roku producent gier komputerowych Harmonix Music Systems udostępnił pakiet ośmiu utworów Ozzy’ego Osbourne’a ("Ozzy Osbourne 8-pack") do gry muzycznej "Rock Band 3", w którym był również obecny „Mr. Crowley”. Utwór ten, jako jedyny z pakietu, był przy tym dostępny z ulepszeniem PRO dla gitary i gitary basowej do użytku tylko z gitarą Mustang MIDI lub Fender Squier.
W opublikowanym w 2021 roku, stworzonym dla uczczenia 30. rocznicy nagrania utworu „Hellraiser” animowanym teledysku "Hellraiser (30th Anniversary Edition – Official Animated Video)" na bokach furgonetki, do której wsiadają Ozzy Osbourne i Lemmy Kilmister, znajduje się napis "Mr. Crowley".
Wersje innych wykonawców.
Szwedzki zespół The Cardigans stworzył skróconą do 2 minut i 35 sekund wersję „Mr. Crowley” i umieścił ją na stronie B wydanego w 1995 roku singla „Carnival”.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="5408629" url="https://pl.wikipedia.org/wiki?curid=5408629" title="Mateusz Grabda">
Mateusz Grabda

Mateusz Grabda (ur. 23 maja 1988 w Kielcach) – polski trener siatkarski. W latach 2007-2012 studiował fizjoterapię na Akademii Świętokrzyskiej im. Jana Kochanowskiego w Kielcach.
Jego żoną jest Małgorzata Główka, wokalistka zespołu Camasutra. Wzięli ślub dnia 20 czerwca 2015 roku w Kielcach. 7 czerwca 2019 roku przyszły na świat ich bliźnięta Zosia i Staś. 
Sukcesy.
Mistrzostwa Europy Juniorów:

</doc>
<doc id="5408636" url="https://pl.wikipedia.org/wiki?curid=5408636" title="Korticifraga">
Korticifraga



</doc>
<doc id="5408638" url="https://pl.wikipedia.org/wiki?curid=5408638" title="Corticifraga">
Corticifraga

Corticifraga Lettau ex Vězda (korticifraga) – rodzaj grzybów z rodziny "Gomphillaceae".
Systematyka i nazewnictwo.
Pozycja w klasyfikacji według Index Fungorum: "Gomphillaceae, Ostropales, Ostropomycetidae, Lecanoromycetes, Pezizomycotina, Ascomycota, Fungi".
Nazwa polska według W. Fałtynowicza.
Gatunki występujące w Polsce:

</doc>
<doc id="5408640" url="https://pl.wikipedia.org/wiki?curid=5408640" title="Wersjonowanie">
Wersjonowanie



</doc>
<doc id="5408650" url="https://pl.wikipedia.org/wiki?curid=5408650" title="Nowickie Trzecie">
Nowickie Trzecie

Nowickie Trzecie, Nowickie III (, "Nawickija 3"; , "Nowickije 3"; pol. hist. "Nowickie Krupowskie") – wieś na Białorusi, w obwodzie grodzieńskim, w rejonie lidzkim, w sielsowiecie Krupa, nad Krupką.
Historia.
W XIX i w początkach XX w. położone były w Rosji, w guberni wileńskiej, w powiecie lidzkim.
W dwudziestoleciu międzywojennym leżały w Polsce, w województwie nowogródzkim, w powiecie lidzkim, w gminie Lida. W 1921 miejscowość liczyła 132 mieszkańców, zamieszkałych w 26 budynkach, wyłącznie Polaków wyznania rzymskokatolickiego.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5408653" url="https://pl.wikipedia.org/wiki?curid=5408653" title="Zasłonak szyszkowaty">
Zasłonak szyszkowaty

Zasłonak szyszkowaty ("Cortinarius angelesianus" A.H. Sm.) – gatunek grzybów należący do rodziny zasłonakowatych ("Cortinariaceae").
Systematyka i nazewnictwo.
Pozycja w klasyfikacji według Index Fungorum: "Cortinarius, Cortinariaceae, Agaricales, Agaricomycetidae, Agaricomycetes, Agaricomycotina, Basidiomycota, Fung"i.
Po raz pierwszy opisał go w 1944 r. Alexander Hanchett Smith. Synonimy:
Nazwę polską nadał mu Andrzej Nespiak w 1981 r. (dla synonimu "Cortinarius strobilaceus").
Morfologia.
Średnica 2–5 cm, początkowo stożkowato-dzwonkowaty, potem płaski. Powierzchnia cętkowana. Jest higrofaniczny; w stanie wilgotnym ciemnobrązowy, w stanie suchym blado pomarańczowo-brązowy do matowo brązowo-żółtego z drobnymi, jaśniejszymi strzępkami.
Przyrośnięte, szerokie, rzadkie, płowobrązowe, z jaśniejszymi ostrzami.
Wysokość 4–10, grubość 0,3–0,8 cm, wysmukły, równy, brązowawo-kremowy, ciemniejszy w stanie wilgotnym. Zasnówka brązowawa lub ochrowa, często obfita, ochrowe, pozostawiająca na trzonie resztki.
Kremowy do ciemnobrązowego, zapach słaby lub ziemisty.
Zarodniki rdzawo brązowe, elipsoidalne, drobno brodawkowate, 7–9,5 × 5–5,5 µm.
Zasłonak szyszkowaty charakteryzuje się smukłym wzrostem, małymi owocnikami, ubarwieniem ochrowym bez fioletowych lub purpurowych odcienia, delikatnym kapeluszem, pozostałościami osłony w postaci girland i łatek na stopie oraz występowaniem pod drzewami iglastymi. Ochrowa zasnówka odróżnia go od gatunków z grupy zasłonaka krętonogiego ("Cortinarius flexipes"), które mają białawą zasnówkę i często kwiatowy zapach. Podobny "Cortinarius diasemospermus" występuje w młodych, suchych borach sosnowych.
Występowanie i siedlisko.
Występuje w Ameryce Północnej i Europie. Władysław Wojewoda w 2003 r. przytoczył 5 jego stanowisk w Polsce z uwagą, że jego rozprzestrzenienie i stopień zagrożenia nie są znane.
Naziemny grzyb mikoryzowy. Występuje wśród mchów w lasach iglastych i zaroślach jałowcowych i na opuszczonych polach. Owocniki wytwarza od sierpnia do września.

</doc>
<doc id="5408654" url="https://pl.wikipedia.org/wiki?curid=5408654" title="Cortinarius angelesianus">
Cortinarius angelesianus



</doc>
<doc id="5408655" url="https://pl.wikipedia.org/wiki?curid=5408655" title="Cortinarius strobilaceus">
Cortinarius strobilaceus



</doc>
<doc id="5408657" url="https://pl.wikipedia.org/wiki?curid=5408657" title="Purście">
Purście

Purście (, "Pursci"; , "Pursti") – wieś na Białorusi, w obwodzie grodzieńskim, w rejonie lidzkim, w sielsowiecie Krupa, nad Krupką.
Historia.
W XIX i w początkach XX w. położone były w Rosji, w guberni wileńskiej, w powiecie lidzkim, w gminie Lida. W 1888 były to dwie wsie - jedna prywatna własności Szukiewiczów i druga skarbowa.
W dwudziestoleciu międzywojennym leżały w Polsce, w województwie nowogródzkim, w powiecie lidzkim, w gminie Lida. W 1921 miejscowość liczyła 136 mieszkańców, zamieszkałych w 27 budynkach, wyłącznie Polaków. 125 mieszkańców było wyznania rzymskokatolickiego i 11 prawosławnego.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5408658" url="https://pl.wikipedia.org/wiki?curid=5408658" title="Puchar Świata w biathlonie 2022/2023 – Rasen-Antholz">
Puchar Świata w biathlonie 2022/2023 – Rasen-Antholz

Zawody Pucharu Świata w biathlonie w Ruhpolding były szóstymi w sezonie 2022/2023 w tej dyscyplinie sportu. Konkurencje rozegrane zostały w dniach 19 – 22 stycznia 2023. Rywalizacja odbywała się w sprincie, biegu pościgowym i sztafecie.

</doc>
<doc id="5408663" url="https://pl.wikipedia.org/wiki?curid=5408663" title="Sporkowszczyzna">
Sporkowszczyzna

Sporkowszczyzna (, "Sporkauszczyna"; , "Sporkowszczina") – wieś na Białorusi, w obwodzie grodzieńskim, w rejonie lidzkim, w sielsowiecie Krupa, nad Lidzieją i przy skrzyżowaniu drogi republikańskiej R89 ze wschodnią obwodnicą Lidy.
Współcześnie wieś obejmuje także dawny folwark Melenkowszczyzna (, "Mielankouszczyna"; , "Mielenkowszczina").
Historia.
W XIX i w początkach XX w. Sporkowszczyzna i Melenkowszczyzna położone były w Rosji, w guberni wileńskiej, w powiecie lidzkim, w gminie Lida. Obie miejscowości należały do Adamowiczów.
W dwudziestoleciu międzywojennym leżały w Polsce, w województwie nowogródzkim, w powiecie lidzkim, w gminie Lida. W 1921 Sporkowszczyzna liczyła 93 mieszkańców, zamieszkałych w 20 budynkach, wyłącznie Polaków. 80 mieszkańców było wyznania rzymskokatolickiego i 13 prawosławnego. Melenkowszczyzna liczyła zaś 21 mieszkańców, zamieszkałych w 2 budynkach, wyłącznie Polaków wyznania rzymskokatolickiego.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5408664" url="https://pl.wikipedia.org/wiki?curid=5408664" title="Melenkowszczyzna">
Melenkowszczyzna



</doc>
<doc id="5408665" url="https://pl.wikipedia.org/wiki?curid=5408665" title="Opcja C">
Opcja C



</doc>
<doc id="5408667" url="https://pl.wikipedia.org/wiki?curid=5408667" title="TNA World Heavyweight Championship">
TNA World Heavyweight Championship



</doc>
<doc id="5408670" url="https://pl.wikipedia.org/wiki?curid=5408670" title="Rafik El Mamouni">
Rafik El Mamouni

Rafik El Mamouni (arab. رفيق الماموني, ur. 1 stycznia 1988) – marokański piłkarz, grający jako napastnik w CSM Ouarzazate.
Klub.
JS Massira.
Zaczynał karierę w JS Massira.
W sezonie 2011/2012 (pierwszym w bazie Transfermarkt) zagrał 12 meczów.
AS Salé.
1 lipca 2013 roku został zawodnikiem AS Salé. Zadebiutował tam 24 sierpnia 2013 roku w meczu przeciwko Hassania Agadir (2:2). Zagrał cały mecz. Pierwszą asystę zaliczył 10 listopada 2013 roku w meczu przeciwko Raja Casablanca (porażka 2:1). Asystował przy bramce Nabila Koalasse w 45. minucie. Pierwszego gola strzelił 13 grudnia 2013 roku w meczu przeciwko KAC Kénitra (1:1). Do siatki trafił w 72. minucie. Łącznie zagrał 22 mecze, strzelił 3 gole i miał asystę.
Chabab Rif Al Hoceima.
1 lipca 2014 roku zmienił klub na Chabab Rif Al Hoceima. W tym klubie debiut zaliczył 24 sierpnia 2014 roku w meczu przeciwko Olympic Safi (wygrana 3:1). W debiucie strzelił gola – do bramki trafił w 52. minucie. Łącznie zagrał 14 meczów i strzelił gola.
Dalsza kariera.
4 września 2015 roku wrócił do JS Massira. Następnie, 1 lipca 2017 roku zmienił klub na Chabab Ben Guerir. 1 lipca 2018 roku został zawodnikiem Chabab Ben Guerir. 20 września 2019 roku podpisał kontrakt z CODM Meknès. Od sezonu 2020/2021 reprezentuje barwy CSM Ourzazate.

</doc>
<doc id="5408672" url="https://pl.wikipedia.org/wiki?curid=5408672" title="Warta II Poznań">
Warta II Poznań



</doc>
<doc id="5408673" url="https://pl.wikipedia.org/wiki?curid=5408673" title="Ludwik Dąbrowski (fizyk)">
Ludwik Dąbrowski (fizyk)

Ludwik Czesław Dąbrowski (ur. 1939, zm. 9 listopada 2018) – polski fizyk, prof. dr hab. 
Był profesorem nadzwyczajnym w Narodowym Centrum Badań Jądrowych. Specjalizował się w fizyce ciała stałego i fizyce jądrowej. Był ekspertem w badaniach dyfuzji metodą spektroskopii mössbauerowskiej. Pod koniec życia zajmował się modelowaniem procesów dyfuzji produktów rozszczepienia w paliwie jądrowym.

</doc>
<doc id="5408677" url="https://pl.wikipedia.org/wiki?curid=5408677" title="Proces produkcji gry komputerowej The Last of Us Part II">
Proces produkcji gry komputerowej The Last of Us Part II

Proces produkcji gry komputerowej "The Last of Us Part II" trwał przez kilka lat, a zaangażowanych było w niego ponad 2100 osób, w tym trzystupięćdziesięcioosobowy zespół ze studia Naughty Dog. Zwieńczony został premierą gry, wydanej przez Sony Interactive Entertainment na konsolę PlayStation 4, w czerwcu 2020 roku. "Part II" jest kontynuacją "The Last of Us" z 2013; wstępne prace nad nią rozpoczęły się w 2014 po premierze odświeżonej wersji pierwszej części na PlayStation 4 – "The Last of Us Remastered". Proces produkcyjny nadzorował Neil Druckmann, który podobnie jak w przypadku poprzedniczki pełnił funkcję reżysera i głównego scenarzysty; na współreżyserów wybrano Anthony’ego Newmana i Kurta Margenau. Po pierwszej zapowiedzi gry, mającej miejsce w 2016, była ona intensywnie promowana poprzez zwiastuny oraz na pokazach branżowych. Datę premiery kilkukrotnie przesuwano, głównie ze względu na obostrzenia covidowe. Podczas prac nad grą jej twórcy doświadczali "crunchu", pracując po dwanaście godzin dziennie przez długi czas, co było pokłosiem licznych zwolnień po "crunchu" podczas prac nad "Uncharted 4: Kresem złodzieja" (2016).
Podczas pisania scenariusza Druckmann współpracował z Halley Gross. Fabuła była częściowo inspirowana jego doświadczeniami z dzieciństwa, które spędził na Zachodnim Brzegu Jordanu, gdzie przemoc była często spotykana. Gross czerpała inspiracje z zespołu stresu pourazowego, jakiego sama doświadczyła. Ashley Johnson i Troy Baker ponownie wcielili się w Ellie i Joela. Ellie stała się jedną z dwóch grywalnych postaci; w drugą, Abby Anderson, wcieliła się Laura Bailey. Zmiana perspektywy inspirowana była podobną zmianą w pierwszej części. Scenarzyści chcieli obnażyć słabości Abby, mając świadomość, że gracze początkowo ją znienawidzą; celem było, żeby pod koniec mogli się z nią utożsamiać.
Pracując nad grą twórcy wycisnęli maksimum możliwości sprzętowych z PlayStation 4, co pozwoliło na stworzenie większych lokalizacji i umieszczenie w nich większej liczby wrogów niż w części pierwszej. Usprawniona sztuczna inteligencja miała zapewnić nawiązanie bliższej więzi z postaciami – część elementów rozgrywki została zaprojektowana tak, żeby wzbudzać w graczu emocje wzmacniające tę więź. "Part II" początkowo miała być grą z otwartym światem, ostatecznie jednak zdecydowano się na bardziej liniowe podejście, żeby wzmocnić przekaz. Na potrzeby gry rozwinięto opcje przystępności wprowadzone w ""; pracując nad nimi twórcy uczęszczali na poświęcone temu zagadnieniu konferencje i współpracowali ze specjalistami w tej dziedzinie. Muzykę ponownie skomponował Gustavo Santaolalla, a dodatkowe utwory napisał Mac Quayle.
Zarys procesu produkcji.
Nad grą pracowało łącznie około 2169 osób z czternastu studiów. Pierwsze koncepty fabularne powstały pod koniec 2013, po zakończeniu produkcji "The Last of Us" i jej premierze, zaś prace rozpoczęły się w 2014, po premierze "The Last of Us Remastered". W sierpniu 2017, kiedy do sprzedaży trafiło ', cały trzystupięćdziesięcioosobowy zespół Naughty Dog został przeniesiony do prac nad "Part II". Proces produkcji nadzorował Neil Druckmann, będący scenarzystą i reżyserem, podobnie jak w przypadku ' (2016). Bruce Straley, reżyser pierwszej części, opuścił Naughty Dog w 2017; Druckmann stwierdził, że wskutek tego "Part II" – pierwsza gra, którą współtworzył bez niego – charakteryzuje się inną dynamiką.
Na współreżyserów wybrano Anthony’ego Newmana i Kurta Margenau; był to pierwszy przypadek w historii studia, kiedy nad grą pracował więcej niż jeden reżyser. Obaj zatrudnili się w Naughty Dog podczas prac nad "" (2009); Newman pracował wcześniej jako projektant walki wręcz przy "The Last of Us", a Margenau był reżyserem "Uncharted: Zaginionego dziedzictwa". Margenau i Newman nadzorowali zastosowane w grze elementy rozgrywki, takie jak projekt poziomów czy wykorzystane w niej mechaniki. Współprojektantami byli Emilia Schatz i Richard Cambier – funkcje te pełnili wcześniej również podczas prac nad "Uncharted 4".
Druckmann stwierdził, że chociaż Naughty Dog mogło zrobić dowolną grę, będącą przedstawicielką dowolnego gatunku, największy entuzjazm wzbudziła możliwość kontynuowania historii z "The Last of Us" – twórcy wiedzieli, że gracze uwielbiają przedstawione w miej postacie, mieli jednak świadomość, że kontynuacja może podzielić fanów. Grze nadano podtytuł "Part II", ponieważ uważano ją za naturalne przedłużenie części pierwszej. Druckmann chciał, żeby część druga była sequelem takiego kalibru jak "Ojciec chrzestny II" (1974) dla "Ojca chrzestnego" (1972). Chociaż pierwotnie w grze miał znaleźć się tryb wieloosobowy, ostatecznie zrezygnowano z niego, żeby wszystkie moce przerobowe przekierować na usprawnienie kampanii dla jednego gracza. Pracownicy Naughty Dog stwierdzili, że nad żadną grą nie pracowali wcześniej tak długo, jak nad "The Last of Us Part II". Wobec kalifornijskich obostrzeń covidowych pracownikom zaproponowano możliwość pracy zdalnej, która w ostatnich miesiącach produkcji stała się obowiązkowa. Dział zarządzania operacjami zadbał o to, żeby zmiana ta nie nastręczała twórcom trudności, zapewniając im sprzęt, którym nie dysponowali w warunkach domowych, jak chociażby zestawy deweloperskie. Druckmann stwierdził, że studio miało duże szczęście, ponieważ gra była niemal ukończona kiedy liczba zakażeń koronawirusem w Stanach Zjednoczonych zaczęła drastycznie rosnąć. Produkcja zakończyła się 4 maja 2020, kiedy gra została skierowana do tłoczni.
Według śledztwa dziennikarskiego przeprowadzonego przez Jasona Schreiera z serwisu Kotaku podczas produkcji "Part II" twórcy doświadczali "crunchu", pracując po dwanaście godzin dziennie, a kiedy premiera została opóźniona, zostali zmuszeni do pracy w takich warunkach przez kilka kolejnych miesięcy. Przyczyną takiego stanu rzeczy był masowy odpływ pracowników podczas produkcji "Uncharted 4", również naznaczonej "crunchem", po której w studiu pozostało zaledwie kilku weteranów. Część twórców miała wyrażać nadzieję, że gra okaże się porażką, co miałoby udowodnić, że praca w takich warunkach nie zdaje egzaminu. Wydawca, Sony Interactive Entertainment, zapewnił twórcom dodatkowe dwa tygodnie na łatanie błędów. Druckmann stwierdził, że podczas prac nad "Part II" nie udało mu się zapewnić zespołowi komfortowych warunków pracy, dlatego przy następnych projektach pomagać będą zewnętrzne studia.
Fabuła i świat przedstawiony.
Druckmann w 2018 roku został awansowany na wiceprezesa Naughty Dog, wobec czego miał mniej czasu na napisanie scenariusza "Part II" niż w przypadku "The Last of Us" – podczas gdy do części pierwszej napisał prawie cały, w przypadku kontynuacji była to mniej niż połowa. Na drugą scenarzystkę wybrano Halley Gross, której zaproponowano tę funkcję w 2016, kiedy zakończyła pracę nad serialem telewizyjnym "Westworld". Zatrudniona została na wczesnym etapie prac nad grą, mając pomóc Druckmannowi nakreślić historię i postacie. Stwierdziła, że Druckmanna interesują bardzo podobne co ją motywy. Kiedy dołączyła do zespołu, Druckmann miał już ogólny zarys całej historii; jej zdaniem spojrzenie na postacie z perspektywy kogoś z zewnątrz i jej osobiste doświadczenia ze stresem pourazowym pomogły napisać lepszy scenariusz. Rozwijając historię razem nakreślili dalsze kluczowe wydarzenia, a następnie przedstawili je do ewaluacji pozostałym pracownikom studia. Pracowali w kolejności niechronologicznej z animatorami, projektantami środowiska i innymi działami, żeby rozwinąć już istniejące pomysły. Każda sekcja gry została rozrysowana na ścianie za pomocą kart katalogowych; jeżeli któraś nie współgrała z tempem narracji albo „miała być tylko super i nic ponad to”, usuwano ją. Druckmann stwierdził, że nowe spojrzenie Gross na postacie uczyniło je bardziej wiarygodnymi, zwłaszcza pod względem kwestii romantycznych i humoru. Wraz z rozwojem projektu Gross otrzymywała kolejne obowiązki, wobec czego po dwóch latach prac mianowano ją „główną scenarzystką narracji”. Dodatkowe dialogi napisali Josh Scherr i Ryan James; Scherr stworzył również opisy kart z superbohaterami znajdowanych przez Ellie.
Druckmann przyznał, że pisząc przez dwa lata scenariusz do "Uncharted 4", nabrał przekonania, że nie musi spieszyć się podczas prac nad "Part II". Zespół eksperymentował z różnymi strukturami fabuły, w pewnym momencie rozważano także całkowite zaprzestanie prac nad grą, dopóki nie znaleziono sposobu, dzięki któremu mogła ona stanowić lustrzane odbicie części pierwszej. Druckmann stwierdził, że podczas gdy "The Last of Us" opowiada o skrajnych środkach, jakie podejmuje się w imię miłości, "Part II" koncentruje się na tym, jak daleko ktoś jest w stanie się posunąć, żeby pomścić ukochanych. Początkowo stwierdził, że pierwsza gra koncentruje się na miłości, a druga na nienawiści; w późniejszym czasie przyznał, że obie są o miłości – o tym, co w niej najlepsze i najgorsze. W jego odczuciu miasteczko Jackson, którego mieszkańcy starają się żyć według standardów moralnych sprzed apokalipsy, jest odzwierciedleniem tego, co dobre; Front Wyzwolenia Waszyngtonu (WLF) i będący z nimi w stanie wojny serafici mają reprezentować to, co najgorsze, dając jednak przebłyski nadziei. Druckmann był świadomy tego, że historia przedstawiona w grze może nie spodobać się niektórym fanom, stwierdził jednak, że woli żywiołowy hejt niż obojętność. Jego zdaniem niektórzy gracze uznawali postacie z pierwszej części za „święte”, dlatego w kontynuacji chciał zrewidować ten pogląd.
Motywy zemsty i wymierzenia kary zainspirowane zostały doświadczeniami z dzieciństwa Druckmanna, który dorastał w na Zachodnim Brzegu Jordanu, gdzie przemoc była często spotykana. Jako przykład podał lincz na izraelskich rezerwistach, do jakiego doszło w 2000 roku w Ramallahu; oglądając wiadomości na ten temat i słysząc wiwatujący tłum, zaczął myśleć o brutalnym wymierzeniu sprawcom sprawiedliwości; później przyznał, że myśli te wywoływały w nim „obrzydzenie i poczucie winy”. Jego zamiarem było, żeby gracz poczuł „chęć zemsty”, zanim pozna pełny obraz sytuacji i uświadomi sobie, z jakimi wiąże się to konsekwencjami. Po ustaleniu głównych motywów, na jakich opierać będzie się gra, resztę zarysu fabularnego skończył w ciągu kilku tygodni. Przyznał, że część zespołu była niechętna cynizmowi bohaterów, on jednak wolał historię polaryzującą niż „przyziemną”. Zauważył, że historie opowiadające o zemście z reguły nie są czarno-białe, stąd też chciał przenieść te odczucia na graczy wykorzystując interaktywność gier komputerowych. Zwrócił również uwagę, że ludzie będący świadkami straszliwych wydarzeń często chcą wymierzyć sprawiedliwość na własną rękę, ale powstrzymują ich prawo i normy społeczne. Ponieważ w uniwersum "The Last of Us" ograniczenia te zniknęły wraz z upadkiem cywilizacji, "Part II" stanowiła sposobność do przedstawienia tego motywu. Szukając inspiracji Druckann obejrzał film dokumentalny "Paradise Lost: The Child Murders at Robin Hood Hills" (1996) oraz jego kontynuacje – "Revelations" (2000) i "Purgatory" (2011); i zastanowiły go słowa rodziców, chcących skrzywdzić bądź zabić Trójkę z West Memphis na podstawie jedynie zarzutów o morderstwo. Uznał, że komentarze rodziców były „wypaczeniem miłości”, mającym usprawiedliwiać haniebne uczynki w imię pomszczenia ukochanych. Inspiracją była także książka Dave’a Grossmana "O zabijaniu" (1996) poświęcona odwrażliwieniu żołnierzy na przemoc.
Druckmann wskazał, że innymi motywami poruszanymi w grze są trybalizm, stres pourazowy i pogoń za sprawiedliwością. Jego zdaniem ludzie często dehumanizują tych, którym się sprzeciwiają, chcąc usprawiedliwić tym swoje działania, a zachowanie takie jest szczególnie zauważalne we współczesnym dyskursie politycznym i w Internecie, chciał więc poruszyć ten temat w grze, jednak bez uciekania się do „moralizatorstwa”. Gross dodała, że „to, co dla jednego jest sprawiedliwością, dla innego będzie zemstą”, stąd chciano, żeby fabuła przedstawiona została z dwóch perspektyw, ukazując różne konsekwencje tych samych działań. Według Druckmanna przedstawienie brutalnych zachowań było niezbędnym elementem opowieści o kręgu przemocy, jednak członkowie zespołu, którzy nie czuli się komfortowo przy tworzeniu tego typu treści, mogli pracować nad innymi. John Sweeney, jeden z dyrektorów artystycznych, dążył do tego, żeby przemoc w grze była realistyczna – cel ten chciano osiągnąć poprzez jej minimalizowanie, a nie podkręcanie. W jednej ze scen pojawia się postać grająca na playstation vicie w "Hotline Miami" (2012) – grę również poruszającą motywy przemocy, której Druckmann i inni członkowie zespołu są fanami; zawarcie jej w "Part II" miało stanowić rozwinięcie tego motywu. W pierwotnej wersji w scenie tej pojawiała się wcześniejsza gra stworzona przez Naughty Dog, jednak Dennaton Games – twórcy "Hotline Miami" – zgodzili się na wykorzystanie jej fragmentów Według Cambiera Ellie dopuszcza się przemocy zarówno w imię miłości, jak i ze względu na nienawiść, stąd jej działania są usprawiedliwione ze scenariuszowego punktu widzenia.
W trakcie cyklu produkcyjnego kilkukrotnie zmieniano fabułę. W fazie preprodukcyjnej rozważano pomysł, w ramach którego Ellie dowiaduje się o innych osobach odpornych na zarazę. Na pewnym etapie miała ona spędzić w Seattle pięć dni, a nie trzy jak w ostatecznej wersji; w tym czasie miała m.in. trafić na wyspę serafitów, co miało jeszcze bardziej uczłowieczyć tę grupę. Podczas pobytu na farmie Ellie miała polować na niedźwiedzia; chociaż sekwencja ta została w pełni ukończona, zdecydowano się ją usunąć, uznając, że negatywnie wpływa na tempo gry – zamiast tego polowanie wzmiankowane jest tylko w dzienniku Ellie. We wczesnych wersjach scenariusza Joel miał mieć dziewczynę imieniem Esther, która wspomniana została podczas wydarzenia muzycznego "The Last of Us: One Night Live" (2014), w ramach którego aktorzy odgrywali na żywo sceny z gry w akompaniamencie muzyki Santaolalli. Esther miała mieszkać około dwóch godzin drogi od Jackson; kiedy Ellie i Joel udali się do niej w odwiedziny i odkryli, że została ugryziona, jej śmierć miała stać się przyczynkiem do rozmowy na temat lekarstwa. Postać ostatecznie została usunięta, ponieważ uznano, że wprowadzono ją zbyt pospiesznie, a dodatkowo miała większe znaczenie dla wątku Joela niż Ellie. W grze pozostawiono list miłosny od Esther, ale i ten ostatecznie usunięto.
Druckmann uznał, że tempo pierwszej części było podobne do filmowego, a tworząc "Part II" chciał nadać grze tempa powieści, w której znalazło się kilka spokojniejszych momentów. Część dialogów zainspirowana została przez brytyjską czarną komedię "The End of the F***ing World" (2017–2019). Znajdowane po drodze listy i zapiski powstawały w konsultacji z zespołem – podczas tworzenia poziomu dyskutowano na temat tego, jaka historia może stać za poszczególnym miejscem czy obiektem. Twórcy wybrali Seattle na główne miejsce akcji ze względu na pagórkowaty krajobraz i zmienną pogodę, co pozwalało na napisanie bardziej zróżnicowanych scenariuszy rozgrywki. Graficy z Naughty Dog wybrali się do Seattle, żeby zobaczyć tamtejszą architekturę, roślinność, materiały, topografię i oświetlenie, co miało przełożyć się na stworzenie jak najbardziej fotorealistycznych tekstur. Twórcy eksperymentowali z elementami otwartego świata, na wzór tych obecnych wcześniej w "Kresie złodzieja" i "Zaginionym dziedzictwie"; według Druckmanna otwarty świat Seattle miał pogłębiać poczucie zagubienia i frustracji Ellie. Ostatni akt gry miał rozgrywać się w Meksyku, później jego akcję przeniesiono jednak do Santa Barbary w Kalifornii.
Postacie.
Ashley Johnson i Troy Baker ponownie wcielili się w Ellie i Joela. Druckmann przedstawił Johnson zarys fabularny "Part II" podczas spotkania w restauracji na wczesnym etapie prac nad dodatkiem do pierwszej części, "" (2014), a Bakerowi podczas 10. gali rozdania British Academy Games Awards. Reżyser stwierdził, że aprobata ze strony Johnson była pierwszym znakiem, że zarys fabularny zmierza w dobrym kierunku. Nagrania z udziałem aktorów realizowane były w studiu w Playa Vista w Los Angeles; dzięki wykorzystaniu techniki "performance capture" nagrywano jednocześnie głosy, ruchy postaci i mimikę. Podczas nagrań aktorzy nosili kostiumy do przechwytywania ruchu i zamontowane na głowach kamery, które rejestrowały sposób, w jaki poruszały się ich mięśnie twarzy i oczy. Nagrania trwały od 2017 do kwietnia 2019. Aktorom pozwolono na improwizowanie i zgłaszanie pomysłów; Druckmann stwierdził, że jeżeli było to konieczne, poszczególne ujęcia powtarzano „dwadzieścia albo trzydzieści razy”. Zdaniem Gross celem scenarzystów było „napisanie najbardziej wielowymiarowych postaci, jakie widziano w grach komputerowych”. Zależało jej przede wszystkim na przedstawieniu wielowymiarowości Ellie poprzez zaprezentowanie zarówno jej siły, jak i słabości, oraz na historii, „w której nie ma bohaterów ani złoczyńców”. Druckmann stwierdził, że wszystkie trzy grywalne postacie – Joel z pierwszej części oraz Ellie i Abby z "Part II" – są do siebie bardzo podobne, ponieważ każda z nich cierpi próbując przezwyciężyć traumę i „wyciszyć swoje demony”.
Druckmann przyznał, że twórcy byli podekscytowani możliwością pogłębienia postaci Ellie, zwłaszcza w kontekście utraty przez nią niewinności, porównując to do odczuć, jakie mieli scenarzyści serialu telewizyjnego "Breaking Bad" (2008–2013) mogący pogłębić postać Waltera White’a. W pewnym momencie rozważano stworzenie kontynuacji bez Ellie i Joela, uznano jednak, że będzie ona mniej interesująca. Wcielając się w główną grywalną postać Johnson miała na uwadze to, czego nauczyła się od Bakera podczas prac nad pierwszą częścią. Czerpała inspirację ze swoich własnych doświadczeń związanych z lękiem, a wraz z Druckmannem zgłębiała tematykę zespołu stresu pourazowego (PTSD). Fascynacja Ellie astronomią zainspirowana została przez prywatne zainteresowania Johnson, a pasja do komiksów – dzieciństwem Druckmanna.
Główna grafik postaci Ashley Swidowski zaprojektowała oczy Ellie tak, żeby odzwierciedlały ponurość nieobecną w części pierwszej, gdzie jej oczy były większe, mając podkreślać jej jeszcze dziecinną naturę. Tatuaż Ellie z ćmą zaprojektowany został przez kalifornijską tatuażystkę Natalie Hall, ponieważ zespół miał problem ze stworzeniem go we własnym zakresie. Hall naniosła go na ramię jednego z twórców, żeby graficy mieli odniesienie i mogli lepiej oddać go w grze. Motyw z ćmą pojawił się również na gitarze Ellie, co łączy ją z tatuażem. Według Druckmanna natura ciem lgnących do światła korespondowała z obsesją Ellie w grze, przypominając jej też o Joelu. Ubrania noszone przez Ellie zaprojektowano tak, żeby marszczyły się w realistyczny sposób. Prowadzony przez nią dziennik dodano na późnym etapie prac jako element mający pogłębić i lepiej oddać jej odczucia.
Retrospekcje z udziałem Joela i Ellie miały nadać kontekst działaniom bohaterki i przypominać graczowi o głównym celu jej podróży. Scenarzyści chcieli, żeby we wspomnieniach tych pojawił się konflikt, nie chcąc, żeby ich relacja stanęła w miejscu. Uznali też, że gdyby Joel nie poniósł żadnych konsekwencji tego, co zrobił pod koniec części pierwszej, „nie przysłużyłoby się to” kontynuacji. Druckmann stwierdził, że początkowo retrospekcje były „porozrzucane bez ładu i składu po całej grze”, a udało się je uporządkować dzięki wkładowi Gross. Taniec Ellie i Diny pierwotnie umieszczono we wstępie gry, ale kiedy zdano sobie sprawę, że wydłużyłoby to wprowadzenie do dwudziestu pięciu minut, zdecydowano się przenieść go na koniec i przedstawić jako retrospekcję, dzięki czemu miał wywrzeć większe wrażenie. W finałowej retrospekcji Ellie i Joel pierwotnie mieli się przytulić, scena ta została jednak zmieniona zgodnie z sugestią Johnson.
Zmiana perspektywy z Ellie na Abby zainspirowana została podobną zmianą z pierwszej części, gdzie gracze w pewnym momencie obejmowali kontrolę nad Ellie, w "Part II" jest ona jednak znacznie dłuższa i obejmuje mniej więcej połowę gry, co miało pomóc nawiązać więź z postacią. Druckmann stwierdził, że grając Ellie w "The Last of Us" gracze zachowywali się inaczej i chciał odtworzyć podobną zmianę z Abby w kontynuacji. Zainspirowała go również zmiana postaci w grze "" (2001). Etap rozgrywany jako Abby już w pierwszym rozdziale wprowadzono, żeby przedstawić jej osobowość i słabości, dzięki czemu gracz nie miał rozpatrywać jej w kategorii typowej antagonistki. Początkowo scenarzyści eksperymentowali z przecinającymi się fragmentami rozgrywki jako Ellie i Abby, ostatecznie postawili jednak na dwa dłuższe i ciągłe segmenty. Według Druckmanna, chęć zemsty Ellie znajdowała odzwierciedlenie w Abby, która dokonała już swojej i pomściła śmierć ojca. Testerzy wczesnej wersji finałowego starcia pomiędzy obiema postaciami stwierdzili, że decyzja Ellie o oszczędzeniu Abby bierze się znikąd. Zasugerowano, żeby dodać do niej przebłysk wspomnienia o Joelu grającym na gitarze, co Druckmann uznał za rozwiązanie sprawdzające się dobrze zarówno jako motywacja bezpośrednia, jak i niebezpośrednia. Przez ponad połowę prac nad grą kończyła się ona śmiercią Abby z rąk Ellie. Po powrocie na farmę miała zostać tam zaatakowana i poddana torturom, ale ocalona przez krewnego kogoś, kogo wcześniej zabiła. W odczuciu Druckmanna rozwiązanie to było znaczące, ale zbyt mocno odnosiło się do tematyki i wątków gry, a nie do postaci. Po rozmowach na temat Yary i Leva twórcy stwierdzili, że takie zachowanie ze strony Ellie byłoby niehonorowe, bo mimo wszystko nadal jest w niej dobro. Druckmann chciał, żeby w finałowej walce gracze kibicowali obu postaciom i zdali sobie sprawę, jak bezcelowe jest ich starcie.
Według Gross decyzja Ellie o wytropieniu Abby była podyktowana bardziej chęcią przezwyciężenia PTSD niż zabicia jej. Gross, która w przeszłości sama dwukrotnie cierpiała na stres pourazowy, uznała, że jej odpowiedzialnością jest odpowiednio przedstawić ten aspekt w grze; chciała, żeby gracze, którzy sami mogli doświadczyć PTSD, mieli świadomość, że nie są sami. Scenarzyści chcieli zdekonstruować to, jak przemoc postrzegana jest przez Joela i Ellie: podczas gdy Joel jest w tym względzie obojętny i praktyczny, Ellie zabija, żeby zadośćuczynić , a przemoc jest silnie związana z jej ego. Część twórców stwierdziła, że obsesja Ellie na punkcie Abby przypomina uzależnienie od narkotyków, a Dina odeszła od niej, uważając, że nigdy nie przezwycięży „głodu”. Według Gross ostatnie ujęcie w grze – Ellie opuszczająca farmę w tle, a na pierwszym planie gitara podarowana jej przez Joela – dowodzi, że Ellie przestała myśleć o śmierci i jest gotowa na coś nowego. Według Druckmanna oznacza ono, że Ellie w końcu przezwyciężyła swoje ego, ale woli, żeby gracze zinterpretowali je we własnym zakresie.
Druckmann uznał, że po "The Last of Us" wątek fabularny Joela jest kompletny. Jego śmierć była motorem napędowym fabuły już od wczesnych etapów prac nad grą; według Druckmanna, była to scena najtrudniejsza do napisania, odegrania podczas próbnych odczytów scenariusza i nakręcenia. Chociaż zabicie Joela początkowo budziło w studiu obiekcje, w miarę klarowania się fabuły sprzeciw zanikał. We wczesnej wersji scenariusza tuż przed śmiercią Joel miał wymamrotać „Sarah” – imię swojej córki – Baker zasugerował jednak, że nie powinien mówić nic. Podczas gdy śmierć dziewczynki w pierwszej części miała wzbudzać w graczu smutek, to śmierć Joela miała wywoływać gniew. Ellie początkowo była nieobecna na miejscu, a o wszystkim miała dowiedzieć się od Tommy’ego, brata Joela, jednak Druckmann stwierdził, że doświadczenie tego momentu oczyma Ellie pobudzi w graczu gniew. Nie chciał, żeby Joel zginął bohaterską śmiercią, a „obrzydliwą, bezceremonialną i upokarzającą”; początkowo scena była znacznie bardziej drastyczna, ale z czasem stonowano ją, jako że przemoc i krew nie były dla niej kluczowe. Druckmann miał świadomość, że scena może spotkać się z negatywnym odbiorem, uznał jednak, że jest niezbędna do opowiedzenia historii. Przyznał, że renoma, jaką Naughty Dog ma w branży gier komputerowych i wśród ich miłośników, pozwoliła na podjęcie ryzyka, jakiego nie podjęliby inny producenci. We wczesnych wersjach sceny Abby dźga Joela nożem w plecy, a następnie przekręca go, żeby wywołać paraliż, ale jako że nóż jest narzędziem utożsamianym z Ellie, zamieniono go na kij golfowy, żeby dodatkowo zademonstrować siłę Abby.
Poszukując aktorki do roli Abby Druckmann celowo nie chciał obsadzać w niej Laury Bailey ze względu na znaczną liczbę ról, jakie gra; początkowo rozważał powierzenie jej roli Diny. Oglądając jej nagranie z przesłuchania był pod wrażeniem tego, jak dobrze oddaje bardziej bezbronną naturę Abby, podczas gdy inne aktorki podkreślały jej gniew. Bailey stwierdziła, że gra jest dla niej ważna, ponieważ podczas prac nad nią urodziła pierwsze dziecko, a przed ciążą przygotowywała się do roli. W ramach przygotowań studiowała historie osób biorących udział w wojnie i tego, jak radziły sobie z sytuacją. We wczesnych wersjach scenariusza Abby w młodości była świadkiem tego, jak Joel i Tommy napadli grupę łowców, do której należała; wydarzenie to miało mieć miejsce pomiędzy prologiem pierwszej części a przeskokiem o dwadzieścia lat do przodu. Wraz z rozwojem konceptu fabuły koncentrującej się na zemście uznano, że Abby nie powinna mścić się za coś, co wydarzyło się poza kadrem, a jej ojciec powinien być kimś, kogo gracz zabił w "The Last of Us" i zginął bezpośrednio z ręki Joela. Druckmann chciał, żeby gracze początkowo znienawidzili Abby, ale w miarę rozwoju fabuły mogli się z nią utożsamić; nie chciał, żeby była „idealną” postacią, a współczucie do niej budowano poprzez jej niedoskonałości i dążenie do odkupienia.
Początkowo w grze miały znaleźć się retrospekcje przedstawiające, jak Abby dołączyła do WLF; była to nie do końca świadoma decyzja, ponieważ przywódca grupy znał się ze świetlikami, do których należała wcześniej, i był dla niej autorytetem. Celem zabicia Joela miało być przywrócenie świata do stanu sprzed śmierci ojca, Abby zdaje sobie jednak sprawę, że jest to niemożliwe. Widząc, jak Owen chce walczyć o coś więcej, odnajduje cel w zapewnieniu ochrony Yarze i Levowi; według Druckmanna, wątek odkupienia jest podobny do tego Joela z pierwszej części. Przeszkody, jakie Abby pokonuje, żeby zdobyć sprzęt lekarski dla Yary, mają pokazywać, jak wiele jest w stanie znieść, żeby pomóc dzieciom i odkupić swoje winy. Według Margenau impulsem do porzucenia swoich sojuszników był dla niej Lev i jego bojownicza natura. Jej prośba skierowana do łowców niewolników, żeby oszczędzili Leva, jest zamierzoną paralelą do prośby Ellie, żeby oszczędziła Joela. W finałowej scenie Ellie podtapia Abby w wodzie; Bailey na potrzeby tej sceny wstrzymywała oddech tak długo, dopóki Johnson nie puściła jej, widząc jej zsinione usta. Według Bailey Abby ostatecznie zrozumiała emocje, jakie kierowały Ellie, i pogodziła się ze śmiercią swojego ojca.
Shannon Woodward została zapoznana z Druckmannem przez Groos, z którą pracowała przy "Westworld". Druckmann, będący fanem serialu, prowadził rozmowy z Woodward przez kilka miesięcy, zanim zaproponował jej casting do roli Diny. Według Johnson, po długim etapie poszukiwań listę potencjalnych kandydatek do roli zawężono do czterech. Po scenach testowych Johnson stwierdziła, że pomiędzy nią a Woodward od razu pojawiła się chemia; Woodward ostatecznie otrzymała rolę. Aktorka uznała, że ludzie często radzą sobie ze stresem pourazowym poprzez żarty, dlatego często improwizowała je podczas nagrań. Dina reprezentuje społeczność Jackson i tego, co Ellie może stracić, jeżeli całkowicie odda się chęci zemsty, a jej obecność jest dla Ellie promykiem światła. Gross początkowo napisała długi monolog dla Ellie, w którym wyraża ona przed Diną obawy, że może zepsuć ich przyjaźń.
W pierwotnej wersji scenariusza Lev nie był postacią transpłciową; miała być nią Yara (Victoria Grace), ale Druckmann uznał, że lepiej sprawdzi się jako bardziej tradycyjna serafitka. Wskazówki odnośnie do sposobu przedstawienia postaci zapewnili "queerowi" i transpłciowi pracownicy Naughty Dog, kwestia ta była też konsultowana z wykładowcami "queer studies". Kiedy twórcy zwrócili się do agencji aktorskich, chcąc znaleźć odpowiedniego aktora, dowiedzieli się, że żadna z nich nie reprezentuje aktorów transpłciowych. Część zespołu była fanami serialu "The OA" (2016–2019), w którym jedną z ról grał Ian Alexander; ponieważ w tym czasie nie reprezentowała go żadna agencja, Druckmann zaprosił go na przesłuchanie bezpośrednio. Rozważając pomysł uczynienia Leva postacią transpłciową twórcy stwierdzili, że zapewni to interesującą możliwość przedstawienia przemocy wewnątrz kultu religijnego. Alexander zgodził się zagrać rolę, ponieważ podczas tranzycji towarzyszyły mu podobne emocje i doświadczenia, co Levowi – również wywodzi się z religijnego środowiska i był krytykowany za obcięcie włosów. Stwierdził, że nieprzyjazny świat i środowisko, w jakim dorastał Lev, zmusiły go do przedwczesnego dorośnięcia. Pomimo pewnych oporów twórcy postanowili, że serafici będą używać dawnego imienia Leva, co miało podkreślać różnicę pomiędzy ich transfobią a akceptacją ze strony Abby i Yary. Wątek konsultowany był ze specjalistą z dziedziny religii, żeby był realistyczny, ale nie intencjonalnie obraźliwy. Według Druckmanna Lev jest jedną z najważniejszych postaci w grze, ponieważ oddaje tę samą niewinność, jaką charakteryzowała się Ellie w pierwszej części.
Oprawa techniczna i rozgrywka.
Pracując nad "Part II", twórcy przesunęli granice techniczne PlayStation 4, wyciągając z konsoli wszystkie możliwości, co pozwoliło na stworzenie większych lokalizacji i umieszczenie w nich większej liczby przeciwników niż w poprzedniczce. Druckmann stwierdził, że zmniejszenie liczby szczegółów w którymkolwiek miejscu zaburzyłoby poczucie autentyzmu, dlatego zespół bezustannie pracował nad optymalizacją technologii. Na potrzeby gry twórcy opracowali nową technikę animowania postaci, „mapowanie ruchu” (ang. "motion mapping"), pozwalającą na bardziej realistyczne przejścia pomiędzy poszczególnymi animacjami. Usprawniona sztuczna inteligencja (SI) pozwoliła na nawiązanie głębszych więzi z postaciami, tworzonych i rozwijanych poprzez rozgrywkę. SI przeciwników lepiej rozumie, gdzie w danym momencie znajduje się postać gracza. Dodatkowe animacje wymagały znacznie większej liczby danych i sesji przechwytywania ruchu, niż w przypadku "The Last of Us"; za pomocą przechwytywania ruchu animowano także sposób, w jaki poruszają się konie i psy.
"The Last of Us Part II" pierwotnie planowano jako grę z otwartym światem, w którym znalazłby się dwie bazy wpadowe – Jackson i Seattle. Początkowo gracz miał wypełniać zadania jako Abby w Jackson, zanim ujawnione zostałyby jej prawdziwe zamiary, a następnie jako Ellie przemierzałby Seattle, żeby wytropić Abby. Ostatecznie gra powróciła do liniowej rozgrywki, która pozwalała lepiej skoncentrować się na fabule. Jako że Ellie jest bardziej zwinna od Joela, w "Part II" wprowadzono elementy platformowe pozwalające jej skakać bądź wspinać się w celu pokonania przeszkód czy rozwiązania zagadek; Ellie może też skuteczniej wykonywać uniki i skradać się. Margenau chciał, żeby mechaniki dodane w części drugiej pozwoliły graczowi zanurzyć się w świecie gry bez sprawiania wrażenia „growych”. Niektóre elementy rozgrywki, jak psy tropiące czy imiona przeciwników, dodano w celu wywołania dodatkowych reakcji emocjonalnych. Zespół podkreślił, że gracz powinien czuć się związany z bronią Ellie równie mocno, co ona sama, stąd czasami poświęcano realizm rozgrywki (np. przesadzoną liczbę wrogów zabijanych przez dziewczynę) na rzecz budowania napięcia. Twórcy uznali za „wielką wygraną” możliwość tłuczenia szklanych obiektów, jak chociażby szyby, co było trudne do osiągnięcia zarówno pod względem technicznym, jak i projektowania poziomów. W prototypowych wersjach gry Ellie towarzyszył pies, który mógł przejść pod ogrodzeniami, żeby przynieść dziewczynie niedostępne dla niej przedmioty.
Niektóre sceny, jak chociażby śmierć Owena i Ellie, początkowo miały być interaktywne, ale na późniejszych etapach postanowiono przedstawić je w formie przerywników filmowych, żeby podkreślić ich wydźwięk i znaczenie. Scena tańca Ellie i Diny pierwotnie była bardziej rozbudowana i zawierała elementy interaktywne, jak robienie drinków, ganianie za dziećmi i rozmowa z Cat – byłą dziewczyną Ellie – zostały one jednak usunięte ze względów fabularnych. Pocałunek Ellie i Diny był jedną z najbardziej wymagających dla animatorów scen. Nagrywano ją dwójnasób: bez kasków, żeby aktorki mogły się pocałować, oraz w kaskach – wtedy aktorki „całowały” powietrze, co pozwoliło zarejestrować mimikę ich twarzy. Główny animator przerywników filmowych Eric Baldwin przyznał, że na potrzeby tej sceny konieczne było zaimplementowanie do oprogramowania graficznego Autodesk Maya najdrobniejszych szczegółów, takich jak dynamicznie poruszające się kosmyki włosów czy zarumienienie policzków.
Podczas prac nad "Part II" studio chciało zwiększyć liczbę opcji przystępności wprowadzonych w "Kresie złodzieja", żeby każdy gracz mógł przejść grę bez względu na rodzaj niepełnosprawności. W tym celu twórcy uczęszczali na konferencje poświęcone niepełnosprawnościom i współpracowali ze specjalistami w tej dziedzinie, m.in. z Brandonem Cole’em z Can I Play That? i redaktorem Steve’em Saylorem. W grze udostępniono około sześćdziesięciu opcji przystępności, w tym wskazówki dźwiękowe, opcje kolorystyczne i możliwość dowolnego przypisania przycisków na kontrolerze. Planowanie opcji przystępności rozpoczęto na wczesnym etapie prac, stąd – zdaniem projektanta Matthew Gallanta – udało się ich dodać aż tyle. Najbardziej pracochłonne były tryb wysokiego kontrastu, możliwość dowolnego przypisania przycisków i zamiana tekstu na mowę. Projektanci dbali o to, żeby włączenie opcji przystępności było spójne z tonem i tematyką gry. Schatz przyznała, że szczególnie problematyczne były ułatwienia dla osób z wadami wzroku, a to ze względu na dużą ich różnorodność. Kiedy w ramach opcji przystępności zaproponowano ocenzurowanie przemocy wobec psów, Druckmann odmówił, twierdząc, że zbyt mocno wpłynie to na fabułę. Dodał też, że ocenzurowanie przemocy i krwi złagodziłoby dyskomfort obcowania z grą, a zaprojektowano właśnie w taki sposób, żeby gracz nie czuł się z nią komfortowo. Pomimo braku odgórnego polecenia, twórcy pracowali nad opcjami przystępności w nadgodzinach, chcąc, żeby element ten był dopracowany jak najlepiej.
Muzyka.
Muzykę do gry, podobnie jak do części pierwszej, skomponował i wykonał Gustavo Santaolalla. Powierzono mu zadanie stworzenia emocjonalnych utworów nawiązujących do postaci, a praca nad muzyką do "Part II" zajęła mu około trzech lat. Zamiast komponować bezpośrednio do materiałów z gry, opierał się na zarysie fabularnym przedstawionym mu przez Druckmanna, a następnie obaj współpracowali ze sobą, żeby dopasować skomponowaną muzykę do scen, co okazjonalnie wymagało wprowadzenia niewielkich zmian. Santaolalla co jakiś czas dostarczał twórcom krótkie fragmenty, które często inspirowały Druckmanna do napisania nowych, bazujących na nich scen. Ponieważ kiedy komponował gra nadal znajdowała się w produkcji, polegał na jej fabule, postaciach i dostarczanych przez twórców grafikach; jak stwierdził, podczas pracy nad częścią pierwszą nauczył się „języka wizualnego”, przez co tworzenie utworów w taki sposób nie nastręczało mu problemów. Chciał zachować i rozbudować motywy z "The Last of Us", ale jednocześnie dodać nowe. Podczas pracy nadal korzystał z ronroco – instrumentu, z którego jest rozpoznawalny i na którym komponował muzykę do poprzedniczki – którego „kobiece” dźwięki oddawały wartości Ellie. W motywie przewodnim wykorzystał banjo, które jego zdaniem podkreśla amerykańskie pochodzenie gry oraz miejsce jej akcji; chociaż początkowo był niechętny wykorzystaniu tego instrumentu, został do tego zachęcony przez twórców. Muzyka towarzysząca scenie śmierci Joela miała budować lęk, ale też oddawać wrażenie czegoś nieuniknionego, w przeciwieństwie do muzyki towarzyszącej śmierci Sary w części pierwszej – nagłej i wywołującej smutek. Druckmann chciał, żeby muzyka oddziaływała wspólnie z fabułą, np. kiedy Abby zdobywa środki medyczne dla Yary, muzyka symbolizuje jej odkupienie, a kiedy w finale chroni Leva – relację pomiędzy nimi.
Dodatkowa muzyka, towarzysząca walce, została napisana przez Maca Quayle’a. Do projektu dołączył na początku 2018 roku, a twórcy zaproponowali mu udział w nim w dużej mierze dzięki zapoznaniu się z jego pracą przy serialu telewizyjnym "Mr. Robot" (2015–2019). Quayle, słabo obeznany z grami komputerowymi, zakupił playstation 4 i "The Last of Us", żeby zapoznać się z grą, zanim podejmie decyzję, czy chce zaangażować się w prace nad jej kontynuacją. Prace nad muzyką rozpoczął w maju 2018, a ostatnie utwory dostarczył w styczniu 2020; stwierdził, że w porównaniu z pracą przy filmie czy serialu, gry komputerowe charakteryzują się w tym względzie mniej napiętymi terminami. Naughty Dog rozważało potencjalną współpracę pomiędzy Santaolallą i Quayle’em, ostatecznie była ona jednak nieznaczna. Wspólnie odbyli tylko trzydniową sesję nagraniową w siedzibie PlayStation w październiku 2018, podczas której eksperymentowali z różnymi dźwiękami i instrumentami, chcąc stworzyć „rytmy i faktury”, które zostaną później użyte w grze. Quayle przyznał, że w pracy jego i Santaolalli widać duże podobieństwa, a twórcy „wyraźnie wiedzieli, czego chcą”. Jego muzyka miała oddawać „nieprzemijające napięcie” rozgrywki, popychając akcję do przodu oraz podkreślając suspens i niepokój. Zespół chciał uniknąć muzyki, która brzmiałaby „zbyt elektronicznie albo zbyt organicznie i naturalnie”. Quayle, podobnie jak Santaolalla, nie pisał muzyki bezpośrednio do określonych scen, a inspirował się przekazanymi mu wczesnymi materiałami z rozgrywki. Tworząc muzykę korzystał z oprogramowania Logic Pro, w którym znacząco modyfikował brzmienie niektórych instrumentów. Przy pracy nad "Part II" korzystał przede wszystkim z gitary basowej i wiolonczeli, a do współpracy zaprosił profesjonalną wiolonczelistkę.
Piosenki grane na gitarze stały się znaczącym elementem charakteru i rozwoju postaci Ellie. Druckmann stwierdził, że granie na gitarze pozwala jej wydobyć wspomnienia i emocje, a kiedy w finale gry traci dwa palce, odcina ją to od wspomnień i dawnych relacji. Piosenka „Future Days” z repertuaru Pearl Jam posłużyła za motyw relacji Ellie i Joela. Pierwotnie wykorzystano ją w niewyemitowanym epilogu "One Night Live", kiedy Joel śpiewa ją Ellie. Druckmann przyznał, że Sony wątpiło, czy studiu uda się uzyskać zgodę na wykorzystanie piosenki w "Part II". Menedżer zespołu udzielił takowej po tym, jak twórcy przedstawili mu zarys fabularny gry, udostępnili playstation 4 i kopię pierwszej części oraz pokazali zwiastun, którego nie przedstawiono jeszcze Sony. Chociaż album "Lightning Bolt", z którego pochodzi utwór, został wydany dwa tygodnie po tym, jak w uniwersum "The Last of Us" rozpoczęła się pandemia, Druckmann stwierdził, że kiedy usłyszał go na koncercie Pearl Jam uznał, że nada on grze realizmu. Dodał też, że zespół wykonał utwór na żywo w lipcu 2013, a nagranie z tego występu zostało udostępnione na YouTubie, stąd mógł on być znany Joelowi.
W połowie 2014 Sony skontaktowało się z Shawnem Jamesem, chcąc zdobyć pozwolenie na wykorzystanie jego piosenki „Through the Valley”. James nie wiedział, w jakim kontekście utwór zostanie wykorzystany, dopóki w grudniu 2016 nie zobaczył zwiastuna gry z PlayStation Experience. Druckmann stwierdził, że piosenka ta bardzo mu się podoba, ponieważ świetnie oddaje emocje i mrok "Part II". Po opublikowaniu zwiastuna piosenka stała się "viralem", a w brytyjskim Spotifyu znalazła się na szczycie zestawienia piosenek "viralowych". Naughty Dog udało się również zdobyć pozwolenie na wykorzystanie w jednej ze scen „Take on Me” z repertuaru A-ha; pomogła w tym Gross, przyjaźniąca się z Lauren Savoy, żoną Paula Waaktaara-Savoya – gitarzysty zespołu. Druckmann przyznał, że tekst piosenek odnosi się do tematyki gry, chociaż w niefrasobliwy sposób. Chciał, żeby scena, w której pojawia się „Take on Me” była opcjonalna, dzięki czemu miałaby większe znaczenie, reszta zespołu optowała za tym, żeby nie można było jej przeoczyć. Johnson współpracowała z trenerką głosu Melissą Reese, twórcy uznali jednak, że jej głos stał się zbyt czysty, dlatego poprosili, żeby celowo śpiewała fałszywiej.
Projekt dźwięku.
Projektanci dźwięku w Naughty Dog stworzyli system mierzący poziom zmęczenia grywalnej postaci, do którego dostosowują się dźwięki oddechu. Odgłosy wydawane przez człapaczy – nowy rodzaj przeciwnika – stworzył projektant dźwięku Beau Anthony Jimenez, wydając podniebienne klikające dźwięki w rurkę skierowaną do wyściełanego wiadra; całość nagrano przy pomocy mikrofonu ultradźwiękowego, a następnie nałożono na jeszcze jeden dźwięk podniebienny. Aktor głosowy Raul Ceballos nagrał krzyki człapaczy, a Steve Blum ich chrząknięcia. Odgłosy wybuchów nagrywano miażdżąc owoce i otwierając kamizeli ratunkowe; dodatkowy efekt osiągnięto poprzez wydmuchiwanie owsianki z miechów. Dźwięki kwasu przeżerającego powierzchnie osiągnięto poprzez kapanie wodą na płomień pilotujący i topienie lodu na rozgrzanej patelni.
Długo dyskutowaną kwestią były gwizdy, którymi posługują się serafici; przygotowania do prezentacji tego aspektu gry rozpoczęły się na początku 2018. Początkowo opierano się na językach gwizdów takich jak silbo i sfryria, ale stwierdzono, że są one znacznie bardziej wyszukane, niż wymaga tego gra. W celu osiągnięcia dobrego efektu twórcy nawiązali współpracę z profesjonalnym gwizdaczem, ale uznali, że wynik brzmi zbyt „ptasio”. Główny dialogista Maged Khalil i graficzka interfejsu użytkownika Maria Capel nagrali około godziny gwizdnięć, które dialogista Grayson Stone pogrupował na czternaście kategorii, w zależności od ich długości, tonu i dźwięczności. Po wprowadzeniu pewnych zmian zdecydowano się na dwadzieścia sześć kategorii, z których każda niosła inne informacje. Aktorzy głosowi Stevie Mack i Lisa Marie nagrali ostateczne wersje gwizdów, podzielone na trzy style, różniące się jakością. Zespół chciał, żeby napisy dialogowe oddawały sens gwizdnięć bez podawania ich dokładnego znaczenia, w tym celu skonsultowano się ze specjalistką ds. przystępności Morgan Baker. Rozważano również dodanie innych form komunikacji, np. stukanie w drzewa czy kołatanie, pomysł ten jednak porzucono, ponieważ wymagałby stworzenia dodatkowych animacji, grafik i dodatkowego projektowania dźwięku.
Dystrybucja.
"The Last of Us Part II" zapowiedziano 3 grudnia 2016 na konwencie PlayStation Experience. Podczas targów Electronic Entertainment Expo 2018 Druckmann stwierdził, że studio nie poda daty premiery, dopóki gra nie będzie „bardzo bliska ukończenia”, żeby nie zawieść fanów. 24 września 2019, w ramach prezentacji State of Play, Naughty Dog zapowiedziało premierę na 21 lutego 2020; miesiąc później, 25 października, została ona przesunięta na 29 maja, żeby „mieć pewność, że gra spełni wszystkie wewnętrzne standardy Naughty Dog”. 2 kwietnia Sony poinformowało, że gra jest niemal ukończona, ale ze względu na problemy logistyczne spowodowane pandemią Covidu-19 premiera została opóźniona na czas nieokreślony; zespół wykorzystał dodatkowy czas, żeby jeszcze bardziej dopracować grę. Pod koniec tego samego miesiąca do Internetu wyciekły materiały filmowe przedstawiające rozgrywkę i przerywniki filmowe oraz zdradzające istotne wątki fabularne, w tym śmierć Joela i Abby jako grywalną postać. Druckmann napisał na Twitterze, że jest „zdruzgotany” wyciekiem, zarówno ze względu na dobro fanów, jak i twórców, którzy pracowali nad grą od lat. Kilka dni później Sony poinformowało, że udało się zidentyfikować osoby odpowiedzialne za wyciek i że nie są one powiązane ani z Sony, ani z Naughty Dog. Według Schreiera, hakerom udało się dostać na serwery studia wykorzystując słabe zabezpieczenia wykorzystane w którejś z jego poprzednich gier. 27 kwietnia Sony podało nową datę premiery – 19 czerwca – która okazała się ostateczna. 19 maja 2021 udostępniono aktualizację dla posiadaczy PlayStation 5 umożliwiającą grę z prędkością sześćdziesięciu klatek na sekundę.
Marketing i promocja.
"The Last of Us Part II" była intensywnie promowana poprzez zwiastuny. Pierwszy z nich zaprezentowano wraz z zapowiedzią gry; zapowiadał on powrót Ellie i Joela, a towarzyszył mu cover „Through the Valley” Shawna Jamesa w wykonaniu Johnson. Wyróżniony został mianem najlepszego zwiastuna 2016 przez portal Behind the Cinematic. W grudniu 2016 podczas konwentu PlayStation Experience zorganizowano poświęcony grze panel dyskusyjny, w którym udział wzięli Druckmann, Johnson i Baker. Drugi zwiastun – przedstawiający Abby, Yarę i Leva – zaprezentowano w październiku 2017 podczas Paris Games Week. Druckmann przyznał, że nowe postacie „są integralną częścią następnej przygody Ellie i Joela”. Chociaż zwiastun spotkał się z pozytywnym przyjęciem, niektórzy krytykowali przedstawioną w nim przemoc. Według Maksa Scoville’a z IGN-u zaprezentowanie nowych postaci wyłącznie poprzez przemoc i nieprzedstawienie jej kontekstu było „nie na miejscu”. Jim Ryan, prezes Sony Interactive Entertainment Europe, bronił zwiastuna, twierdząc, że reklamuje on stworzoną przez dorosłych grę komputerową dla dorosłych. Druckmann wyjaśnił: „Tworzymy grę o cyklu przemocy, chcąc opowiedzieć o brutalnych działaniach oraz ich wpływie. Przyświeca nam cel, żeby gracz czuł się obrzydzony przemocą, której sam się dopuszcza”.
Podczas PlayStation Experience w grudniu 2017 odbył się panel dyskusyjny z udziałem Druckmanna, Gross, Johnson, Bakera, Bailey, Alexandera i Grace; poprzedził go występ Johnson i Bakera wykonujących „The Wayfaring Stranger” Johnny’ego Casha. W czerwcu 2018 materiały z "Part II" prezentowano podczas targów Electronic Entertainment Expo, ujawniając wtedy postacie Diny i Jessego. Przedstawiono również scenę pocałunku Ellie i Diny, która była chwalona za namiętność i wiarygodność, a będącą rzeczą często uważaną za trudną do zanimowania. Krytycy chwalili także usprawnioną oprawę graficzną, sztuczną inteligencję przeciwników i walkę. Druckmann przyznał, że ze względu na otwartość przedstawianego na targach poziomu, zespół ćwiczył i przechodził go wielokrotnie, żeby znaleźć optymalny sposób na jego zaprezentowanie. Podczas panelu E3 Coliseum gośćmi byli Druckmann, Newman, Margenau, Johnson i Woodward.
Kolejny zwiastun opublikowano we wrześniu 2019 podczas prezentacji State of Play; następnie wypuszczono dodatkowe materiały promocyjne w ramach Outbreak Week (tygodnia, w którym w uniwersum "The Last of Us" rozpoczęła się zaraza), w tym materiały zza kulis, zapowiedzi gadżetów związanych z marką oraz wersje demonstracyjne dla dziennikarzy. W tym samym tygodniu Naughty Dog zapowiedziało również kilka specjalnych wydań gry: cyfrowa edycja deluxe zawierała cyfrową ścieżkę dźwiękową, "artbook" i motyw użytkownika do wykorzystania na PlayStation 4, a edycja kolekcjonerska dodatkowo "steelbook", papierowy "artbook", bransoletkę i figurkę Ellie. "Ellie Edition" wzbogacona została o replikę plecaka Ellie i płytę winylową z niektórymi utworami z gry.
Zwiastun fabularny opublikowano 6 maja 2020, zaś pomiędzy 13 maja a 6 czerwca studio udostępniało serię materiałów zza kulis poświęconych produkcji gry, jej fabule, rozgrywce i świecie przedstawionym. 27 maja odbyło się State of Play poświęcone wyłącznie "Part II", podczas którego zaprezentowano dłuższą demonstrację rozgrywki. 3 czerwca wypuszczono animowaną reklamę z akustycznym coverem „True Faith” zespołu New Order. Cover zainspirowany został wersją wykonywaną przez Lotte Kestner, która nie została wspomniana jako współautorka; kiedy wypomniała to Naughty Dog, Druckmann wystosował przeprosiny, a studio opatrzyło materiał stosownym komentarzem. 10 czerwca opublikowano ostatni zwiastun przedpremierowy. Druckmann przyznał, że dział marketingu nalegał na to, żeby kampania reklamowa była bardziej szczera odnośnie do fabuły, on jednak nie chciał zdradzać przed premierą ważniejszych zwrotów akcji. W zwiastunach postacie celowo były zamieniane na inne, żeby nie zdradzić za dużo; Druckmann przyznał, że zainspirowała go kampania promocyjna "Metal Gear Solid 2: Sons of Liberty", koncentrująca się wyłącznie na Solid Snake’u, który był grywalną postacią tylko w prologu, podczas gdy przez resztę gry gracz wcielał się w inną postać. W dniu premiery PlayStation Australia opublikowało cover „Through the Valley” w wykonaniu Tash Sultany.
Gra promowana była szeregiem gadżetów, takimi jak ubrania, figurki czy replika gitary Ellie. Sony wyprodukowało sprzęt z logo i grafikami z "Part II", w tym PlayStation 4 Pro, kontroler DualShock 4, bezprzewodowe słuchawki i – we współpracy z Seagate’em – dysk twardy. W czerwcu 2020 wydano "The Art of The Last of Us Part II", dwustustronicowy "artbook" z grafikami koncepcyjnymi z gry. Po premierze część twórców i obsady promowała grę, uczestnicząc w różnych internetowych "talk-shows" i podcastach. W czerwcu 2020 rozpoczęto emisję wydawanego przez Sony "The Official The Last of Us Podcast", prowadzonego przez Christiana Spicera, w którym rozmawiał on z aktorami i twórcami. Z okazji The Last of Us Day we wrześniu 2020 studio zapowiedziało nowe gadżety związane z grą, w tym ścieżkę dźwiękową na płycie winylowej, grę planszową, figurki i plakaty. 3 grudnia 2020 opublikowano zwiastun koncentrujący się na Abby. W czerwcu 2021, z okazji pierwszej rocznicy premiery, zapowiedziano kolejne gadżety, w tym figurkę Abby stworzoną we współpracy z Dark Horse Direct. W sierpniu 2022 Naughty Dog ogłosiło współpracę z firmą Chivas Brothers mającą na celu wypuszczenie na rynek inspirowanej "Part II" czterdziestoprocentowej whisky Moth &amp; Wolf, nawiązującej nazwą do tatuażu Ellie i organizacji, do której przynależała Abby.

</doc>
<doc id="5408678" url="https://pl.wikipedia.org/wiki?curid=5408678" title="Banzai (ujednoznacznienie)">
Banzai (ujednoznacznienie)



</doc>
<doc id="5408681" url="https://pl.wikipedia.org/wiki?curid=5408681" title="Pavle Gantar">
Pavle Gantar



</doc>
<doc id="5408683" url="https://pl.wikipedia.org/wiki?curid=5408683" title="Ewakuacja z bazy Karin">
Ewakuacja z bazy Karin

Ewakuacja z bazy Karin – przeprowadzona w styczniu 1993 w trakcie wojny w Jugosławii operacja uratowania żołnierzy francuskich przez żołnierzy czechosłowackich działających w ramach misji UNPROFOR.
Przebieg.
Na przełomie 1992/1993 francuska baza wojskowa w Karinie, gdzie przebywało 55 żołnierzy, znalazła się pod ostrzałem moździerzowym z chorwackiej strony frontu. Nie mogła zostać wsparta przez pozostałe siły francuskie, ponieważ łączący je wcześniej most został zniszczony. W efekcie mogła im pomóc jedynie oddalona o 30 km czechosłowacka jednostka misji UNPROFOR stacjonująca w okolicach Jezior Plitwickich. Do bazy w Karinie wysłano 29 żołnierzy i 2 transportery SKOT. Przebycie dzielącego je odcinka trwało dwie godziny. Przejazd utrudniały powalone drzewa, które trzeba było usunąć mimo trwającego ostrzału. Według relacji dowodzącego operacją ppłk. Petra Pavla, serbskie oddziały „Tygrysów Arkana” Željka Ražnatovića wykorzystywały Czechów i Słowaków jako żywe tarcze przed ostrzałem chorwackim. Serbowie próbowali ich także nakierować na pola minowe.
Po przybyciu transporterów do bazy, francuski dowódca Eric Zanolini zarządził ewakuację swoich żołnierzy. Znajdowali się oni w czterech lokalizacjach, po 10–15 osób każda. Dwóch Francuzów było już wówczas martwych, a kilku rannych. Baza była bombardowana zarówno z chorwackiej, jak i serbskiej strony frontu. Pavel musiał wynegocjować warunki odwrotu z serbskim dowódcą. Po uzyskaniu jego zgody na przejście, ogień otworzyła artyleria chorwacka. Udało się go wstrzymać dzięki interwencji francuskiego oficera łącznikowego oddelegowanego do chorwackiego sztabu. Ewakuacja w bezpieczne miejsce przebiegła pomyślnie.
W 1995 minister obrony Francji odznaczył czterech czechosłowackich żołnierzy Krzyżem Waleczności Wojskowej: ppłk. Petra Pavla, mjr. Karla Klinovskiego, mjr. Stanislava Zaplatílka i ppłk. Pavla Jirkovskiego. Był to największy sukces czechosłowackiej armii w ramach misji UNPROFOR. Operacja szczególną rozpoznawalność przyniosła Petrovi Pavlovi, który w 2012 został nadto wyróżniony najwyższym francuskim odznaczeniem – Legią Honorową.

</doc>
<doc id="5408688" url="https://pl.wikipedia.org/wiki?curid=5408688" title="Mook (publikacja)">
Mook (publikacja)

Mook (IPA: /mʊk/) – publikacja, zbliżona do magazynu, ale pozostająca na półkach księgarni przez dłuższy czas niż tradycyjne magazyny, forma ta jest szczególnie popularna w Japonii.
Termin ten jest połączeniem słów „magazyn” i „książka”. Po raz pierwszy został użyty w 1971 roku na zjeździe Fédération Internationale de la Presse Périodique (Międzynarodowa Federacja Wydawców Czasopism).
W Japonii.
W Japonii format ten jest używany od lat 50. XX wieku, a termin mook (ムック, mukku) zaczął być używany w latach 70.
Liczba nowych mooków opublikowanych w ciągu jednego roku osiągnęła najwyższy poziom w 2013, kiedy opublikowano ponad 8000 różnych nowych mooków. W 2019 roku opublikowano nieco ponad 6000. Jednak przychody ze sprzedaży osiągnęły szczyt w 1997 roku i od tamtej pory przeważnie spadają.

</doc>
<doc id="5408689" url="https://pl.wikipedia.org/wiki?curid=5408689" title="LZMK">
LZMK



</doc>
<doc id="5408690" url="https://pl.wikipedia.org/wiki?curid=5408690" title="Inhibicja akompetycyjna">
Inhibicja akompetycyjna

Inhibicja akompetycyjna – typ inhibicji odwracalnej enzymów.
Inhibitor akompetycyjny wiąże się odwracalnie do kompleksu enzym-substrat (ES) tworząc nieaktywny kompleks enzym-substrat-inhibitor (ESI), inhibitor nie wiąże się do wolnego enzymu. Inhibicja akompetycyjna zazwyczaj związana jest z reakcjami, w których występują co najmniej dwa substraty lub produkty.
Kompleks związany z inhibitorem tworzy się głównie przy wysokich stężeniach substratu, ale nie może on uwalniać produktu, co powoduje zmniejszenie Vmax w stosunku do reakcji nieinhibowanej. Pozorne powinowactwo enzymu do substratu jest zwiększone (Km jest mniejsze) w stosunku do reakcji wyjściowej. Dzieje się tak dlatego, że kompleks związany z inhibitorem skutecznie zmniejsza stężenie kompleksu enzym-substrat. Zgodnie z regułą Le Chateliera-Brauna następuje przesunięcie równowagi chemicznej reakcji w stronę utworzenia dodatkowych kompleksów enzym-substrat, co skutkuje mniejszą ilością wolnego enzymu i większą ilością enzymu w formach ES i ESI.
Przykładem inhibitora akompetycyjnego jest lit, który hamuje kompleks monofosfatazy inozytolowej i fosforanu inozytolu, co używane jest w leczeniu choroby afektywnej dwubiegunowej.

</doc>
<doc id="5408691" url="https://pl.wikipedia.org/wiki?curid=5408691" title="Zadarska rezolucija">
Zadarska rezolucija

Zadarska rezolucija – deklaracja polityczna podpisana w Zadarze 17 października 1905 przez dalmatyńskich polityków narodowości serbskiej.
Wyrażono w niej poparcie dla zjednoczenia Królestwa Dalmacji z Chorwacją oraz dążenia węgierskiej opozycji do odzyskania niepodległości. Poparto postulaty wyrażone wcześniej w chorwacko-serbskiej Riječkiej rezoluciji. Podkreślono, że Serbowie i Chorwaci stanowią jeden naród, ich wspólny język powinien zostać nazwany albo serbskim albo chorwackim, a w szkołach powinna być nauczana zarówno historia Chorwacji, jak i Serbii oraz alfabet łaciński i cyrylica.
Polityczne zbliżenie chorwacko-serbskie skutkowało zawiązaniem Hrvatsko-srpskiej koaliciji i realizacją tzw. „polityki nowego kursu”.

</doc>
<doc id="5408695" url="https://pl.wikipedia.org/wiki?curid=5408695" title="Santana World">
Santana World

Santana World (stylizowane na #SantanaWorld) – jedyny mixtape amerykańskiego rapera Tay-K. Został wydany 29 lipca 2017 roku przez 88 Classic i RCA Records. Mixtape pierwotnie zawierał gościnne występy amerykańskich raperów Diego Money i Bandman Fari, w edycji deluxe krążka dograli się gościnnie; raperzy 21 Savage, Young Nudy i Maxo Kream. Projekt został wydany po aresztowaniu Tay-K w 2017 roku. Mixtape został ponownie wydany jako Santana World (+) (stylizowane na #SantanaWorld (+)) 14 grudnia 2017 r. Jako edycja deluxe z dwoma remiksami: „The Race (Remix)” i „I &lt;3 My Choppa (Remix)”, przy czym ten pierwszy został wydany wcześniej jako singel. Album osiągnął 128 miejsce na liście Billboard 200 w USA.

</doc>
<doc id="5408696" url="https://pl.wikipedia.org/wiki?curid=5408696" title="A-League (2020/2021)">
A-League (2020/2021)

A-League 2020/2021 – 44. edycja najwyższej klasy rozgrywkowej piłki nożnej w Australii i 16. od powstania A-League w 2004 roku.
Brało w niej udział 12 drużyn, jako beniaminek zadebiutowała drużyna Macarthur FC.
Tytułu mistrzowskiego i premiera (zwycięzcy fazy zasadniczej) bronił zespół Sydney FC. Oba tytuły po raz pierwszy w swojej historii zdobyła drużyna Melbourne City FC.
Rozgrywki.
Sezon rozpoczął się 28 grudnia 2020 i zakończył "Grand Final" 27 czerwca 2021.
Rozpoczęcie sezonu nastąpiło później niż w poprzednich sezonach, zarówno w wyniku pandemii COVID-19 w Australii i Nowej Zelandii, jak i w ramach stopniowego przesuwania rozgrywek z lata na zimę.
Wellington Phoenix FC rozgrywał większość meczów domowych na w Wollongong ze względu na ograniczenia w podróżach międzynarodowych.
Rozgrywki toczyły się o:
Seria finałowa.
Joe Marston Medal:
Nathaniel Atkinson (Melbourne City)
Sędziowie liniowi:
 Matthew Cream
 Nathan MacDonald
Sędziowie techniczni:
 Daniel Elder
 Wilson Brown
Sędzia VAR:
 Kris Griffiths-Jones

</doc>
<doc id="5408698" url="https://pl.wikipedia.org/wiki?curid=5408698" title="Pochyłościomierz">
Pochyłościomierz



</doc>
<doc id="5408699" url="https://pl.wikipedia.org/wiki?curid=5408699" title="Mahmut Bakalli">
Mahmut Bakalli

Mahmut Bakalli (serb.-chorw. Махмут Бакали, "Mahmut Bakali", ur. 19 stycznia 1936 w Djakowicy, zm. 14 kwietnia 2006 w Prisztinie) – kosowski i jugosłowiański politolog, socjolog i polityk, przewodniczący Związku Komunistów Kosowa w latach 1971-1981.
Życiorys.
Ukończył studia politologiczne na Uniwersytecie w Belgradzie. Pod koniec lat 50. został wykładowcą socjologii na Uniwersytecie w Prisztinie.
W 1961 roku został przewodniczącym Związku Młodzieży Kosowa.
Od 28 czerwca 1971 do 6 maja 1981 był przewodniczącym Związku Komunistów Kosowa; zrezygnował z tej funkcji w ramach protestu przeciwko brutalnemu sposobu tłumienia protestów, na których domagano się większej autonomii dla Kosowa, następnie spędził dwa lata w areszcie domowym. Na stanowisko przewodniczącego partii powróciła Veli Deva, która w 1971 roku zrezygnowała z pełnienia tej funkcji.
W 1974 roku został członkiem Komitetu Centralnego Związku Komunistów Jugosławii.
W maju 1998 roku wraz z czterema innymi kosowskimi politykami (m.in. z Ibrahimem Rugovą) udał się do Belgradu, gdzie spotkał się z prezydentem Jugosławii Slobodanem Miloševiciem w celu podjęcia rozmów pokojowych mających na celu zakończyć wojnę w Kosowie. Uczestniczył również na konferencji w Rambouillet, która odbyła się na początku 1999 roku; obie próby negocjacji pokojowych z Jugosławią się nie powiodły.
W 2001 roku w wyniku wyborów parlamentarnych uzyskał mandat do Zgromadzenia Kosowa, gdzie reprezentował Sojusz dla Przyszłości Kosowa.
W 2002 roku zeznawał przed Międzynarodowy Trybunałem Karnym dla byłej Jugosławii przeciwko Slobodanowi Miloševiciowi.
W ostatnim miesiącu swojego życia pracował jako doradca premiera Kosowa Agima Çeku.
Życie prywatne.
Żonaty, ojciec trzech córek.
Często uczestniczył w polowaniach; był w posiadaniu czterech strzelb myśliwskich oraz jednego pistoletu, które po 1981 roku zostały skonfiskowane przez władze jugosłowiańskie.

</doc>
<doc id="5408701" url="https://pl.wikipedia.org/wiki?curid=5408701" title="Mahmut Bakali">
Mahmut Bakali



</doc>
<doc id="5408703" url="https://pl.wikipedia.org/wiki?curid=5408703" title="Pandeli Sotir Majko">
Pandeli Sotir Majko



</doc>
<doc id="5408704" url="https://pl.wikipedia.org/wiki?curid=5408704" title="Riječka rezolucija">
Riječka rezolucija

Riječka rezolucija – deklaracja polityczna podpisana 3 października 1905 w Rijece przez polityków chorwackich i serbskich.
Jej podpisanie było poprzedzone dwudniowym posiedzeniem polityków wywodzących się z Królestwa Dalmacji, Margrabstwa Istrii i Trójjedynego Królestwo Chorwacji, Slawonii i Dalmacji. Było ono efektem realizacji „polityki nowego kursu”, zapoczątkowanej w 1903 roku w celu zjednoczenia chorwackich krajów koronnych i walki z germanizacją, realizowanej poprzez polityczne zbliżenie ze środowiskami węgierskimi i włoskimi.
Projekt dokumentu został poparty przez Ante Trumbicia, Frana Supilę i Pero Čingriję oraz większość chorwackich partii politycznych (poza Czystą Partią Prawa i Chorwacką Ludową Partią Chłopską). Wyrażono w nim poparcie dla dążeń węgierskiej opozycji do odzyskania przez Węgry niepodległości, dla polityki Partii Niepodległości Ferenca Kossutha i dla pojednania chorwacko-węgierskiego. Żądano zapewnienia rozwoju kulturalnego, politycznego i gospodarczego narodu chorwackiego, swobód konstytucyjnych oraz gwarancji praw obywatelskich i politycznych, a także respektowania warunków ugody węgiersko-chorwackiej. Domagano się również zgody Węgier na połączenie Dalmacji z resztą Chorwacji.
Efektem podpisania deklaracji było utworzenie komisji, która podjęła się negocjacji z politykami węgierskiej opozycji. Doszło również do poprawy stosunków chorwacko-serbskich i podpisania przez dalmatyńskich Serbów Zadarskiej rezoluciji.

</doc>
<doc id="5408706" url="https://pl.wikipedia.org/wiki?curid=5408706" title="Zabytki Milanówka">
Zabytki Milanówka



</doc>
<doc id="5408719" url="https://pl.wikipedia.org/wiki?curid=5408719" title="The Race (singel)">
The Race (singel)

„The Race” – debiutancki singel amerykańskiego rapera Tay-K. Został pierwotnie wydany na SoundCloud 30 czerwca 2017 r., później został ponownie wydany do cyfrowego pobrania i platfrom streamingowych przez wytwórnie 88 Classic i RCA Records 29 lipca 2017 r. Piosenka znalazła się na 44 miejscu listy przebojów Billboard Hot 100 i pochodzi z debiutanckiego mixtape'u rapera, Santana World.
Tło.
Tay-K (którego prawdziwe imię i nazwisko to Taymor Travon McIntyre) nagrał i wydał „The Race”, podczas ukrywania się przed policją po udanej ucieczce z aresztu domowego przed procesem pod zarzutem morderstwa. Tay-K nawiązuje do tego w tekście piosenki; refren brzmi: „Fuck a beat, I was tryna beat a case. But I ain't beat that case, bitch I did the race.” Za ów wersy później skazano McIntyre'a.
Piosenka „The Race” została zaprezentowana na procesie Tay-K w sprawie wyżej wymienionych zarzutów morderstwa, ponieważ tekst utworu zawierał szczegóły morderstwa i jego motywacje. Podczas zwrotki piosenki Tay-K rapuje:
"Pop a nigga, then I go out my way"
"Do the dash, then I go out the way"
"Rob a nigga shoes, rob a nigga lace"
"We tryna see a hunnid bands in our face"
McIntyre wydał kilka piosenek podczas ucieczki przed policją, w tym „The Race”, który został nagrany podczas pobytu McIntyre'a w New Jersey, teledysk do utworu został opublikowany na YouTube dwie godziny po aresztowaniu rapera. „The Race” zadebiutował na 70 miejscu listy Billboard Hot 100 w USA po dużej kampanii hashtagowej mającej na celu uwolnienie McIntyre przy użyciu hashtagu „#FREETAYK”. „The Race” osiągnął szczytowe 44 miejsce na liście Billboard Hot 100.
Remixy.
„The Race” został zremiksowany przez wielu artystów, w tym między innymi; YBN Nahmir, Lil Yachty, Fetty Wap, Tyga, Moneybagg Yo, Montana of 300, Isaiah Rashad, Rico Nasty i Key Glock. Oficjalny remiks zawierał gościnne wokale 21 Savage i Young Nudy.
Teledysk.
Premiera oficjalnego teledysku do „The Race” miała miejsce 30 czerwca 2017 r. na kanale YouTube ALL BUT 6. Piosenka szybko stała się virallem. Teledysk ma obecnie ponad 230 milionów wyświetleń na YouTube. Film został również wykorzystany jako dowód w procesie Taya K. w lipcu 2019 r. Raper został skazany na 55 lat więzienia.

</doc>
<doc id="5408720" url="https://pl.wikipedia.org/wiki?curid=5408720" title="Pero Čingrija">
Pero Čingrija

Pero Čingrija (ur. 24 sierpnia 1837 w Dubrowniku, zm. 13 lipca 1921 tamże) – chorwacki polityk i prawnik, działacz dalmatyński i wieloletni burmistrz Dubrownika.
Życiorys.
W 1860 roku uzyskał stopień naukowy doktora praw na Uniwersytecie Padewskim.
Zaangażował się w życie polityczne i działał w ramach partii Narodna stranka u Dalmaciji. Współpracował m.in. z Miho Klaiciem, Lovro Montim i Gajo Bulatem. W 1870 roku został wybrany na posła do parlamentu Królestwa Dalmacji, a jego partia zdobyła większość mandatów. W kolejnych dekadach pomyślnie ubiegał się o reelekcję, sprawując mandat do 1918 roku. W latach 1878–1882 i 1899–1911 sprawował funkcję burmistrza Dubrownika. Parokrotnie występował z partii, sprzeciwiając się jej, jego zdaniem, oportunistycznej polityce.
W 1900 roku przejął kierownictwo w Chorwackiej Partii Ludowej. Partia ta przyjęła tzw. „politykę nowego kursu”, a w 1905 roku współtworzyła nową partię o nazwie Hrvatska stranka (Čingrija był jej przewodniczącym do 1907 roku). Čingrija brał aktywny udział w przygotowaniach do podpisania chorwacko-serbskiej Riječkiej rezoluciji oraz zasiadał w komisji negocjacyjnej, która na jej podstawie prowadziła rozmowy z węgierską opozycją. W latach 1910–1912 pozostawał poza partią, działając w lokalnej "Samostalnej organizaciji Hrvatske stranke za dubrovački i korčulanski kotar". W 1912 roku w Zadarze przewodził antyaustriackiemu wiecowi, zorganizowanemu w ramach protestu przeciw rozwiązaniu rad miejskich Splitu i Szybenika.
Po zakończeniu I wojny światowej pełnił funkcję przewodniczącego miejskiej rady ludowej w Dubrowniku. Choć był zwolennikiem utworzenia wspólnego powstania państwa jugosłowiańskiego, to jednak rozczarowały go jego wewnętrzna organizacja i panujące w nim stosunki. Nie mógł również pogodzić się z panowaniem Królestwa Włoch nad częścią Dalmacji.

</doc>
<doc id="5408722" url="https://pl.wikipedia.org/wiki?curid=5408722" title="Flowers (singel Miley Cyrus)">
Flowers (singel Miley Cyrus)

Flowers – utwór muzyczny z 2023 roku, wykonywany przez amerykańską piosenkarkę popową Miley Cyrus, pochodzący z jej ósmego albumu studyjnego "Endless Summer Vacation" (2023). 12 stycznia 2023 został wydany przez wytwórnię Columbia Records jako pierwszy promujący go singel.
„Flowers” odniósł sukces komercyjny na świecie, docierając do pierwszego miejsca listy przebojów Billboard Global 200 oraz krajowych notowań w ponad 35 państwach, między innymi Stanach Zjednoczonych, Wielkiej Brytanii, Australii, Kanadzie i Polsce. W serwisie strumieniowym Spotify dwukrotnie pobił rekord największej liczby odsłuchań odnotowanych przez piosenkę w tygodniu kalendarzowym.
Geneza, powstanie i wydanie.
W 2021 Cyrus podpisała kontrakt muzyczny z wydawnictwem Columbia Records i rozpoczęła pracę nad ósmym albumem studyjnym. Materiał powstawał w Los Angeles. Utwór „Flowers” napisała wspólnie z Gregorym „Aldae” Heinem i Michaelem Pollackiem w styczniu 2022 w studiu nagraniowym Sunset Sound Recorders. Pollack wspominał: „Zaczęliśmy od refrenu, a później (…) równocześnie zaczęły powstawać słowa, melodia i progresja. To piosenka ze schematu koła kwintowego, w którym melodia informuje o progresji i na odwrót. Praktycznie napisała się sama”. Początkowo utwór był balladą, a jego pierwsza wersja demo zawierała tylko śpiew Cyrus i pianino Rhodes, na którym grał Pollack. Producentami muzycznymi ostatecznej wersji są Kid Harpoon i Tyler Johnson.
31 grudnia 2022 artystka ogłosiła podczas koncertu sylwestrowego w telewizji NBC, który prowadziła, że singel „Flowers” zostanie wydany 13 stycznia 2023. W kolejnych dniach w jej mediach społecznościowych zaczęły się pojawiać krótkie filmy zwiastujące piosenkę. Premiera singla odbyła się 13 stycznia 2023 o północy czasu , co w niektórych strefach czasowych przypadało jeszcze na 12 stycznia. Wersja demo piosenki została wydana cyfrowo 3 marca 2023. Została ona także zamieszczona jako dodatkowy utwór na cyfrowej wersji albumu "Endless Summer Vacation".
Charakterystyka utworu.
„Flowers” jest utworem popowym, nawiązującym do stylistyki disco i funk. Mary Siroky z portalu Consequence scharakteryzowała go jako wynik „adaptacji mglistego, spokojnego, kalifornijskiego klimatu” singla Cyrus „Malibu” (2017) do stylistyki dance-pop i zwróciła uwagę na podobieństwo brzmieniowe do „I Will Survive” (1978) Glorii Gaynor. Dale Maplethorpe z portalu Gigwise napisał o „funkowej linii basu i zabójczej perkusji” w refrenie. Gabrielle Sanchez z serwisu Yahoo! zwrócił uwagę, że „utwór prowadzi funkowa linia basu z usypiającą linią smyczkową i ożywiającymi talerzami perkusyjnymi”. Anna Gaca z portalu Pitchfork napisała, że Cyrus „robi coś w rodzaju twangowego disco funku, którego kwaśna sekcja smyczkowa nadaje nikły ślad flamenco”.
Tekst „Flowers” jest poświęcony szukaniu samowystarczalności po rozstaniu. Dale Maplethorpe z portalu Gigwise zinterpretował, że „tematem piosenki jest miłość do siebie samego i samoakceptacja”. Mary Siroky z portalu Consequence napisała: „Miley przyjmuje swoją historię jako własną, wkraczając w autonomię we w pełni świadomy sposób”. Gabrielle Sanchez z serwisu Yahoo! nazwała „Flowers” „odważnym utworem o afiszowaniu się swoją samodzielnością i niezależnością, nie poleganiem już na kimś innym, aby czuć się kompletnym”. Media interpretowały słowa jako nawiązanie do rozwodu Cyrus z aktorem Liamem Hemsworthem. W tekście wspomniane jest spłonięcie ich wspólnego domu podczas pożarów w Kalifornii w 2018. Jason Lipshutz z magazynu „Billboard” porównał „Flowers” do singla Cyrus „Slide Away” (2019), który również dotyczył rozstania z Hemsworthem, dodając, że artystka „zamienia jego melancholię w bardziej asertywny punkt widzenia”. Refren piosenki parafrazuje słowa utworu Bruno Marsa „When I Was Your Man” (2012), zmieniając perspektywę z mężczyzny mówiącego o ukochanej kobiecie na kobietę mówiącą o sobie samej.
Odbiór krytyczny.
Jason Lipshutz z magazynu „Billboard” nazwał „Flowers” „solidną, łatwą do nucenia piosenką pop, która urzeka bez dzwonków i gwizdków”. Lindsay Zoladz z „The New York Times” napisała, że „stosunkowo stonowana melodia refrenu być może nie wymaga od Cyrus wiele, ale jej wokal jest nasycony wyluzowaną dojrzałością i przekonującą pewnością siebie”. Mary Siroky z portalu Consequence napisała, że „chrapliwy wokal dodaje nuty temu dyskotekowemu hymnowi, który powoduje u nas ekscytację przed tym, co ma w zanadrzu "Endless Summer Vacation"”. Bria McNeal z magazynu „Esquire” pochwaliła wybrzmiewającą z utworu pewność siebie Cyrus.
Dale Maplethorpe z portalu Gigwise napisał, że „niesamowicie rozpoznawalny głos Miley brzmi fantastycznie”, a refren „nie pozwala usiedzieć w bezruchu”, jednak nazwał piosenkę powtarzalną i skrytykował brak punktu kulminacyjnego, do którego zdaje się zmierzać w trakcie. Anna Gaca z portalu Pitchfork nazwała singel nieprzekonującym i generycznym, dodając, że „mogłoby być znacznie ciekawiej, gdyby [Cyrus] nie brzmiała, jakby była szczerze niewzruszona”.
Odbiór komercyjny.
„Flowers” ustanowił kilka rekordów popularności w serwisie strumieniowym Spotify. W tygodniu kalendarzowym od 13 do 20 stycznia 2023, czyli przez swoje pierwsze siedem pełnych dni, został odsłuchany przez użytkowników Spotify 96 032 624 razy, co było najwyższym w historii serwisu wynikiem osiągniętym przez piosenkę w przeciągu tygodnia (wcześniej rekord należał do „Easy on Me” Adele dzięki około 85 milionom odtworzeń). Przez kolejne siedem dni, od 21 do 26 stycznia 2023, singel został odsłuchany przez użytkowników Spotify 115 156 896 razy, pobijając ten sam rekord po raz drugi. „Flowers” przekroczył próg 100 milionów odtworzeń w serwisie w siódmej dobie, co było najszybym wynikiem w historii serwisu – wcześniej rekord należał do „Butter” zespołu BTS dzięki ósmiu dobom. Jana Coffey, prezes działu Spotify do spraw współpracy z artystami i wytwórniami, zwróciła uwagę, że wyniki „Flowers” w serwisie rosły z dnia na dzień, podczas gdy popularność większości bijących podobne rekordy utworów jest najwyższa w pierwszym dniu i maleje w kolejnych.
„Flowers” zadebiutował na pierwszych miejscach list Billboard Global 200 i Billboard Global Excl. US magazynu „Billboard”, obejmujących kolejno cały świat i świat poza Stanami Zjednoczonymi. Na obu notowaniach jest pierwszym numerem jeden Cyrus od czasu ich uruchomienia we wrześniu 2020. Na szczytach obu list spędził łącznie 9 tygodni. W pierwszych trzech tygodniach singel zgromadził wyniki kolejno 179,1, 217,1 i 185,6 miliona odtworzeń w serwisach strumieniowych na świecie, co dało mu kolejno 5., 2. i 4. miejsce w rankingu najwyższych wyników tygodniowych zanotowanych w historii Billboard Global 200. Ponadto jest drugim utworem w historii listy, który przez 8 tygodni odnotował po co najmniej 100 milionów odtworzeń w serwisach strumieniowych.
„Flowers” dotarł do pierwszych miejsc krajowych notowań w ponad 35 państwach na świecie.
Stany Zjednoczone.
12 stycznia 2023, przez pięć godzin od premiery, „Flowers” osiągnął w Stanach Zjednoczonych wynik 685 tysięcy odtworzeń w serwisach strumieniowych, 2,4 miliona słuchaczy w stacjach radioowych i 2 tysięcy sprzedanych egzemplarzy cyfrowych (digital download). Dzięki ostatniemu z tych składników zadebiutował na 21. miejscu listy Digital Song Sales „Billboardu”. Po swoim pierwszym pełnym tygodniu (13–19 stycznia 2023) jako 65. utwór w historii zadebiutował na pierwszym miejscu listy Hot 100, stając się drugim numerem jeden Cyrus w Stanach Zjednoczonych (po „Wrecking Ball” z 2013) i jej jedenastą piosenką w pierwszej dziesiątce notowania. Na wynik ten złożyło się 52,6 miliona odtworzeń w serwisach strumieniowych, 33,5 miliona słuchaczy w radiu i 70 tysięcy sprzedanych egzemplarzy cyfrowych, dzięki czemu piosenka zadebiutowała na pierwszym miejscu listy Streaming Songs, awansowała na pierwsze miejsce Digital Song Sales i zadebiutowała na 18. pozycji Radio Songs. W tym samym tygodniu Cyrus zajęła 3. miejsce listy „Billboardu” Artist 100 zestawiającej najpopularniejszych wykonawców na terenie Stanów Zjednoczonych, swoje najwyższe w historii notowania, a słuchalność jej wcześniejszego dorobku muzycznego w serwisach strumieniowych na terenie Stanów wzrosła o 65%.
„Flowers” zajmował w Stanach pierwsze miejsce Hot 100 przez 8 tygodni. W drugim tygodniu odnotował 59,8 miliona odtworzeń w serwisach strumieniowych na terenie Stanów, co było najwyższym tygodniowym wynikiem od czasu „Way 2 Sexy” Drake’a we wrześniu 2021. „Flowers” jest także pierwszą piosenką od czasu „Drivers License” Olivii Rodrigo w styczniu 2021 z co najmniej 50 milionami odtworzeń przez dwa tygodnie z rzędu, pierwszą piosenką od czasu „Good 4 U” Olivii Rodrigo w czerwcu 2021 z co najmniej 40 milionami odtworzeń przez 3 tygodnie z rzędu oraz pierwszą piosenką od czasu „My Universe” zespołów Coldplay i BTS w październiku 2021 z co najmniej 30 tysiącami sprzedanych egzemplarzy cyfrowych przez 3 tygodnie z rzędu. Łącznie singel spędził 4 pierwsze tygodnie na szczycie notowania Streaming Songs i 5 tygodni na szczycie Digital Song Sales.
Po miesiącu od premiery „Flowers” przekroczył w Stanach Zjednoczonych progi 182 milionów odsłuchań w serwisach strumieniowych i 233 milionów słuchaczy w radiu, co spośród wszystkich utworów Cyrus było 13. najwyższym wynikiem w zakresie serwisów strumieniowych i 11. w zakresie radia. W piątym tygodniu od premiery dotarł do pierwszych miejsc notowań Radio Songs i Pop Airplay. Na Radio Songs jest pierwszym numerem jeden w karierze Cyrus i czwartym utworem od grudnia 1998 (gdy notowanie zaczęło obejmować wszystkie gatunki muzyczne, a nie tylko pop jak dotychczas), który objął czołową pozycję najpóźniej w piątym tygodniu. Na Pop Airplay jest 13. piosenką w historii, która awansowała na jej szczyt w co najwyżej 5 tygodni. W szóstym tygodniu od premiery „Flowers” stał się pierwszym numerem jeden Cyrus na liście Adult Pop Airplay. Na szczycie notowania Radio Songs spędził łącznie 6 tygodni z rzędu.
Reszta świata.
„Flowers” dotarł do pierwszych miejsc krajowych list przebojów w większości państw Europy: Austrii, Belgii (zarówno we Flandrii, jak i w Waloni), Bułgarii, Chorwacji, Czechach, Danii, Finlandii, Francji, Grecji, Holandii, Irlandii, Islandii, Litwie, Luksemburgu, Łotwie, Niemczech, Norwegii, Polsce, Portugalii, Rosji, Rumunii, Serbii, Słowacji, Szwajcarii, Szwecji, Węgrzech i Wielkiej Brytanii.
W Wielkiej Brytanii zadebiutował na pierwszym miejscu listy UK Singles Chart dzięki 92 tysiącom ekwiwalentów sprzedanych egzemplarzy (częściowo za sprawą 9,9 milionom odsłuchań w serwisach strumieniowych), co stanowiło najwyższy debiut w kraju od czasu „As It Was” Harry’ego Stylesa w kwietniu 2022. Szczyt listy okupował przez 10 tygodni z rzędu. Jest trzecim singlowym numerem jeden Cyrus w Wielkiej Brytanii (dwoma poprzednimi były „We Can’t Stop” i „Wrecking Ball” w 2013), z czego pierwszym, który przebywał na szczycie listy przez dłużej niż tydzień. Stowarzyszenie British Phonographic Industry certyfikowało go platynową płytą za sprzedaż 600 tysięcy egzemplarzy. W Niemczech zadebiutował na drugim miejscu listy Singlecharts, a w drugim tygodniu jako pierwszy singel Cyrus w kraju objął pozycję pierwszą. Również we Francji zadebiutował na drugim miejscu listy Top Singles, a w drugim tygodniu awansował na miejsce pierwsze, stając się tam pierwszym singlowym numerem jeden Cyrus w karierze.
W Polsce „Flowers” spędził pierwsze 9 tygodni na szczytach list OLiS – single w streamie i Poland Songs „Billboardu”. W notowaniu airplay OLiA zadebiutował na 35. miejscu, a w czwartym tygodniu awansował na miejsce pierwsze, gdzie spędził łącznie 7 tygodni. 22 lutego 2023 Związek Producentów Audio-Video certyfikował go platynową płytą.
Poza Europą „Flowers” dotarł do pierwszych miejsc w Australii, Filipinach, Izraelu, Kanadzie, Nowej Zelandii, Paragwaju, Południowej Afryce, Singapurze i Wietnamie. Zajął także pierwsze miejsce notowania The Official MENA Chart, przedstawiającego popularność w mediach strumieniowych w krajach Bliskiego Wschodu i Afryki Północnej. Ponadto dotarł do pierwszej pozycji Top Radio Hits Global – listy airplay krajów Wspólnoty Niepodległych Państw. W Australii został przez pierwszy tydzień od premiery odsłuchany ponad 5 milionów razy w serwisach strumieniowych, co stanowiło najlepszy debiut w historii państwa. Piosenka spędziła 10 pierwszych tygodni na szczycie krajowej listy Top 50 Singles i jest pierwszym utworem Cyrus, który dotarł na jej szczyt. Stowarzyszenie Australian Recording Industry Association certyfikowało ją podwójnie platynową płytą za sprzedaż 140 tysięcy egzemplarzy. W Kanadzie „Flowers” spędził pierwsze 9 tygodni na szczycie listy Canadian Hot 100 „Billboardu”, stając się drugim singlowym numerem jeden Cyrus po „Wrecking Ball” (2013).
Teledysk.
12 stycznia 2023 równocześnie z utworem „Flowers” został wydany towarzyszący mu teledysk, wyreżyserowany przez Jacoba Bixenmana. Wideoklip rozpoczyna się od ujęć, w których Cyrus, ubrana w złotą suknię z kolekcji Yvesa Saint Laurenta z sezonu 1991/1992, chodzi po ulicach Los Angeles. W późniejszych scenach spędza samotnie czas w willi, tańcząc, ćwicząc i pływając w basenie.
Występy na żywo.
Cyrus wykonała „Flowers” na żywo w specjalnym programie telewizyjnym "Miley Cyrus – Endless Summer Vacation (Backyard Sessions)", wydanym 10 marca 2023 w serwisie strumieniowym Disney+.
Personel.
Na podstawie danych w serwisie Tidal, portalu Pitchfork i na albumie "Endless Summer Vacation".

</doc>
<doc id="5408725" url="https://pl.wikipedia.org/wiki?curid=5408725" title="27 Mieszana Dywizja Lotnicza">
27 Mieszana Dywizja Lotnicza

27 Mieszana Dywizja Lotnicza (27 MDL) – lotniczy związek taktyczny Sił Zbrojnych Federacji Rosyjskiej w strukturach Floty Czarnomorskiej.

</doc>
<doc id="5408728" url="https://pl.wikipedia.org/wiki?curid=5408728" title="Wodospady (singiel Dody)">
Wodospady (singiel Dody)



</doc>
<doc id="5408736" url="https://pl.wikipedia.org/wiki?curid=5408736" title="Lonja (rzeka)">
Lonja (rzeka)

Lonja – rzeka w Chorwacji, lewy dopływ Sawy. Jej długość wynosi 132,5 km.
Jej głównymi dopływami są: Česma, Ilova, Kutina i Pakra. Powierzchnia jej dorzecza wynosi 5944 km². Wypływa ze zboczy Ivanščicy na wysokości 270 m n.p.m. Płynie pomiędzy Kalnikiem a Medvednicą. Na terenie Lonjskiego polja przez ok. 40 km płynie równolegle do Sawy. Następnie rozdziela się na dwie odnogi: Starą Lonję, która wpada do Sawy we wsi Lonja, i Trebež, który uchodzi 5,5 km dalej.

</doc>
<doc id="5408738" url="https://pl.wikipedia.org/wiki?curid=5408738" title="Lonja">
Lonja



</doc>
<doc id="5408743" url="https://pl.wikipedia.org/wiki?curid=5408743" title="Česma">
Česma

Česma (także "Čazma") – rzeka w środkowej Chorwacji, lewy dopływ Lonji w dorzeczu Sawy. Jej długość wynosi 123,5 km.
Jej głównymi dopływami są: Bjelovarski potok, Ciglenski potok, Grbavac, Kovačica, Mlinište, Plavnica, Račačka rijeka, Severinski potok, Velika rijeka i Žavnica. Powierzchnia jej dorzecza wynosi 2608 km². Powstaje nieopodal wsi Pavlovac, na zboczach Bilogory z połączenia strumieni Barna i Grđevica. Do Lonji wpada we wsi Okoli.
W latach 60. XX wieku została uregulowana ze względu na częste powodzie, a nadrzeczne tereny poddano pracom melioracyjnym. Gatunki ryb występujące w rzece to: brzana, karp, kleń, leszcz, okoń i sum.

</doc>
<doc id="5408745" url="https://pl.wikipedia.org/wiki?curid=5408745" title="Ilova (rzeka)">
Ilova (rzeka)

Ilova (dawniej "Stupčanica") – rzeka w środkowej Chorwacji, dopływ Lonji w dorzeczu Sawy. Jej długość wynosi 86 km.
Płynie przez Moslavinę. Jej głównym dopływem jest Toplica. Powierzchnia jej dorzecza wynosi 1049 km². Wypływa na południowo-wschodnich zboczach Bilogory, na wysokości 200 m n.p.m. Do Lonji wpada w okolicy wsi o tej samej nazwie.

</doc>
<doc id="5408746" url="https://pl.wikipedia.org/wiki?curid=5408746" title="Ilova">
Ilova



</doc>
<doc id="5408751" url="https://pl.wikipedia.org/wiki?curid=5408751" title="Alireza Akbari">
Alireza Akbari

Alireza Akbari (ur. 21 października 1961, zm. 14 stycznia 2023) – irański polityk, od 2000 do 2008 wiceminister obrony pod rządami generała Ali Shamkhaniego, podczas prezydentury reformisty Mohammada Chatamiego.
W 2019 aresztowany podczas podróży z Wielkiej Brytanii i skazany na śmierć pod zarzutem szpiegostwa na rzecz MI6 i Wielkiej Brytanii. Akbari i jego rodzina zaprzeczyli oskarżeniom Iranu o szpiegostwo.
Powieszony 14 stycznia 2023.

</doc>
<doc id="5408757" url="https://pl.wikipedia.org/wiki?curid=5408757" title="Gimnastyka na Letnich Igrzyskach Olimpijskich 1904 – skok przez konia wszerz">
Gimnastyka na Letnich Igrzyskach Olimpijskich 1904 – skok przez konia wszerz



</doc>
<doc id="5408759" url="https://pl.wikipedia.org/wiki?curid=5408759" title="Đurđevački peski">
Đurđevački peski

Đurđevački peski (także "Podravski peski") – pustynia w Chorwacji, położona na obszarze Podrawia.
Jej powierzchnia wynosi ok. 25 km², a jej wymiary to 8 × 3 km. Jest pozostałością po większym piaszczystym terenie, który rozciągał się od wsi Molve przez Đurđevac i Kloštar Podravski do Viroviticy. Współcześnie obszar ten jest w większości pokryty szatą roślinną (sosna czarna, sosna zwyczajna). Występują tu także endemiczne gatunki roślin Kotliny Panońskiej.
Obszar o powierzchni 19,5 ha, położony między Đurđevacem a Kalinovacem w 1963 roku został objęty ochroną przyrodniczą jako specjalny rezerwat botaniczny.

</doc>
<doc id="5408760" url="https://pl.wikipedia.org/wiki?curid=5408760" title="Đurđevački pijesci">
Đurđevački pijesci



</doc>
<doc id="5408761" url="https://pl.wikipedia.org/wiki?curid=5408761" title="Podravski peski">
Podravski peski



</doc>
<doc id="5408767" url="https://pl.wikipedia.org/wiki?curid=5408767" title="Zofia Trojan">
Zofia Trojan

Zofia Trojan, z domu Dziedzic (ur. 6 grudnia 1929 w Brzostku) – polska Sprawiedliwa wśród Narodów Świata.
Życiorys.
Urodziła się 6 grudnia 1929 roku w Brzostku, w rodzinie Wojciecha oraz Bronisławy z domu Dachowskiej. Miała dwoje rodzeństwa – zmarłą w wieku czternastu lat siostrę Józefę oraz brata Stanisława, który po niewyleczonej chorobie Heinego-Medina pozostał niepełnosprawny do końca życia. Ojciec zajmował się dostarczaniem towarów do sklepów żydowskich, a Dziedzicowie zaprzyjaźnili się z żydowską rodziną Sali Schönwetter.
Po wybuchu II wojny światowej Sala Schönwetter trafiła do getta, jednak udało jej się uciec. Dziedzicowie wraz z Zofią ukryli ją na strychu swojego domu. Dróżnik Piłat z Brzostku przewiózł następnie żydowską rodzinę na rowerze do Gębiczyny, gdzie schroniła się u Rybów. Mimo to Schönwetterowie dalej sporadycznie pojawiali się w domu Dziedziców wraz z Józefem Fischem, piekarzem z Jasła, kiedy pobyt u Rybów był zbyt niebezpieczny. Rodzina Dziedziców ukrywała także Adama Szusa, który uciekł z obozu pracy w Przeczycy w październiku 1943 roku.
Zofia, Bronisława i Wojciech Dziedzicowie zostali odznaczeni medalem „Sprawiedliwy wśród Narodów Świata” 29 stycznia 2006 roku.

</doc>
<doc id="5408768" url="https://pl.wikipedia.org/wiki?curid=5408768" title="Park Narodowy Cerros de Amotape">
Park Narodowy Cerros de Amotape

Park Narodowy Cerros de Amotape (hiszp. "Parque nacional Cerros de Amotape") – park narodowy położony w północnej części Peru, w regionach Tumbes (prowincje Tumbes i Contralmirante Villar) i Piura (prowincja Sullana). Został utworzony 22 lipca 1975 roku i zajmuje obszar 1517,67 km². Jest główną częścią, powstałego w 1977 roku, rezerwatu biosfery UNESCO o nazwie „Bosques de Paz Transboundary” na pograniczu Ekwadoru i Peru. W 2008 roku został zakwalifikowany przez BirdLife International jako ostoja ptaków IBA. 
Opis.
Park znajduje się na zachodnich zboczach Andów, u podnóża pasma górskiego Cerros los Amotapes, na wysokościach od 200 do 1613 m n.p.m. Obszar parku przecina rzeka Tumbes. Po jej wschodniej stronie rośnie wilgotny las równikowy, a po zachodniej jeden z najlepiej zachowanych w rejonie Pacyfiku tropikalny las suchy.
W parku występują wyraźnie określone pory roku: pora sucha (od maja do listopada) oraz pora deszczowa (od grudnia do kwietnia). Średnia roczna temperatura waha się między 23 ºC a 26 ºC. Średnie roczne opady wynoszą 500 mm w tropikalnym lesie suchym i 1450 mm w wilgotnym lesie równikowym.
Flora.
W tropikalnym lesie suchym rosną m.in.: "Prosopis pallida", "Loxopterygium huasango", "Bursera graveolens", "Cochlospermun vitifolium", "Caesalpinea paipai", "Tabebuia billbergii", "Ceiba trichistandra", "Ziziphus thyrsiflora", "Tabebuia chrysantha""."
W wilgotnym lesie równikowym występują drzewa pokryte epifitami takimi jak np.: oplątwa brodaczkowa i storczyki. Rosną tu m.in.: "Alseis peruviana", "Cavanillesia platanifolia", "Cordia eriostigma", "Vitex gigantea", ogorzałka wełnista, "Pithecellobium multiflorum""."
Fauna.
W parku występuje duża liczba ptaków (blisko 400 gatunków). Są to m.in.: zagrożone wyginięciem (EN) białostrząb szarogłowy, bekardzik okopcony i stadniczka siwolica oraz narażone na wyginięcie (VU) kondor wielki, czakalaka rudogłowa, królówka ekwadorska i ogończyk czarnolicy.
Ssaki żyjące w parku to narażone na wyginięcie (VU) wyjec płaszczowy i pekari białobrody, a także m.in.: wydrak długoogonowy, jaguar amerykański, ocelot wielki, mulak białoogonowy, mazama ruda, wiewiórka rudawa.
Wśród gadów wyróżnia się narażony na wyginięcie (VU) krokodyl amerykański, a także m.in.: "Bothrops barnetti", "Micrurus tschudii olsoni", boa dusiciel, legwan zielony.

</doc>
<doc id="5408773" url="https://pl.wikipedia.org/wiki?curid=5408773" title="Kutina (rzeka)">
Kutina (rzeka)

Kutina – rzeka w Chorwacji, dopływ Lonji. Jej długość wynosi 25,4 km.
Płynie przez zachodnią Slawonię. Powierzchnia jej dorzecza wynosi 106 km². Wypływa pod Moslavačką gorą.

</doc>
<doc id="5408781" url="https://pl.wikipedia.org/wiki?curid=5408781" title="Superpuchar Litwy w piłce nożnej 2013">
Superpuchar Litwy w piłce nożnej 2013



</doc>
<doc id="5408782" url="https://pl.wikipedia.org/wiki?curid=5408782" title="Pakra">
Pakra

Pakra – rzeka w Chorwacji, dopływ Lonji. Jej długość wynosi 66 km.
Jej główne dopływy to Bijela, Crnaja (Cernaja), Jamarička i Šeovica. Powierzchnia jej dorzecza wynosi 629 km². Powstaje z połączenia Rečicy i Ozegovačkiego (Mlinskiego) potoku, które swe źródła mają odpowiednio w Psunju i na Ravnej gorze. Na terenie Lonjskiego polja, 10 km od Kutiny, wpada do Lonji.

</doc>
<doc id="5408784" url="https://pl.wikipedia.org/wiki?curid=5408784" title="Marko Bello">
Marko Bello

Marko Bello (ur. 12 września 1961 w Beracie, zm. 4 grudnia 2020 w Turcji) – albański polityk, ambasador Republiki Albanii w Bukareszcie, doktor nauk prawnych.
Życiorys.
Ukończył studia na Wydziale Historii i Filologii Uniwersytetu Tirańskiego, następnie pracował jako korespondent dla BBC oraz Reutersa.
W 1987 roku rozpoczął pracę w albańskiej ambasadzie w Bukareszcie jako sekretarz, na początku lat 90. został zwolniony. W 1997 roku wrócił do Bukaresztu, gdzie do 2000 roku pracował jako ambasador.
W 2000 roku był wiceministrem obrony. Wstąpił do Socjalistycznej Partii Albanii, w następnym roku z jej ramienia uzyskał mandat do Zgromadzenia Albanii w wyniku wyborów parlamentarnych; reelekcję uzyskał w latach 2005 i 2009.
Od 15 lutego do 31 lipca 2002 pełnił funkcję ministra stanu ds. integracji.
Uzyskał tytuł doktora nauk prawnych na Uniwersytecie w Krajowie.
Zmarł 4 grudnia 2020 roku w jednym z tureckich szpitali z powodu COVID-19. Ówczesny prezydent Albanii Ilir Meta złożył z tego powodu kondolencje rodzinie Bello.
Życie prywatne.
Był żonaty z Silvaną, z którą miał dwoje dzieci: córkę Nancy oraz syna Marsida. Mieszkał w Tiranie.
Deklarował znajomość języka francuskiego, angielskiego, rumuńskiego i włoskiego.

</doc>
<doc id="5408792" url="https://pl.wikipedia.org/wiki?curid=5408792" title="Phlegmacium argutum">
Phlegmacium argutum



</doc>
<doc id="5408793" url="https://pl.wikipedia.org/wiki?curid=5408793" title="Hunggu Tajuddin Usup">
Hunggu Tajuddin Usup



</doc>
<doc id="5408797" url="https://pl.wikipedia.org/wiki?curid=5408797" title="Michaił Jeszyn">
Michaił Jeszyn



</doc>
<doc id="5408798" url="https://pl.wikipedia.org/wiki?curid=5408798" title="Piotr Paczkowski">
Piotr Paczkowski

Piotr Paczkowski (ur. 11 stycznia 1957 w Szczecinie) – polski polityk, związkowiec, rolnik, samorządowiec, działacz opozycji antykomunistycznej w czasach PRL.
Życiorys.
Pracował jako elektromechanik w Szczecińskim Przedsiębiorstwie Budownictwa Ogólnego. W czasie realizacji akcji „Jesień '82” znalazł się w gronie działaczy NSZZ „Solidarność”, którzy zostali wytypowani przez SB i WSW jako „szczególnie niebezpieczni” w czasie wprowadzania ustawy o związkach zawodowych, delegalizującej „Solidarność”, a następnie zostali internowani w szczególnie ciężkich warunkach pod pozorem ćwiczeń wojskowych. Od 5 listopada 1982 do 2 lutego 1983 przebywał na ćwiczeniach wojskowych w 9. Pomorskim Pułku Pontonowym w Chełmnie, gdzie panowały dramatyczne warunki bytowe rezerwistów (m.in. pomimo mroźnej zimy żołnierzom rozkazano spać w namiotach), a rzekome szkolenie nie miało nic wspólnego z realizacją zadań związanych z obronnością państwa, podnoszeniem umiejętności żołnierskich, a służyło walce z opozycją i było dotkliwą represją polityczną wobec wcielonych na ćwiczenia wojskowe. W 2019 Sąd Okręgowy w Warszawie w wyroku skazującym Władysława Ciastonia i Józefa Sasina, uznał, że dopuścili się oni wobec Piotra Paczkowskiego i pozostałych uczestników rzekomych ćwiczeń wojskowych zbrodni przeciwko ludzkości, która była równocześnie zbrodnią komunistyczną.
Zaangażował się w działalność środowiska uwięzionych w Chełmnie, m.in. objął funkcję członka zarządu Stowarzyszenia Osób Internowanych „Chełminiacy 1982”. Został również prezesem Stowarzyszenia Na Rzecz Rozwoju Binowa, a także sołtysem tej miejscowości.
Podjął działalność rolniczą. Zaangażował się w działalność Samoobrony RP i Związku Zawodowym Rolnictwa „Samoobrona”. Z listy tego ugrupowania w wyborach samorządowych w 2006 uzyskał mandat sejmiku zachodniopomorskiego, a w 2007 bezskutecznie ubiegał się o mandat poselski. W 2010 bez powodzenia ubiegał się o reelekcję w sejmiku z listy Platformy Obywatelskiej. W 2018 uzyskał mandat radnego gminy Stare Czarnowo z ramienia lokalnego komitetu.
Odznaczenia.
W 2017, "za zasługi w działalności na rzecz niepodległości i suwerenności Polski oraz respektowania praw człowieka w Polskiej Rzeczypospolitej Ludowej", prezydent Andrzej Duda odznaczył go Krzyżem Wolności i Solidarności. W 2022 został uhonorowany Medalem Stulecia Odzyskanej Niepodległości.

</doc>
<doc id="5408799" url="https://pl.wikipedia.org/wiki?curid=5408799" title="Litwa właściwa">
Litwa właściwa

Litwa właściwa (łac. "Lithuania propria") – kraina historyczna, będąca rdzeniem dawnego Wielkiego Księstwa Litewskiego (Litwy historycznej), położony na wschód i południe od rzeki Niewiaży, po Brześć nad Bugiem oraz Mińsk. Centralnymi ośrodkami tego obszaru były Wilno i Grodno. W skład tak pojmowanej "Litwy" wchodziła Wileńszczyzna i Grodzieńszczyzna, a także tzw. Ruś Czarna (Nowogródczyzna i część Mińszczyzny), czyli terytoria etnicznie przeważnie ruskie, włączone do dziedzictwa Wielkiego Księstwa Litewskiego przez Giedyminowiczów w XIV wieku. Oznacza to, że Litwa właściwa nie oznacza dokładnie tego samego co etniczne ziemie litewskie.
Na zachód od "Litwy właściwej" (czyli tradycyjnie: na zachód od Niewiaży) rozciągała się odrębnie traktowana Żmudź. Z kolei na wschód od Litwy właściwej położona była tzw. Ruś Biała, ciągnąca się po Witebsk i Mohylów (przedrozbiorowe województwa: połockie, witebskie i mścisławskie i smoleńskie).

</doc>
<doc id="5408800" url="https://pl.wikipedia.org/wiki?curid=5408800" title="Szarża Banzai">
Szarża Banzai



</doc>
<doc id="5408803" url="https://pl.wikipedia.org/wiki?curid=5408803" title="Lonjsko polje">
Lonjsko polje

Lonjsko polje – polje w Chorwacji, na terenie żupanii sisacko-moslawińskiej i brodzko-posawskiej. Stanowi część Posawia.
Opis.
Geografia.
Jego powierzchnia wynosi ok. 1200 km² (większa część leży na terenie żupanii sisacko-moslawińskiej), a jego wymiary to ok. 80 × 15 km. Jest położone pomiędzy Moslavačką gorą (północ), rzeką Sawą (południe), potokiem Črnec (zachód) i drogą Jasenovac – Novska (wschód).
Oprócz Sawy przepływa przez nie także rzeka Lonja wraz ze swoimi dopływami: Česmą, Ilovą i Pakrą. Jego obszar bywa często zalewany wiosną i jesienią z powodu wysokiego poziomu wody w Sawie. Powodzie są długotrwałe i przeważnie obejmują do 70% powierzchni polja. Jego część o powierzchni 850 km² została poddana pracom melioracyjnym.
Ochrona przyrody.
Lonjsko polje jest największym chronionym obszarem zalewowym w całym dorzeczu Dunaju. Polje porastają rozległe lasy dębowe. Znajdują się tu również liczne zbiorniki wodne. Odnotowano tu obecność 239 gatunków ptaków (m.in. bocian czarny, czapla biała, podgorzałka zwyczajna, bielik, warzęcha zwyczajna, orlik krzykliwy, derkacz, rybitwa wąsata, jastrząb zwyczajny, a także gatunki orłów i sów). Miejscowy obszar "Krapje Đol" (0,3 km²) został rezerwatem ornitologicznym w 1963 roku, a "Rakita" i "Dražiblato" w 1969 roku. W 1983 roku Lonjsko polje zostało wpisane na listę Ostoi ptaków IBA. W 1990 roku część Lonjskiego polja wraz z Mokrim poljem (506,5 km²) została objęta ochroną przyrodniczą jako park przyrody. W 1993 roku Lonjsko polje zostało objęte ochroną obszarów wodno-błotnych w ramach konwencji ramsarskiej. Miejscowa wieś Čigoč od 1994 roku nosi miano „europejskiej wioski bocianiej”.
Znaczenie gospodarcze.
Znajdują się tu złoża ropy naftowej i gazu ziemnego. Uprawiane są zboża i rośliny pastewne, hodowane jest bydło.

</doc>
<doc id="5408804" url="https://pl.wikipedia.org/wiki?curid=5408804" title="Osiedle Młynówka">
Osiedle Młynówka



</doc>
<doc id="5408809" url="https://pl.wikipedia.org/wiki?curid=5408809" title="Islam w Azerbejdżanie">
Islam w Azerbejdżanie

Religią dominującą w Azerbejdżanie jest islam. Szacuje się, że w powyżej 10 milionowym, wielokulturowym społeczeństwie 96% osób wyznaje islam. Około 60–65% to muzułamnie szyiccy, a 35–40% to sunnici. Azerbejdżańscy szyici są drugą co do wielkości społecznością szyicką na świecie. Pierwsze miejsce zajmują Persowie. W Azerbejdżanie obowiązuje wolność wyznaniowa, a sam kraj uznawany jest za najmniej restrykcyjny kraj muzułmański. Zielony kolor we fladze kraju oznacza przynależność do świata muzułmańskiego.
Historia.
Historia islamu w Azerbejdżanie rozpoczyna się od podbojów arabskich w VII w. Wcześniej na ziemiach Azerbejdżanu dominował głównie zoroastryzm. Do dzisiaj można znaleźć dawne sanktuaria ognia np. w Nardaran. Na północy rozprzestrzeniało się chrześcijaństwo. Przez mieszanie się dawnych wierzeń zoroastryzmu i szamanizmu, islam w wydaniu azerbejdżańskim miał charakter synkretyczny i mistyczny.
İsfəndiyar ibn Fərruxzad został pokonany przez Arabów, którzy zajęli m.in. Nachiczewan, Szyrwan, Nizinę Mugańską, Ardabil, Tebriz. Na początku podbój arabski ograniczał się m.in. do budowy meczetów, a sam proces islamizacji był długotrwały. Na bardziej opornych przyjęcia nowej religii mieszkańców północy, Arabowie nakładali podatki. Najłatwiej islam rozprzestrzeniał się wśród kupców oraz rzemieślników, dzięki przywilejom jakie dostawali od Arabów. Po XI wieku zaczęły powstawać urzędy religijne i muzułmańska administracja. Na ziemiach Azerbejdżanu zaczęły pojawiać się muzułmańskie sekty. Powstawały ośrodki hurufitów. W XV wieku po objęciu rządów w Azerbejdżanie przez perską dynastię Safawidów oficjalną religią ustanowiono islam szyicki. Jednak kraj nie był jednolity religijne. Po upadku dynastii Azerbejdżan został podzielony na chanaty, północ wyznawała sunnizm, a południe, bliższe Iranowi wyznawało szyizm.
Od 19 wieku prowadzona była chrystianizacja i rusyfikacja. Część Azerbejdżanu znalazła się pod wpływami imperium rosyjskiego.
Czasy ZSRR.
Od 1920r. Azerbejdżan, jako Azerbejdżańska Socjalistyczna Republika Radziecka wchodził w skład Związku Radzieckiego. Od tego momentu władze radzieckie toczyły walkę z religią. Starano się ateizować ludność. Religia zniknęła z życia publicznego. Mimo to, islam przeniósł się do sfery prywatnej, co miało duży wpływ na późniejsze przebudzenie się religijności wśród Azerów. Za czasów radzieckich doszło do zmiany alfabetu arabskiego na cyrylicę co odcięło ludność od literatury muzułmańskiej. Dodatkowo rząd radziecki burzył i zamykał meczety, prześladował wierzących, walczył z muzułmańskimi strojami kobiet, powołując się na hasła emancypacji kobiet. W roku 1954 Powstał Duchowny Zarząd Muzułmanów Zakaukazia, który miał za zadanie walczyć z laicyzacją państwa.
W latach 80 i 90 XX w. islam zaczął przechodzić do życia publicznego. W 1985 roku zarejestrowanych było 18 meczetów i 53 wspólnoty religijne, w tym też te niezwiązane z islamem. Powstawały islamskie partie polityczne. Od 1980r. za najwyższą strukturę religijną w Azerbejdżanie odpowiedzialny jest Zarząd muzułmanów Kaukazu. Na czele stoi szeikh-ul-islam-Allahshukur Pashazadeh.
Po rozpadzie związku radzieckiego, 19 października 1992r. uchwalono ustawę o wolności wyznania, dodatkowo wszelkie organizacje religijne podporządkowano Zarządowi Muzułmanów Kaukazu. Nastąpiła wtedy niechęć ludności do religii oraz strach przed islamskimi radykalnymi grupami. Dopiero za prezydentury Hejdara Alijewa ponownie nastąpiło odrodzenie się religijności wśród Azerów.
Islam obecnie.
Dzisiaj kraj ten jest świecki, islam nie odgrywa dużej roli. Artykuł 18 konstytucji republiki Azerbejdżanu oznajmia, że religia oddzielona jest od państwa, a propaganda religijna jest zabroniona. Powstała też ustawa o wolności religijnej zgodnie z którą w art. 48 konstytucji, każdy z obywateli ma prawo do dowolnej, swobodnej wiary. Zgodnie z konstytucją stowarzyszenia religijne muszą zostać zarejestrowane. W 2001 r. podpisano dekret i utworzono Państwową Komisję do spraw Pracy ze Stowarzyszeniami Wyznaniowymi. Dzisiaj zarejestrowanych jest tam 941 wspólnot wyznaniowych, z czego 906 jest muzułmańskich. Obecnie w Azerbejdżanie znajduje się ponad 2000 meczetów, a 300 z nich jest chronione jako zabytek kulturowy i historyczny.
Azerbejdżan w 1991 r. stał się członkiem Organizacji Współpracy Islamskiej. W tym samym roku dołączył do Islamskiej Światowej Organizacji Edukacji, Nauki i Kultury. Od 1990 rozpoczął pracę Centrum Studiów Islamskich Irszad, wspierany finansowo przez Arabię Saudyjską. Centrum zajmuje się szerzeniem kultury muzułmańskiej m.in. poprzez wydawanie książek, organizowanie konferencji.
Azerbejdżan jest krajem wielonarodowym. Każda mniejszość wyznaje swoją religię lub jeden z odłamów islamu. Największą mniejszością jest lud kaukaski Lezgini, którzy są sunnitami. Inne mniejszości to m.in. Awarowie, Cachurzy, Ingilojcy wyznawcy islamu sunnickiego. Tałyszowie wyznają islam szyicki.
Pomimo podziału na szyitów i sunnitów duża cześć ludności opowiada się za byciem po prostu muzułmaninem, bez utożsamiania się z żadnym z odłamów. Często spotykane jest też modlenie się szyitów i sunnitów w tych samych meczetach. Jednakże na przestrzeni lat zainteresowanie islamem rośnie, szczególnie wśród młodego pokolenia.
Statystyki.
W przeprowadzanych spisach ludności nie jest uwzględniana wiara. Na podstawie pochodzenia ludzi określa się wyznawaną przez nich religię. Z czego około 96% to wyznawcy islamu. 60–65% to szyici. Większość z nich opowiada się za nurtem imamizmu, szkoły dżafaryckiej. 35–40% muzułmanów to sunnici. Podzieleni na szkołę szaficką i hanaficką.
Według sondażu z 2011 roku 38,5% osób uznało się za szyitów, a 14% za sunnitów. 49,5% nie utożsamiła się z żadnym z odłamów. W roku 2013 odbyto badanie Barometr Kaukazu, na pytanie o religijność ludzi 41% uznało się za niereligijnych, a 27% za religijnych. Wśród osób w wieku 18-35 tylko 9% uznało się za bardzo religijnych, a 18% za niereligijnych. Tylko 1% odpowiedziało, że uczęszcza w piątkowych modlitwach, a 20%, że nie robi tego nigdy.
Edukacja religijna.
Istnieje Islamski Uniwersytet Baku oraz wydział teologiczny w Bakijskim Uniwersytecie Państwowym, który powstał w 1992 roku. Edukacja publiczna jest świecka zgodnie z konstytucją. Jest zarejestrowanych 10 szkół religijnych oraz 155 kursów Koranu.

</doc>
<doc id="5408817" url="https://pl.wikipedia.org/wiki?curid=5408817" title="Jakub Montewka (dyrygent)">
Jakub Montewka (dyrygent)

Jakub Montewka (ur. 6 sierpnia 1997 w Warszawie) – polski kompozytor i dyrygent.
Życiorys.
Absolwent Królewskiej Akademii Muzycznej w Londynie (Diploma of Higher Education) w klasie kompozycji prof. Simona Bainbridge’a i Rubensa Askenara (2016–2018) oraz Uniwersytetu Muzycznego Fryderyka Chopina (UMFC) w Warszawie w klasie kompozycji prof. Marcina Błażewicza (2018–2020). Studiował dyrygenturę symfoniczno-operową na UMFC w klasach prof. Moniki Wolińskiej i prof. Szymona Kawalli (2018–2020). Uczestniczył w warsztatach kompozycji i dyrygentury, prowadzonych przez m.in. Magnusa Lindberga, Olivera Knussena, Carlo Montanaro i Massimiliano Caldiego. Obecnie kontynuuje studia dyrygenckie pod kierunkiem prof. Pawła Przytockiego w Akademii Muzycznej im. Krzysztofa Pendereckiego w Krakowie.
Jakub Montewka jako dyrygent pracuje od 2014 roku. Wśród orkiestr, którymi dyrygował, znajdują się: Orkiestra Symfoniczna Akademii Muzycznej im. Krzysztofa Pendereckiego, Orkiestra Symfoniczna Polskiego Radia w Warszawie, Orkiestra Akademii Beethovenowskiej, Orkiestra Opery i Filharmonii Podlaskiej, Okriestra Filharmonii im. Rubinsteina w Łodzi. W 2021 roku został pierwszym dyrygentem flow orkiestry (dawniej Concentus Viridis), której był współzałożycielem. Jego utwory były wykonywane m.in. w Londynie, Warszawie i Katowicach. 
W 2019 roku zadyrygował utwór Marcina Jachima w debiutowym nagraniu Chopin University Modern Ensemble, nominowanym do nagrody Fryderyk 2021. 
W sezonie artystycznym 2022/2023 pełni funkcję dyrygenta-asystenta w Filharmonii Opolskiej.

</doc>
<doc id="5408819" url="https://pl.wikipedia.org/wiki?curid=5408819" title="Jakub Montewka">
Jakub Montewka



</doc>
<doc id="5408822" url="https://pl.wikipedia.org/wiki?curid=5408822" title="Lokvarsko jezero">
Lokvarsko jezero

Lokvarsko jezero – zbiornik zaporowy w Chorwacji, na terenie Gorskiego Kotaru.
Opis.
Znajduje się w pobliżu wsi Lokve, w żupanii primorsko-gorskiej. Powstał poprzez zagrodzenie rzeki Lokvarka zaporą o wysokości 51 m. Został oddany do użytku w 1955 roku i pełni funkcje hydroenergetyczne, będąc współcześnie częścią systemu HPP Vinodol. Jego powierzchnia wynosi 2,1 km², a maksymalna głębokość to 40 m.

</doc>
<doc id="5408823" url="https://pl.wikipedia.org/wiki?curid=5408823" title="Jakub Montewka (ujednoznacznienie)">
Jakub Montewka (ujednoznacznienie)



</doc>
<doc id="5408824" url="https://pl.wikipedia.org/wiki?curid=5408824" title="Fouad Sahabi">
Fouad Sahabi

Fouad Sahabi (arab. فؤاد الصحابي) – marokański menedżer piłkarski. Od 2022 roku jest bez klubu.
Kariera.
Początki.
Zaczynał trenerską karierę w Olympic Safi, które trenował do końca sezonu 2009/2010. Następnie, 25 grudnia 2010 roku został trenerem JS de Kasba Tadla.
JS Massira.
1 lipca 2011 roku został trenerem JS Massira. Zadebiutował tam 27 sierpnia 2011 roku w meczu przeciwko Wydad Fés (3:3). Łącznie poprowadził tę drużynę w 7 meczach.
Olympique Khouribga.
20 marca 2012 roku objął Olympique Khouribga. Po raz pierwszy zespół ten poprowadził 20 maja 2012 roku w meczu przeciwko FUS Rabat (porażka 0:2). To było jedyne spotkanie, w którym poprowadził ten zespół (podczas tej kadencji).
5 grudnia tego samego roku wrócił w roli trenera do tego zespołu i poprowadził go w 31 meczach.
Wydad Fés.
11 marca 2014 roku został trenerem Wydadu Fés. W roli trenera zadebiutował tam 19 kwietnia 2014 roku w meczu przeciwko AS Salé (0:0). Ma na koncie dwa mecze.
Chabab Rif Al Hoceima.
Ostatniego dnia roku 2015 podpisał kontrakt z Chabab Rif Al Hoceima. Debiut w roli trenera zaliczył tam trzy dni później w meczu przeciwko Wydad Casablanca (0:0). W sumie poprowadził tę drużynę w 14 meczach.
Kawkab Marrakesz.
26 września 2016 roku został menedżerem Kawkabu Marrakesz. Po raz pierwszy można było go obejrzeć 9 października 2016 roku w meczu przeciwko FAR Rabat (wygrana 1:2). W sumie poprowadził ten klub w 10 meczach.
Moghreb, Wydad i Kénitra.
1 lipca 2017 roku został menedżerem Moghrebu Tétouan. Pracował tam do 4 września. 28 października 2019 roku został asystentem Zorana Manojlovicia w Wydad Casablanca. Asystował mu przy pięciu spotkaniach. 13 sierpnia 2020 roku został trenerem KAC Kénitra. Zakończył tam pracę 12 października tego samego roku.
Rapide Oued Zem.
4 kwietnia 2021 roku został trenerem Rapide Oued Zem. Po raz pierwszy poprowadził ten klub 7 kwietnia 2021 roku w meczu przeciwko Wydad Casablanca (porażka 0:1). W sumie na ławce trenerskiej pojawił się 23 razy.
AS Salé.
20 lutego 2022 roku został menedżerem AS Salé. Pod koniec sezonu 2021/2022 zakończył tam pracować.

</doc>
<doc id="5408826" url="https://pl.wikipedia.org/wiki?curid=5408826" title="Nowinka (rejon wołożyński)">
Nowinka (rejon wołożyński)

Nowinka – dawna leśniczówka. Tereny, na których leżała, znajdują się obecnie na Białorusi, w obwodzie mińskim, w rejonie wołożyńskim.
Historia.
W czasach zaborów w powiecie wilejskim, w guberni wileńskiej Imperium Rosyjskiego.
W latach 1921–1945 leśniczówka leżała w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Powszechny Spis Ludności z 1921 roku nie podał danych dotyczących miejscowości. W 1931 w 1 domu zamieszkiwały 3 osoby.

</doc>
<doc id="5408827" url="https://pl.wikipedia.org/wiki?curid=5408827" title="Górniki (Starachowice)">
Górniki (Starachowice)

Górniki – osiedle administracyjne i mieszkaniowa część miasta Starachowice, położone na gruntach dawnej wsi Krzyżowa Wola, z którą tworzy jednostkę urbanistyczną o nazwie "Górniki-Krzyżowa Wola". Osiedle leży w zachodniej części miasta.
Charakterystyka zabudowy.
Występuje tu zabudowa jednorodzinna, która powstawała na przestrzeni lat, bez dominującego okresu rozbudowy. 
Infrastruktura i usługi.
Jedyną placówwką ośiatową jest Gimnazjum nr 1. Przy szkole znajduje się boisko wielofunkcyjne o sztucznej nawierzchni oraz boisko trawiaste. Na terenie jednostki działa Niepubliczny Zakład Opieki Zdrowotnej VITAMED.

</doc>
<doc id="5408829" url="https://pl.wikipedia.org/wiki?curid=5408829" title="Orłowo (Starachowice)">
Orłowo (Starachowice)

Orłowo – osiedle administracyjne i mieszkaniowa część miasta Starachowice, Wraz z Mieszałą tworzy jednostkę urbanistyczną o nazwie "Orłowo-Mieszała". Osiedle leży w północno-zachodniej części miasta.
Charakterystyka zabudowy.
Budynki mieszkalne powstawały od lat 20. i 30. XX wieku, głównie domy jednorodzinne zbudowane przez pracowników ówczesnych Zakładów Starachowickich. 
Infrastruktura i usługi.
Działa tu od przełomu lat 70. i 80. XX wieku gminna Strzelnica Sportowa, uznana przez Polski Związek Strzelectwa Sportowego za obiekt strategiczny dla polskiego sportu. Na terenie Orłowa zlokalizowany jest Dom Pomocy Społecznej z 120 miejscami oraz filia Domu Matki i Dziecka w Jasieńcu Iłżeckim Dolnym.

</doc>
<doc id="5408833" url="https://pl.wikipedia.org/wiki?curid=5408833" title="Stadion (Starachowice)">
Stadion (Starachowice)

Stadion – osiedle administracyjne Starachowic. Osiedle leży w północnej części miasta.
Charakterystyka zabudowy.
Najstarsze budynki pochodzą z lat 20. XX wieku. Osiedle było systematycznie rozbudowywane od lat 60. do lat 70. XX wieku. 
Infrastruktura i usługi.
Funkcjonuje tu przedszkole miejskie nr 6, II Liceum Ogólnokształcące, Zespół Szkół Zawodowych oraz Stadion Miejski z 1962 z bieżnią lekkoatletyczną.

</doc>
<doc id="5408836" url="https://pl.wikipedia.org/wiki?curid=5408836" title="Las (Starachowice)">
Las (Starachowice)

Las – osiedle administracyjne Starachowic. Osiedle leży w północno-wschodniej części miasta.
Charakterystyka zabudowy.
Najstarsze budynki pochodzą z lat 20. XX wieku. Osiedle było systematycznie rozbudowywane od lat 60. do lat 70. XX wieku. 
Najstarsza zabudowa pochodzi z lat 30. XX wieku . Jest to tzw. „Klarnerowo”, osiedle mieszkaniowe dla pracowników Zakładów Starachowickich, składające się z 55 budynków dla 110 rodzin. W latach 70. XX wieku rozpoczęto budowę osiedla domów jednorodzinnych „Las”.
Infrastruktura i usługi.
Brak nie ma tu obiektów infrastruktury społecznej. Na pograniczu osiedla swoją siedzibę ma Prokuratura Rejonowa.

</doc>
<doc id="5408837" url="https://pl.wikipedia.org/wiki?curid=5408837" title="Kościół św. Gertrudy we Wrocławiu">
Kościół św. Gertrudy we Wrocławiu



</doc>
<doc id="5408839" url="https://pl.wikipedia.org/wiki?curid=5408839" title="Lubianki (Starachowice)">
Lubianki (Starachowice)

Lubianki Lubianka – osiedle administracyjne i mieszkaniowa część miasta Starachowice. Osiedle leży w południowo-zachodniej części miasta, nad rzeką Lubianką i nad Zalewem Lubianka.
TERYT podaje nazwę "Lubianki" dla części miasta, natomist Uchwała VII/17/2016 Raday Miejskiej w Starachowicach wymienia nazwę "Lubianka" dla osiedla.
Charakterystyka zabudowy.
Jednostka posiada wyłącznie zabudowę jednorodzinną, z lat 90. XX wieku.
Infrastruktura i usługi.
Działa tu Szkoła Podstawowa nr 6 z boiskiem ze sztuczną nawierzchnią.

</doc>
<doc id="5408840" url="https://pl.wikipedia.org/wiki?curid=5408840" title="Lubianka (Starachowice)">
Lubianka (Starachowice)



</doc>
<doc id="5408843" url="https://pl.wikipedia.org/wiki?curid=5408843" title="LPŻ">
LPŻ



</doc>
<doc id="5408844" url="https://pl.wikipedia.org/wiki?curid=5408844" title="Wierzbowa (Starachowice)">
Wierzbowa (Starachowice)

Wierzbowa – osiedle administracyjne Starachowic. Wraz z Osiedlem Trzech Krzyży tworzy współnoą jednostkę urbaistyczną o nazwie "Wierzbowa-Trzech Krzyży". Osiedle leży w środkowo-południowej części miasta, w okolicy ulicy Wierzbowej.
Charakterystyka zabudowy.
Występuje tu niemal wyłącznie jednorodzinna zabudowa mieszkaniowa z lat 60. i 70. XX wieku. 
Infrastruktura i usługi.
Część terenów zajmują tereny składowo-przemysłowe. Poza niepublicznym przedszkolem i prywatnym żłobkiem nie funkcjonują żadne inne obiekty infrastruktury społecznej.

</doc>
<doc id="5408847" url="https://pl.wikipedia.org/wiki?curid=5408847" title="Osiedle Trzech Krzyży">
Osiedle Trzech Krzyży

Osiedle Trzech Krzyży – osiedle administracyjne Starachowic. Wraz z Wierzbową tworzy współną jednostkę urbanistyczną o nazwie "Wierzbowa-Trzech Krzyży". Osiedle leży w środkowo-południowej części miasta, w okolicy ulicy Bieszczadzkiej.
Charakterystyka zabudowy.
Występuje tu niemal wyłącznie jednorodzinna zabudowa mieszkaniowa z lat 60. i 70. XX wieku. 
Infrastruktura i usługi.
Część terenów zajmują tereny składowo-przemysłowe. Poza niepublicznym przedszkolem i prywatnym żłobkiem nie funkcjonują żadne inne obiekty infrastruktury społecznej. Znajduje się tu wpisany do rejestru zabytków cmentarz żydowski.

</doc>
<doc id="5408849" url="https://pl.wikipedia.org/wiki?curid=5408849" title="Skałka (Starachowice)">
Skałka (Starachowice)

Skałka – osiedle administracyjne i mieszkaniowa część miasta Starachowice. Leży w środkowo-wschodniej części miasta.
Charakterystyka zabudowy.
Występuje tu zabudowa wielo- i jednorodzinna. Bloki mieszkalne wybudowano w latach 80. XX wieku. 
Infrastruktura i usługi.
Na terenie Skałki zlokalizowane są Przedszkola Miejskie nr 13 i 14, Szkoła Podstawowa nr 11 i Gimnazjum nr 3. Przy szkołach są kompleksy obiektów sportowych. Na terenie Skałki działa Państwowa Szkoła Muzyczna I stopnia oraz powiatowy Młodzieżowy Dom Kultury.

</doc>
<doc id="5408851" url="https://pl.wikipedia.org/wiki?curid=5408851" title="Łazy (Starachowice)">
Łazy (Starachowice)

 Łazy – obszerne osiedle administracyjne i mieszkaniowa część miasta Starachowice. Leży we wschodniej części miasta. Prez osiedle przebiega ulica o nazwie Łazy.
Charakterystyka zabudowy.
Występuje tu głównie zabudowa jednorodzinna. Dwa bloki zostały zbudowane w latach 90. i miały zapoczątkować budowę dużego osiedla liczącego 12 000 mieszkańców, do czego ostatecznie nie doszło. 
Infrastruktura i usługi.
Na Łazach znajduje się Inkubator przedsiębiorczości, prowadzony przez Regionalną Izbę Gospodarczą. Brak tu obiektów infrastruktury społecznej.

</doc>
<doc id="5408857" url="https://pl.wikipedia.org/wiki?curid=5408857" title="Majówka (Starachowice)">
Majówka (Starachowice)

 Majówka – osiedle administracyjne i mieszkaniowa część miasta Starachowice. Leży w centralnej części miasta. Prez osiedle przebiega ulica o nazwie Majówka.
Charakterystyka zabudowy.
Na terenie Majówki dominuje budownictwo wielorodzinne. Pierwsze bloki wybudowano w 1939 roku, choć główna część osiedla powstała na przełomie lat 40. i 50. XX wieku. Kolejny etap budowy osiedla miał miejsce w latach 1970. 
Infrastruktura i usługi.
Na Majówce zlokalizowana są: Szkoła Podstawowa nr 9 i Przedszkole miejskie nr 2. Przy szkole znajduje się kompleks boisk zbudowany, w ramach programu Orlik 2012 oraz jedyne na terenie Starachowic Miasteczko Ruchu Drogowego. Innymi placówkami oświatowymi to Specjalny Ośrodek Szkolno-Wychowawczy oraz Państwowe Ognisko Plastyczne, prowadzone przez powiat.

</doc>
<doc id="5408863" url="https://pl.wikipedia.org/wiki?curid=5408863" title="Skarpa (Starachowice)">
Skarpa (Starachowice)

Skarpa – osiedle administracyjne Starachowic. Leży w centralnej części miasta, w rejonie alei Armii Krajowej i ulicy Wojska Polskiego.
Charakterystyka zabudowy.
Występuje tu niemal wyłącznie budownictwo wielorodzinne z lat 60. XX wieku.
Infrastruktura i usługi.
Mimo gęstej zabudowy i dużej liczby mieszkanców brak jest publicznych placówek oświatowych, które znajdują się w sąsiednich osiedlach. Na Skarpie działają natomiast szkoły niepubliczne oraz Zakład Doskonalenia Zawodowego (niepubliczne gimnazjum i technikum zawodowe). Znajdują się tu także: Centrum Medyczne "Visus", Dzienny Dom Seniora "Wigor" oraz Starachowicka Spółdzielnia Mieszkaniowa ze Spółdzielczym Domem Kultury. Na terenie jednostki znajduje się plac do imprez miejskich, a okolica placu (przy uskoku skalnym) stanowi według planu miejscowego nowe centrum miasta.

</doc>
<doc id="5408866" url="https://pl.wikipedia.org/wiki?curid=5408866" title="Marat Chajrullin (hokeista)">
Marat Chajrullin (hokeista)

Marat Fanisowicz Chajrullin, ros. Марат Фанисович Хайруллин, tat. Марат Хәйруллин (ur. 15 maja 1996 w Wołżsku) – rosyjski hokeista narodowości tatarskiej.
Kariera.
Wychowanek Ariady Wołżsk w rodzinnym mieście. Występiwał w juniorskich rozgrywkach MHL w barwach drużyn Olimpija Kirowo-Czepieck i Rieaktor Niżniekamsk. Podjął występy w seniorskim zespole Nieftiechimika Niżniekamsk w rozgrywkach KHL. W maju 2022 został ogłoszony zawodnikiem SKA Sankt Petersburg.

</doc>
<doc id="5408867" url="https://pl.wikipedia.org/wiki?curid=5408867" title="Ogrodniki (sielsowiet Gródek)">
Ogrodniki (sielsowiet Gródek)

Ogrodniki – dawny folwark. Tereny, na których leżał, znajdują się obecnie na Białorusi, w obwodzie mińskim, w rejonie mołodeckim, w sielsowiecie Gródek.
Historia.
W czasach zaborów w okręgu wiejskim Piotrowszczyzna, w gminie Horodek, w powiecie wilejskim, w guberni wileńskiej Imperium Rosyjskiego. W 1866 roku liczył 4 dusze rewizyjne.
W latach 1921–1945 folwark leżał w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Według Powszechnego Spisu Ludności z 1921 roku zamieszkiwało tu 9 osób, 7 było wyznania rzymskokatolickiego a 2 prawosławnego. Jednocześnie 7 mieszkańców zadeklarowało polską a 2 białoruską przynależność narodową. Był tu 1 budynek mieszkalny. W 1931 w 1 domu zamieszkiwały 3 osoby.
Wierni należeli do parafii rzymskokatolickiej i parafii prawosławnej w Gródku. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.

</doc>
<doc id="5408868" url="https://pl.wikipedia.org/wiki?curid=5408868" title="Marat Chajrullin">
Marat Chajrullin



</doc>
<doc id="5408870" url="https://pl.wikipedia.org/wiki?curid=5408870" title="Szlakowisko">
Szlakowisko

Szlakowisko – osiedle administracyjne Starachowic. Leży w centralnej części miasta, w rejonie ulicy "Na Szlakowisku".
Charakterystyka zabudowy.
Jednostka posiada mieszaną zabudowę jedno- i wielorodzinną. Bloki mieszkalne na Szlakowisku powstały głównie w latach 70. XX wieku.
Infrastruktura i usługi.
Działa tu przedszkole miejskie nr 15.

</doc>
<doc id="5408876" url="https://pl.wikipedia.org/wiki?curid=5408876" title="Janina Sokołowska-Pituch">
Janina Sokołowska-Pituch



</doc>
<doc id="5408878" url="https://pl.wikipedia.org/wiki?curid=5408878" title="Meczet Al-Aqmar">
Meczet Al-Aqmar

Meczet Al-Aqmar (arab.: الجامع الأقمر, latynizacja: "al-jāmiʿ al-aqmar) -" meczet ufundowany przez wezyra Fatymidów al-Ma'muna al-Bata'ihi w 1125 roku, będący jednym z najważniejszych zabytków średniowiecznego Kairu ze względu na oryginalną fasadę. Znajduje się przy głównej alei ceremonialnej Kairu, obecnej ulicy al-Mu'izz, na północ od miejsca zajmowanego dawniej przez Wielki Pałac Fatymidów. W literaturze jest często nazywany także „księżycowym meczetem".
Historia.
Wezyr al-Ma'mun al-Bata'ihi ufundował ten niewielki meczet za panowania kalifa Al-Amira w latach 1121-1125 podczas wielkiego gospodarczego i duchowego kryzysu kalifatu Fatymidów. Meczet Al-Aqmar był trzecim meczetem piątkowym wzniesionym na terenie Kairu fatymidzkiego (po Al-Azhar i Al-Hakima) i pierwszym, który został wybudowany przy głównej alei miasta. Al-Aqmar prawdopodobnie pierwotnie nie posiadał minaretu po to, aby chronić prywatność kalifa przed gapiami, ze względu na usytuowanie meczetu w pobliżu północnego narożnika wschodniego Wielkiego Pałacu. Po upadku Fatymidów w Egipcie meczet stopniowo popadał w ruinę aż do roku 1397, w którym Amir Yalbugha al-Salimi z dynastii Mameluków podjął się jego renowacji. Wymienił mihrab, minbar i midhę oraz dobudował minaret. Zachował się jedynie trzon minaretu z XIV wieku, tj. ceglana konstrukcja pokryta reliefem wykonanym w stiuku, zwieńczona kamienną dekoracją w formie mukarnasu i stalaktytowym gzymsem koronującym, natomiast balkon wraz z konstrukcją powyżej są późniejszej daty. Meczet został ponownie odrestaurowany w XIX wieku za panowania Muhammada 'Alego przez Amira Sulaymana Agha al-Silahdara, który zbudował wówczas również nowy meczet po drugiej stronie ulicy naprzeciwko Al-Aqmar. Al-Aqmar na przełomie wieków był narażany na zmiany w jego początkowym wyglądzie – najbardziej dotkliwą ingerencją było dobudowanie budynku mieszkalnego do fasady meczetu, w wyniku czego cała jej prawa strona została zniszczona. W XX wieku rozebrano przylegający budynek i przywrócono fasadę meczetu do pierwotnej formy w oparciu o wygląd jej lewej strony, która w źródłach miała być identyczna z prawą. 
Architektura.
Meczet został założony na planie wydłużonego prostokąta z dostawionym od strony głównego wejścia przedsionkiem o trójkątnym rzucie, przez co jego fasada nie jest równoległa do kibli. O bryle budynku zdecydował przebieg ulic oraz inne istniejące założenia, gdyż Al-Aqmar znajduje się na głównej północno-południowej arterii Kairu, gdzie nieruchomości były drogie, dlatego budowniczowie musieli dostosować go do spójnego stałego porządku społeczności miejskiej. Fasada jest wyrównana z ulicą, natomiast wnętrze meczetu jest odpowiednio zorientowane w kierunku Mekki i ma regularny układ.
Fasada.
Fasadę meczetu Al-Aqmar wyróżnia dostosowanie do układu ulic (w przeciwieństwie do wnętrza meczetu, które pozostaje zorientowane na Mekkę), oraz to, że jest to najwcześniejsza zachowana fasada z tak bogatą dekoracją w Kairze. 
Wejście do meczetu jest podkreślone centralnie usytuowanym ryzalitem, którego główną cechą kompozycyjną jest silnie wertykalny trójdzielny układ utworzony przez trzy nisze. Wyższa i głębsza nisza zamknięta stępkowym łukiem, która znajduje się w centrum portalu, ma żłobkowaną dekorację konchy z medalionem w centrum. Żłobki są głęboko wycięte, tworzą w dolnej części masywne poziome żebra, które stopniowo wznoszą się i promieniują wokół medalionu, przez co wizualnie przywodzą na myśl wschodzące słońce lub muszlę. Cała nisza jest wpisana w prostokątną opaskę zwieńczoną niewielkimi rozetami w narożach. Medalion charakteryzuje się delikatną kamieniarką i uchodzi za jeden z najbardziej wyrafinowanych i doskonale wyważonych motywów w sztuce Fatymidów. Składa się on z serii koncentrycznych pierścieni złożonych z naprzemiennych pasów kaligrafii i rollwerków, a w jego centrum znajduje się wielokrotnie powtórzone imię „Ali" zapisane pismem kufickim. Kolejny okrągły pas zawiera powtórzenie imienia „Muhammad", które jest otoczone szeroką bordiurą wypełnioną ornamentem roślinnym. Te inskrypcje mogą stanowić dowód na to, że dynastia Fatymidów wyznawała szyicką odmianę doktryny. Ta sama kombinacja medalionu i falistej konchy powtarza się w mniej efektownym stopniu w bocznych, półkoliście zamkniętych niszach ryzalitu. Kolejna innowacja widoczna jest na szczycie wysokich kwadratowych paneli po obu stronach wejścia, w których mukarnas pojawia się po raz pierwszy w architekturze tej części świata muzułmańskiego jako dekoracja na płaskiej powierzchni. Powyżej tych paneli portal jest opracowany płytkimi niszami z konchami w formie muszli, które kryją w swoim wnętrzu powtórzony motyw muszli, zamkniętymi łukiem wielolistnym opartym na kolumnach o bazach i kapitelach w formie wazonu. Wzdłuż fasady biegną dwa kufickie pasy inskrypcyjne: bezpośrednio pod gzymsem koronującym zapisany został historyczny tekst odnoszący się do kalifa al Mustansira, natomiast pas poniżej zawiera tekst koraniczny. 
Poza portalem, prawa i lewa strona fasady są opracowane analogicznie względem siebie. W centralnej części są umieszczone wysokie półkoliście zamknięte nisze, ukształtowane na podobieństwo tej z portalu, z tym, że nie posiadają one już tak bogatej dekoracji, a w ich wnętrzach znajdują się płyciny zwieńczone ornamentem wstęgowym. Konchy nisz flankują panele w kształcie rombów, które są pokryte zarówno ornamentem geometrycznym, jak i roślinnym. Nad pionową osią nisz znajdują się sporych rozmiarów ażurowe rozety, które z dwu stron otaczają różnorodnie zdobione prostokątne panele z motywami łuków arkadowych, wazonów i plecionki. Budynek obiega schodkowy krenelaż.
Wnętrze.
Przedsionek jest nakryty kolebkowym sklepieniem, w jego centralnej części znajduje się wejście do meczetu, po prawej stronie mieści się mała przestrzeń, natomiast po lewej pojedynczy pokój i klatka schodowa. Kwadratowy sahn jest otoczony z trzech stron przez jednonawowe riwaki o łukach w ośli grzbiet, a niewielka sala modlitewna ma trójnawowy układ. Szczególną cechą architektury wnętrza jest to, że przęsła riwaków i sali modlitewnej są nakryte płytką kopułą z cegły, z wyjątkiem nawy równoległej do ściany kibla, która jest szersza niż reszta i przykrywa ją drewniany strop. Zakłada się, że te ceglane kopuły stanowią część XIV-wiecznych renowacji Amira Yalbugha al-Salimi, ponieważ przypominają one kopuły w Meczecie Sułtana Barquqa o podobnym datowaniu (1400-11), a żadne kopuły tego typu z okresu Fatymidów nie są znane. Wnętrze meczetu nie zachowało wiele ze swojej pierwotnej formy, a jego obecny wygląd jest w dużej mierze wynikiem późniejszych konserwacji i przebudów.
Sklepy.
Meczet al-Aqmar nie znajdował się na poziomie ulicy, tak jak obecnie, lecz znacznie wyżej niż jej ówczesny poziom. Pierwotnie meczet był usytuowany ponad rzędem lokali handlowych, ale podnoszący się poziom ulicy pogrzebał je. Sklepy w budynkach meczetów miały ważny cel funkcjonalny – dochody z ich czynszów stanowiły wakf, czyli rodzaj darowizny na rzecz instytucji religijnej, służący utrzymaniu tej instytucji i opłaceniu jej personelu. Zakładaniu instytucji religijnej zawsze towarzyszyło przekazanie ziemi lub struktur handlowych w mieście, takich jak: budynki mieszkalne, łaźnie publiczne, sklepy lub warsztaty, a sam fundator zapewniał sobie w ten sposób również nieopodatkowany dochód z pobieranych czynszów.

</doc>
<doc id="5408880" url="https://pl.wikipedia.org/wiki?curid=5408880" title="Wzgórze (Starachowice)">
Wzgórze (Starachowice)

Wzgórze – osiedle administracyjne Starachowice. Wraz ze Starachowicami Dolnymi tworzy jednostkę urbanistyczną o nazwie "Dolne-Wzgórze ". Osiedle leży w środkowo-zachodniej części miasta.
Charakterystyka zabudowy.
Znajdują się tu bloki z drugiej połowy lat 70. oraz domy wielorodzinne, tworzące tzw. Kolonię Robotniczą z lat 20. i 30. XX wieku. Kolonia Robotnicza stanowi najcenniejszą pod względem historycznym przestrzeń mieszkalną w Starachowicach. 
Infrastruktura i usługi.
W skład jednostki wchodzi obszar Starachowic Dolnych z dworcem PKP i PKS, placem dworcowym oraz zespołem zwartej zabudowy u zbiegu ulic Hutniczej i Radomskiej. Działa tu Szkoła
Podstawowa nr 1 oraz Fundacja-Agencja Rozwoju Regionalnego.

</doc>
<doc id="5408884" url="https://pl.wikipedia.org/wiki?curid=5408884" title="Wyspa Benidorm">
Wyspa Benidorm



</doc>
<doc id="5408888" url="https://pl.wikipedia.org/wiki?curid=5408888" title="Olga Trzeciak">
Olga Trzeciak

Olga Trzeciak (ur. 28 maja 2000) – polska koszykarka grająca na pozycji silnej skrzydłowej, obecnie zawodniczka Polskiego Cukru AZS-UMCS Lublin.

</doc>
<doc id="5408893" url="https://pl.wikipedia.org/wiki?curid=5408893" title="Oleszki (rejon wołożyński)">
Oleszki (rejon wołożyński)

Oleszki – dawny folwark. Tereny, na których leżał, znajdują się obecnie na Białorusi, w obwodzie mińskim, w rejonie wołożyńskim, w sielsowiecie Raków.
Historia.
W czasach zaborów folwark w powiecie wilejskim, w guberni wileńskiej Imperium Rosyjskiego. W 1866 roku należał do Gnatowskich.
W latach 1921–1945 folwark leżał w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Według Powszechnego Spisu Ludności z 1921 roku zamieszkiwało tu 38 osób, 21 było wyznania rzymskokatolickiego, 17 prawosławnego. Jednocześnie wszyscy mieszkańcy zadeklarowali białoruską przynależność narodową. Były tu 4 budynki mieszkalne. W 1931 w 3 domach zamieszkiwało 26 osób.
Wierni należeli do parafii rzymskokatolickiej w Chołchle i parafii prawosławnej w Jarszewiczach. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.

</doc>
<doc id="5408896" url="https://pl.wikipedia.org/wiki?curid=5408896" title="Bugaj (Starachowice)">
Bugaj (Starachowice)

 Bugaj – część miasta Starachowice. Leży w północnej części miasta. Przez osiedle przebiega ulica o nazwie Bugaj.

</doc>
<doc id="5408898" url="https://pl.wikipedia.org/wiki?curid=5408898" title="Kolonijki">
Kolonijki

 Kolonijki – część miasta Starachowice. Leży w widłach ulic Myśliwskiej i Smugowej, na południu miasta. Wraz z Wanacją tworzy jednostkę urbanistyczną o nazwie "Wanacja-Kolonijki".

</doc>
<doc id="5408899" url="https://pl.wikipedia.org/wiki?curid=5408899" title="Gajówka Kolonijki">
Gajówka Kolonijki

Gajówka Kolonijki – część miasta Starachowice. Leży na samym południu miasta, po południowej stronie Zalewu Lubianka; dojazd od ulicy Szydłowskiego.

</doc>
<doc id="5408901" url="https://pl.wikipedia.org/wiki?curid=5408901" title="Gajówka Krzyżowa Wola">
Gajówka Krzyżowa Wola

Gajówka Krzyżowa Wola – część miasta Starachowice. Leży przy lesie na południowym zachodzie miasta, przy jego granicy, u zbiegu ulic Łącznej i Wrzosowej.

</doc>
<doc id="5408903" url="https://pl.wikipedia.org/wiki?curid=5408903" title="Mehmed Kalakula">
Mehmed Kalakula

Mehmed Rasim Kalakula – żyjący na przełomie XIX i XX wieku kajmakam narodowości albańskiej.
Życiorys.
Pod koniec XIX wieku był kajmakamem w jednym z wilajetów położonych na terenie zachodniej Anatolii.

</doc>
<doc id="5408905" url="https://pl.wikipedia.org/wiki?curid=5408905" title="Mehmed Rasim Kalakula">
Mehmed Rasim Kalakula



</doc>
<doc id="5408907" url="https://pl.wikipedia.org/wiki?curid=5408907" title="Pastwiska (Starachowice)">
Pastwiska (Starachowice)

Pastwiska – część miasta Starachowice. Leży na południowym zachodzie miasta, w rejonie ulicy Moniuszki.

</doc>
<doc id="5408909" url="https://pl.wikipedia.org/wiki?curid=5408909" title="Nisekoi">
Nisekoi

 – manga autorstwa Naoshiego Komiego, publikowana na łamach magazynu „Shūkan Shōnen Jump” wydawnictwa Shūeisha od listopada 2011 do sierpnia 2016. Na jej podstawie powstała light novel autorstwa Hajime Tanaki zatytułowana "Nisekoi: Urabana".
W maju 2013 ogłoszono powstanie adaptacji w formie serialu anime. Seria została wyprodukowana przez studio Shaft, zaś jej emisja trwała od stycznia do maja 2014. Drugi sezon, zatytułowany "Nisekoi:", był emitowany od kwietnia do czerwca 2015. Ponadto w grudniu 2018 premierę miał film live action.
Fabuła.
Raku Ichijo jest uczniem liceum, który jest spadkobiercą rodu yakuzy. Dziesięć lat temu złożył on obietnicę z pewną dziewczyną, że gdy spotkają się ponownie, wezmą razem ślub. Pamiątką po tamtym zdarzeniu jest medalion, do którego klucz posiada jego wybranka, której twarzy już nie pamięta. Pewnego dnia w drodze do szkoły spotyka dziewczynę imieniem Chitoge Kirisaki, za sprawą której tymczasowo gubi wisiorek, co skutkuje wzajemną niechęcią. Po powrocie do domu Raku dowiaduje się, że jedynym sposobem na zakończenia konfliktu z wrogim gangiem są zaręczyny z córką wrogiego przywódcy, którą okazuje się być Chitoge. W wyniku tego, przez następne trzy lata oboje muszą udawać kochającą się parę. Problemem jednak jest to, że Raku żywi uczucia do koleżanki z klasy, Kosaki Onodery, która, jak podejrzewa, może być jego sympatią z dzieciństwa.
Manga.
"Nisekoi" po raz pierwszy ukazało się 8 stycznia 2011 jako manga typu one-shot w magazynie „Jump NEXT!” wydawnictwa Shūeisha. Pełnoprawna seria ukazywała się natomiast od 7 listopada 2011 do 8 sierpnia 2016 w czasopiśmie „Shūkan Shōnen Jump”. Jej rozdziały zostały zebrane w 25 tankōbonach, które zostały opublikowane nakładem wydawnictwa Shūeisha pod imprintem Jump Comics między 2 maja 2012 a 4 października 2016. Do 9. tomu, wydanego 1 listopada 2013, została dołączona drama CD.
Spin-off mangi zilustrowany przez Taishiego Tsutsuia, zatytułowany "Magical Pâtissier Kosaki-chan", który przedstawia postać Kosaki Onodery jako czarodziejkę, ukazywał się w magazynie internetowym „Shōnen Jump+” od 1 grudnia 2014 do 22 września 2016. Został również opublikowany w 4 tankōbonach, wydanych między 4 czerwca 2015 a 4 października 2016.
Light novel.
Trzytomowa light novel, zatytułowana "Nisekoi: Urabana", została opublikowana nakładem wydawnictwa Shūeisha pod imprintem Jump j-Books. Seria została napisana przez Hajime Tanakę i zilustrowana przez Naoshiego Komiego.
Anime.
20-odcinkowy telewizyjny serial anime w oparciu o mangę został wyprodukowany przez firmy Aniplex, Shaft, Shūeisha i Mainichi Broadcasting System. Za reżyserię odpowiadał Akiyuki Shinbō, scenariusz napisali Shinbō oraz pracownicy studia Shaft (wymienieni jako Fuyashi Tō), postacie zaprojektował Nobuhiro Sugiyama, a muzykę skomponowali Naoki Chiba, Kakeru Ishihama i Tomoki Kikuya. Seria była emitowana w Japonii od 11 stycznia do 24 maja 2014.
Drugi sezon został zapowiedziany 1 października 2014, zaś jego emisja trwała od 10 kwietnia do 26 czerwca 2015.
Gra komputerowa.
27 marca 2014 wydano grę komputerową na konsolę PlayStation Vita, zatytułowaną "Nisekoi: Yomeiri!?". Została opracowana przez Konami i należy do gatunku powieści wizualnych.
Film live action.
Adaptacja w formie filmu live action miała premierę w japońskich kinach 21 grudnia 2018. Za reżyserię odpowiadał Hayato Kawai, sceneriusz napisali Shota Koyama i Noriaki Sugihara, a muzykę skomponował Tomoki Kikuya.

</doc>
<doc id="5408913" url="https://pl.wikipedia.org/wiki?curid=5408913" title="Szturm na Kongres Narodowy">
Szturm na Kongres Narodowy



</doc>
<doc id="5408917" url="https://pl.wikipedia.org/wiki?curid=5408917" title="Pasternik (Starachowice)">
Pasternik (Starachowice)

 Pasternik – niewielka część miasta Starachowice. Leży nad rzeką Kamienną w środkowej części miasta, w okolicy ulic Pasternik i Nad Kamienną. Na zachód od Pasternika rozpościera się Jezioro Starachowickie. Ma charakter wiejski; na jego obszarze występuje zabudowa jednorodzinna. Wchodzi w skład osiedla Górniki.

</doc>
<doc id="5408919" url="https://pl.wikipedia.org/wiki?curid=5408919" title="Działki (Starachowice)">
Działki (Starachowice)

 Działki – część miasta Starachowice. Leży w północnej części miasta, po wschodniej stronie ulicy Radomskiej. Dominuje tu zabudowa przemysłowa.

</doc>
<doc id="5408920" url="https://pl.wikipedia.org/wiki?curid=5408920" title="Leśniczówka Wanacja">
Leśniczówka Wanacja

Leśniczówka Wanacja – część miasta Starachowice. Leży na południu miasta, przy ulicy Myśliwskiej.

</doc>
<doc id="5408922" url="https://pl.wikipedia.org/wiki?curid=5408922" title="Leśniczówka Michałów (Starachowice)">
Leśniczówka Michałów (Starachowice)

Leśniczówka Michałów – część miasta Starachowice. Leży na południu miasta, przy ulicy Ostrowieckiej.

</doc>
<doc id="5408924" url="https://pl.wikipedia.org/wiki?curid=5408924" title="Przy Szosie (Starachowice)">
Przy Szosie (Starachowice)

Przy Szosie – część miasta Starachowice. Leży na południu miasta, po wschodniej stronie ulicy Ostrowieckiej, nad zbiornikiem wodnym Piachy.

</doc>
<doc id="5408925" url="https://pl.wikipedia.org/wiki?curid=5408925" title="Puchar Norwegii w piłce siatkowej mężczyzn (2022/2023)">
Puchar Norwegii w piłce siatkowej mężczyzn (2022/2023)

Puchar Norwegii w piłce siatkowej mężczyzn 2022/2023 – 51. sezon rozgrywek o siatkarski Puchar Norwegii, jednocześnie 54. sezon halowych mistrzostw Norwegii zorganizowany przez Norweski Związek Piłki Siatkowej ("Norges Volleyballforbund", NVBF). Zainaugurowany został 17 września 2022 roku.
Rozgrywki składały się z 1. rundy, 1/16 finału, 1/8 finału, ćwierćfinałów, półfinałów i finału. W 1. rundzie drużyny rywalizowały w ramach pucharów regionalnych. Od 1/16 finału rozgrywki toczyły się w systemie pucharowym, a o awansie decydowało jedno spotkanie. W 1/16 finału oraz 1/8 finału pary tworzone były w miarę możliwości zgodnie z podziałem regionalnym, natomiast od ćwierćfinałów – w drodze losowania. W 1. rundzie uczestniczyły drużyny z lig niższych niż 1. divisjon, w 1/16 finału dołączyły zespoły z 1. divisjon, natomiast w 1/8 finału – drużyny z Mizunoligaen.
Finał odbył się 14 stycznia 2023 roku w Ekeberghallen w Oslo. Po raz jedenasty Puchar Norwegii zdobył , w finale pokonując .
System rozgrywek.
Rozgrywki o Puchar Norwegii w sezonie 2022/2023 składały się z 1. rundy, 1/16 finału, 1/8 finału, ćwierćfinałów, półfinałów oraz finału.
W 1. rundzie uczestniczyły drużyny, które w sezonie 2022/2023 grały w ligach niższych niż 1. divisjon. Rywalizacja toczyła się w formie turniejów o puchar poszczególnych regionów. Awans do 1/16 finału uzyskali zwycięzcy poszczególnych turniejów.
W 1/16 finału zwycięzcy pucharów regionalnych grały z drużynami z 1. divisjon w ramach poszczególnych regionów. Jeżeli w danym regionie nie było klubu grającego w 1. divisjon, wówczas zwycięzca pucharu regionalnego albo uzyskiwał bezpośredni awans do 1/8 finału, albo rywalizował z drużyną z regionu, który miał więcej niż jeden klub w 1. divisjon. Taka sytuacja występowała również wówczas, gdy w 1. divisjon grał wyłącznie klub, który posiadał zespół także w najwyższej klasie rozgrywkowej. Wówczas tworzył on parę ze zwycięzcą pucharu regionalnego w 1/8 finału.
Od 1/8 finału w rozgrywkach uczestniczyły drużyny grające w Mizunoligaen. Utworzyły one pary z zespołami, które awansowały z 1/16 finału, o ile to możliwe zgodnie z podziałem regionalnym. O awansie decydowało jedno spotkanie, którego gospodarzem była drużyna z niższej ligi.
W ćwierćfinałach i półfinałach pary powstały na podstawie losowania. O awansie decydowało jedno spotkanie, a gospodarzem meczu była drużyna, która wylosowana została jako pierwsza.
W finale rozgrywany był jeden mecz na neutralnym terenie.
Rozgrywki.
1/16 finału.
Region Hordaland
Region Møre og Romsdal
Uwaga: Żaden klub z regionu Møre og Romsdal nie występował w 1. divisjon, stąd przeciwnikiem dla zdobywcy pucharu tego regionu była druga drużyna z regionu Hordaland grająca w 1. divisjon.
Region Nord
Region Sogn og Fjordane
Klub Studentspretten IL uzyskał bezpośredni awans do 1/8 finału, ponieważ jedyną drużyną z regionu Sogn og Fjordane grającą w sezonie 2022/2023 w 1. divisjon był drugi zespół Førde VBK, a zgodnie z regulaminem, jeżeli dany klub posiadał zespół zarówno w 1. divisjon, jak i w najwyższej klasie rozgrywkowej, ten z 1. divisjon nie miał prawa występować w 1/16 finału Pucharu Norwegii.
Region Sydvest (Agder)
Uwaga: Żaden klub z regionu Sydvest (Agder) nie występował w 1. divisjon, stąd przeciwnikiem dla zdobywcy pucharu tego regionu była druga drużyna z regionu Øst grająca w 1. divisjon.
Region Sydvest (Rogaland)
Region Trøndelag
Klub Trondheim BK uzyskał bezpośredni awans do 1/8 finału, ponieważ jedyną drużyną z regionu Trøndelag grającą w sezonie 2022/2023 w 1. divisjon był drugi zespół NTNUI, a zgodnie z regulaminem, jeżeli dany klub posiadał zespół zarówno w 1. divisjon, jak i w najwyższej klasie rozgrywkowej, ten z 1. divisjon nie miał prawa występować w 1/16 finału Pucharu Norwegii.
Region Øst

</doc>
<doc id="5408927" url="https://pl.wikipedia.org/wiki?curid=5408927" title="Michałów Fabryczny">
Michałów Fabryczny

Michałów Fabryczny – część miasta Starachowice. Leży na południu miasta, wzdłuż ulicy Składowej, nad zbiornikiem wodnym Piachy.

</doc>
<doc id="5408930" url="https://pl.wikipedia.org/wiki?curid=5408930" title="Kornatka (Starachowice)">
Kornatka (Starachowice)

Kornatka – niewielka część miasta Starachowice. Leży na południu miasta, wzdłuż ulicy Kornatka.

</doc>
<doc id="5408932" url="https://pl.wikipedia.org/wiki?curid=5408932" title="Michałów-Lecznica">
Michałów-Lecznica

Michałów-Lecznica – część miasta Starachowice. Leży na południu miasta, u zbiegu ulic Turystycznej i Ostrowieckiej.

</doc>
<doc id="5408935" url="https://pl.wikipedia.org/wiki?curid=5408935" title="Cyganów (Starachowice)">
Cyganów (Starachowice)

Cyganów – część miasta Starachowice. Leży na południu miasta, w rejonie ulicy Turystycznej.

</doc>
<doc id="5408936" url="https://pl.wikipedia.org/wiki?curid=5408936" title="Michałów Dolny (Starachowice)">
Michałów Dolny (Starachowice)

Michałów Dolny – część miasta Starachowice. Leży na południu miasta, wzdłuż ulicy Ostrowieckiej, na zachód od ulicy Stalowników/Lempe.

</doc>
<doc id="5408937" url="https://pl.wikipedia.org/wiki?curid=5408937" title="Michałów Miejski">
Michałów Miejski

Michałów Miejski – część miasta Starachowice. Leży na południu miasta, wzdłuż ulicy Ostrowieckiej, na wschód od ulicy Lenartowskiej.

</doc>
<doc id="5408938" url="https://pl.wikipedia.org/wiki?curid=5408938" title="Michałów-Bloki">
Michałów-Bloki

Michałów-Bloki – część miasta Starachowice. Leży na południu miasta, na południe od środkowego odcinka ulicy Ostrowieckiej.

</doc>
<doc id="5408940" url="https://pl.wikipedia.org/wiki?curid=5408940" title="Michałów Górny (Starachowice)">
Michałów Górny (Starachowice)

Michałów Górny – część miasta Starachowice. Leży na południu miasta, wzdłuż ulicy Wschodniej.
Znajduje się tu przystanek kolejowy Starachowice Michałów.

</doc>
<doc id="5408942" url="https://pl.wikipedia.org/wiki?curid=5408942" title="Brazylia (Starachowice)">
Brazylia (Starachowice)

Brazylia – część miasta Starachowice. Leży na wschodzie miasta, w rejonie ulic Boczej i Świerkowej.

</doc>
<doc id="5408945" url="https://pl.wikipedia.org/wiki?curid=5408945" title="Leśniczówka Lipie">
Leśniczówka Lipie

Leśniczówka Lipie – część miasta Starachowice. Leży na wschodzie miasta, w rejonie ulicy Iłżeckiej.

</doc>
<doc id="5408946" url="https://pl.wikipedia.org/wiki?curid=5408946" title="Puchar Norwegii w piłce siatkowej mężczyzn (2022/2023)/1. runda">
Puchar Norwegii w piłce siatkowej mężczyzn (2022/2023)/1. runda

W ramach 1. rundy Pucharu Norwegii w piłce siatkowej mężczyzn w sezonie 2022/2023 drużyny rywalizowały w pucharach regionalnych. Łącznie odbyło się osiem turniejów – dwa turnieje w regionie Sydvest oraz po jednym w regionach Hordaland, Trøndelag, Nord, Møre og Romsdal, Sogn og Fjordane oraz Øst. Wszystkie mecze rozegrane zostały w dniach 17-18 września 2022 roku.
W 1. rundzie miały prawo uczestniczyć zespoły, które grają w niższej lidze niż 1. divisjon.
Zwycięzcy poszczególnych turniejów uzyskali awans do 1/16 finału Pucharu Norwegii.
Puchar Regionu Hordaland.
Faza grupowa.
Grupa A.
Tabela
Źródło: Profixio Zasady ustalania kolejności: 1. liczba zdobytych punktów; 2. wyższy stosunek setów; 3. wyższy stosunek małych punktów.Punktacja: zwycięstwo - 2 pkt; porażka - 0 pkt
Wyniki spotkań
Grupa B.
Tabela
Źródło: Profixio Zasady ustalania kolejności: 1. liczba zdobytych punktów; 2. wyższy stosunek setów; 3. wyższy stosunek małych punktów.Punktacja: zwycięstwo - 2 pkt; porażka - 0 pkt
Wyniki spotkań
Grupa C.
Tabela
Źródło: Profixio Zasady ustalania kolejności: 1. liczba zdobytych punktów; 2. wyższy stosunek setów; 3. wyższy stosunek małych punktów.Punktacja: zwycięstwo - 2 pkt; porażka - 0 pkt
Wyniki spotkań
Mecze o miejsca 5-7.
Tabela
Źródło: Profixio Zasady ustalania kolejności: 1. liczba zdobytych punktów; 2. wyższy stosunek setów; 3. wyższy stosunek małych punktów.Punktacja: zwycięstwo - 2 pkt; porażka - 0 pkt
Wyniki spotkań
Puchar Regionu Møre og Romsdal.
Faza grupowa.
Tabela
Źródło: Profixio Zasady ustalania kolejności: 1. liczba zdobytych punktów; 2. wyższy stosunek setów; 3. wyższy stosunek małych punktów.Punktacja: zwycięstwo - 2 pkt; porażka - 0 pkt
Wyniki spotkań
Puchar Regionu Nord.
Faza grupowa.
Grupa A.
Tabela
Źródło: Profixio Zasady ustalania kolejności: 1. liczba zdobytych punktów; 2. wyższy stosunek setów; 3. wyższy stosunek małych punktów.Punktacja: zwycięstwo - 2 pkt; porażka - 0 pkt
Wyniki spotkań
Grupa B.
Tabela
Źródło: Profixio Zasady ustalania kolejności: 1. liczba zdobytych punktów; 2. wyższy stosunek setów; 3. wyższy stosunek małych punktów.Punktacja: zwycięstwo - 2 pkt; porażka - 0 pkt
Wyniki spotkań
Puchar Regionu Sogn og Fjordane.
Faza grupowa.
Grupa A.
Tabela
Źródło: Profixio Zasady ustalania kolejności: 1. liczba zdobytych punktów; 2. wyższy stosunek setów; 3. wyższy stosunek małych punktów.Punktacja: zwycięstwo - 2 pkt; porażka - 0 pkt
Wyniki spotkań
Grupa B.
Tabela
Źródło: Profixio Zasady ustalania kolejności: 1. liczba zdobytych punktów; 2. wyższy stosunek setów; 3. wyższy stosunek małych punktów.Punktacja: zwycięstwo - 2 pkt; porażka - 0 pkt
Wyniki spotkań
Puchar Regionu Sydvest (Agder).
Faza grupowa.
Grupa A.
Tabela
Źródło: Profixio Zasady ustalania kolejności: 1. liczba zdobytych punktów; 2. wyższy stosunek setów; 3. wyższy stosunek małych punktów.Punktacja: zwycięstwo - 2 pkt; porażka - 0 pkt
Wyniki spotkań
Grupa B.
Tabela
Źródło: Profixio Zasady ustalania kolejności: 1. liczba zdobytych punktów; 2. wyższy stosunek setów; 3. wyższy stosunek małych punktów.Punktacja: zwycięstwo - 2 pkt; porażka - 0 pkt
Wyniki spotkań
Grupa C.
Tabela
Źródło: Profixio Zasady ustalania kolejności: 1. liczba zdobytych punktów; 2. wyższy stosunek setów; 3. wyższy stosunek małych punktów.Punktacja: zwycięstwo - 2 pkt; porażka - 0 pkt
Wyniki spotkań
Grupa D.
Tabela
Źródło: Profixio Zasady ustalania kolejności: 1. liczba zdobytych punktów; 2. wyższy stosunek setów; 3. wyższy stosunek małych punktów.Punktacja: zwycięstwo - 2 pkt; porażka - 0 pkt
Wyniki spotkań
Puchar Regionu Sydvest (Rogaland).
Faza grupowa.
Grupa A.
Tabela
Źródło: Profixio Zasady ustalania kolejności: 1. liczba zdobytych punktów; 2. wyższy stosunek setów; 3. wyższy stosunek małych punktów.Punktacja: zwycięstwo - 2 pkt; porażka - 0 pkt
Wyniki spotkań
Grupa B.
Tabela
Źródło: Profixio Zasady ustalania kolejności: 1. liczba zdobytych punktów; 2. wyższy stosunek setów; 3. wyższy stosunek małych punktów.Punktacja: zwycięstwo - 2 pkt; porażka - 0 pkt
Wyniki spotkań
Puchar Regionu Trøndelag.
Faza grupowa.
Grupa A.
Tabela
Źródło: Profixio Zasady ustalania kolejności: 1. liczba zdobytych punktów; 2. wyższy stosunek setów; 3. wyższy stosunek małych punktów.Punktacja: zwycięstwo - 2 pkt; porażka - 0 pkt
Wyniki spotkań
Grupa B.
Tabela
Źródło: Profixio Zasady ustalania kolejności: 1. liczba zdobytych punktów; 2. wyższy stosunek setów; 3. wyższy stosunek małych punktów.Punktacja: zwycięstwo - 2 pkt; porażka - 0 pkt
Wyniki spotkań
Grupa C.
Tabela
Źródło: Profixio Zasady ustalania kolejności: 1. liczba zdobytych punktów; 2. wyższy stosunek setów; 3. wyższy stosunek małych punktów.Punktacja: zwycięstwo - 2 pkt; porażka - 0 pkt
Wyniki spotkań
Grupa D.
Półfinały
Mecz o 3. miejsce
Finał
Grupa E.
Półfinały
Mecz o 3. miejsce
Finał
Puchar Regionu Øst.
Faza grupowa.
Grupa A.
Tabela
Źródło: Profixio Zasady ustalania kolejności: 1. liczba zdobytych punktów; 2. wyższy stosunek setów; 3. wyższy stosunek małych punktów.Punktacja: zwycięstwo - 2 pkt; porażka - 0 pkt
Wyniki spotkań
Grupa B.
Tabela
Źródło: Profixio Zasady ustalania kolejności: 1. liczba zdobytych punktów; 2. wyższy stosunek setów; 3. wyższy stosunek małych punktów.Punktacja: zwycięstwo - 2 pkt; porażka - 0 pkt
Wyniki spotkań
Grupa C.
Tabela
Źródło: Profixio Zasady ustalania kolejności: 1. liczba zdobytych punktów; 2. wyższy stosunek setów; 3. wyższy stosunek małych punktów.Punktacja: zwycięstwo - 2 pkt; porażka - 0 pkt
Wyniki spotkań
Grupa D.
Tabela
Źródło: Profixio Zasady ustalania kolejności: 1. liczba zdobytych punktów; 2. wyższy stosunek setów; 3. wyższy stosunek małych punktów.Punktacja: zwycięstwo - 2 pkt; porażka - 0 pkt
Wyniki spotkań
Grupa E.
Tabela
Źródło: Profixio Zasady ustalania kolejności: 1. liczba zdobytych punktów; 2. wyższy stosunek setów; 3. wyższy stosunek małych punktów.Punktacja: zwycięstwo - 2 pkt; porażka - 0 pkt
Wyniki spotkań
Grupa F.
Tabela
Źródło: Profixio Zasady ustalania kolejności: 1. liczba zdobytych punktów; 2. wyższy stosunek setów; 3. wyższy stosunek małych punktów.Punktacja: zwycięstwo - 2 pkt; porażka - 0 pkt
Wyniki spotkań
Mecze o miejsca 13-18.
Grupa 1.
Tabela
Źródło: Profixio Zasady ustalania kolejności: 1. liczba zdobytych punktów; 2. wyższy stosunek setów; 3. wyższy stosunek małych punktów.Punktacja: zwycięstwo - 2 pkt; porażka - 0 pkt
Wyniki spotkań
Grupa 2.
Tabela
Źródło: Profixio Zasady ustalania kolejności: 1. liczba zdobytych punktów; 2. wyższy stosunek setów; 3. wyższy stosunek małych punktów.Punktacja: zwycięstwo - 2 pkt; porażka - 0 pkt
Wyniki spotkań

</doc>
<doc id="5408947" url="https://pl.wikipedia.org/wiki?curid=5408947" title="Ostrów (rejon mołodecki)">
Ostrów (rejon mołodecki)

Ostrów – dawny folwark. Tereny, na których leżał, znajdują się obecnie na Białorusi, w obwodzie mińskim, w rejonie mołodeckim, w sielsowiecie Gródek.
Historia.
W czasach zaborów folwark w powiecie wilejskim, w guberni wileńskiej Imperium Rosyjskiego.
W latach 1921–1945 folwark leżał w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Według Powszechnego Spisu Ludności z 1921 roku zamieszkiwało tu 10 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 2 domach zamieszkiwało 18 osób.
Wierni należeli do parafii rzymskokatolickiej i prawosławnej w Chołchle. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.

</doc>
<doc id="5408948" url="https://pl.wikipedia.org/wiki?curid=5408948" title="Kamienica przy ulicy Podwale 73-74 we Wrocławiu">
Kamienica przy ulicy Podwale 73-74 we Wrocławiu



</doc>
<doc id="5408949" url="https://pl.wikipedia.org/wiki?curid=5408949" title="Budy (Starachowice)">
Budy (Starachowice)

Budy – część miasta Starachowice. Leży w centralej części miasta, w rejonie ulicy Skalistej i alei Armii Krajowej.

</doc>
<doc id="5408950" url="https://pl.wikipedia.org/wiki?curid=5408950" title="Maziary">
Maziary

Maziary – część miasta Starachowice. Leży na zachodzie miasta, wzdłuż ulicy Kieleckiej, po południowej stronie Jeziora Starachowickiego.

</doc>
<doc id="5408952" url="https://pl.wikipedia.org/wiki?curid=5408952" title="Ostrów (obwód miński)">
Ostrów (obwód miński)

Ostrów – dawny zaścianek. Tereny, na których leżał, znajdują się obecnie na Białorusi, w obwodzie mińskim, w rejonie mołodeckim, w sielsowiecie Gródek.
Historia.
W czasach zaborów zaścianek prywatny w powiecie wilejskim, w guberni wileńskiej Imperium Rosyjskiego. W 1866 roku liczył 11 mieszkańców w 2 domach.
W latach 1921–1945 zaścianek leżał w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Według Powszechnego Spisu Ludności z 1921 roku zamieszkiwało tu 14 osób, 9 było wyznania rzymskokatolickiego a 5 prawosławnego. Jednocześnie 9 mieszkańców zadeklarowało polską a 5 białoruską przynależność narodową. Były tu 2 budynki mieszkalne. W 1931 w 2 domach zamieszkiwało 12 osób.
Wierni należeli do parafii rzymskokatolickiej i prawosławnej w Chołchle. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.

</doc>
<doc id="5408953" url="https://pl.wikipedia.org/wiki?curid=5408953" title="Abisynia (Starachowice)">
Abisynia (Starachowice)

Abisynia – część miasta Starachowice. Leży na południu miasta, w rejonie ulic Składowej i Ostrowieckiej. Jest to teren przemysłowy.

</doc>
<doc id="5408954" url="https://pl.wikipedia.org/wiki?curid=5408954" title="Ostrów (sielsowiet Gródek)">
Ostrów (sielsowiet Gródek)

Ostrów – dawna leśniczówka. Tereny, na których leżała, znajdują się obecnie na Białorusi, w obwodzie mińskim, w rejonie mołodeckim, w sielsowiecie Gródek.
Historia.
W czasach zaborów w powiecie wilejskim, w guberni wileńskiej Imperium Rosyjskiego.
W latach 1921–1945 leśniczówka leżała w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Powszechny Spis Ludności z 1921 roku nie podał danych dotyczących miejscowości. W 1931 w 1 domu zamieszkiwało 7 osób.
Wierni należeli do parafii rzymskokatolickiej i prawosławnej w Chołchle. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.

</doc>
<doc id="5408956" url="https://pl.wikipedia.org/wiki?curid=5408956" title="Drapacz chmur (film 2018)">
Drapacz chmur (film 2018)

Drapacz chmur (ang. "Skyscraper") – amerykański film akcji z 2018 roku.
Fabuła.
Były agent FBI Will Sawyer zajmuje się oceną bezpieczeństwa wieżowców. Zostaje obarczony winą za pożar chińskiego wieżowca i próbuje znaleźć prawdziwych sprawców oraz uratować swą rodzinę, uwięzioną przez pożar.
Odbiór.
Box office.
Budżet filmu jest szacowany na 125 milionów dolarów. W Stanach Zjednoczonych i w Kanadzie film zarobił 68,4 mln USD. W innych krajach przychody wyniosły 236,4 mln, a łączny przychód 304,9 mln dolarów.
Krytyka w mediach.
Film spotkał się z mieszaną reakcją krytyków. W serwisie Rotten Tomatoes 48% ze 295 recenzji jest pozytywne, a średnia ocen wyniosła 5,2/10. Na portalu Metacritic średnia ocen z 43 recenzji wyniosła 51 punktów na 100.

</doc>
<doc id="5408958" url="https://pl.wikipedia.org/wiki?curid=5408958" title="Piotr Dziewit">
Piotr Dziewit

Piotr Dziewit (ur. 21 maja 1957, zm. 11 stycznia 2023) – polski dziennikarz radiowy i prasowy.
Życiorys.
Ukończył studia na Uniwersytecie Śląskim gdzie uzyskał stopień magistra nauk politycznych i dziennikarstwa na Wydziale Nauk Społecznych i Wydziale Radia i Telewizji. Karierę dziennikarską zaczynał w Studenckim Studiu Radiowym „Egida” w Katowicach. Następnie pracował jako reporter w Polskim Radiu Katowice. Pracę dziennikarską kontynuował jako dziennikarz prasowy. Był reporterem w "Trybunie Robotniczej", gdzie pełnił także funkcję zastępcy kierownika Działu Reporterskiego. Następnie był reporterem w "Gazecie Częstochowskiej" i zastępcą redaktora naczelnego w śląskim tygodniku "Panorama" oraz miesięczniku "Raport".
W latach 1995–2013 piastował funkcję rzecznika prasowego Górniczej Izby Przemysłowo-Handlowej oraz w latach 1996–2013, dyrektora Zakładu Promocji i Wydawnictw GIPH, będąc jednocześnie członkiem Zarządu GIPH. Był także redaktorem naczelnym "Biuletynu Górniczego".
Jego córką była dziennikarka i pisarka Anna Dziewit-Meller, a zięciem dziennikarz Marcin Meller.
Spoczywa na Cmentarzu Północnym na Wólce Węglowej.

</doc>
<doc id="5408960" url="https://pl.wikipedia.org/wiki?curid=5408960" title="Riza Cerova">
Riza Cerova

Riza Cerova - (ur. 1896 we wsi Cerovë k. Skraparu, zm. 24 sierpnia 1935 w Mokërze) – albański komunista.
Życiorys.
Był synem Musy Cerovy. Uczył się w szkole w Salonikach, a następnie w Stambule. W 1911 powrócił do Albanii. W latach 1913-1914 walczył przeciwko Grekom w południowej Albanii. W styczniu 1920 służył w jednostce, która ochraniała obrady kongresu działaczy narodowych w Lushnji. W tym samym roku walczył o wyzwolenie Wlory i Tepeleny spod okupacji włoskiej. W czerwcu 1924 poparł zamach stanu zorganizowany przez zwolenników Fana Noliego, był także jednym z autorów dokumentów programowych nowego rządu. W grudniu 1924 walczył w okolicach Tirany z oddziałami serbsko-rosyjskimi wspierającymi Ahmeda Zogu, a następnie po upadku rządu Noliego wyemigrował do Wiednia. Należał do grona twórców emigracyjnej organizacji KONARE, skupiającej radykalnych przeciwników Ahmeda Zogu, działających na emigracji. Pisał w tym czasie do czasopisma "Liria Kombetare" (Wolność narodowa), wydawanego w Genewie przez albańską diasporę.
W 1930 wstąpił do Komunistycznej Partii Niemiec, a wkrótce potem wyjechał do Moskwy. W marcu 1935 zdecydował się powrócić do Albanii. W tym samym roku doszło do wybuchu rebelii antyrządowej w Fierze, której Cerova był jednym z przywódców. Rebelia zakończyła się niepowodzeniem i Cerova wraz z sześcioma ludźmi zdecydował się przedostać do Grecji. 24 sierpnia 1935 w lesie k. wsi Mokër został otoczony przez siły rządowe i zginął w walce.
W okresie komunistycznym został wyróżniony tytułem Bohatera Ludu (Hero i Popullit). Imię Cerovy noszą ulice w Tiranie (dzielnica Xhamlliku), w Korczy, Kuçovë i w Fierze.

</doc>
<doc id="5408961" url="https://pl.wikipedia.org/wiki?curid=5408961" title="Budo-Ryżany">
Budo-Ryżany

Budo-Ryżany (, hist. pol. Buda Ryżyńska, Buda Ryżańska) – wieś na Ukrainie, w obwodzie żytomierskim, w rejonie żytomierskim, w hromadzie Horoszów. W 2001 liczyła 269 mieszkańców, spośród których 257 wskazało jako ojczysty język ukraiński, 4 rosyjski, 1 węgierski, 3 romski, a 4 polski.

</doc>
<doc id="5408965" url="https://pl.wikipedia.org/wiki?curid=5408965" title="Rafako S.A.">
Rafako S.A.



</doc>
<doc id="5408986" url="https://pl.wikipedia.org/wiki?curid=5408986" title="Lejła Salamowa">
Lejła Salamowa

Lejła Rusłanowna Salamowa (ur. 24 marca 1999, zm. 12 stycznia 2023) – rosyjska skoczkini do wody, medalistka mistrzostw Rosji. 
Życiorys.
W 2015 roku została srebrną medalistką mistrzostw Rosji w nurkowaniu synchronicznym razem z Anastasiją Kozłową.
W 2021 roku została mistrzynią Rosji w nurkowaniu wysokim kobiet. W grudniu tego samego roku zakwalifikowała się na Mistrzostwa Świata w Pływaniu 2022.
Brała udział w Red Bull Cliff Diving World Series 2022.
Zginęła w wypadku samochodowym 12 stycznia 2023 roku o godzinie 13:30 na autostradzie A-121 w rejonie łachdienpochskim, w Karelii. 

</doc>
<doc id="5408988" url="https://pl.wikipedia.org/wiki?curid=5408988" title="Aleksander Bobrownicki">
Aleksander Bobrownicki

Aleksander Marcjan Teofil Bobrownicki - urodził się 7.VII.1828 roku w Byszowie, zmarł w 22.I.1902 roku w Warszawie, inżynier cywilny, przemysłowiec i wynalazca, powstaniec styczniowy. 
Życie prywatne
Syn Andrzeja Kazimierza Samuela Bobrownickiego, herbu Doliwa- żołnierza napoleońskiego i dziedzica dóbr Byszów koło Sandomierza oraz Ludwiki z Różyckich. W 1854 roku ożenił się z Olimpią z Siennickich z którą miał syna Aleksandra (1859 – 1917). Dziadek kpt. Mieczysława Bobrownickiego - Libchen. 
Od 1861 roku do 1865 roku właściciel pałacyku przy Alejach Ujazdowskich 13 w Warszawie.
Przemysłowiec i wynalazca
Dyrektor Rządowej Fabryki Machin na Solcu, kierował wytwarzaniem maszyn rolniczych, m.in. wialni własnego pomysłu. Na początku lat sześćdziesiątych XIX wieku zorganizował w Ząbkach jedną z najnowocześniejszych cegielni w Królestwie Polskim, z piecami rumfordzkimi opalanymi węglem o wydajności 140 tys. sztuk cegieł z jednego wsadu. W cegielni produkował też dachówki i dreny, stosował konne mieszarki gliny oraz prasę parową. Według ustaleń naukowych ""... był [...] wybitnym przemysłowcem działającym w Królestwie Polskim, szczególnie zasłużonym dla agrotechniki krajowej"."
W Królestwie Polskim opatentował "ulepszony sposób wyrabiania z gliny suchej cegły palonej, prasowanej i dętej, gładkiej lub chropawej wszelkich wymiarów na jednej i tej samej machinie" (8.I.1860).
Twórca silnika "Pogoń" – uzyskał patent w Anglii i Francji, a także w Austrii (1867) oraz we Włoszech na okres do 30.IX.1880 r. za "system uzyskiwania i stosowania napędu mechanicznego".
We Francji uzyskał patenty na:
1. domowy sposób wytwarzania węgla drzewnego (6.III.1869),
2. metodę przetwarzania ludzkiego kału na opał przemysłowy i domowy (23.XI.1869 oraz dodatki 24.XII.1869 i 18.I.1871),
3. palne gałki węglowodorowe (13.IV.1869) i sposób wzbogacania (zagęszczania) za pomocą odwodnionej krzemionki (9.XII.1871),
4. wytłaczarkę przedmiotów z substancji plastycznych (18.XI.1869) i sposób fabrykacji węgla z sadzy (13.VI.1870) wspólnie z wicehrabią de Choisy.
Działacz polityczny
Uczestnik powstania styczniowego, posiadał zaświadczenie o udziale wydane przez Lubomira Gadona. Był zaangażowany w uwłaszczenie chłopów. W wyniku zagrożenia aresztowaniem, opuścił Królestwo Polskie i od 1863 roku przebywał na wygnaniu we Francji. Przebywał też w Wielkiej Brytanii, głównie w Manchesterze i Londynie. Jako emigrant był inwigilowany przez Cesarsko - Królewską Policję w Krakowie, która określiła go w aktach z lat 1868 - 1879 jako podejrzanego o przynależność do soc - rewolucjonistów. C.K. Policja zamieściła w swoich aktach następującą jego charakterystykę: 
Od 1.II.1892 roku przebywał w Zakładzie Św. Kazimierza w Paryżu, skąd 17.VII.1900 roku powrócił do Warszawy. Pochowany na Starych Powązkach w Warszawie. 

</doc>
<doc id="5408991" url="https://pl.wikipedia.org/wiki?curid=5408991" title="Paradowszczyzna (rejon mołodecki)">
Paradowszczyzna (rejon mołodecki)

Paradowszczyzna – dawny folwark. Tereny, na których leżał, znajdują się obecnie na Białorusi, w obwodzie mińskim, w rejonie mołodeckim, w sielsowiecie Gródek.
Historia.
W czasach zaborów folwark prywatny w powiecie wilejskim, w guberni wileńskiej Imperium Rosyjskiego. W 1866 roku liczył 5 mieszkańców w 1 domu. Należał do Karnickiego.
W latach 1921–1945 folwark leżał w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Powszechnyo Spis Ludności z 1921 roku nie podał danych dotyczących miejscowości. W 1931 w 1 domu zamieszkiwało 7 osób.
Wierni należeli do parafii rzymskokatolickiej i prawosławnej w Gródku. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.

</doc>
<doc id="5408996" url="https://pl.wikipedia.org/wiki?curid=5408996" title="Punji">
Punji

Punji – osadzony w dole prosty, naostrzony patyk lub pal wykonany z drewna lub bambusa, wykorzystywany jako pułapka między innymi w czasie wojny wietnamskiej. Słowo „punji” pochodzi najprawdopodobniej z języków tybeto-birmańskich.
Opis.
Punji umieszczano w znacznych ilościach, w miejscach w których spodziewano się wroga. Maskowano je przez naturalne zarośla, uprawy, trawę lub podobne materiały. Często włączano je do różnego rodzaju pułapek jak na przykład wilcze doły, do których wpadał żołnierz.
Czasami wykopywano dół z punji po bokach skierowanymi w dół pod kątem. Żołnierz wpadający do dołu nie był w stanie wyciągnąć nogi bez wyrządzenia sobie poważnych obrażeń, które mógł spowodować upadek do przodu, gdy noga znajdowała się w wąskim, pionowym dole wyłożonym punji. Takie doły wymagały czasu i ostrożności, aby wyciągnąć nogę żołnierza, unieruchamiając oddział dłużej niż w przypadku zwykłego przebicia stopy. Dodatkowo punji powlekano trucizną z roślin, zwierzęcym jadem lub ludzkim kałem, powodując zakażenie lub zatrucie ofiary po przekłuciu punji, nawet jeśli sama rana nie zagrażała życiu.
Punji wykorzystywano także do przygotowania zasadzek. Żołnierze lub partyzanci czekający na przejście wroga rozstawiali punji na obszarze, w którym można było oczekiwać, że zaskoczony wróg ukryje się, skacząc w poszukiwaniu osłony i potencjalnie przebijając się. Punkt penetracji znajdował się zwykle w okolicy stopy lub podudzia. Celem punji nie było zabicie osoby która na nie nadepnęła, ale zranienie wroga i w efekcie spowolnienie lub zatrzymanie jego oddziału, podczas gdy ofiara była ewakuowana do placówki medycznej.

</doc>
<doc id="5409011" url="https://pl.wikipedia.org/wiki?curid=5409011" title="Mihajlo Latas">
Mihajlo Latas



</doc>
<doc id="5409014" url="https://pl.wikipedia.org/wiki?curid=5409014" title="Tetraglochin">
Tetraglochin

Tetraglochin – rodzaj roślin z rodziny różowatych. Obejmuje 6 gatunków. Występują one w Andach w Ameryce Południowej na obszarze od Peru, poprzez Boliwię, Chile i Argentynę do południowych krańców kontynentu. Rośliny te rosną w górach, sięgając do 5000 m n.p.m.
Systematyka.
Rodzaj z podplemienia "Sanguisorbinae", plemienia "Sanguisorbeae" ("Agrimonieae"), podrodziny "Rosoideae", rodziny różowatych ("Rosaceae") z rzędu różowców.
W niektórych ujęciach systematycznych rodzaj włączany jest do rodzaju "Margyricarpus".

</doc>
<doc id="5409019" url="https://pl.wikipedia.org/wiki?curid=5409019" title="Kościół Matki Boskiej Częstochowskiej w Gorzkowie">
Kościół Matki Boskiej Częstochowskiej w Gorzkowie

Kościół parafialny pw. Matki Boskiej Częstochowskiej w Gorzkowie – kościół parafialny pod wezwaniem Matki Boskiej Częstochowskiej znajdujący się w Gorzkowie.
Historia.
Kościół Matki Boskiej Częstochowskiej w Gorzkowie został konsekrowany w 1916 roku przez abp Adama Stefana Sapiechę.

</doc>
<doc id="5409029" url="https://pl.wikipedia.org/wiki?curid=5409029" title="Powiaty w Polsce od 1945">
Powiaty w Polsce od 1945

Powiaty w Polsce od 1945 roku – poniższe tabele są graficzną wizualizacją istnienia i przynależności wojewódzkiej wszystkich powiatów (wyjątkowo "rejonów") bądź ich części znajdujących się na obszarze Polski w latach 1945–1975 i ponownie od 1999 roku do dziś. Uwzględniają one także ewentualne zmiany przynależności wojewódzkiej. Artykuł uwzględnia także skrawki niepolskich powiatów, przyłączone w różnych okolicznościach do obszaru Polski, niekoniecznie stanowiące odrębne jednostki terytorialno-administracyjne w obrębie Polski (podano powiaty, do których skrawki te przyłączono).

</doc>
<doc id="5409031" url="https://pl.wikipedia.org/wiki?curid=5409031" title="Wielka Stopa w Hongkongu">
Wielka Stopa w Hongkongu

Wielka Stopa w Hongkongu (wł. "Piedone a Hong Kong") – włoski film komediowy typu poliziottesco z 1975 roku w reżyserii Steno, z Budem Spencerem w roli głównej. Jest to drugi film z serii filmów „Wielka Stopa”.
Fabuła.
W Neapolu powstaje punkt tranzytowy międzynarodowego handlu narkotykami. Policja przygotowuje się do zdobycia twardych dowodów na Willy’ego Pastrone, czołowego handlarza narkotyków w tym mieście. W akcji uczestniczy z-ca komisarza "Wielka Stopa" Rizzo, obecnie na stanowisku dyrektora wydziału ds. narkotyków. W międzyczasie wraz z brygadierem Caputo przebranym za kobietę dopada poszukiwany gang gwałcicieli, jednocześnie brutalnie ich bijąc. Metody Rizza nie mają uznania u jego przełożonego, komisarza Morabito, który ostrzega go, że w końcu się to na nim zemści. Do Neapolu przybywa waszyngtońska brygada antynarkotykowa pod wodzą Sama Accardo, co dla Rizza oznacza traktowanie Włoszech jako amerykańską kolonię.
Gdy Interpol przekazuje informacje o przylocie do Neapolu członka włosko-amerykańskiej mafii – Franka Barelli, Rizzo postanawia zbadać jego przyjazd. Zaprasza go na obiad, celem zdobycia poszlak, gdy atakują ich policjanci nasłani przez Accarda, lecz zostają powstrzymani. Na wspólnym zebraniu Accardo dochodzi do wniosku, że we włoskiej policji jest kret handlarzy narkotyków uniemożliwiający każdą zasadzkę na nich. Rizzo uważa, że to Pastrone korumpuje owego policjanta i jedzie do jego willi. Gdy przybywa, Pastrone leży zamordowany. Przyczyną śmierci było pobicie. Rizzo jest głównym podejrzanym i jego sprawę przejmuje Morabito. Tymczasem Barella odwiedza dilera narkotyków Toma Ferramentiego, chcąc poznać nazwisko kreta. To samo robi Rizzo. Ferramenti mówi, że tą wiedzę ma tylko szef mafii narkotykowej z Dalekiego Wschodu, ale zna jego pośrednika z Bangkoku. Rizzo udaje się więc do Tajlandii.
W Bangkoku Rizzo na swej drodze spotyka Złotą Rączkę, kieszonkowca z Pozzuoli, który służy mu za przewodnika. Rizzo powołując się na Ferramentiego spotyka się z rzeczonym informatorem – tajskimi trojaczkami i blefuje im, że to on zajął miejsce Pastrone'a i zamierza odnowić wszystkie kontakty. Trojaczki zaprowadzają go do torturowanego Barelli i mówią, że Bangkok to tylko przystanek na narkotykowym szlakiem, którego początkiem jest Hongkong. Barella wydaje Rizza, który umyka trojaczkom i dzięki sekretnemu telefonowi Złotej Rączki zostają aresztowane. Rizzo przybywszy do Hongkongu odwiedza bar Golden Moon, gdzie ma być kolejny kontakt. Jednak trop się zmienia się w restauracji Green Dragon. Tam Rizzo spotyka zaprzyjaźnionych amerykańskich marynarzy, którzy pomogli mu w powstrzymaniu narkotyków z Tunisu. Jest też i Barella, który ukradkiem bada tył restauracji.
Niespodziewanie atakują go wykonawcy restauracyjnych pokazów opery chińskiej. Rizzo ratuje go, wiedząc że to przebrani bandyci wcześniej ostrzeżeni przez ludzi z Bangkoku. Wspólnie z marynarzami odpierają atak reszty bandytów. Barella zdobywa, że kontaktem jest Japonka Makiko, którą wkrótce dopadają zabójcy. Na łożu śmierci wymawia słowa "Yoko Yamata". Yoko to imię jej małoletniego syna, a Yamata to sumoka i przyjaciel Makiko. Yamata mówi, że Yoko jest w niebezpieczeństwie ze względu na zaprowadzenie Rizza na jakiegokolwiek ślad. Chce powiedzieć więcej szczegółów, lecz ginie z rąk zabójców. Barella rozstaje się z Rizzem, który zostawia Yoko u marynarzy. Kolejny trop wiedzie do Makau, gdzie udaje się niejaki Chang Li, który przekazał informacje o Green Dragon.
W tamtejszym kasynie Rizzo po ataku kolejnych bandytów zmuszony jest uciekać do morza. W rzeczywistości to portugalska policja i Rizzo musi złożyć wyjaśnienia. On i Barella zostają oskarżeni o przemyt narkotyków i zabójstwa. Oskarżenie wniósł Accardo, który podążał za śladem Rizza i ten za jego żądaniem zostaje deportowany do Włoch. W Neapolu aresztowany Rizzo jest eskortowany do aresztu pod zarzutem bycia kretem. Z pomocą Gennarina Rizzo przekazuje list Caputo, który ma zadanie przeszukać pokój hotelowy Barelli. Zostaje jednak postrzelony. Zwolniony przez policję w Makau Barella przybywa do Neapolu, co prowadzi Rizza do przekonania, że ten wie kto jest skorumpowanym policjantem. Ucieka więc z aresztu i kontaktuje się w tym celu z Accardem z prośbą o pomoc.
Rizzo spotyka Barellę, który tak naprawdę jest tajnym agentem FBI, czego Rizzo się domyślił się w Bangkoku. Kretem mafii narkotykowej jest Accardo, który jako agent brygady antynarkotykowej znał działania włoskiej policji. Także to Accardo postrzelił Caputa i zabił Pastrone'a. Chce zabić Barellę, lecz przeszkadza mu w tym Rizzo. Rozlega się bójka z ludźmi Accarda, która przeradza się w wielką burdę na ulicy. W końcu Accardo zostaje aresztowany, jednak zasługi od ministerstwa dostaje Morabito. Rizzo jednak się tym nie przejmuje, mówiąc Barelli że tak to działa we Włoszech. Z kolei Yoko zostaje adoptowany przez Rizza za namową Barelli. 
Obsada.
Źródło:
Produkcja.
Zdjęcia były kręcone w Hongkongu, gdzie Bud Spencer był również bardzo popularny. Sceny walki z bandytami opery chińskiej odegrał zepsół kaskaderski Jackiego Chana.
Obraz ten, podobnie jak i późniejsza reszta serii, to jeden z nielicznych włoskich filmów, gdzie Bud Spencer przemawia własnym głosem, zwykle dubbingowanym ze względu na silny neapolitański akcent. Spencer uważał, że w tym przypadku jego akcent pasuje do postaci również będącej neapolitańczykiem.

</doc>
<doc id="5409050" url="https://pl.wikipedia.org/wiki?curid=5409050" title="Proton Holdings">
Proton Holdings



</doc>
<doc id="5409051" url="https://pl.wikipedia.org/wiki?curid=5409051" title="1Ł219 Zoopark-1">
1Ł219 Zoopark-1

1Ł219 Zoopark-1 () – rosyjski radar artyleryjski znajdujący się na wyposażeniu Sił Zbrojnych Federacji Rosyjskiej.
Historia.
Współczesne pole walki wymaga błyskawicznego reagowania na pojawiające się zagrożenia. Doświadczenia z I i II wojny światowej wykazały, że największe straty walczące strony ponoszą od ognia artyleryjskiego. Wykrycie nadlatujących pocisków, lokalizacja baterii przeciwnika i ich niszczenie stało się priorytetem. Armia Radziecka w 1948 r. przyjęła na wyposażenie pierwszy system radarowy "ARSOM-1 Mołnija" umożliwiający wykrywanie nadlatujących pocisków. W kolejnych latach pojawiły się systemy znacznie przewyższające jego możliwości.
W 1980 r. Naukowo-Doświadczalny Instytut Strieła () rozpoczął prace nad nowym radarem, w którego konstrukcji wykorzystano ścianową antenę z siecią przekaźników o polaryzacji fazowej. Pierwotnie zakładano, że będzie to modyfikacja wcześniejszej konstrukcji, czyli "ARK-1 1RŁ239 Ryś" (ros. АРК-1 1РЛ239 «Рысь»). Rozwój radarowego systemu rozpoznania artyleryjskiego został zatwierdzony decyzją Rady Ministrów ZSRR z 5 lipca 1981 r. Pracami kierował Wiaczesław Iwanowicz Simaczow. W trakcie prac uwzględniano rosnące potrzeby współczesnego pola walki oraz pojawiające się nowe rozwiązania technologiczne. Projekt systemu został wykonany i przekazany do oceny państwowej komisji w 1983 r., projekt techniczny był gotowy jesienią 1984 r. Do 1986 r. powstała dokumentacja projektowa. Testy prototypów kompleksu rozpoczęto dopiero w październiku 1988 r. 1Ł219 Zoopark-1 został poddany testom państwowym w marcu 1990 r. Odbyły się one jednocześnie na poligonach Okręgów Wojskowych Moskwa i Ural. To spowodowało, że nowa konstrukcja została przyjęta na uzbrojenie w 1992 r., a publiczna jego prezentacja miała miejsce rok później. Produkcją seryjną zajął się Swierdłowski Zakład Elektroautomatyczny, gdzie jest kontynuowana do chwili obecnej (stan na styczeń 2023 r.).
Rozwojem systemu zajęły się już w latach 80. XX w. dwa instytuty badawcze – macierzysty Naukowo-Doświadczalny Instytut Strieła oraz Kompleks Naukowo-Produkcyjny Iskra (ros. НПК «Искра») z Zaporoża. Badania były prowadzone pod innymi indeksami GRAU, co doprowadziło po rozpadzie ZSRR do powstania dwóch oddzielnych konstrukcji. System rozwijany w Rosji otrzymał oznaczenie 1Ł219M, system ukraiński 1Ł220. Po opracowaniu ukraiński system ostatecznie otrzymał nazwę 1Ł220U Zoopark-2 () i został oddany do użytku w 2003 r.
W 2007 r. rosyjskie siły lądowe przyjęły na wyposażenie zmodernizowaną wersję systemu, która nosi oznaczenie 1Ł219M Zoopark-1M. Latem 2013 r. koncern Ałmaz-Antiej zaprezentował publicznie modernizację systemu Zoopark-1M, która otrzymała oznaczenie 1Ł260 Zoopark-1M.
Przeznaczenie.
System jest przeznaczony do rozpoznania stanowisk ogniowych wroga (pozycji wyrzutni MLRS, artylerii i moździerzy, wyrzutni rakiet taktycznych i systemów obrony powietrznej itp.), obliczania trajektorii pocisków, korygowania ognia własnej artylerii oraz śledzenia przestrzeni powietrznej i kontroli nad bezzałogowymi statkami powietrznymi. Radar systemu skanuje sektor w zakresie 60° w pionie i 40° w poziomie. W trybie poszukiwania wiązka jest zawężana do wielkości 60° x 1,8°. Po wykryciu celu i przejściu w tryb koordynacji ognia wiązka jest dodatkowo zawężana do rozmiaru 16° x 1,8°. 1Ł219 Zoopark-1 może w ciągu minuty zlokalizować 20 pozycji środków ogniowych i śledzić jednocześnie cztery cele. Dane (współrzędne i odległość względem systemu) są przetwarzane przez komputer "Sajwer-2" i uzupełniane za pośrednictwem aparatury radionawigacyjnej "Majak", która doprecyzowuje położenie celu na mapie. Te dane są przekazywane jednostkom artylerii i stanowią podstawę do prowadzenia ognia. System pozwala na wykrycie pozycji moździerzy w odległości 15 km, haubic 10 km, wyrzutni rakiet niekierowanych 20 km oraz rakiet taktycznych 35 km. Według producenta 1Ł219 Zoopark-1 ma możliwość obserwacji przestrzeni powietrznej nad polem walki i może wskazywać cele środkom obrony przeciwlotniczej oraz określać położenie własnych samolotów szturmowych i w ten sposób zwiększać skuteczność ich działania. Dodatkowo Zoopark może wspierać bezzałogowe statki powietrzne i retransmitować przesyłany przez nie obraz.
Radar wersji 1Ł219M Zoopark-1M skanuje sektor w zakresie 90° w pionie i 40° w poziomie i jest w stanie wykryć do 70 stanowisk ogniowych wroga na minutę i śledzić jednocześnie 12 celów. System został też opracowany z uwzględnieniem jego wysokiej odporności na zakłócenia elektroniczne. Pociski moździerzowe kalibru 81–120 mm są wykrywane z odległości 18–22 km, pociski artyleryjskie z dział kalibru 105–155 mm z 15–20 km, rakiety z wyrzutni wieloprowadnicowych MLRS kalibru 122–240 mm z odległości 25–35 km, a taktyczne pociski rakietowe z 40–45 km.
Konstrukcja.
System jest zamontowany na nadwoziu transportera MT-LB. Jego głównym elementem jest trójwspółrzędny radiolokator 1Ł259. Antena składa się z 104 modułów zbudowanych z 3328 przesuwników fazowych. W położeniu roboczym antena jest ustawiona pod kątem 17° i ma możliwość obrotu o 360°. Trzyosobowa załoga pojazdu potrzebuje 5 minut na przejście z położenia marszowego do roboczego. Z systemem Zoopark współpracuje samochód obsługi technicznej, który na nadwoziu ciężarówki Ural-4320 holuje zapasowe źródło zasilania ED30-T230P-1RPM o mocy 30 kW, jego obsługę stanowi dwóch żołnierzy.
Użycie bojowe.
Dwa pojazdy systemu 1Ł219M Zoopark-1M zostały w 2016 r. dostarczone do Syrii, gdzie wykorzystano je do osłony lotniska w Humajmim. System Zoopark został wykryty w rejonie Doniecka na terenach opanowanych przez separatystów. W okolicy wsi Gorłówka pojazd 1Ł219M został ujawniony w 2016 i 2019 r. przez aktywistów InformNapalm.
System Zoopark-1 został użyty podczas agresji Rosji na Ukrainę w 2022 r. Jeden z jego egzemplarzy został zniszczony przez Siły Zbrojne Ukrainy 19 sierpnia w obwodzie zaporoskim.

</doc>
<doc id="5409057" url="https://pl.wikipedia.org/wiki?curid=5409057" title="Mistrzostwa Kanady w Łyżwiarstwie Figurowym 2023">
Mistrzostwa Kanady w Łyżwiarstwie Figurowym 2023

Mistrzostwa Kanady w łyżwiarstwie figurowym 2023 – zawody mające na celu wyłonienie najlepszych łyżwiarzy figurowych w Kanadzie w kategorii seniorów, juniorów. Mistrzostwa seniorów i juniorów rozgrywano od 9 do 15 stycznia 2020 w hali Tribute Communities Centre w Oshawie.
Osiągnięte rezultaty na zawodach krajowych determinowały skład reprezentacji Kanady na Mistrzostwa Świata 2023, Mistrzostwa Świata Juniorów 2023, Mistrzostwa Czterech Kontynentów 2023 i World Team Trophy 2023.

</doc>
<doc id="5409061" url="https://pl.wikipedia.org/wiki?curid=5409061" title="Papieska Rada do spraw Popierania Jedności Chrześcijan">
Papieska Rada do spraw Popierania Jedności Chrześcijan



</doc>
<doc id="5409071" url="https://pl.wikipedia.org/wiki?curid=5409071" title="Guz siostry Mary Joseph">
Guz siostry Mary Joseph



</doc>
<doc id="5409077" url="https://pl.wikipedia.org/wiki?curid=5409077" title="Bella Ramsey">
Bella Ramsey

Isabella May Ramsey (ur. 30 września 2003 w Nottingham) – angielska aktorka, która wystąpiła m.in. w serialach "The Last of Us", "Gra o tron" i "Hilda".
Życiorys.
Ramsey nie planowała być aktorką, lecz pod wpływem starszej siostry, która grała amatorsko, zgłosiła się do Television Workshop. Przełom w jej karierze przyniosła rola lady Lyanny Mormont w "Grze o tron". Bella zagrała potem tytułowe bohaterki w serialach "Fatalna czarownica" i "Hilda".

</doc>
<doc id="5409080" url="https://pl.wikipedia.org/wiki?curid=5409080" title="Czechowce">
Czechowce

Czechowce (, "Czachaucy"; , "Czechowcy") – wieś na Białorusi, w obwodzie grodzieńskim, w rejonie lidzkim, w sielsowiecie Krupa. Z trzech stron, z wyjątkiem północy, graniczy z Lidą.
Historia.
W XIX i w początkach XX w. wieś, majątek ziemski i okolica szlachecka położone w Rosji, w guberni wileńskiej, w powiecie lidzkim, w gminie Lida. Majątek należał do Bańkowskich. W okolicy znajdowała się kaplica katolicka parafii lidzkiej.
W dwudziestoleciu międzywojennym wieś, folwark i okolica szlachecka leżące w Polsce, w województwie nowogródzkim, w powiecie lidzkim, w gminie Lida. Demografia w 1921 przedstawiała się następująco:
Mieszkańcami wszystkich trzech miejscowości byli wyłącznie Polacy. W większości byli oni wyznania rzymskokatolickiego, z wyjątkiem 6 prawosławnych i 1 ewangelika mieszkających w folwarku.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5409084" url="https://pl.wikipedia.org/wiki?curid=5409084" title="Leila Saliamowa">
Leila Saliamowa



</doc>
<doc id="5409086" url="https://pl.wikipedia.org/wiki?curid=5409086" title="Gurbansoltan-Eye">
Gurbansoltan-Eye



</doc>
<doc id="5409087" url="https://pl.wikipedia.org/wiki?curid=5409087" title="Nyýazow">
Nyýazow



</doc>
<doc id="5409088" url="https://pl.wikipedia.org/wiki?curid=5409088" title="Serachs">
Serachs



</doc>
<doc id="5409089" url="https://pl.wikipedia.org/wiki?curid=5409089" title="Ludomicko (powiat obornicki)">
Ludomicko (powiat obornicki)



</doc>
<doc id="5409090" url="https://pl.wikipedia.org/wiki?curid=5409090" title="Diankolo Tomisi">
Diankolo Tomisi

Diamkolo Tomisi – piłkarz z Demokratycznej Republiki Konga grający na pozycji bramkarza. W swojej karierze rozegrał 2 mecze w reprezentacji Zairu.
Kariera klubowa.
W swojej piłkarskiej karierze Tomisi grał w klubie AS Vita Club.
Kariera reprezentacyjna.
W reprezentacji Zairu Tomisi zadebiutował 25 października 1992 roku w przegranym 0:1 meczu eliminacji do MŚ 1994 z Suazi, rozegranym w Kinszasie. W 1992 roku został powołany do kadry Zairu na Puchar Narodów Afryki 1992. Nie rozegrał na nim żadnego meczu. Od 1992 do 1993 wystąpił w kadrze narodowej 2 razy.

</doc>
<doc id="5409091" url="https://pl.wikipedia.org/wiki?curid=5409091" title="Sulejewo (wieś w powiecie śremskim)">
Sulejewo (wieś w powiecie śremskim)



</doc>
<doc id="5409093" url="https://pl.wikipedia.org/wiki?curid=5409093" title="Lista startów kosmicznych (2020)">
Lista startów kosmicznych (2020)



</doc>
<doc id="5409094" url="https://pl.wikipedia.org/wiki?curid=5409094" title="Lista startów kosmicznych (2021)">
Lista startów kosmicznych (2021)



</doc>
<doc id="5409095" url="https://pl.wikipedia.org/wiki?curid=5409095" title="Lista startów kosmicznych (2022)">
Lista startów kosmicznych (2022)



</doc>
<doc id="5409096" url="https://pl.wikipedia.org/wiki?curid=5409096" title="Lista startów kosmicznych (2023)">
Lista startów kosmicznych (2023)



</doc>
<doc id="5409106" url="https://pl.wikipedia.org/wiki?curid=5409106" title="Hanna Krauze-Sikorska">
Hanna Krauze-Sikorska

Hanna Maria Krauze-Sikorska – polska pedagog, dr hab., profesor uczelni Pracowni Badań nad Procesem Uczenia się Wydziału Studiów Edukacyjnych Uniwersytetu im. Adama Mickiewicza w Poznaniu.
Życiorys.
12 listopada 1996 obroniła pracę doktorską "Obraz świata w dziecięcej twórczości plastycznej okresu ideoplastyki", następnie uzyskała stopień doktora habilitowanego. Została zatrudniona na stanowisku adiunkta w Zakładzie Teoretycznych Podstaw Edukacji na Wydziale Studiów Edukacyjnych Uniwersytetu im. Adama Mickiewicza w Poznaniu.
Była profesorem w Wielkopolskiej Wyższej Szkole Społeczno-Ekonomicznej w Środzie Wielkopolskiej, profesorem nadzwyczajnym w Wyższej Szkole Pedagogiki i Administracji im. Mieszka I w Poznaniu, a także kierownikiem w Zakładzie Edukacji Elementarnej i Terapii Pedagogicznej na Wydziale Studiów Edukacyjnych Uniwersytetu im. Adama Mickiewicza w Poznaniu.
Jest profesorem uczelni Pracowni Badań nad Procesem Uczenia się Wydziału Studiów Edukacyjnych Uniwersytetu im. Adama Mickiewicza w Poznaniu, oraz członkiem Rady Dyscypliny Naukowej – Pedagogiki Uniwersytetu im. Adama Mickiewicza w Poznaniu.

</doc>
<doc id="5409107" url="https://pl.wikipedia.org/wiki?curid=5409107" title="Phlegmacium amoenolens">
Phlegmacium amoenolens



</doc>
<doc id="5409109" url="https://pl.wikipedia.org/wiki?curid=5409109" title="Phlegmacium balteatocumatile">
Phlegmacium balteatocumatile



</doc>
<doc id="5409110" url="https://pl.wikipedia.org/wiki?curid=5409110" title="Zuzanna Kuligowska">
Zuzanna Kuligowska

Zuzanna Kuligowska (ur. 3 września 2002 w Bydgoszczy) – polska siatkarka, grająca na pozycji przyjmującej.
Jej mamą jest siatkarka Joanna Kuligowska. 
Jest absolwentką XI Liceum Ogólnokształcącego w Bydgoszczy.
Na Mistrzostwach Europy U-22 w 2022 roku zajęła wraz z reprezentantami Polski 4. miejsce.
Sukcesy klubowe.
Mistrzostwa Polski Kadetek:
Mistrzostwa Polski Juniorek:

</doc>
<doc id="5409111" url="https://pl.wikipedia.org/wiki?curid=5409111" title="Podnoszenie ciężarów na Letnich Igrzyskach Olimpijskich 1904 – jednorącz mężczyzn">
Podnoszenie ciężarów na Letnich Igrzyskach Olimpijskich 1904 – jednorącz mężczyzn



</doc>
<doc id="5409113" url="https://pl.wikipedia.org/wiki?curid=5409113" title="Barbara Zegarska">
Barbara Zegarska

Barbara Teresa Zegarska – polska alergolog, dermatolog, dr hab. nauk medycznych, profesor i kierownik Katedry Kosmetologii i Dermatologii Estetycznej Wydziału Farmaceutycznego Collegium Medicum im. Ludwika Rydygiera w Bydgoszczy Uniwersytetu Mikołaja Kopernika w Toruniu.
Życiorys.
W 1979 ukończyła studia medyczne w Pomorskiej Akademii Medycznej w Szczecinie, 5 maja 1993 obroniła pracę doktorską "Procesy patologiczne w górnym odcinku przewodu pokarmowego u pacjentów z trądzikiem różowatym i rola alergenów pokarmowych w etiopatogenezie tej choroby", 25 czerwca 2010 habilitowała się na podstawie pracy zatytułowanej "Mechanizmy starzenia się skóry w aspekcie badań klinicznych, morfologicznych i immunomorfologicznych". 9 maja 2018 uzyskała tytuł profesora nauk medycznych.
Została zatrudniona na stanowisku adiunkta w Zakładzie Kosmetologii na Wydziale Farmaceutycznym Collegium Medicum im. Ludwika Rydygiera w Bydgoszczy Uniwersytetu Mikołaja Kopernika w Toruniu.
Była kierownikiem (p.o.) Zakładu Kosmetologii Wydziału Farmaceutycznego Collegium Medicum im. Ludwika Rydygiera w Bydgoszczy Uniwersytetu Mikołaja Kopernika w Toruniu.
Jest profesorem i kierownikiem w Katedrze Kosmetologii i Dermatologii Estetycznej na Wydziale Farmaceutycznym Collegium Medicum im. Ludwika Rydygiera w Bydgoszczy Uniwersytetu Mikołaja Kopernika w Toruniu.

</doc>
<doc id="5409114" url="https://pl.wikipedia.org/wiki?curid=5409114" title="Carycyno">
Carycyno



</doc>
<doc id="5409115" url="https://pl.wikipedia.org/wiki?curid=5409115" title="Phlegmacium balteatum">
Phlegmacium balteatum



</doc>
<doc id="5409116" url="https://pl.wikipedia.org/wiki?curid=5409116" title="Skobelewka">
Skobelewka



</doc>
<doc id="5409118" url="https://pl.wikipedia.org/wiki?curid=5409118" title="Anna Jurjewna Netrebko">
Anna Jurjewna Netrebko



</doc>
<doc id="5409123" url="https://pl.wikipedia.org/wiki?curid=5409123" title="Phlegmacium glaucopus">
Phlegmacium glaucopus



</doc>
<doc id="5409126" url="https://pl.wikipedia.org/wiki?curid=5409126" title="Mehmet Ali Vrioni">
Mehmet Ali Vrioni

Mehmet Ali bej Vrioni (ur. 1842 w Beracie, zm. 1895) – albański i osmański polityk.
Życiorys.
Ukończył studia w Konstantynopolu. Był deputowanym do .
W maju 1877 roku współzałożył Komitet Albański w Janinie, którego celem była działalność na rzecz obrony praw ludności albańskiej. W grudniu tego roku współ współzałożył Centralny Komitet Obrony Praw Albańczyków.
Według albańskiej historiografii, Vrioni był jednym z członków działającej w latach 1878-1881 Ligi Prizreńskiej. W 1881 roku został aresztowany przez władze osmańskie, jednak udało mu się uciec na należącą do Grecji wyspę Korfu.
Życie prywatne.
Matką Mehmeta Alego była Sabush Hanım Toptani, a jednym z jego dziadków był osmański marszałek Omer Pasza, który z pochodzenia był Serbem.
Był trzykrotnie żonaty; jego żonami były Emine Hanım Klisura, Hüsniye Hanım Vokopola oraz Czerkieska Mihri Hanım; z Hüsniye miał syna Iliasa.
Znał język albański, turecki, grecki i francuski.

</doc>
<doc id="5409127" url="https://pl.wikipedia.org/wiki?curid=5409127" title="Mehmet Vrioni">
Mehmet Vrioni



</doc>
<doc id="5409128" url="https://pl.wikipedia.org/wiki?curid=5409128" title="Mehmet bej Vrioni">
Mehmet bej Vrioni



</doc>
<doc id="5409129" url="https://pl.wikipedia.org/wiki?curid=5409129" title="Mehmet Ali bej Vrioni">
Mehmet Ali bej Vrioni



</doc>
<doc id="5409130" url="https://pl.wikipedia.org/wiki?curid=5409130" title="Wybory parlamentarne w Szwajcarii w 1991 roku">
Wybory parlamentarne w Szwajcarii w 1991 roku

Wybory parlamentarne w Szwajcarii odbyły się 20 października 1991. Frekwencja wyborcza wyniosła 46%.
Radykalno-Demokratyczna Partia Szwajcarii otrzymała najwięcej głosów i pozostała największą partią w Radzie Narodowej, zdobywając 44 z 200 mandatów.

</doc>
<doc id="5409135" url="https://pl.wikipedia.org/wiki?curid=5409135" title="Kaplica św. Gertrudy we Wrocławiu">
Kaplica św. Gertrudy we Wrocławiu



</doc>
<doc id="5409138" url="https://pl.wikipedia.org/wiki?curid=5409138" title="Cortinarius mussivus">
Cortinarius mussivus



</doc>
<doc id="5409140" url="https://pl.wikipedia.org/wiki?curid=5409140" title="Deja McClendon">
Deja McClendon



</doc>
<doc id="5409144" url="https://pl.wikipedia.org/wiki?curid=5409144" title="Australian Open 2023">
Australian Open 2023

Australian Open 2023 – pierwszy w sezonie tenisowy turniej wielkoszlemowy, który odbył się w dniach 16–29 stycznia 2023 roku, tradycyjnie na twardych kortach Melbourne Park w Melbourne. Była to 111. edycja rozgrywek oraz 36. odsłona imprezy na kortach Melbourne Park. Pula nagród wynosiła 76,5 miliona dolarów australijskich.
Obrońcą tytułu w grze pojedynczej mężczyzn był dwukrotny zwycięzca turnieju, Rafael Nadal, a trofeum w grze pojedynczej kobiet zdobyła w poprzednim roku Ashleigh Barty, jednak zdecydowała się nie bronić tytułu po tym, jak zakończyła karierę w marcu 2022 roku.
Rezygnacje.
Z udziału w zawodach zrezygnowali następujący zawodnicy oraz zawodniczki:
Dzikie karty.
Australijska federacja tenisowa przyznała dzikie karty zawodnikom, którzy nie uzyskali bezpośredniego awansu do turnieju głównego.
Gra mieszana
Kwalifikanci.
W kwalifikacjach do rozgrywek singla kobiet i mężczyzn mogą brać udział zawodnicy i zawodniczki zajmujący w rankingu pozycję niezapewniającą bezpośredniego udziału w turnieju głównym.
Szczęśliwi przegrani.
Zawodnicy, którzy przegrali w fazie kwalifikacyjnej, mogli wystąpić w turnieju jako szczęśliwi przegrani.
Obrońcy tytułów.
Tabela prezentuje obrońców tytułu oraz mistrzów z roku 2023.
Porażki rozstawionych.
Poniższe tabele prezentują porażki zawodników z rozstawieniem z podziałem na dzień zawodów, datę i rundę, w której tenisista odpadł.

</doc>
<doc id="5409146" url="https://pl.wikipedia.org/wiki?curid=5409146" title="Phlegmacium percome">
Phlegmacium percome



</doc>
<doc id="5409147" url="https://pl.wikipedia.org/wiki?curid=5409147" title="Theodore McLear">
Theodore McLear

Theodore Joseph „Ted” McLear (ur. 29 czerwca 1879 w Newark, zm. w kwietniu 1958) – amerykański zapaśnik walczący w stylu wolnym.
Srebrny medalista igrzysk olimpijskich w 1904 w St. Louis w wadze piórkowej.

</doc>
<doc id="5409150" url="https://pl.wikipedia.org/wiki?curid=5409150" title="Phlegmacium saginum">
Phlegmacium saginum



</doc>
<doc id="5409152" url="https://pl.wikipedia.org/wiki?curid=5409152" title="Wybory parlamentarne w Szwajcarii w 1995 roku">
Wybory parlamentarne w Szwajcarii w 1995 roku

Wybory parlamentarne w Szwajcarii odbyły się 22 października 1995. Frekwencja wyborcza wyniosła 42,2%.
Socjaldemokratyczna Partia Szwajcarii otrzymała najwięcej głosów i została największą partią w Radzie Narodowej, zdobywając 54 z 200 mandatów.

</doc>
<doc id="5409154" url="https://pl.wikipedia.org/wiki?curid=5409154" title="Phlegmacium">
Phlegmacium

Phlegmacium (Fr.) Wünsche – rodzaj grzybów z rodziny zasłonakowatych ("Cortinariaceae").
Systematyka i nazewnictwo.
Pozycja w klasyfikacji według Index Fungorum: "Phlegmacium, Cortinariaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Synonimy:

</doc>
<doc id="5409156" url="https://pl.wikipedia.org/wiki?curid=5409156" title="George Saunders">
George Saunders

Imię i nazwisko George Saunders nosili lub noszą m.in.:

</doc>
<doc id="5409158" url="https://pl.wikipedia.org/wiki?curid=5409158" title="Alessandro Bovolenta">
Alessandro Bovolenta

Alessandro Alberto Bovolenta (ur. 27 maja 2004 w Rzymie) – włoski siatkarz, reprezentant Włoch juniorów, grający na pozycji atakującego. 
Jego ojciec Vigor Bovolenta i mama Federica Lisi grali zawodowo w siatkówkę. Również jej młodsza o 4 lata siostra Arianna jest siatkarką.
Na Mistrzostwach Świata Kadetów w 2021 roku zajął wraz z reprezentantami Włoch 6. miejsce. 
Sukcesy reprezentacyjne.
Olimpijski Festiwal Młodzieży Europy:
Mistrzostwa Europy Juniorów:

</doc>
<doc id="5409159" url="https://pl.wikipedia.org/wiki?curid=5409159" title="Wybory parlamentarne w Szwajcarii w 1999 roku">
Wybory parlamentarne w Szwajcarii w 1999 roku

Wybory parlamentarne w Szwajcarii odbyły się 24 października 1999. Frekwencja wyborcza wyniosła 43,3%.
Szwajcarska Partia Ludowa otrzymała najwięcej głosów, jednak to Socjaldemokratyczna Partia Szwajcarii pozostała największą partią w Radzie Narodowej, zdobywając 51 z 200 mandatów.

</doc>
<doc id="5409160" url="https://pl.wikipedia.org/wiki?curid=5409160" title="George Saunders (zapaśnik)">
George Saunders (zapaśnik)



</doc>
<doc id="5409163" url="https://pl.wikipedia.org/wiki?curid=5409163" title="Joseph Michael Schmondiuk">
Joseph Michael Schmondiuk

Joseph Michael Schmondiuk (ur. 6 sierpnia 1912 w Wall; zm. 25 grudnia 1978 w Filadelfii) – amerykański duchowny greckokatolicki, biskup stamfordzki obrządku bizantyjsko-ukraiński, arcybiskup filadelfijski, licencjat ("STL") i doktor teologii ("DD"). 
Biografia.
Joseph Michael Schmondiuk urodził się w rodzinie Michaela i Mary, ukraińskich imigrantów z Austro-Węgier, w niewielkiej górniczej miejscowości Wall koło Pittsburgha, w hrabstwie Allegheny, w stanie Pensylwania. W 1918 roku, w okresie epidemii grypy, zmarli jego rodzice i siostra, a on sam, wraz z bratem, trafił do sierocińca prowadzonego przez bazylianki. W 1930 r. ukończył St Joseph's Preparatory School w Filadelfii i udał się na studia do Rzymu. Najpierw kształcił się w Seminarium św. Jozafata, a następnie na Uniwersytecie Świętego Tomasza z Akwinu. 
Sakramentu święceń udzielił mu w Rzymie biskup mukaczewski Aleksander Stojka 29 marca 1936 r. Po powrocie do USA pracował w ukraińskich parafiach w Rochester, Aliquippa, Passaic i Hamtramck. 
Sakrę biskupią otrzymał 8 listopada 1956 r. w Filadelfii z rąk greckokatolickiego egzarchy w USA, którym był wówczas Konstantyn Bochaczewśkyj. Tym samym Joseph Schmondiuk stał się pierwszym biskupem spośród ukraińskich katolików urodzonych w Ameryce. W latach 1956-1961 Joseph Schmondiuk był tytularnym biskupem "Zeugma in Syria", pełniąc funkcję biskupa pomocniczego greckokatolickiej archieparchii filadelfijskiej. 
Został następca Ambrozija Senyszyna na stanowisku ordynariusza eparchii stamfordzkiej (1961-1977) i jako biskup Stamfordu uczestniczył w czterech sesjach soboru watykańskiego II.
20 września 1977 r. został mianowany archieparchą filadelfijskim, stając się duchowym przywódcą greckokatolickich Ukraińców w USA. 
Zmarł nagle na atak serca w Einstein Medical Center Philadelphia. Po ceremonii pogrzebowej 30 grudnia 1977 r. w katedrze Niepokalanego Poczęcia w Filadelfii został pochowany na ukraińskim cmentarzu Ducha Świętego () w Campbell Hall, głównej osadzie ("hamlet") miasteczka Hamptonburgh w hrabstwie Orange.

</doc>
<doc id="5409164" url="https://pl.wikipedia.org/wiki?curid=5409164" title="Joseph Schmondiuk">
Joseph Schmondiuk



</doc>
<doc id="5409167" url="https://pl.wikipedia.org/wiki?curid=5409167" title="Wybory parlamentarne w Szwajcarii w 2003 roku">
Wybory parlamentarne w Szwajcarii w 2003 roku

Wybory parlamentarne w Szwajcarii odbyły się 19 października 2003. Frekwencja wyborcza wyniosła 45,2%.
Szwajcarska Partia Ludowa otrzymała najwięcej głosów i została największą partią w Radzie Narodowej, zdobywając 55 z 200 mandatów.

</doc>
<doc id="5409170" url="https://pl.wikipedia.org/wiki?curid=5409170" title="Czerniki (obwód grodzieński)">
Czerniki (obwód grodzieński)

Czerniki (, "Czerniki"; , "Czerniki") – wieś na Białorusi, w obwodzie grodzieńskim, w rejonie lidzkim, w sielsowiecie Krupa, nad Krupką i w pobliżu Lidy.
Historia.
Dawniej okolica szlachecka. W XIX i w początkach XX w. położone były w Rosji, w guberni wileńskiej, w powiecie lidzkim, w gminie Lida.
W dwudziestoleciu międzywojennym leżały w Polsce, w województwie nowogródzkim, w powiecie lidzkim, w gminie Lida. W 1921 miejscowość liczyła 54 mieszkańców, zamieszkałych w 10 budynkach, wyłącznie Polaków wyznania rzymskokatolickiego.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5409174" url="https://pl.wikipedia.org/wiki?curid=5409174" title="Fluorouracyl">
Fluorouracyl



</doc>
<doc id="5409177" url="https://pl.wikipedia.org/wiki?curid=5409177" title="Prawda czy wyzwanie (film)">
Prawda czy wyzwanie (film)

Prawda czy wyzwanie (ang. "Truth or Dare") – amerykański horror z 2018 roku.
Fabuła.
Grupa nastolatków staje się uczestnikami gry o nazwie "Prawda czy Wyzwanie", której zasady są dyktowane przez tajemniczą istotę.
Odbiór.
Box office.
Budżet filmu jest szacowany na 3,5 milionów dolarów. W Stanach Zjednoczonych i w Kanadzie film zarobił 41,4 mln USD. W innych krajach przychody wyniosły 53,9 mln, a łączny przychód 95,3 mln dolarów.
Krytyka w mediach.
Film spotkał się z negatywną reakcją krytyków. W serwisie Rotten Tomatoes 15% ze 162 recenzji jest pozytywne, a średnia ocen wyniosła 3,8/10. Na portalu Metacritic średnia ocen z 33 recenzji wyniosła 35 punktów na 100.

</doc>
<doc id="5409178" url="https://pl.wikipedia.org/wiki?curid=5409178" title="Stojanów (stacja kolejowa)">
Stojanów (stacja kolejowa)

Stojanów () – stacja kolejowa w miejscowości Stojanów, w rejonie czerwonogrodzkim, w obwodzie lwowskim, na Ukrainie. Położona jest na linii Lwów – Łuck – Kiwerce.
Historia.
Stacja została otwarta, gdy tereny te należały do Austro-Węgier, jako stacja krańcowa linii ze Lwowa. Linia nie przekroczyła wówczas położonej w pobliżu granicy z Rosją. Stojanów przestał być stacją krańcową w II Rzeczpospolitej, gdy linię przedłużono do Łucka.

</doc>
<doc id="5409181" url="https://pl.wikipedia.org/wiki?curid=5409181" title="Brany (przystanek kolejowy)">
Brany (przystanek kolejowy)

Brany () – przystanek kolejowy w miejscowości Brany, w rejonie łuckim, w obwodzie wołyńskim, na Ukrainie. Położony jest na linii Lwów – Łuck – Kiwerce.
Przystanek został otwarty w II Rzeczpospolitej.

</doc>
<doc id="5409182" url="https://pl.wikipedia.org/wiki?curid=5409182" title="Władysław Fedorowicz (etnograf)">
Władysław Fedorowicz (etnograf)

Władysław Fedorowicz (ur. 30 sierpnia 1945, zm. 10 stycznia 2023) – polski etnograf, muzealnik i działacz społeczny, dyrektor Muzeum Regionalnego w Krasnymstawie (1975–2011).
Życiorys.
Ukończył studia etnograficzne na Uniwersytecie Warszawskim. W 1970 podjął pracę w Muzeum Regionalnym w Krasnymstawie, którego był dyrektorem w latach 1975–2011. W okresie swojego urzędowania stworzył bogaty zbiór sztuki i rzemiosła artystycznego (zbiory wzrosły o kilka tysięcy eksponatów). Miał też znaczący udział w kompleksowym remoncie budowli dawnego kolegium jezuickiego w Krasnymstawie. Był twórcą biblioteki muzealnej. Po przejściu na emeryturę zasiadł w radzie muzealnej.
W 2003 roku został wyróżniony Złotym Karpiem. 
W latach 2018–2022 był też członkiem Rady Seniorów Miasta Krasnystaw, gdzie reprezentował laureatów honorowego wyróżnienia Złote Karpie. 
Był członkiem Towarzystwa Miłośników Miasta Krasnegostawu oraz Krasnostawskiego Towarzystwa Regionalnego.
Za zasługi w pracy zawodowej wyróżniony został odznaką „Zasłużony działacz kultury” oraz odznaczony Srebrnym i Złotym Krzyżem Zasługi.

</doc>
<doc id="5409183" url="https://pl.wikipedia.org/wiki?curid=5409183" title="George Saunders (brytyjski zapaśnik)">
George Saunders (brytyjski zapaśnik)

George James Saunders (ur. 21 stycznia 1882 w Londynie, zm. 3 sierpnia 1961 tamże) – brytyjski zapaśnik walczący w stylu wolnym.
Wystąpił w wadze koguciej na igrzyskach olimpijskich w 1908 w Londynie. Po wygraniu jednej walki przegrał kolejną w ćwierćfinale i odpadł z turnieju.
Był z zawodu tapicerem.

</doc>
<doc id="5409184" url="https://pl.wikipedia.org/wiki?curid=5409184" title="Ilira Gashi">
Ilira Gashi



</doc>
<doc id="5409186" url="https://pl.wikipedia.org/wiki?curid=5409186" title="ILIRA">
ILIRA



</doc>
<doc id="5409187" url="https://pl.wikipedia.org/wiki?curid=5409187" title="Deme Petriti">
Deme Petriti



</doc>
<doc id="5409189" url="https://pl.wikipedia.org/wiki?curid=5409189" title="Rudolph Tesing">
Rudolph Tesing



</doc>
<doc id="5409191" url="https://pl.wikipedia.org/wiki?curid=5409191" title="98 km (obwód wołyński)">
98 km (obwód wołyński)

98 km () – przystanek kolejowy pomiędzy miejscowościami Dołhe i Boryskowicze, w rejonie łuckim, w obwodzie wołyńskim, na Ukrainie. Położony jest na linii Lwów – Łuck – Kiwerce.

</doc>
<doc id="5409197" url="https://pl.wikipedia.org/wiki?curid=5409197" title="Horochów (stacja kolejowa)">
Horochów (stacja kolejowa)

Horochów () – stacja kolejowa w miejscowości Marianówka, w rejonie łuckim, w obwodzie wołyńskim, na Ukrainie. Położona jest na linii Lwów – Łuck – Kiwerce.
Historia.
Stacja powstała w II Rzeczpospolitej. Nazwano ją od miasta powiatowego Horochowa, dla którego była i nadal jest to najbliżej położona stacja kolejowa.

</doc>
<doc id="5409202" url="https://pl.wikipedia.org/wiki?curid=5409202" title="Ewa Kobyłecka-Piwońska">
Ewa Kobyłecka-Piwońska

Ewa Kobyłecka-Piwońska – polska literaturoznawczyni specjalizująca się w historii literatury latynoamerykańskiej, profesor Uniwersytetu Łódzkiego, tłumaczka.
Życiorys.
Specjalizuje się w historii literatury hispanoamerykańskiej oraz teorii literatury. Doktoryzowała się w 2007 roku na Wydziale Filologicznym Uniwersytetu Łódzkiego na podstawie pracy pt. "Koncepcja czasu w prozie Maria Vargasa Llosy". W 2018 roku, na tej samej uczelni, uzyskała habilitację na podstawie pracy o tytule "Spojrzenia z zewnątrz. Witold Gombrowicz w literaturze argentyńskiej (1970-2017)". Publikacja tej monografii została wyróżniona Nagrodą „Literatury na Świecie”.
Kobyłecka-Piwońska wykłada w ramach Katedry Filologii Hiszpańskiej macierzyńskiego uniwersytetu oraz pełni funkcję prodziekan Wydziału Filologicznego. Była kierowniczką projektu "Witold Gombrowicz w najnowszej prozie argentyńskiej (od 1970)" (2013–2017), zaś w latach 2016–2024 należała zespołu przygotowującego krytyczną edycję dzieł zebranych Gombrowicza dla Wydawnictwa Literackiego.
Zajmuje się również przekładem literackim z języka hiszpańskiego. Na łamach „Literatury na Świecie” ukazały się jej tłumaczenia utworów Silviny Ocampo czy Martína Kohana, zaś jej przekład "Teatr, historia, kompromis" autorstwa Juana Mayorga został opublikowany w „Dialogu”.

</doc>
<doc id="5409205" url="https://pl.wikipedia.org/wiki?curid=5409205" title="William Beckmann">
William Beckmann



</doc>
<doc id="5409212" url="https://pl.wikipedia.org/wiki?curid=5409212" title="Wojska brzegowe Marynarki Wojennej Federacji Rosyjskiej">
Wojska brzegowe Marynarki Wojennej Federacji Rosyjskiej

Wojska brzegowe Marynarki Wojennej () – rodzaj wojsk Marynarki Wojennej Federacji Rosyjskiej.
Wojska brzegowe są częścią składową rosyjskiej Marynarki Wojennej. W ich skład wchodzą wojska rakietowo-artyleryjskie obrony wybrzeża, wojska obrony wybrzeża, piechota morska, a także wojska specjalne, w tym specnaz marynarki wojennej.
Charakterystyka i zmiany organizacyjne.
Poradzieckie wojska brzegowe Federacji Rosyjskiej.
Marynarka Wojenna Sił Zbrojnych Federacji Rosyjskiej przejęła znaczny potencjał byłej MW Związku Radzieckiego, w tym jej wojska brzegowe. W ich skład wchodziły między innymi wojska rakietowe i artylerii brzegowej – łącznie 19 dywizjonów z około 50 zestawami operacyjno-taktycznych rakiet przeciwokrętowych P-35 Redut i P-15 Rubież oraz kilkadziesiąt armat ciągnionych SM-4. W jednostkach artylerii brzegowej służyło około 8000 żołnierzy. Kolejny rodzaj wojsk to piechota morska, z jedną dywizją oraz czterema brygadami piechoty morskiej. Wojska SpecNazu sił morskich przeznaczone były do zwalczania dywersji podwodnej. 
Reorganizacja wojsk brzegowych po 2008.
Uruchomiony w ramach „Planu przebudowy Sił Zbrojnych Federacji Rosyjskiej do 2016 roku” oraz „Kierunków dalszego rozwoju do 2020 roku” program reorganizacji sił morskich zakładał między innymi reorganizację wojsk brzegowych, wdrożenie nowych etatów, reorganizację i pełne rozwinięcie jednostek.&lt;br&gt;W odniesieniu do wojsk brzegowych Floty Czarnomorskiej , do 2012 planowano podporządkowanie dowództwu Floty wszystkich jednostek piechoty morskiej dyslokowanych w rejonie Morza Czarnego, Azowskiego, Kaspijskiego oraz delcie Wołgi. W lutym 2009, na bazie 810 pułku piechoty morskiej utworzono 810 Brygadę Piechoty Morskiej. W grudniu 2010 do 11 Brygady Artylerii Brzegowej przekazano trzeci zestaw operacyjno-taktycznych rakiet przeciwokrętowych K-300P Bastion-P. Po aneksji Krymu w 2014, komponent wojsk brzegowych poszerzono o sformowaną 126 Brygadę Obrony Wybrzeża, 8 pułk artylerii, pułk inżynieryjno-saperski, pułk przeciwchemiczny, przejęty od Ukrainy 501 batalion piechoty morskiej oraz batalion wojsk kolejowych.&lt;br&gt;We Flocie Północnej do 1 czerwca 2009 przeformowano 61 Brygadę PM w 61 pułk piechoty morskiej i zmieniono etat 536 Brygady Artylerii Nadbrzeżnej. Rozformowano też jednostki skadrowane.&lt;br&gt;W wojskach brzegowych Floty Oceanu Spokojnego do czerwca 2009 przeformowano 55 Dywizję Piechoty Morskiej tworząc na jej bazie 155 Brygadę PM, a 40 Brygadę PM przeformowano na 3 pułk piechoty morskiej. Rozformowano też jednostki skadrowane, przeformowano 520 Brygadę Artylerii Nadbrzeżnej oraz 72 pułk rakiet artylerii nadbrzeżnej.&lt;br&gt;W ramach reorganizacji Floty Bałtyckiej do 1 czerwca 2009 rozformowano jednostki skadrowane, a 7 Brygadę Zmechanizowaną przeformowano w 7 pułk zmechanizowany. Utrzymano w linii 79 Brygadę Zmechanizowaną, 336 Brygadę Piechoty Morskiej, 244 Brygadę Artylerii i 152 Brygadę Rakiet Operacyjno-Taktycznych. Z pododdziałów 336 BPM wycofano sprzęt ciężki, wyposażając ją w transportery opancerzone BTR-82A.
&lt;br&gt;W marcu 2009 we Flotylli Kaspijskiej rozformowano dowództwo 77 Brygady Piechoty Morskiej. Jej 727 bpm przeznaczono do działania w delcie Wołgi, a 414 bpm do działań w terenie górskim.

</doc>
<doc id="5409215" url="https://pl.wikipedia.org/wiki?curid=5409215" title="Türk Telekom Arena">
Türk Telekom Arena



</doc>
<doc id="5409218" url="https://pl.wikipedia.org/wiki?curid=5409218" title="Nef Arena">
Nef Arena



</doc>
<doc id="5409224" url="https://pl.wikipedia.org/wiki?curid=5409224" title="Frantisek Lejsek">
Frantisek Lejsek



</doc>
<doc id="5409229" url="https://pl.wikipedia.org/wiki?curid=5409229" title="Pod Złotym Aniołem">
Pod Złotym Aniołem

Pod Złotym Aniołem – budynek znajdujący się obok placu Kościuszki w Wieliczce.
Budynek "Pod Złotym Aniołem" znajduje się na rogu placu Kościuszki i ulicy Juliusza Słowackiego. Obok niego znajdują się Sukiennice Wielickie.
Budynek Pod Złotym Aniołem został wzniesiony około 1835 roku. Celem budowy było założenie hotelu w Wieliczce – hotelu „"Pod Złotym Aniołem"”. W XIX wieku był to jeden z najważniejszych obiektów w Wieliczce.

</doc>
<doc id="5409230" url="https://pl.wikipedia.org/wiki?curid=5409230" title="Order Sławy (Związek Radziecki)">
Order Sławy (Związek Radziecki)



</doc>
<doc id="5409236" url="https://pl.wikipedia.org/wiki?curid=5409236" title="Fryderyki 2023">
Fryderyki 2023

Fryderyki 2023 – 29. wydanie nagród polskiej branży muzycznej „Fryderyki”, które zostaną przyznane w 2023 r. za muzyczne dokonania z premierą w okresie pomiędzy 1 grudnia 2021 a 30 listopada 2022. Nagrody zostały wręczone w 23 kategoriach muzyki rozrywkowej, 11 – muzyki poważnej i trzech – jazzowej. Do 7 grudnia 2022 trwała rejestracja zgłoszeń kandydatów. 
W tym roku Fryderyki wracają na Śląsk, a dokładnie w Arenie Gliwice odbędzie się Gala Muzyki Rozrywkowej i Jazzu.
22 marca ogłoszono nominacje w kategoriach muzyki rozrywkowej i jazzu.
23 marca ogłoszono nominacje w kategoriach muzyki poważnej.
Złoty Fryderyk.
Muzyka rozrywkowa: 
Muzyka jazzowa: 
Muzyka poważna:

</doc>
<doc id="5409237" url="https://pl.wikipedia.org/wiki?curid=5409237" title="Medal jubileuszowy „65-lecia zwycięstwa w Wielkiej Wojnie Ojczyźnianej 1941–1945”">
Medal jubileuszowy „65-lecia zwycięstwa w Wielkiej Wojnie Ojczyźnianej 1941–1945”

Medal jubileuszowy „65-lecia zwycięstwa w Wielkiej Wojnie Ojczyźnianej 1941–1945” () – jubileuszowy rosyjski medal, ustanowiony 4 marca 2009 roku dla uczczenia 65. rocznicy zwycięstwa w wielkiej wojnie ojczyźnianej. Medal przyznawany był między innymi weteranom Sił Zbrojnych ZSRR, partyzantom i członkom podziemia. Medal jest wykonany z tombaku; na jego awersie znajduje się wizerunek Orderu Sławy i napis 1945-2010, zaś na rewersie znajdują się napis "65 лет Победы в Великой Отечественной войне 1941–1945" (65 lat zwycięstwa w wielkiej wojnie ojczyźnianej).

</doc>
<doc id="5409244" url="https://pl.wikipedia.org/wiki?curid=5409244" title="Jerzy Garniewicz">
Jerzy Garniewicz

Jerzy Garniewicz (ur. 1939 w Wilnie, zm. 14 stycznia 2023) – polski muzyk i piosenkarz, popularyzator kultury kresowej w Polsce.
Życiorys.
Urodził się w Wilnie. Po II wojnie światowej został w 1945 roku, repatriowany do Międzyrzecza. W 1956 uzyskał maturę w Poznaniu, a następnie podjął studia w Państwowej Wyższej Szkole Teatralnej i Filmowej. Prowadził „Spotkania z piosenką” w Pałacu Kultury w Poznaniu. Przez dziesięć lat współpracował z Kabaretem Tey występując w jego trzech programach: "Przedszkole", "Na granicy" i "Zbiórka, czyli z rolnictwem na tey". 
Pod koniec lat 80. XX wieku wraz z Ryszardem Liminowiczem zaczął organizować imprezy kresowe. Był współprowadzącym restaurację „Kresowa”, a następnie „U Garniewiczów” w Poznaniu.
Od 1995 roku był solistą Kapeli Wileńskiej z którą zdobył główne nagrody na Festiwalu Kultury Kresowej w Mrągowie oraz Ogólnopolskim Festiwalu Kapel Podwórkowych w Piotrkowie Trybunalskim.
W 2017 roku poświęcono mu reportaż pt. "Wileńska pyra" zrealizowany przez TVP3 Poznań. W 2009 został odznaczony Złotym Krzyżem Zasługi.
W dorobku miał trzy płyty CD: "To Wilno", "Na Zielonym Moście" oraz "Dnia Pierwszego Września".

</doc>
<doc id="5409245" url="https://pl.wikipedia.org/wiki?curid=5409245" title="System Łączności Kolejowej SLK">
System Łączności Kolejowej SLK

System Łączności Kolejowej SLK – jeden z flagowych systemów znajdujących się w ofercie firmy KZŁ Bydgoszcz skierowany dla sektora kolejowego. SLK jest systemem spełniającym szereg funkcji odpowiedzialnych za prawidłowe, bezproblemowe i przede wszystkim bezpieczne prowadzenie ruchu kolejowego przeznaczony do zastosowania, w sieci Polskich Kolei Państwowych. Jedną z jego podstawowych funkcji jest zapewnienie komunikacji pomiędzy dyżurnymi ruchu a innymi osobami odpowiedzialnymi za nadzorowanie ruchu kolejowego w obrębie Lokalnego Centrum Sterowania (LCS).
Wstęp.
Dzięki zastosowaniu współczesnych rozwiązań technologicznych i technicznych, w dziedzinie mediów transmisyjnych, jak i węzłów łączności, innymi słowy dwóch podstawowych elementów tworzących sieć telekomunikacyjną, wystąpiła możliwość modyfikacji dotychczas wykorzystywanego sprzętu telekomunikacyjnego. Poprzez przebudowę stacyjnych węzłów łączności instalując w nich uniwersalne centrale, do których będzie dołączony istniejący i używany w chwili obecnej sprzęt telekomunikacyjny znajdujący się w obrębie stacji kolejowej. W perspektywie czasu zastępując urządzenia telekomunikacyjne eksploatowane dotychczas wewnątrz węzła stacyjnego, sprzętem łączności nowej generacji wykazującym dużą niezawodność, zapewniającym podniesienie jakości transmisji, jak i obniżenie kosztów eksploatacji oraz zmniejszenie rozmiarów stosowanych urządzeń przy zachowaniu lub rozszerzeniu ich funkcjonalności. Zastosowanie nowych rozwiązań przełożyło się również na zmniejszenie poboru mocy, a także pozwoliło użytkownikowi na szereg usług niemożliwych do wdrożenia z uwagi na bariery techniczne stawiane przez dotychczasowe rozwiązania sprzętowe.
Wymagania ogólne.
Zintegrowany system łączności SLK zaprojektowany i wyprodukowany przez Kolejowe Zakłady Łączności Sp. z o.o. w Bydgoszczy, którego węzły telekomunikacyjne, będące specjalizowanymi centralami połączonymi ze sobą za pośrednictwem traktów światłowodowych, powinny realizować następujące funkcje:
• Zapewniać komunikację foniczną pomiędzy dyżurnymi ruchu lub uprawnionymi osobami nadzorującymi ruch kolejowy a wszystkimi posterunkami znajdującymi się w obrębie danej stacji kolejowej, sąsiednimi stacjami, dyspozytorem odcinkowym oraz posterunkami rozmieszczonymi wzdłuż szlaku kolejowego;
• Umożliwiać transmisję danych niezbędnych dla sterowania, utrzymania i eksploatacji sprzętu, a także zapewnienia bezpieczeństwa ruchu;
Współpracować:
• Z łączami informacyjno-rozgłoszeniowymi umożliwiającymi przesyłanie komunikatów informujących o ruchu pociągów w obrębie danej stacji lub na najbliższych kolejnych przystankach nieobsługiwanych;
• Z łączami stacyjno-ruchowymi umożliwiającymi wymianę informacji pomiędzy wszystkimi posterunkami rozmieszczonymi w obrębie danej stacji. Operator ma możliwość wywołania dowolnego, pojedynczego użytkownika lub całej grupy abonentów, jak również zorganizowanie konferencji;
• Z łączami strażnicowymi pomiędzy dwoma sąsiednimi posterunkami zapowiadawczymi, o ile pomiędzy nimi znajdują się przejazdy strzeżone;
• Z łączami wypadkowymi pomiędzy posterunkami zapowiadawczymi;
• Z łączami zapowiadawczymi służącymi do przesyłania informacji o ruchu pociągów pomiędzy sąsiednimi posterunkami zapowiadawczymi;
• Z łączami podsieci ogólnoeksploatacyjnej;
• Z łączami radiowymi służącymi do komunikacji pomiędzy stacją a radiotelefonem zainstalowanym na środku mobilnym;
• Z lokalnymi sieciami komputerowymi;
• Z łączami transmisji danych.
Podstawowe parametry elektryczne.
Zasilanie podzespołów centrali powinno być dokonane ze gwarantowanego źródła prądu stałego o napięciu znamionowym 48 V z uziemionym biegunem dodatnim przy dopuszczalnych zmianach napięcia zasilającego 42 V ÷ 59 V z dodatkową tolerancją ± 5 V na czas 300 ms.
Zabezpieczenia napięć zasilających.
Urządzenie musi być wyposażone w system bezpieczników zapewniający zabezpieczenie sprzętu przed zwarciem występującym w dowolnym miejscu centrali oraz zabezpieczenie sprzętu przed zbędnym wyłączaniem zespołów nieuszkodzonych w przypadku wystąpienia zwarcia. Przetwornica DC/DC musi sygnalizować za pomocą dźwięku oraz optycznie brak zasilania 48 V, Siłownia, a także wszelkie przywarcia, przeciążenia i inne stany niepoprawnej pracy.
Rezystancja izolacji.
Rezystancja izolacji pomiędzy każdym z przewodów zasilających a obudową lub zaciskami łączy nie może być mniejsza niż 20 MΩ.
Zakłócenia radioelektryczne.
Poziom zakłóceń radioelektrycznych generowanych przez podzespoły centrali nie może przekraczać dopuszczalnych poziomów zakłóceń określonych w normie PN-72/T-05008.
Podstawą badań powinny być następujące normy:
• PN-93/T-06450 „Przemysłowe zakłócenia radioelektryczne. Urządzenia i metody pomiarów zakłóceń radioelektrycznych”
• PN-72/T-05008 „Przemysłowe zakłócenia radioelektryczne. Urządzenia łączności przewodowej. Dopuszczalne poziomy zakłóceń. Ogólne wymagania i badania.”
Oprogramowanie użytkowe.
Centrala powinna realizować następujące funkcje:
Obsługa połączeń abonenckich.
Sygnały zgłoszenia i zapowiedzi;
Temporyzacje odbioru pierwszej i kolejnej cyfry;
Temporyzacje nadzoru połączeń;
Plan numeracji;
Odtwarzanie i przetwarzanie cyfr.
Funkcje utrzymaniowe.
Alarmy (sygnalizowanie i rejestracja na dysku);
Współpraca z terminalem po łączu RS i łącze Ethernet.
Usługi dodatkowe.
Wykaz usług:
– abonent uprzywilejowany;
– obsługa abonentów nieobecnych;
– proszę nie przeszkadzać;
– przenoszenie wywołań przy zajętości abonenta B;
– ograniczenia ruchu wychodzącego;
– wywołania alarmowe;
– wybieranie skrócone;
– informacja o połączeniu oczekującym;
– połączenie trójstronne;
– połączenie konferencyjne.
Współpraca centrali SLK z siecią.
Abonenckie urządzenia końcowe.
Centrala powinna współpracować za pośrednictwem łączy analogowych i uniwersalnych jedno i dwutorowych z aparatami telefonicznymi MB, CA oraz CB ogólnego przeznaczenia. Aparaty telefoniczne elektroniczne ogólnego przeznaczenia dla analogowych łączy abonenckich powinny spełniać wymagania określone w Polskiej Normie PN-92/T-8300. Centrala powinna współpracować z aparatami MB typu: ATK2, MB 56 BS oraz OB 33, a także z aparatami z dołączonym równolegle głośno brzmiącym dzwonkiem.
Łącza abonenckie i międzycentralowe.
Centrala może współpracować z urządzeniami analogowymi poprzez łącza jedno- i dwutorowe. Zamawiający może określić jaki typ łącza dana translacja będzie obsługiwać. Telefoniczne łącza abonenckie analogowe dwuprzewodowe (jednotorowe), przy czym
styk tych łączy z centralą cyfrową powinien spełniać zalecenia CCITT (ITU-T) dla styku Z. Centrala SLK musi umożliwiać prawidłową współpracę z dwuprzewodowymi analogowymi łączami abonenckimi zakończonymi urządzeniami abonenckimi, o następujących parametrach:
– Maksymalna rezystancja pętli dla prądu stałego: 1800 Ω (wraz z urządzeniem abonenckim);
– Minimalna rezystancja izolacji mierzona między przewodami łącza lub między każdym z nich a ziemią: 25 kΩ;
– Maksymalna pojemność pętli: 4 μF (w tym 3 μF w urządzeniu abonenckim).
– Łącza analogowe dwutorowe przeznaczone są do obsługi radiotelefonów, aparatów SELTON, łączy międzycentralowych z sygnalizacją stałoprądowych.
– Centrala SLK musi umożliwiać dołączenie traktów cyfrowych 2048 kbit/s poprzez standardowe styki odpowiadające stykowi A opisanemu w zaleceniach CCITT Q.511 &amp; 3.1.
Parametry elektryczne interfejsu 2048kbit/s zastosowanego w centrali muszą być zgodne z zaleceniem ITU G.703, a struktura ramki zgodna z zaleceniami G.704 i G.705.
Sygnalizacja na łączu abonenckim analogowym.
Na łączu abonenckim stosowane powinny być następujące rodzaje sygnałów:
– sygnały liniowe przenoszące informacje o wzięciu do pracy, zakończeniu komunikacji;
– sygnały wybiercze służące do nadawania cyfr w celu zestawienia połączenia lub realizacji dodatkowych usług abonenckich;
– sygnały prądu przemiennego, jak sygnał wywołania abonenta żądanego oraz sygnały
zaliczania przesyłane do licznika kontrolnego u abonenta wywołującego;
– sygnały tonowe stosowane w czasie zestawiania połączenia.
Sygnalizacja Liniowa.
Sygnalizacja na łączu abonenckim analogowym jest sygnalizacją dwukierunkową, stosowaną do współpracy centrali z urządzeniami abonenckimi. Sygnalizacja po stronie abonenckiej odbywa się za pomocą zmiany rezystancji pętli (mała i duża rezystancja).
Sygnalizacja Międzycentralowa.
W systemie do komunikacji międzycentralowej użyto sygnalizacji DSS1 (Digital Subscriber Signalling System No. 1). Jest to cyfrowy system sygnalizacji stosowany w sieci zintegrowanej ISDN (trzy dolne warstwy modelu ISO/OSI). Informacje sygnalizacyjne przesyła się
w kanale D z szybkością 16 lub 64 kb/s za pośrednictwem protokołu LAP-D (ramkowanie, wykrywanie błędów, adresowanie, odmierzanie limitów czasu, kolejkowanie pakietów i multipleksowanie).
Parametry teletransmisyjne systemu.
Tłumienność przejścia.
Centrale systemu SLK muszą być wyposażone w następujące interfejsy:
– styk Z przeznaczony do współpracy z jednotorowym łączem abonenckim,
– styk A przeznaczony do współpracy z traktem cyfrowym 2Mb/s.
Poziomy nominalne mierzone na wyjściu i wejściu systemu w zależności od rodzaju interfejsu powinny być następujące:
Zniekształcenia tłumieniowe.
Zniekształcenia tłumieniowe sygnału akustycznego o poziomie wejściowym –10dBm0 w odniesieniu do wyniku pomiaru tłumienności przejścia dla sygnału pomiarowego o częstotliwości 1020Hz z tolerancją +2Hz, -7Hz powinny mieścić się w gabarytach pokazanych na
rysunku:
Zniekształcenia nielinearne.
Zmiany poziomu sygnału wyjściowego w funkcji zmian poziomu sygnału wejściowego w odniesieniu do poziomu wejściowego –10dBm0 powinny być zawarte w gabarytach pokazanych na rysunku:
Terminal dyspozytora.
Każda centrala systemu SLK może być wyposażona w co najmniej jedno stanowisko operatorskie, poprzez które Dyżurny Ruchu lub osoba uprawniona może komunikować się z wszystkimi terminalami przynależnymi do danego węzła, a także z wybranymi użytkownikami systemu dołączonymi do innych central pracujących w sieci telekomunikacyjnej. Dyspozytorka jest dołączona do centrali poprzez styku U, wykorzystując do transmisji analogowy kod bifazowy.
Funkcjonalność.
Operator stanowiska może prowadzić rozmowy z abonentami systemu za pośrednictwem aparatów telefonicznych lub też, opcjonalnie, wolnostojącego mikrofonu z urządzeniem głośnomówiącym, spełniając swą funkcjonalność zgodnie z dokumentacją:
– wybranie dowolnego numeru przy pomocy klawiatury telefonicznej;
– wybranie określonego wcześniej numeru przy pomocy listy szybkiego wybierania;
– odwieszenie rozmowy;
– przekierowanie rozmowy z awizowaniem lub bez niego;
– zestawienie konferencji;
– oddzwonienie pod numer, spod którego przyszło wywołanie;
– rejestrowanie i odsłuchiwanie rozmów;
– rozmowa z użyciem zewnętrznego głośnika;
– odbieranie i kończenie rozmowy z użyciem unifonu;
– obsługa książki telefonicznej;
– obsługa historii połączeń;
– autoryzacja abonentów;
– definiowanie dostępnej funkcjonalności użytkowników.
Funkcje.
Terminal powinien umożliwiać realizację następujących funkcji:
– kontrolnych – związanych z obsługą stanowiska;
– statusowych – informujących obsługę o stanie łącza do centrali (synchronizacji, jakości łącza, obecności centrali), o sposobie realizacji funkcji oraz błędach jakie powstały w trakcie jej realizacji;
– obsługi abonentów – każdemu z abonentów węzła musi być przyporządkowany opisany element ekranu sygnalizujący jego obecność w systemie, rodzaj terminala (telefon MB, CB, radiostacja). Element ten winien zmieniać swoje parametry (np. kolor) w momencie nawiązywania i realizacji połączenia. Funkcji tej powinna towarzyszyć sygnalizacja akustyczna.
Warunki klimatyczne i środowiskowe pracy.
Centrala powinna pracować prawidłowo, zgodnie z wymaganiami technicznymi, w pomieszczeniach zamkniętych o temperaturze otoczenia +5 °C ÷ +400 °C, wolnych od pyłów, oparów i gazów żrących, przy wilgotności względnej powietrza zawartej w granicach 30 ÷ 70%.
Warunki klimatyczne w jakich może pracować centrala zostały podzielone na następujące tryby pracy centrali.
Tryb nominalny.
temperatura: +20 ÷ 50 °C
współczynnik zmian temperatury: &lt; 50 °C na godzinę
wilgotność względna: 45% &lt; H &lt; 70%
współczynnik zmian wilgotności: &lt; 5% na godzinę
ciśnienie atmosferyczne: 90 kPa do 100 kPa
Tryb stały.
temperatura: +50 °C &lt; T &lt; +350 °C
współczynnik zmian temperatury: &lt; 50C na godzinę
wilgotność względna: 30% &lt; H &lt; 75%
współczynnik zmian wilgotności: &lt; 10% na godzinę
ciśnienie atmosferyczne: 80 kPa do 110 kPa
Tryb stały jest definiowany przez zakres wartości parametrów otoczenia, w ramach którego mogą zmieniać się wartości tych parametrów, jednakże bez wpływu na poprawność pracy centrali, parametry techniczno-eksploatacyjne oraz zbiór funkcji komutacyjnych i utrzymaniowych.
Tryb marginesowy.
temperatura: 0 °C &lt; T &lt; +450 °C
współczynnik zmian temperatury: &lt; 100 °C na godzinę
wilgotność względna: 20% &lt; H &lt; 80%
współczynnik zmian wilgotności: &lt; 10% na godzinę
ciśnienie atmosferyczne: 65 kPa do 120 kPa
Tryb marginesowy jest definiowany jako warunki klimatyczne, w których centrala zapewnia realizację usług, lecz nie musi spełniać wszystkich parametrów techniczno-eksploatacyjnych. Tryb marginesowy nie powinien trwać dłużej niż 24 godziny i 240 godzin w roku.

</doc>
<doc id="5409248" url="https://pl.wikipedia.org/wiki?curid=5409248" title="William Hennessy (zapaśnik)">
William Hennessy (zapaśnik)

William Joseph Hennessy (ur. 25 września 1872 w Fitchburgu, zm. ?) – amerykański zapaśnik walczący w stylu wolnym.
Wystąpił w trzech kategoriach wagowych na igrzyskach olimpijskich w 1904 w Saint Louis, za każdym razem odpadając w półfinale.

</doc>
<doc id="5409249" url="https://pl.wikipedia.org/wiki?curid=5409249" title="Medal „Obrońca Ojczyzny”">
Medal „Obrońca Ojczyzny”



</doc>
<doc id="5409252" url="https://pl.wikipedia.org/wiki?curid=5409252" title="Herb gminy Drwinia">
Herb gminy Drwinia

Herb gminy Drwinia – jeden z symboli gminy Drwinia, ustanowiony 29 czerwca 2004.
Wygląd i symbolika.
Herb przedstawia na tarczy koloru zielonego złotą kłodę dębową z trzema sękami i dwoma liśćmi w słup (nawiązanie do Puszczy Niepołomickiej), nad nią złotą zamkniętą koronę (tereny gminy były kiedyś częścią królewszczyzn), a pod srebrną linię falistą (symbolizującą rzeki gminy – Wisłę, Rabę i Drwinkę).

</doc>
<doc id="5409255" url="https://pl.wikipedia.org/wiki?curid=5409255" title="Staroczesi">
Staroczesi

Staroczesi (, oficjalnie "Národní strana", Partia Narodowa) – czeska partia polityczna działająca w latach 1848–1918. Najstarsza czeska partia polityczna w monarchii austro-węgierskiej, powstała w 1848 roku jako nieformalne stowarzyszenie, w 1860 roku oficjalnie stała się partią.
Założycielami staroczechów byli m.in. František Palacký i František Ladislav Rieger. Partia reprezentowała austroslawizm. W 1874 roku z Partii Narodowej wyodrębniła się przeciwstawiająca się staroczechom partia młodoczeska. Po 1890 roku nastąpił stopniowy spadek popularności partii staroczeskiej, spowodowany m.in. układami z zamieszkującymi Czechy Niemcami.

</doc>
<doc id="5409256" url="https://pl.wikipedia.org/wiki?curid=5409256" title="Príslop pod Suchým">
Príslop pod Suchým

Príslop pod Suchým (ok. 1190 lub 1202 m n.p.m.) – przełęcz w masywie Suchego w tzw. Krywańskiej części Małej Fatry, w Karpatach Zachodnich na Słowacji.
Położenie i charakterystyka.
Przełęcz znajduje się w grzbiecie, odchodzącym od tego szczytu w kierunku północno-zachodnim, biegnącym w kierunku Javoriny i oddzielającym dolinę Hoskora od doliny Kúr. Leży tuż pod szczytowym spiętrzeniem Suchego. Ma formę szerokiego, płytkiego siodła w dość wąskim grzbiecie, opadającym stromo na obie strony. Po stronie przeciwnej do Suchego ograniczona jest niskim, bezimiennym garbem, za którym grzbiet opada stromym progiem w kierunku Javoriny. Częściowo zalesiona, częściowo pokryta niewielką polanką. Nie ma znaczenia komunikacyjnego jako przejście przez grzbiet, łączące wymienione wyżej doliny.
Nieco dalej na południowy wschód, wzdłuż grzbietu, w kierunku spiętrzenia Suchego wznosi się łagodnie większa polana, na której górnym końcu znajduje się drogowskaz turystyczny z nazwą „Príslop pod Suchým” i kotą „1216 m”.
Przełęcz znajduje się na terenie Parku Narodowego Mała Fatra, w granicach rezerwatu przyrody Suchý.
Turystyka.
Grzbietem przez przełęcz biegnie czerwono znakowany szlak turystyczny ze schroniska pod Suchým na szczyt Suchego, będący fragmentem głównej grzbietowej magistrali turystycznej Małej Fatry.
Wspomniany wyżej drogowskaz turystyczny znajduje się w miejscu, w którym od szlaku czerwonego w obie strony odbijają żółto znakowane trawersy szczytu Suchego: w lewo (w kierunku wschodnim) na Sedlo Vráta, w prawo (w kierunku południowym) na Sedlo pod Suchým.

</doc>
<doc id="5409257" url="https://pl.wikipedia.org/wiki?curid=5409257" title="Herb gminy Borzęcin">
Herb gminy Borzęcin

Herb gminy Borzęcin – jeden z symboli gminy Borzęcin, ustanowiony 16 czerwca 2005.
Wygląd i symbolika.
Herb przedstawia na tarczy koloru błękitnego złoty pastorał (nawiązujący do biskupa Bodzętego, założyciela wsi), a po jego obu stronach dwie srebrne lilie z zielonymi wypustkami (godło z herbu Poraj, którym posługiwał się ten biskup).

</doc>
<doc id="5409260" url="https://pl.wikipedia.org/wiki?curid=5409260" title="Herb gminy Bolesław (powiat dąbrowski)">
Herb gminy Bolesław (powiat dąbrowski)

Herb gminy Bolesław – jeden z symboli gminy Bolesław, ustanowiony 29 grudnia 2005.
Wygląd i symbolika.
Herb przedstawia na tarczy koloru zielonego srebrną rzekę (nawiązanie do Wisły), a nad nią: skrzyżowane srebrne wiosło i włócznia, otoczone dwoma złotymi kłosami zboża. 

</doc>
<doc id="5409262" url="https://pl.wikipedia.org/wiki?curid=5409262" title="William Hennessy">
William Hennessy

Imię i nazwisko William Hennessy nosili lub noszą m.in.:

</doc>
<doc id="5409263" url="https://pl.wikipedia.org/wiki?curid=5409263" title="Dołhe (obwód wołyński)">
Dołhe (obwód wołyński)

 
Dołhe (ukr. Довгів) – wieś na Ukrainie w rejonie łuckim obwodu wołyńskiego.

</doc>
<doc id="5409268" url="https://pl.wikipedia.org/wiki?curid=5409268" title="Pieńkowszczyzna">
Pieńkowszczyzna

Pieńkowszczyzna – dawny zaścianek. Tereny, na których leżał, znajdują się obecnie na Białorusi, w obwodzie mińskim, w rejonie wołożyńskim.
Historia.
W czasach zaborów zaścianek w powiecie wilejskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Według Powszechnego Spisu Ludności z 1921 roku zamieszkiwało tu 26 osób, wszystkie były wyznania rzymskokatolickiego i zadeklarowały polską przynależność narodową. Były tu 4 budynki mieszkalne. W 1931 w 4 domach zamieszkiwało 31 osób.
Wierni należeli do parafii rzymskokatolickiej i prawosławnej w Gródku. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.

</doc>
<doc id="5409269" url="https://pl.wikipedia.org/wiki?curid=5409269" title="Herb gminy Gorlice">
Herb gminy Gorlice

Herb gminy Gorlice – jeden z symboli gminy Gorlice, autorstwa Wojciecha Drelicharza, Zenona Piecha oraz Barbary Widłak, ustanowiony 6 marca 2010.
Wygląd i symbolika.
Herb przedstawia na tarczy koloru błękitnego pół srebrnego wspiętego lwa ze złotymi pazurami i zionącego złotym ogniem, trzymającego w szponach srebrny miecz ze złotą rękojeścią. Jest to nawiązanie do herbu Gorlic.

</doc>
<doc id="5409273" url="https://pl.wikipedia.org/wiki?curid=5409273" title="Pietryłówka">
Pietryłówka

Pietryłówka – dawny folwark. Tereny, na których leżał, znajdują się obecnie na Białorusi, w obwodzie mińskim, w rejonie wołożyńskim, w sielsowiecie Pierszaje.
Dawniej używana nazwa – Pietrzyłówka.
Historia.
W czasach zaborów folwark w powiecie wilejskim, w guberni wileńskiej Imperium Rosyjskiego.
W latach 1921–1945 folwark leżał w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Według Powszechnego Spisu Ludności z 1921 roku zamieszkiwało tu 16 osób, 15 było wyznania rzymskokatolickiego, 1 prawosławnego. Jednocześnie wszyscy mieszkańcy zadeklarowali polską przynależność narodową. Były tu 4 budynki mieszkalne. W 1931 w 3 domach zamieszkiwały 23 osoby.

</doc>
<doc id="5409275" url="https://pl.wikipedia.org/wiki?curid=5409275" title="Robert Vandekerckhove">
Robert Vandekerckhove

Robert Vandekerckhove (ur. 30 czerwca 1917 w Ingelmunster, zm. 23 lutego 1980 w Mechelen) – belgijski i flamandzki polityk, prawnik i samorządowiec, parlamentarzysta, od 1974 do 1977 minister, w latach 1977–1980 przewodniczący Senatu.
Życiorys.
Pochodził z rodziny wielodzietnej. Działał w młodzieżowych organizacjach katolickich. W 1940 ukończył prawo na Katolickim Uniwersytecie w Lowanium. W trakcie studiów zajmował się dziennikarstwem, m.in. jako sekretarz redakcji czasopisma „Universitas”. W 1937 został sekretarzem studenckiej organizacji Politica, następnie w latach 1939–1940 pełnił funkcję jej wiceprzewodniczącego. Pracował m.in. w instytucji kredytowej w Brukseli i jako wykładowca w instytucie administracji publicznej w Ixelles. W trakcie II wojny światowej współpracował z grupami ruchu oporu. Po wyzwoleniu został urzędnikiem w ministerstwie zaopatrzenia. Należał do organizatorów powołanej w 1945 chadeckiej partii PSC-CVP, został jednym z dwojga jej sekretarzy generalnych. Pełnił tę funkcję do 1947, później podjął praktykę w zawodzie notariusza w Mechelen.
W 1952 zasiadł w komitecie krajowym chadeków. W latach 1952–1980 wchodził w skład rady miejskiej w Mechelen. W 1958 został dokooptowany w skład Senatu, w wyższej izbie belgijskiego parlamentu zasiadał do czasu swojej śmierci w 1980. W latach 1968–1972 był wiceprzewodniczącym Senatu. W 1963 objął funkcje wiceprzewodniczącego PSC-CVP i przewodniczącego jej oddziału flamandzkiego. W 1968 został zapoczątkowany kilkuletni proces podziału ugrupowania. Od tegoż roku do 1972 Robert Vandekerckhove był pierwszym przewodniczącym Chrześcijańskiej Partii Ludowej.
Od czerwca 1974 do czerwca 1977 sprawował urząd ministra do spraw reform instytucjonalnych w dwóch rządach Leo Tindemansa. W czerwcu 1977 mianowany przewodniczącym Senatu, zmarł w trakcie urzędowania na tym stanowisku w lutym 1980.
Życie prywatne.
Był żonaty z Marią De Brabandere, miał pięcioro dzieci. Działalność polityczną prowadzili jego młodszy brat Rik Vandekerckhove oraz szwagier Albert De Clerck.

</doc>
<doc id="5409276" url="https://pl.wikipedia.org/wiki?curid=5409276" title="Yumenoshima Park">
Yumenoshima Park

Yumenoshima Park (jap. 夢の島公園) – park miejski położony w Tokio w dzielnicy Kōtō w Japonii.
W parku znajduje się Stadion Yumenoshima, miejsce na grilla, centrum sportowo-kulturalne, szklarnia tropikalna oraz hala wystawowa.

</doc>
<doc id="5409278" url="https://pl.wikipedia.org/wiki?curid=5409278" title="Mariusz Światogór">
Mariusz Światogór

Mariusz Światogór (ur. 9 grudnia 1961 w Warszawie, zm. 3 stycznia 2023 w Piasecznie) – polski zawodnik rugby, reprezentant Polski.
Życiorys.
W latach 1978–1992 był zawodnikiem Skry Warszawa. W latach 1979 i 1980 zdobywał wraz z drużyną brązowe medale mistrzostw Polski juniorów. W latach 1979–1980 był też członkiem Reprezentacji Polski juniorów. Wraz z drużyną seniorską wywalczył srebrny medal mistrzostw Polski w 1981 oraz dwa brązowe medale w latach 1979 i 1980. W reprezentacji Polski seniorów rozegrał jeden oficjalny mecz międzypaństwowy z NRD w dniu 29 kwietnia 1988 roku.

</doc>
<doc id="5409283" url="https://pl.wikipedia.org/wiki?curid=5409283" title="Preyah">
Preyah

Preyah Osassey (bułg. Прея Осасей), znana również jako Preyah – bułgarska piosenkarka pop, aktorka teatralna i dubbingowa.
Biografia.
Dzieciństwo.
Urodziła się 22 października 1994 roku w Sofii. Jest jedynaczką. Jej pełne imię brzmi Preyah-Eyrin-Comfort Rex Osassey. Zawdzięcza je nigeryjskim korzeniom ojca, którego nie pamięta, ponieważ zmarł, gdy ta miała zaledwie 11 miesięcy. Gdy miała 13 lat, jej matka wyjechała do pracy na Cypr, aby spłacić kredyt hipoteczny na ich mieszkanie w dzielnicy mieszkalnej Ljulin 7.
Pierwsze kroki w muzyce.
Preyah prawdopodobnie odziedziczyła talent muzyczny po swojej babci, Irinie Miszewej, która była piosenkarką kabaretową i estradową. Jej mama również zawsze marzyła, by zająć się śpiewem, jednak nie udało jej się tego celu zrealizować. Już jako dziecko Preyah należała do szkolnego zespołu wokalnego, lecz wówczas nie zajmowała się muzyką profesjonalnie. Jej największą pasją od zawsze był jednak śpiew i przez lata pozostała jego zagorzałą amatorką.
Preyah zaczęła poważniej myśleć o swojej karierze po przypadkowym przesłuchaniu do programu telewizyjnego X Factor, co do którego nie miała większych oczekiwań. To właśnie tam poznała ludzi, którzy pomogli jej zdobyć wiedzę muzyczną i udoskonalić to, co już potrafiła. W 2012 roku ukończyła profilowane XXII Liceum Ogólnokształcące im. Georgiego Rakowskiego w Sofii z rozszerzonym językiem angielskim. Młoda piosenkarka nie chciała uczyć się w szkole muzycznej ani w konserwatorium.
Kilka lat później Preyah wraz ze swoim dobrym przyjacielem Lubenem założyła zespół, w którym początkowo wykonywali covery ulubionych piosenek, aby po czasie zacząć komponować własne utwory. Eksperymentowali z wieloma różnymi stylami, ale jako podstawę swojej twórczości przyjęli motywy soulowe i funkowe, okraszone elementami jazzu, latino, reggae i hip-hopu.
Kariera muzyczna.
Początek kariery muzycznej.
Pierwszy występ Preyi miał miejsce w 2011 roku w debiutanckiej edycji muzycznego talent show X Factor. Kluczowym momentem był jednak jej udział w reality show pt. Akademia Muzyczna (bułg. Музикална академия) w 2013 roku, z którego odpadła tuż przed finałem. Producentem muzycznym tego telewizyjnego formatu była wytwórnia płytowa Monte Music. Wydawnictwo od razu zwróciło uwagę na wokalistkę i zaproponowało jej współpracę. Kontrakt z Monte Music został podpisany przez piosenkarkę wraz z nadejściem 2014 roku, dając początek jej karierze muzycznej.
Debiutancki singiel.
Preyah zadebiutowała singlem „Малките неща”, który odniósł ogromny sukces. Kilka dni po premierze piosenka stała się jedną z najczęściej granych przez rodzime rozgłośnie radiowe i zdołała pokonać konkurencję światowych hitów, takich jak „Bailando” Enrique Iglesiasa, „Adrenalina” Wisina, Jennifer Lopez i Ricky’ego Martina oraz „Happy” Pharrella Williamsa.
Muzykę do utworu skomponowała sama Preyah, z pomocą Lubena Hristowa i Grafy. Większość tekstu została również napisana przez wokalistkę, we współpracy z Iliją Grigorowem. Teledysk do singla jest dziełem reżyserek Weliny Balinowej, Nadii Wojnowej i ich zespołu.
Pierwszą wersją „Малките неща” był autorski utwór „Guilty Pleasure Store”, który Preyah wykonywała z chłopakami z grupy Smooth. Piosenka ma podobne brzmienie oraz angielski tekst i została zaprezentowana w 2012 roku podczas festiwalu muzycznego „Spirit of Burgas”.
W 2019 roku piosenkarka wzięła udział w reality show „The Masked Singer”, emitowanym przez telewizję Nova, w którym wystąpiła w roli „Motyla”.
Wydane utwory.
Kilka tygodni po wydaniu swojego debiutanckiego utworu Preyah zaśpiewała w piosence Grafy „Закъснявам, човек” razem z Peczenką. Piosenka została po raz pierwszy zaprezentowana w Błagojewgradzie podczas dorocznej ceremonii rozdania nagród muzycznych BG Radia. Utwór również odniósł wielki sukces i znalazł się na szczycie list przebojów.
Preyah kontynuuje swoją karierę, wydaje kolejne solowe utwory oraz bierze udział w projektach innych artystów.
Kariera aktorska.
Preyah zadebiutowała jako aktorka w 2014 roku w Małym teatrze miejskim „Зад канала”, gdzie wystąpiła w sztuce Iwana Radoewa „Ludojadka”, wyreżyserowanej przez Binę Harampliewą.
Kariera aktorki dubbingowej.
Od 2019 roku wokalistka zajmuje się dubbingiem do filmów nagranych w Aleksandra Audio, Doli Media Studio i Andarta Studio.
W 2020 roku wcieliła się w rolę Miembre w audiobooku Nikołaja Jordanowa pt. „Не казвай на мама”.
W 2021 roku zdubbingowała serię reklam sklepu internetowego Answear.
Życie prywatne.
W listopadzie 2022 roku piosenkarka poinformowała, że jest zaręczona z basistą Ewdenem Dimitrowem.

</doc>
<doc id="5409284" url="https://pl.wikipedia.org/wiki?curid=5409284" title="Jarosław Mądry">
Jarosław Mądry



</doc>
<doc id="5409285" url="https://pl.wikipedia.org/wiki?curid=5409285" title="Rajd Paryż–Dakar">
Rajd Paryż–Dakar



</doc>
<doc id="5409287" url="https://pl.wikipedia.org/wiki?curid=5409287" title="Edward Leemans">
Edward Leemans

Edward „Ward” Leemans (ur. 26 kwietnia 1926 w Hoboken, zm. 2 sierpnia 1998 w Arlon) – belgijski i flamandzki polityk, socjolog i nauczyciel akademicki, parlamentarzysta, w latach 1980–1987 przewodniczący Senatu.
Życiorys.
W 1953 ukończył nauki społeczne i polityczne na Katolickim Uniwersytecie w Lowanium, doktoryzował się na tej uczelni w 1957. Pracował w dziale badawczym konfederacji chrześcijańskich związków zawodowych ACV, a także jako nauczyciel akademicki na Katolickim Uniwersytecie w Nijmegen, na którym kierował instytutem socjologii. W 1964 objął profesurę na macierzystej uczelni w Lowanium. Kierował na tym uniwersytecie instytutem badawczym HIVA. W 1966 został komisarzem generalnym uczelni i przewodniczącym komisji, która przygotowała jej podział na uniwersytet niderlandzkojęzyczny i francuskojęzyczny. Od 1968 do 1972 pełnił funkcję komisarza generalnego wydzielonej uczelni KU Leuven.
Zaangażował się także w działalność polityczną w ramach Chrześcijańskiej Partii Ludowej. Od 1973 zasiadał w Cultuurraad, a od 1980 do 1981 w nowo powołanej Radzie Flamandzkiej. W latach 1973–1991 był członkiem belgijskiego Senatu. W 1975 objął funkcję przewodniczącego senackiej frakcji chadeckiej. Od marca 1980 do listopada 1987 sprawował urząd przewodniczącego wyższej izby federalnego parlamentu. W 1983 wyróżniony tytułem ministra stanu.

</doc>
<doc id="5409289" url="https://pl.wikipedia.org/wiki?curid=5409289" title="Kościół parafialny Matki Boskiej Częstochowskiej w Gorzkowie">
Kościół parafialny Matki Boskiej Częstochowskiej w Gorzkowie



</doc>
<doc id="5409292" url="https://pl.wikipedia.org/wiki?curid=5409292" title="Jacob Guttmann">
Jacob Guttmann



</doc>
<doc id="5409295" url="https://pl.wikipedia.org/wiki?curid=5409295" title="North American Soccer League (od 2011)">
North American Soccer League (od 2011)



</doc>
<doc id="5409300" url="https://pl.wikipedia.org/wiki?curid=5409300" title="Calonarius arcuatorum">
Calonarius arcuatorum



</doc>
<doc id="5409306" url="https://pl.wikipedia.org/wiki?curid=5409306" title="Calonarius aureofulvus">
Calonarius aureofulvus



</doc>
<doc id="5409307" url="https://pl.wikipedia.org/wiki?curid=5409307" title="Szawdziuki">
Szawdziuki

Szawdziuki (, "Szaudziuki"; , "Szawdiuki") – wieś na Białorusi, w obwodzie grodzieńskim, w rejonie lidzkim, w sielsowiecie Krupa.
Współcześnie w skład miejscowości wchodzą także dawna okolica szlachecka Rekście Małe (, "Małyja Reksci"; , "Małyje Reksti") i folwark Rekście I.
Historia.
W XIX i w początkach XX w. położone były w Rosji, w guberni wileńskiej, w powiecie lidzkim, w gminie Żyrmuny.
W dwudziestoleciu międzywojennym leżały w Polsce, w województwie nowogródzkim, w powiecie lidzkim, w gminie Żyrmuny. Demografia w 1921 przedstawiała się następująco:
Mieszkańcami wszystkich trzech miejscowości byli wyłącznie Polacy wyznania rzymskokatolickiego.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5409309" url="https://pl.wikipedia.org/wiki?curid=5409309" title="Rekście Małe">
Rekście Małe



</doc>
<doc id="5409311" url="https://pl.wikipedia.org/wiki?curid=5409311" title="Javorina (Mała Fatra)">
Javorina (Mała Fatra)

Javorina (1140 m n.p.m.) – połogi odcinek grzbietu w masywie Suchego w tzw. Krywańskiej części Małej Fatry, w Karpatach Zachodnich na Słowacji.
Położenie.
Nazwą tą obejmuje się prawie zupełnie połogi odcinek grzbietu, opadającego ze szczytu Suchego w kierunku północno-zachodnim przez Kopę (1140 m n.p.m.) na Jedľovinę (1035 m n.p.m.). Na południowo-zachodnim stoku tego grzbietu, mniej więcej w miejscu, w którym na zachód odgałęzia się od niego nieco niższy, dość równy grzbiet ze szczytem Plešel (981 m n.p.m.), na wysokości ok. 1075 m n.p.m. stoi schronisko pod Suchým.
Javorina znajduje się w granicach Parku Narodowego Mała Fatra.
Charakterystyka.
Omawiany odcinek grzbietu, długości ok. 400 m, leży na wysokości 1130-1140 m n.p.m. Grzbiet w większości zalesiony, jedynie na południowo-wschodnim, najwyższym fragmencie niewielka polanka, na której stoi drogowskaz turystyczny. Od polanki w dół do schroniska opada wąska przecinka, na której zimą funkcjonuje niewielki wyciąg narciarski.
Turystyka.
Ze schroniska wspomnianą przecinką na Javorinę, a następnie przez Príslop pod Suchým na Suchý biegnie biegnie czerwono znakowany szlak turystyczny, będący fragmentem głównej grzbietowej magistrali turystycznej Małej Fatry. Kończą się tu również zielone znaki szlaku z Varína przez Sedlo Brestov.

</doc>
<doc id="5409312" url="https://pl.wikipedia.org/wiki?curid=5409312" title="Język toöembantik">
Język toöembantik



</doc>
<doc id="5409313" url="https://pl.wikipedia.org/wiki?curid=5409313" title="Język seberuang">
Język seberuang

Język seberuang – język austronezyjski, którym posługuje się lud Seberuang w indonezyjskiej prowincji Borneo Zachodnie. Ma około 37 tys. użytkowników. Jeden z języków ibańskich, jest blisko spokrewniony z językiem iban.

</doc>
<doc id="5409314" url="https://pl.wikipedia.org/wiki?curid=5409314" title="Język mualang">
Język mualang

Język mualang – język austronezyjski, którym posługuje się lud Mualang w indonezyjskiej prowincji Borneo Zachodnie. Ma około 40 tys. użytkowników.
Dzieli się na dwa główne dialekty: mualang ili’, mualang ulu. Jeden z języków ibańskich, jest blisko spokrewniony z językiem iban. W porównaniu do iban nie wykazuje aż tak dużych wpływów języka malajskiego.
Został opisany w postaci opracowania gramatycznego z 1976 r. oraz nowszej gramatyki z 2007 r. Rozwija się forma pisana na bazie alfabetu łacińskiego.

</doc>
<doc id="5409316" url="https://pl.wikipedia.org/wiki?curid=5409316" title="Podudzie (ujednoznacznienie)">
Podudzie (ujednoznacznienie)



</doc>
<doc id="5409324" url="https://pl.wikipedia.org/wiki?curid=5409324" title="Okręty podwodne typu U-27">
Okręty podwodne typu U-27



</doc>
<doc id="5409325" url="https://pl.wikipedia.org/wiki?curid=5409325" title="Sielsowiet Krupa">
Sielsowiet Krupa

Sielsowiet Krupa (, "Krupauski sielsawiet"; ) – sielsowiet na Białorusi, w obwodzie grodzieńskim, w rejonie lidzkim, z siedzibą w Krupie.
Demografia.
Według spisu z 2009 sielsowiet Krupa zamieszkiwało 2977 osób, w tym 1998 Polaków (67,11%), 773 Białorusinów (25,97%), 136 Rosjan (4,57%), 35 Ukraińców (1,18%), 14 Litwinów (0,47%), 9 osób innych narodowości i 12 osób, które nie podały żadnej narodowości.
Geografia i transport.
Sielsowiet położony jest na Poniemniu, w północnej części rejonu lidzkiego. Największymi rzekami są Lidzieja i Krupka. Od południa sielsowiet graniczy z Lidą.
Przez sielsowiet przebiegają linia kolejowa Lida – Bieniakonie, droga magistralna M11 oraz jego skrajem droga republikańska R89.

</doc>
<doc id="5409328" url="https://pl.wikipedia.org/wiki?curid=5409328" title="Wybory parlamentarne w Szwajcarii w 2011 roku">
Wybory parlamentarne w Szwajcarii w 2011 roku

Wybory parlamentarne w Szwajcarii odbyły się 23 października 2011. Frekwencja wyborcza wyniosła 48,5%.
Szwajcarska Partia Ludowa otrzymała najwięcej głosów i pozostała największą partią w Radzie Narodowej, zdobywając 54 z 200 mandatów.

</doc>
<doc id="5409336" url="https://pl.wikipedia.org/wiki?curid=5409336" title="Wybory parlamentarne w Szwajcarii w 2015 roku">
Wybory parlamentarne w Szwajcarii w 2015 roku

Wybory parlamentarne w Szwajcarii odbyły się 18 października 2015. Frekwencja wyborcza wyniosła 48,5%.
Szwajcarska Partia Ludowa otrzymała najwięcej głosów i pozostała największą partią w Radzie Narodowej, zdobywając 65 z 200 mandatów.

</doc>
<doc id="5409338" url="https://pl.wikipedia.org/wiki?curid=5409338" title="Sir Michael Rocks">
Sir Michael Rocks

Antoine Reed (ur. 24 grudnia 1987 w Matteson) – amerykański raper lepiej znany pod pseudonimem Sir Michael Rocks (lub Mikey Rocks). 
Życiorys.
Antoine „Mikey Rocks” Reed urodził się w 1987 roku na przedmieściach Chicago w Matteson w stanie Illinois, gdzie się wychował. W młodym wieku słuchał takich artystów jak Nas, Jay-Z, Slick Rick i Eric B. &amp; Rakim, swoje pierwsze piosenki zaczął pisać w wieku 9 lat. Pomimo zainteresowania sportem, naukami ścisłymi i grafiką, stwierdził, że już w wieku dziesięciu lat wiedział, że zajmie się hip-hopem. „Nigdy nie miałem planu awaryjnego ani planu B. Zawsze wiedziałem, że to jest to, co powinienem robić. Poświęciłem temu cały swój czas”.
Jako nastolatek zaczął produkować własną muzykę, pracując także nad rymami i tworzył utwory z przyjaciółmi, w tym ze swoimi przyszłymi współpracownikami Trisem J i Shortym K. Uczęszczał do Rich South High School i Walter Payton College Prep w Chicago. Poza muzyką interesował się zoologią, twierdząc, że specjalizowałby się w badaniach gadów i ssaków, jeśli nie kariera muzyczna.
Karierę muzyczną rozpoczął w 2005 roku jako członek hiphopowego duetu The Cool Kids, później dołączył do grup All City Chess Club, P.O.C oraz The Toothpick Clique. The Cool Kids wydali swój debiutancki album When Fish Ride Bicycles w 2011 roku, który zawiera produkcję The Neptunes i gościnne zwrotki artystów takich jak Ghostface Killah. Album osiągnął 76 miejsce na liście Billboard 200 i 9 miejsce na liście Top Rap Albums.
Począwszy od 2011 roku Rocks zaczął wydawać wiele darmowych mixtape'ów, udzielając się także gościnnie w utworach Maca Millera, Doma Kennedy'ego, Jeremiha, Curren$y'ego, Freddiego Gibbsa, Ski Beatz i innych. W kwietniu 2014 roku współtworzył album Chucka Inglisha Convertibles. Jego pierwszy komercyjny solowy album, Banco, został wydany 29 lipca 2014 roku i zawiera gościnne występy takich artystów jak Too $hort, Mac Miller, Twista, Iamsu i Pouya. Krążek uplasował się na 118 miejscu na liście Billboard 200.

</doc>
<doc id="5409339" url="https://pl.wikipedia.org/wiki?curid=5409339" title="Rezerwat Las Mglisty Monteverde">
Rezerwat Las Mglisty Monteverde



</doc>
<doc id="5409342" url="https://pl.wikipedia.org/wiki?curid=5409342" title="Sobór Zmartwychwstania Pańskiego w Sankt Petersburgu">
Sobór Zmartwychwstania Pańskiego w Sankt Petersburgu



</doc>
<doc id="5409344" url="https://pl.wikipedia.org/wiki?curid=5409344" title="Dariusz Rodewald">
Dariusz Rodewald

Dariusz Rodewald "Darek" (ur. 28 czerwca 1983 r. w Lublińcu) - zawodnik sportu motorowego, rajdów terenowych.
Wielokrotny uczestnik Dakar, jego trzykrotny zwycięzca (2012, 2016, 2023), dwukrotny zwycięzca Africa Eco Race (2009, 2018). Najbardziej utytułowany rajdowiec z Polski. Członek holenderskiego zespołu wyścigowego Team de Rooy w kategorii ciężarówek, ze wsi Son w gminie Son en Breugel. Zawodnik w zespole pełni funkcję mechanika samochodowego i konstruktora samochodu rajdowego. W 2023 roku wygrał swój piąty rajd terenowy. Jechał w samochodzie wyczynowym zbudowanym na bazie Iveco Powerstar, z silnikiem turbodiesel o mocy 809 kW i momencie obrotowym 5 MNm. Górnoślązak ma holenderską licencję zawodniczą. Od wielu lat mieszka w Holandii.

</doc>
<doc id="5409355" url="https://pl.wikipedia.org/wiki?curid=5409355" title="Edwin Swatek">
Edwin Swatek

Edwin Paul Swatek (ur. 7 stycznia 1885 w Chicago, zm. 2 stycznia 1966 w Oxnard) – amerykański piłkarz wodny i pływak, medalista olimpijski z igrzysk w 1904 w Saint Louis.
Razem z klubem "Chicago Athletic Association" zdobył srebrny medal w turnieju piłki wodnej. Wystąpił również w pływaniu na 100 jardów stylem grzbietowym zajmując 5. lub 6. miejsce na 6 startujących.

</doc>
<doc id="5409360" url="https://pl.wikipedia.org/wiki?curid=5409360" title="Skoki do wody na Letnich Igrzyskach Olimpijskich 1904 – wieża indywidualnie mężczyzn">
Skoki do wody na Letnich Igrzyskach Olimpijskich 1904 – wieża indywidualnie mężczyzn



</doc>
<doc id="5409378" url="https://pl.wikipedia.org/wiki?curid=5409378" title="Banco">
Banco

Banco – debiutancki album studyjny amerykańskiego rapera Sir Michaela Rocksa. Album został wydany 29 lipca 2014 roku przez 6 Cell Phones. Na albumie gościnnie wystąpili Twista, Casey Veggies, Iamsu!, Robb Banks, Pouya, Mac Miller, Trinidad James, Too Short, Buddy i Chuck Inglish.
Wydanie i promocja.
17 grudnia 2013 roku ukazał się pierwszy singel z albumu „Memo”. 14 stycznia 2014 roku ukazał się teledysk do „Memo”. 19 czerwca 2014 ukazał się teledysk do „Playstation 1.5”. 15 lipca 2014 ukazał się teledysk do „Fuck SeaWorld”. 23 lipca 2014 roku ukazał się teledysk do „Bussin '” z udziałem Casey Veggies i Iamsu!. 
Odbiór krytyczny.
Banco spotkało się z ogólnie pozytywnymi recenzjami krytyków muzycznych. Jesse Fairfax z HipHopDX stwierdził: „Wybór ukrycia dziwaczności jego znaku towarowego w obniżkach cen akcji i czystej pewności siebie jest ciekawy, ale Banco pozostaje przez większość czasu zabawny”. Erin Lowers z Exclaim! powiedział: „Podczas gdy ostatecznym miejscem akcji Banco są destrukcyjne moce i gniew Chi-Town, Mikey Rocks wydobywa rozgrzewającą duszę, która ją łagodzi. Mając już ugruntowaną karierę w królestwie bum-bap, Sir Michael Rock odkrywa na nowo jako artysta solowy rozdziera poza planami, które kiedyś położył i ustanawia fundament, który może prowadzić prosto do el Banco. Liryczne rozróżnienie jest równie pewne, jak jego luksusowa garderoba. Ale po ukończeniu albumu Banco bez wątpienia pozostawia słuchacza tęskniącego za pewnym rodzajem produkcji, który bardziej odpowiada jego możliwościom lirycznym. ” Adam Kivel z Consequence of Sound powiedział: „Chociaż elementy tego wydają się nieco niepowiązane, Banco powinien przejść długą drogę w kierunku uczynienia solowych rzeczy równie gorącymi towarami”.

</doc>
<doc id="5409379" url="https://pl.wikipedia.org/wiki?curid=5409379" title="Piotrowszczyzna (rejon mołodecki)">
Piotrowszczyzna (rejon mołodecki)

Piotrowszczyzna – dawny folwark. Tereny, na których leżał, znajdują się obecnie na Białorusi, w obwodzie mińskim, w rejonie mołodeckim, w sielsowiecie Gródek.
Historia.
W czasach zaborów folwark w okręgu wiejskim Piotrowszczyzna, w gminie Horodek, w powiecie wilejskim, w guberni wileńskiej Imperium Rosyjskiego. W 1865 liczyła 7 mieszkańców w 1 domu.
W latach 1921–1945 folwark leżał w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Według Powszechnego Spisu Ludności z 1921 roku zamieszkiwało tu 47 osób, 18 było wyznania rzymskokatolickiego, 28 prawosławnego a 1 ewangelickiego. Jednocześnie 10 mieszkańców zadeklarowało polską, 36 białoruską a 1 łotewską przynależność narodową. Było tu 5 budynków mieszkalnych. W 1931 w 3 domach zamieszkiwały 64 osoby.
Wierni należeli do parafii rzymskokatolickiej i parafii prawosławnej w Gródku. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.

</doc>
<doc id="5409380" url="https://pl.wikipedia.org/wiki?curid=5409380" title="Frank Kehoe">
Frank Kehoe

Frank Henry Kehoe (ur. 8 lutego 1882 w Chicago, zm. 26 grudnia 1949 w Jacksonville) – amerykański piłkarz wodny i pływak, medalista olimpijski z igrzysk w 1904 w Saint Louis.
Razem z klubem "Chicago Athletic Association" zdobył srebrny medal w turnieju piłki wodnej. 
Zdobył również brązowy medal w skokach do wody z trampoliny. Kehoe i Alfred Braunschweiger uzyskali tę samą notę i mieli rozegrać dogrywkę o brązowy medal. Braunschweiger jednak odmówił udziału twierdząc, że jego skoki były wyraźnie lepsze. W tej sytuacji brązowy medal przypadł Kehoe. Jednak dwa lata później oficjalnie ogłoszono, że obaj skoczkowie zajęli to samo miejsce. Międzynarodowy Komitet Olimpijski wymienia tylko Kehoe jako medalistę.

</doc>
<doc id="5409383" url="https://pl.wikipedia.org/wiki?curid=5409383" title="Pierowszczyzna">
Pierowszczyzna

Pierowszczyzna (biał. "Пяроўшчына") – dawniej wieś. Obecnie część Bielewa na Białorusi, w obwodzie mińskim, w rejonie mołodeckim, w sielsowiecie Gródek.
Historia.
W czasach zaborów w powiecie wilejskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Według Powszechnego Spisu Ludności z 1921 roku zamieszkiwało tu 68 osób, 1 była wyznania rzymskokatolickiego a 67 prawosławnego. Jednocześnie 2 mieszkańców zadeklarowało polską a 66 białoruską przynależność narodową. Było tu 10 budynków mieszkalnych. W 1931 w 13 domach zamieszkiwało 80 osób.
Wierni należeli do parafii rzymskokatolickiej i parafii prawosławnej w Gródku. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5409384" url="https://pl.wikipedia.org/wiki?curid=5409384" title="Andrzej Bednarek">
Andrzej Bednarek



</doc>
<doc id="5409386" url="https://pl.wikipedia.org/wiki?curid=5409386" title="David Egerton">
David Egerton

David Egerton (ur. 19 października 1961 w Pinner, zm. 8 lutego 2021 w Bristolu) – angielski rugbysta grający na pozycji , pięciokrotny mistrz kraju z , reprezentant Anglii, trener.
Kariera klubowa.
Grać w rugby zaczynał w Bishop Wordsworth's School, a następnie występował w uczelnianym zespole podczas studiów na Loughborough University. W latach 1980–1982 związany był z Salisbury RFC.
W klubie zadebiutował w grudniu 1994 roku i do listopada 1994 rozegrał 163 spotkania w pierwszym zespole. W tym czasie trenowana przez Jacka Rowella drużyna pięciokrotnie triumfowała w angielskiej lidze (88/89, 90/91, 91/92, 92/93, 93/94), a także pięciokrotnie zdobyła puchar kraju.
Kariera reprezentacyjna.
Otrzymywał powołania do krajowych reprezentacji U-16, U-19 oraz uniwersyteckiej, a w 1986 roku także do angielskiej reprezentacji B.
Znalazł się w seniorskiej kadrze na Puchar Świata w Rugby 1987, nie zagrał jednak w żadnym spotkaniu. Zadebiutował w niej rok później i do roku 1990 rozegrał łącznie siedem testmeczów, stałym bowiem wiązaczem w owym okresie był Dean Richards, dodatkowo jeszcze nękany był kontuzjami, które pozbawiły go także szansy występu w PŚ 1991. Na poziomie reprezentacyjnym zagrał także dla British and Irish Lions przeciwko Francuzom w Paryżu w 1989 roku oraz trzykrotnie dla Barbarians.
Kariera trenerska.
Wkrótce po zakończeniu kariery zawodniczej, z początkiem sezonu 1995–96, został trenerem w Bridgwater &amp; Albion. W kolejnym sezonie uzyskał z nim awans do wyższej ligi. W trakcie sezonu 1997/1998 zatrudnił go broniący się przed spadkiem Bristol. Po barażach klub został relegowany, lecz Egerton pozostał w nim jako asystent Boba Dwyera, odchodząc jednak w połowie sezonu 1998/1999.

</doc>
<doc id="5409387" url="https://pl.wikipedia.org/wiki?curid=5409387" title="Tramwaje w Pabianicach">
Tramwaje w Pabianicach

Tramwaje w Pabianicach – fragment systemu komunikacji tramwajowej aglomeracji łódzkiej funkcjonującej w Pabianicach łączącej miasto z Ksawerowem oraz Łodzią funkcjonujący z przerwami od 17 stycznia 1901.
Historia.
Po raz pierwszy tramwaj na ulicach Pabianic pojawił się 17 stycznia 1901 roku. Łączący Pabianice z Łodzią tramwaj dojeżdżał jedynie na przedmieścia Pabianic, mając końcowy przystanek przy kościele św. Floriana. W 1905 roku linię wydłużono do centrum miasta, pod magistrat. Kolejne przedłużenie trasy pabianickiego tramwaju miało miejsce w 1924 roku. Wtedy tramwaj docierał do dworca PKP. W roku 1940 linię tramwajową Pabianice – Łódź oznaczono numerem 70. Po wojnie linię oznaczono nr 41. W 1968 roku wydłużono linię do pętli Wiejska oraz wybudowano pętlę Duży Skręt. W tym samym roku na trasie Wiejska – Duży Skręt uruchomiono linię dodatkową 41BIS. W latach 80. istniały plany budowy linii tramwajowej na największe pabianickie osiedle – Bugaj. Zbudowano nawet na niewielkim odcinku tory – na skrzyżowaniu ulic Nawrockiego i Waltera-Jankego oraz Świetlickiego, zdemontowane dopiero w 2014. Planów jednak nie zrealizowano. W 1993 linię tramwajową 41, należącą do MPK Łódź przejęła MKT (Międzygminna Komunikacja Tramwajowa). W 1998 zlikwidowano linię 41BIS, a zamiast niej MZK Pabianice uruchomił autobus linii 11. Na tej samej trasie 4 października 2004 MPK Łódź uruchomiło obsługiwaną tramwajami solo 805Na linię P, kursowała do końca 2006 roku.
Od 2004 roku linia do Łodzi ponownie była zarządzana przez MPK Łódź. Na ulicach Pabianic pojawiły się ponownie składy 2x 805Na zamiast wagonów typu 803N. W tramwajach przestały obowiązywać bilety MZK Pabianice. Linia docierała do Helenówka, to znacznie dalej, niż 41, które jeździło jedynie do Placu Niepodległości. Miesiąc później, 1 lutego 2004 linia 11 została przedłużona do Zgierza, a 1 marca 2004 kursy do Helenówka otrzymały oznaczenie 11A. Niedługo później MPK reaktywowało miejską linię w Pabianicach na trasie Wiejska – Duży Skręt.
W 2008, w związku z zakończeniem budowy łódzkiej części Łódzkiego Tramwaju Regionalnego kursy linii 11 skrócono do Chocianowic-Ikei, likwidując jednocześnie linię 11A. Związane to było ze złym stanem torowiska w Ksawerowie i Pabianicach, niedostosowanym do nowoczesnych tramwajów Pesa. Między Łodzią a Chocianowicami kursował tramwaj linii P. 
W 2010 numeracja linii powróciła do liczby 41, a wraz z tym nastąpiła zmiana taryfy na taryfę lokalną, potem zmienioną na taryfę międzygminną, obecnie funkcjonującą w formie taryfy strefowej. 
W dniu 14 maja 2017 zawieszono kursowanie tramwaju ze względu na zły stan techniczny sieci trakcyjnej i torowiska. Wprowadzona została autobusowa komunikacja zastępcza Z41 kursująca od Dworca PKP do Chocianowic Ikea. W okresie od 2 lipca do 31 sierpnia 2017 przedłużono trasę linii Z41 do stacji Łódź Dąbrowa. 1 listopada 2017 po przeprowadzeniu remontu trakcji elektrycznej przywrócono kursowanie tramwaju.
Linie tramwajowe.
Dawniej.
Poniższy wykaz pokazuje linie funkcjonujące do 2010 roku.
Obecnie (stan na styczeń 2023).
W związku z remontem trasy tramwajowej w Pabianicach ruch tramwajów został zawieszony 1 marca 2020 r. Przywrócenie ruchu jest przewidziane na czerwiec 2023 r.
Kontrowersje.
W latach 2009 i 2011–2012 prezydent Pabianic Zbigniew Dychto rozważał zastąpienie tramwajów autobusami MZK Pabianice. W przygotowanym przez miasto raporcie większość osób deklarowało, że tramwaj w Pabianicach musi pozostać. Mimo tych danych w 2017 niektórzy wypowiadali się przeciwko tramwajowi mówiąc o jego awaryjności i głośności. Te opinie jednakże nie były na tyle głośne, aby zlikwidować tramwaj.

</doc>
<doc id="5409388" url="https://pl.wikipedia.org/wiki?curid=5409388" title="Pierowszczyzna (rejon mołodecki)">
Pierowszczyzna (rejon mołodecki)

Pierowszczyzna – dawny zaścianek. Tereny, na których leżał, znajdują się obecnie na Białorusi, w obwodzie mińskim, w rejonie wołożyńskim, w sielsowiecie Dory.
Historia.
W czasach zaborów zaścianek w powiecie wilejskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Powszechny Spis Ludności z 1921 roku nie podał danych dotyczących miejscowości. W 1931 w 1 domu zamieszkiwało 6 osób.
Wierni należeli do parafii rzymskokatolickiej i parafii prawosławnej w Gródku. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.

</doc>
<doc id="5409394" url="https://pl.wikipedia.org/wiki?curid=5409394" title="Przechowywanie energii">
Przechowywanie energii



</doc>
<doc id="5409396" url="https://pl.wikipedia.org/wiki?curid=5409396" title="Konstanty Hoszowski">
Konstanty Hoszowski



</doc>
<doc id="5409397" url="https://pl.wikipedia.org/wiki?curid=5409397" title="Pohoreliszki">
Pohoreliszki

Pohoreliszki – dawny folwark. Tereny, na których leżał, znajdują się obecnie na Białorusi, w obwodzie mińskim, w rejonie mołodeckim, w sielsowiecie Olechnowicze.
Dawniej używana nazwa – Pogorzeliszki.
Historia.
W czasach zaborów folwark w powiecie wilejskim, w guberni wileńskiej Imperium Rosyjskiego.
W latach 1921–1945 zaścianek a następnie folwark leżał w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Według Powszechnego Spisu Ludności z 1921 roku zamieszkiwało tu 15 osób, 14 było wyznania rzymskokatolickiego, 1 prawosławnego. Jednocześnie wszyscy mieszkańcy zadeklarowali polską przynależność narodową. Były tu 2 budynki mieszkalne. W 1931 w 3 domach zamieszkiwało 20 osób.
Wierni należeli do parafii rzymskokatolickiej i parafii prawosławnej w Gródku. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.

</doc>
<doc id="5409398" url="https://pl.wikipedia.org/wiki?curid=5409398" title="The League of Gentlemen">
The League of Gentlemen

The League of Gentlemen – krótkotrwały brytyjski zespół muzyczny powołany do życia przez Roberta Frippa w 1980 roku i w tym samym roku rozwiązany (po nagraniu jedynej płyty, zatytułowanej nazwą zespołu, a wydanej w 1981 roku).
Historia.
W 1980 roku Fripp powołał do życia zespół The League of Gentlemen, którego nazwa nawiązywała do jego wczesnego zespołu rock and rollowego, założonego jeszcze w latach 60. XX wieku (w skład tamtej formacji wchodził również inny przyszły członek King Crimson, Gordon Haskell). Skład zespołu obok Frippa grającego na gitarze tworzyli: Barry Andrews (organy), Sara Lee (gitara basowa) i Johnny Toobad (perkusja). Między 10 kwietnia a 29 listopada 1980 roku zespół zagrał siedemdziesiąt siedem koncertów w Anglii, Europie i Ameryce 22 lipca spoistość zespołu zaczęła się rozpadać. Podczas siedmiodniowa sesji nagraniowej zarejestrowano tylko dwa utwory, „Heptaparaparshinokh” i „Dislocated”. 23 listopada w Manchesterze, podczas ostatniej brytyjskiej trasy zespołu, zwolniony został Jonny Toobad; zastąpił go perkusista Kevin Wilkinson. Z nim zespół zagrał jeszcze pięć brytyjskich koncertów i nagrał większą część albumu "The League of Gentlemen". Pod koniec roku zespół został rozwiązany.
Album.
Zarejestrowany album, "The League of Gentlemen", został wydany w 1981 roku (później został połączony z albumem "God Save the Queen/Under Heavy Manners" na kompilacji "God Save the King". Utwory „Inductive Resonance”, „Minor Man” i „Hg Wells” były próbą nawiązania przez Frippa do przemian zachodzących w muzyce rockowej przelomu lat 70. i 80.. Choć utrzymywał on, że album zawiera muzykę prostą i bezpretensjonalną, to zdaniem krytyka Erica Tamma partie gitarowe w utworach „Inductive Resonance” i „HG Wells” należą do najambitniejszych i najtrudniejszych w karierze Frippa.
Po latach, w 1996 roku pojawił się album koncertowy zespołu, nagrany w 1980 roku i zatytułowany "Thrang Thrang Gozinbulx". 
Dyskografia.
Albumy.
Albumy studyjne.
Lista według Discogs:

</doc>
<doc id="5409399" url="https://pl.wikipedia.org/wiki?curid=5409399" title="Magazyn energii">
Magazyn energii



</doc>
<doc id="5409400" url="https://pl.wikipedia.org/wiki?curid=5409400" title="Park Narodowy Cordillera Azul">
Park Narodowy Cordillera Azul

Park Narodowy Cordillera Azul (hiszp. "Parque nacional Cordillera Azul") – park narodowy położony w Peru w regionach San Martín (prowincje Bellavista, Picota, Tocache i San Martín), Loreto (prowincja Ukajali), Ukajali (prowincja Padre Abad) i Huánuco (prowincja Leoncio Prado). Został utworzony 21 maja 2001 roku i zajmuje obszar 13 531,91 km². W 2008 roku został zakwalifikowany przez BirdLife International jako ostoja ptaków IBA.
Opis.
Park znajduje się na wschodnich zboczach Andów, między rzekami Huallaga i Ukajali i obejmuje pasmo górskie Cordillera Azul na wysokościach od 150 do 2320 m n.p.m. Jest to obszar przejściowy między wysokimi pasmami Andów a Niziną Amazonki co powoduje dużą różnorodność fauny i flory.
Flora.
W parku odnotowano około 1600 gatunków roślin. Szacuje się jednak, że jest ich od 4000 do 6000. Rosną tu zagrożone wyginięciem (EN) "Amburana cearensis" i "Handroanthus serratifolius", narażone na wyginięcie (VU) mahoniowiec wielkolistny, "Cedrela fissilis" i cedrzyk wonny, a także m.in.: "Cedrelinga catenaeformis", "Euterpe caatinga", "Celtis iguanaea", "Zamia poeppigiana", puchowiec pięciopręcikowy, "Baccharis genistelloides", "Ruagea glabra", "Mansoa alliacea", "Guzmania globosa", "Semiramisia speciosa", "Phyllonoma ruscifolia", "Pimentelia glomerata", "Pentaplaris davidsmithii", "Sciaphila purpurea", "Platycerium andinum", "Conostegia inusitata""."
Fauna.
W parku odnotowano 81 gatunków dużych ssaków, w tym 10 naczelnych i 516 gatunków ptaków. Stwierdzono również występowanie 82 gatunków płazów i gadów oraz 93 gatunki ryb.
Z ptaków w parku żyją narażone na wyginięcie (VU) harpia wielka, brodacz krasnopręgi, ara niebieskogłowa i ara zielona, a także m.in.: harpia gujańska, żabiru amerykański, dławigad amerykański, krogulczyk drobny, krogulec zmienny, tarczownik, myszołów krótkoogonowy, urubitinga czarna, cykadojad rdzawopierśny, kanialuk szary, wojownik ozdobny, amazonka czerwonoczelna, amazonka modrobrewa, ara żółtoskrzydła, ara zielonoskrzydła, szmaragdolotka białooka, grdacz soplowaty, konura łuskogłowa, lordzik królewski, arasari kędzierzawy.
Ssaki to zagrożone wyginięciem (EN) arirania amazońska, czepiak czarnolicy i czepiak czarci, narażone na wyginięcie (VU) tapir amerykański, pekari białobrody, mrówkojad wielki, miko czarny, uakari czerwono-biały, wełniak brunatny, andoniedźwiedź okularowy i zębolita olbrzymia, a także m.in.: wyjec rudy, dydelf czarnouchy, wełnoopos brązowouchy, leniwiec pstry, owocowiec duży, wielkooczek aksamitny, pakożer leśny, wydrak długoogonowy, wilczek krótkouchy, jaguar amerykański, puma płowa, jaguarundi amerykański, mazama ruda, paka nizinna, kapibara wielka.
Gady i płazy to krytycznie zagrożony wyginięciem (CR) "Atelopus erythropus", zagrożone wyginięciem (EN) "Atelopus andinus", "Ameerega cainarachi" i "Hemiphractus johnsoni", narażone na wyginięcie (VU) "Atelopus pulcher", żabuti leśny, "Podocnemis sextuberculata" i "Podocnemis unifilis", a także m.in.: "Atelopus dimorphus", "Atelopus reticulatus", drzewołaz jaskrawoudy, "Ameerega hahneli", "Ranitomeya variabilis", kajman okularowy, arrau, teju brazylijski, boa leśny.

</doc>
<doc id="5409401" url="https://pl.wikipedia.org/wiki?curid=5409401" title="183 metry strachu">
183 metry strachu

183 metry strachu (ang. "The Shallows") – amerykański thriller z 2016 roku.
Fabuła.
Młoda dziewczyna dryfując na morzu samotnie staje w szranki z groźnym rekinem.
Odbiór.
Box office.
Budżet filmu jest szacowany na 17 milionów dolarów. W Stanach Zjednoczonych i w Kanadzie film zarobił 55,1 mln USD. W innych krajach przychody wyniosły 64 mln, a łączny przychód 119,1 mln dolarów.
Krytyka w mediach.
Film spotkał się z pozytywną reakcją krytyków. W serwisie Rotten Tomatoes 78% ze 220 recenzji jest pozytywne, a średnia ocen wyniosła 6,5/10. Na portalu Metacritic średnia ocen z 35 recenzji wyniosła 59 punktów na 100.

</doc>
<doc id="5409402" url="https://pl.wikipedia.org/wiki?curid=5409402" title="Schronisko Holubyho">
Schronisko Holubyho

Schronisko Holubyho — całoroczne schronisko górskie w Białych Karpatach posiadające zarówno ofertę noclegową, jak i gastronomiczną. Usytuowane jest na wschodnim zboczu Wielkiej Jaworzyny, na wysokości 920 m n.p.m. Znajduje się w gminie Lubina, około 250 m od czesko-słowackiej granicy, przechodzącej wzdłuż grzbietu Białych Karpat.
Historia.
Budowa schroniska na Wielkiej Jaworzynie została zainicjowana przez Klub Czechosłowackich Turystów (KČST) w Uherskim Brodzie i Starej Turze oraz Ministerstwo Handlu Czechosłowacji. Kamień węgielny położono 8 lipca 1923 r. W wydarzeniu udział brali mieszkańcy z obu stron granicy, związki turystyczne, przedstawiciele polityczni oraz reprezentanci majątków Springerów i Liechtensteinów. Na budowniczego wybrano Josefa Jiráska z Uherskiego Brodu.
Krótko przed rozpoczęciem budowy, 15 czerwca 1923 r., u swojego zięcia w Pezinoku, zmarł słowacki, botanik, etnograf, protestancki kaznodzieja, pisarz narodowy i zwolennik ruchu czesko-słowackiej wzajemności (), Jozef Ľudovít Holuby, działający również w Białych Karpatach. Prezes oddziału KČST w Uherským Brodzie i przyjaciel Holubyho, Ferdinand Prager, zaproponowali, aby budowane schronisko zostało nazwane na cześć zmarłego. Propozycja ta nie spotkała się ze sprzeciwem.
Wybudowane schronisko zostało pierwszy raz otwarte dla turystów 6 lipca 1924 r., oficjalny odbiór nastąpił 2 listopada 1924 r. Pierwszym gospodarzem został Alois Zálešák. Nowe schronisko nie służyło jednak długo. W nocy 10 grudnia 1926 roku wybuchł pożar, który w ciągu siedmiu godzin doszczętnie zniszczył budynek. Całkowite szkody wyceniono na 450 000 CZK. Niewykazano, aby pożar wybuchł w wyniku podpalenia ani zaniedbania obowiązków.
Klub Czechosłowackich Turystów postanowił odnowić schronisko, budowniczym był Josef Hanuš z Uherskégo Brodu. Nowe schronisko zostało otwarte 22 lipca 1930 roku, a jego gospodarzem ponownie został Alois Zálešák. Znajdowała się tam obszerna jadalnia i dziewięć pokoi z 27 łóżkami, a na poddaszu dwie wieloosobowe sale sypialne z 35 łóżkami. Pokoje umeblowały oddziały Słowackiego oraz Poważskiego ruchu turystycznego. Do schroniska należało również 16 ha łąki, na której już w 1931 r. odbywały się zawody narciarskie. W latach trzydziestych XX wieku nastąpiła rozbudowa okolicznej infrastruktury: budowa drogi dojazdowej, wyciągów narciarskich, oznakowanie szlaków turystycznych itd. W budynku zainstalowano również telefon. Jednak wszystkie prace zostały przerwane wraz z rozpadem Republiki Czesko-Słowackiej w 1939 roku.
Po II wojnie światowej schronisko stało się własnością państwową, zmieniali się też gospodarze. Po zmianie ustroju w 1989 roku odkupił je ówczesny gospodarz Miroslav Masarik. W listopadzie 2006 roku zostało nabyte przez Miroslava Martinčka, który ponownie otworzył zamknięte przez kilka lat schronisko. W 2009 roku nastąpiła egzekucja nieruchomości i przetarg. W latach 2011 – 2017 roku schronisko było własnością kilku osób fizycznych. Od grudnia 2017 jedynym właścicielem jest prywatna firma.
W latach 2010 – 2011 do elewacji wschodniej dobudowano zadaszony taras z łamanego kamienia. W dniu 28.07.2013 r. z okazji obchodów 95. rocznicy otwarcia obiektu została odsłonięta na fasadzie schroniska tablica pamiątkowa z brązowym popiersiem Jozefa Ľudovíta Holuby autorstwa akademickiego rzeźbiarza Stanisława Mikusza. Inicjatorem tego wydarzenia był Miroslav Martinček, ówczesny gospodarz.
Zaplecze schroniska.
Obiekt posiada łącznie 31 miejsc noclegowych w pokojach dwu, trzy i czteroosobowych. Znajduje się w nim również restauracja oferującą dania na ciepło oraz na zimno. W pobliżu schroniska znajduje się stok narciarski z trzema wyciągami.
Położenie i dostępność.
Do schroniska prowadzi droga asfaltowa ze Starej Tury oraz kilka oznakowanych szlaków turystycznych zarówno od strony czeskiej, jak i słowackiej. Przebiegają tu również długodystansowe szlaki turystyczne - wzdłuż grzbietu, od zachodu czerwony Szlak Bohaterów Słowackiego Powstania Narodowego z Myjavy, a od północnego wschodu zielony szlak ze szczytu Veľký Lopeník .

</doc>
<doc id="5409403" url="https://pl.wikipedia.org/wiki?curid=5409403" title="John Meyers">
John Meyers

Edward John Meyers (ur. 28 czerwca 1880 w Cincinnati, zm. w lutym 1975 w Volusii) – amerykański pływak i piłkarz wodny, medalista olimpijski Letnich Igrzysk 1904 w Saint Louis.
Razem z klubem "Missouri Athletic Club" zdobył brązowy medal w turnieju piłki wodnej. Wystąpił również w pływaniu na 1 milę stylem dowolnym, lecz nie ukończył wyścigu.

</doc>
<doc id="5409405" url="https://pl.wikipedia.org/wiki?curid=5409405" title="Thyrsanthemum">
Thyrsanthemum

Thyrsanthemum – rodzaj roślin z rodziny komelinowatych. Obejmuje cztery gatunki występujące endemicznie w środkowych i południowych Kordylierach Południowych w Meksyku. 
Nazwa naukowa rodzaju pochodzi od greckich słów θυρσος ("thyrsos" - tyrs) i ανθεμιον ("anthemion" – kwiatek) i odnosi się do budowy kwiatostanu tych roślin. 

</doc>
<doc id="5409406" url="https://pl.wikipedia.org/wiki?curid=5409406" title="Weldenia">
Weldenia

Weldenia – rodzaj roślin z rodziny komelinowatych. Obejmuje dwa gatunki występujące endemicznie w Meksyku i Gwatemali. 
Nazwa naukowa rodzaju honoruje Ludwiga von Weldena, oficera armii austriackiej i przyrodnika, żyjącego w latach 1780–1853. 
Znaczenie użytkowe.
"Weldenia candida" bywa uprawiana jako roślina ozdobna w ogrodach alpejskich.

</doc>
<doc id="5409408" url="https://pl.wikipedia.org/wiki?curid=5409408" title="1 Armia Lotnicza">
1 Armia Lotnicza

1 Armia Lotnicza () – związek operacyjny Armii Radzieckiej z okresu II wojny światowej.
1 Armię Lotniczą utworzono w 1942 roku. W 1943 roku brała udział w bitwie kurskiej (5 lipca - 23 sierpnia 1943). W tym czasie dowództwo 1 Armii Lotniczej tworzyli następujący oficerowie: dowódca Michaił Gromow, zastępca dowódcy do spraw politycznych I. Liwinienko, szef sztabu A. Pronin oraz szef zarządu politycznego P. Duchnowski. Następnie uczestniczyła w działaniach bojowych prowadzonych przez 3 Front Białoruski który powstał 19 kwietnia 1944 roku przez przemianowanie Frontu Zachodniego. 

</doc>
<doc id="5409409" url="https://pl.wikipedia.org/wiki?curid=5409409" title="Australian Open 2023 (gra pojedyncza mężczyzn)">
Australian Open 2023 (gra pojedyncza mężczyzn)

Australian Open 2023 – gra pojedyncza mężczyzn – zawody singlowe mężczyzn, rozgrywane w ramach pierwszego w sezonie wielkoszlemowego turnieju tenisowego, Australian Open. Zmagania miały miejsce w dniach 16–29 stycznia na twardych kortach Melbourne Park w Melbourne.
Drabinka.
Faza finałowa.
&lt;onlyinclude&gt;
&lt;/onlyinclude&gt;

</doc>
<doc id="5409410" url="https://pl.wikipedia.org/wiki?curid=5409410" title="Połujki (sielsowiet Gródek)">
Połujki (sielsowiet Gródek)

Połujki – dawny zaścianek. Tereny, na których leżał, znajdują się obecnie na Białorusi, w obwodzie mińskim, w obwodzie mińskim, w rejonie mołodeckim, w sielsowiecie Gródek.
Historia.
W czasach zaborów zaścianek w powiecie wilejskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Według Powszechnego Spisu Ludności z 1921 roku zamieszkiwało tu 37 osób, 23 było wyznania rzymskokatolickiego, 14 prawosławnego. Jednocześnie 29 mieszkańców zadeklarowało polską a 8 białoruską przynależność narodową. Było tu 7 budynków mieszkalnych. W 1931 w 8 domach zamieszkiwało 56 osób.
Wierni należeli do parafii rzymskokatolickiej i parafii prawosławnej w Chołchle. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.

</doc>
<doc id="5409413" url="https://pl.wikipedia.org/wiki?curid=5409413" title="Połujki (sielsowiet Chożów)">
Połujki (sielsowiet Chożów)

Połujki – dawny folwark. Tereny, na których leżał, znajdują się obecnie na Białorusi, w obwodzie mińskim, w obwodzie mińskim, w rejonie mołodeckim, w sielsowiecie Chożów.
Historia.
W czasach zaborów folwark w powiecie wilejskim, w guberni wileńskiej Imperium Rosyjskiego.
W latach 1921–1945 folwark leżał w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Według Powszechnego Spisu Ludności z 1921 roku zamieszkiwało tu 7 osób, 3 były wyznania rzymskokatolickiego, 4 prawosławnego. Jednocześnie 3 mieszkańców zadeklarowało polską a 4 białoruską przynależność narodową. Był tu 1 budynek mieszkalny. W 1931 w 3 domach zamieszkiwało 18 osób.
Wierni należeli do parafii rzymskokatolickiej i parafii prawosławnej w Chołchle. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.

</doc>
<doc id="5409414" url="https://pl.wikipedia.org/wiki?curid=5409414" title="Augustus Goessling">
Augustus Goessling

Augustus Michael „Gus” Goessling (ur. 17 listopada 1878 w Saint Louis, zm. 22 sierpnia 1963 tamże) – amerykański pływak i piłkarz wodny, medalista olimpijski igrzysk w 1904 w Saint Louis, dwukrotny olimpijczyk.
Razem z klubem "Missouri Athletic Club" zdobył brązowy medal w turnieju piłki wodnej na igrzyskach olimpijskich w 1904. Na igrzyskach olimpijskich w 1908 w Londynie wystąpił w dwóch konkurencjach pływackich: na 100 m stylem grzbietowym i na 200 m stylem klasycznym, w obu przypadkach odpadając w eliminacjach.

</doc>
<doc id="5409416" url="https://pl.wikipedia.org/wiki?curid=5409416" title="Eleutherodactylus cubanus">
Eleutherodactylus cubanus

Eleutherodactylus cubanus – gatunek płaza bezogonowego z rodziny Eleutherodactylidae występujący endemicznie w kubańskim paśmie górskim Sierra Maestra. Dorasta do 1,4 cm długości i cechuje się brązowawym ubarwieniem. Gatunek krytycznie zagrożony (CR) w związku z m.in. bardzo niewielkim zasięgiem występowania oraz degradacją jego środowiska naturalnego.
Wygląd.
Mały płaz bezogonowy – samice mierzą 1,4 cm długości. Samce są mniejsze. Grzbiet lekko brodawkowaty, brzuch gładki. Brak błony pławnej oraz zębów lemieszowych. Grzbiet czerwonawobrązowy, a głowa ciemnobrązowa. Obszar od czubka pyska do pachwiny i przedniej części ud jest ciemnobrązowy. Kończyny przednie są jasnoczerwone lub pomarańczowe, a kończyny tylne mają kolor podobny do grzbietu, stopy są ciemnopomarańczowe. Brzuch ciemnobrązowy.
Zasięg występowania i siedlisko.
Endemit. Występuje wyłącznie w kubańskim pasmie górskim Sierra Maestra na wysokościach bezwzględnych 1060–1400 m n.p.m. Jest to naziemny płaz spotykany w ściółce lasów deszczowych, lasów mglistych oraz borów sosnowych.
Rozród.
Bardzo słabo poznany gatunek płaza – wiadomo jedynie, że występuje rozwój prosty, a samica składa jedno jajo.
Status.
Gatunek krytycznie zagrożony (CR) w związku z bardzo niewielkim (mniej niż 10 km2), poszatkowanym zasięgiem występowania, oraz degradacją jego środowiska naturalnego. Płazowi temu zagraża głównie niszczenie jego środowiska naturalnego spowodowane przez rolnictwo, wycinkę drzew, turystykę oraz rozwój infrastruktury.

</doc>
<doc id="5409418" url="https://pl.wikipedia.org/wiki?curid=5409418" title="Pałac (singel)">
Pałac (singel)

Pałac – utwór polskiego piosenkarza i rapera White’a 2115, wydany w październiku 2019 roku przez wytwórnię SBM Label, pochodzący z albumu Młody książę.
Nagranie uzyskało status platynowej płyty (2020). Utwór zdobył ponad 23 milionów wyświetleń w serwisie YouTube (2023) oraz 14 milionów odsłuchań w serwisie Spotify (2023).
Za mix/mastering utworu odpowiadał DJ Johny.

</doc>
<doc id="5409420" url="https://pl.wikipedia.org/wiki?curid=5409420" title="Przedlitawia">
Przedlitawia



</doc>
<doc id="5409421" url="https://pl.wikipedia.org/wiki?curid=5409421" title="Krasnojarsk Passażyrskij">
Krasnojarsk Passażyrskij



</doc>
<doc id="5409423" url="https://pl.wikipedia.org/wiki?curid=5409423" title="Noc (singel White’a 2115)">
Noc (singel White’a 2115)

Noc – utwór polskiego piosenkarza i rapera White’a 2115, wydany w lutym 2018 roku przez wytwórnię SBM Label, pochodzący z albumu "Rockstar".
Nagranie uzyskało status platynowej płyty (2020). Utwór zdobył ponad 18 milionów wyświetleń w serwisie YouTube (2023) oraz ponad 29 milionów odsłuchań w serwisie Spotify (2023).
Za mix/mastering utworu odpowiadał DJ Johny. Producentem utworu jest Kuroime.

</doc>
<doc id="5409426" url="https://pl.wikipedia.org/wiki?curid=5409426" title="Irkuck Passażyrskij">
Irkuck Passażyrskij



</doc>
<doc id="5409428" url="https://pl.wikipedia.org/wiki?curid=5409428" title="Cukrownik modrolicy">
Cukrownik modrolicy

Cukrownik modrolicy ("Dacnis venusta") – gatunek małego ptaka z rodziny tanagrowatych (Thraupidae). Występuje w północnej Ameryce Południowej i Ameryce Centralnej. W Czerwonej księdze gatunków zagrożonych IUCN klasyfikowany jest jako gatunek najmniejszej troski (LC, "Least Concern").
Systematyka.
Pierwszego naukowego opisu gatunku dokonał amerykański przyrodnik George Newbold Lawrence w 1862 roku, nadając mu nazwę "Dacnis venusta". Opis ukazał się na łamach czasopisma „Annals of the Lyceum of Natural History of New York”. Jako miejsce typowe wskazał okolice linii kolejowej w Panamie. Wyróżnia się dwa podgatunki:
Morfologia.
Mały ptak o krótkim, szpiczastym i lekko zaokrąglonym czarnym dziobie, górna szczęka nieco dłuższa. Występuje dymorfizm płciowy. Podgatunek nominatywny "Dacnis venusta venusta" ma ciemnoszare nogi, tęczówki od szkarłatnych poprzez jasnoczerwone do ciemnoczerwonych u samców i ciemniejsze od ciemnoczerwonych do czerwonobrązowych u samic. Samce: mają czarną twarz, czoło, okolice oczu, podgardle i gardło, reszta głowy, szyja i kark turkusowe. Grzbiet, zad, górne pokrywy ogonowe turkusowo-niebieskie. Skrzydła i ogon czarne. Na pokrywach drugiego rzędu turkusowe zakończenia piór. Dolne partie ciała, pierś, brzuch, boki są zielonkawoczarne, pióra na udach szkarłatne. Samice: wyraźnie jaśniejsze, jakby wypłowiałe. Górne części ciała zielonkawo-oliwkowe z niebieskawo-turkusowym odcieniem, najbardziej intensywnym na bokach głowy, w okolicy szyi i na zadzie. Skrzydła i ogon szaro-oliwkowe. Gardło szare, pierś matowa szarawobrązowa, brzuch i boki szarawooliwkowe, dolna część brzucha i pokrywy podogonowe żółtawopłowe, na udach pióra z czerwonawym odcieniem. Młode osobniki są podobne do dorosłych samic z bardziej matowym ubarwieniem. Długość ciała 11,2–12,2 cm, masa ciała 15–17 g, długość dzioba 12–14,4 mm, długość ogona 38,2–45 mm, długość skrzydła 62,1–70,1 mm. Podgatunek "D. v. fuliginata" jest podobny do podgatunku nominatywnego, ale ma ciemniejsze, intensywnie czarne części dolne ciała, jest nieco mniejszy i ma krótszy dziób.
Zasięg występowania.
Cukrownik modrolicy występuje na terenach położonych na wysokości do 1450 m n.p.m., sporadycznie do 1650 m n.p.m. Jego zasięg występowania, według szacunków organizacji BirdLife International, obejmuje około 872 tys. km².
Poszczególne podgatunki zamieszkują:
Ekologia.
Jego głównym habitatem są półotwarte siedliska takie jak skraje lasów deszczowych, brzegi jezior, częściowo wycięte obszary lasów, zacienione plantacje i przerzedzone lasy. Występuje też w wilgotnych lasach górskich. Spotykany jest we wszystkich partiach lasów od podszytu do koron drzew. Jest gatunkiem osiadłym. Cukrownik modrolicy jest gatunkiem wszystkożernym, do jego diety należą owoce i owady, ale także nektar i łodygi kwiatów. Żeruje od poziomu ziemi do wierzchołków drzew. Zazwyczaj występuje w stadach mieszanych, pojedynczo, w parach lub małych grupach tego samego gatunku. Zaobserwowano wspólne żerowanie na drzewach z rodzaju fikus oraz cekropka z następującymi gatunkami: drozd brązowawy ("Turdus grayi"), lasówka oliwkowa ("Oreothlypis peregrina"), seledynek ("Chlorophanes spiza"), tapiranga szkarłatno-czarna ("Ramphocelus passerinii"), tangarka kropkowana ("Ixothraupis guttata"), tangarka rudogłowa ("Tangara gyrola"), tangarka cytrynowa ("Tangara icterocephala"), tangarka modrolica ("Stilpnia larvata"), tangarka niebieska ("Thraupis episcopus"), tangarka palmowa ("Thraupis palmarum") i organka grubodzioba ("Euphonia laniirostris").
Rozmnażanie.
Prawie brak jest informacji o rozrodzie tego gatunku. Jedno z niewielu zbadanych gniazd tego gatunku zostało znalezione w 1936 roku na wysokości około 15 m na drzewie wysokim na 18 m, wśród gęstego listowia i pnączy gatunku z rodzaju "Strophanthus" w dystrykcie Rivas w prowincji San José w Kostaryce. Gniazdo miało kształt płytkiej otwartej miseczki zbudowanej z wąsów czepnych, korzonków oraz kawałków paproci i trawy, która została wzmocniona i przymocowana, za pomocą pajęczej nici, do dwóch równoległych gałęzi. Wewnętrzna średnica gniazda wynosiła około 6 cm przy głębokości około 2 cm. Gniazdo było wyścielone liśćmi paproci "Nephrolepis pendula".
Ptaki w stanie lęgowym obserwowano w Panamie w okresie od marca do lipca. Młode są karmione przez oboje rodziców.
Status.
W Czerwonej księdze gatunków zagrożonych IUCN cukrownik modrolicy jest klasyfikowany jako gatunek najmniejszej troski (LC, "Least Concern"). W 2019 roku organizacja Partners in Flight szacowała liczebność populacji na 0,5–5 mln dorosłych osobników, a jej trend oceniła jako umiarkowanie spadkowy. Ptak ten opisywany jest jako niepospolity. 

</doc>
<doc id="5409432" url="https://pl.wikipedia.org/wiki?curid=5409432" title="5 Armia Lotnicza">
5 Armia Lotnicza

5 Armia Lotnicza () – związek operacyjny Armii Radzieckiej.
5 Armię Lotniczą utworzono w 1942 roku. W 1943 roku brała udział w bitwie kurskiej (5 lipca - 23 sierpnia 1943). W tym czasie dowództwo 5 Armii Lotniczej tworzyli następujący oficerowie: dowódca Siergiej Goriunow, zastępca dowódcy do spraw politycznych W. Aleksiejew, szef sztabu Nikołaj Seliezniew oraz szef zarządu politycznego N. Procenko. Następnie uczestniczyła w działaniach bojowych prowadzonych przez 2 Front Ukraiński. 

</doc>
<doc id="5409434" url="https://pl.wikipedia.org/wiki?curid=5409434" title="Togoland Zachodni">
Togoland Zachodni

Togoland Zachodni – terytorium separatystyczne uznawane przez społeczność międzynarodową za część Ghany. Ogłosiło niepodległość w 2020 roku. Jest członkiem Organizacji Narodów i Ludów Niereprezentowanych.
Historia.
Od 1884 roku Togoland był niemiecką kolonią. W 1914 roku Togoland został podbity przez Francję i Wielką Brytanię. Zachodnia część Togolandu stała się mandatem brytyjskim, zaś wschodnia mandatem francuskim. Po II wojnie światowej Brytyjski Togoland stał się terytorium powierniczym ONZ. Po referendum w 1956 roku Brytyjski Togoland stał się częścią Ghany (opowiedziało się za tym 58% głosujących). W 2017 roku Togoland Zachodni ogłosił niepodległość, jednak nie wiązało się to z dalszymi konsekwencjami. W 2017 roku Togoland Zachodni przystąpił do UNPO. 25 września 2020 roku doszło do ponownego ogłoszenia niepodległości regionu. Po ogłoszeniu niepodległości doszło do starć między zwolennikami secesji Togolandu Zachodniego a siłami bezpieczeństwa Ghany. Secesjoniści rozpoczęli blokadę dróg i przejęli kontrolę nad niektórymi budynkami administracji rządowej. Od czasu proklamacji niepodległości na terenie regionu sporadycznie dochodzi do pomiędzy zwolennikami niepodległości regionu a siłami bezpieczeństwa Ghany.

</doc>
<doc id="5409439" url="https://pl.wikipedia.org/wiki?curid=5409439" title="Australian Open 2023 (gra podwójna mężczyzn)">
Australian Open 2023 (gra podwójna mężczyzn)

Australian Open 2023 – gra podwójna mężczyzn – zawody deblowe mężczyzn, rozgrywane w ramach pierwszego w sezonie wielkoszlemowego turnieju tenisowego, Australian Open. Zmagania miały miejsce w dniach 19–28 stycznia na twardych kortach Melbourne Park w Melbourne.
Drabinka.
Faza finałowa.
&lt;onlyinclude&gt;
&lt;/onlyinclude&gt;

</doc>
<doc id="5409440" url="https://pl.wikipedia.org/wiki?curid=5409440" title="Said Martínez">
Said Martínez

Héctor Said Martínez Sorto (ur. 7 sierpnia 1991) – honduraski sędzia piłkarski. Znajduje się na Międzynarodowej Liście Sędziowskiej FIFA od 2017 roku.
W 2022 został sędzią meczu na Mistrzostwa Świata w Piłce Nożnej.

</doc>
<doc id="5409448" url="https://pl.wikipedia.org/wiki?curid=5409448" title="La Vida Loca">
La Vida Loca

La Vida Loca – utwór polskiego piosenkarza i rapera White’a 2115, wydany w maju 2018 roku przez wytwórnię SBM Label, pochodzący z albumu Rockstar.
Nagranie uzyskało status podwójnej platynowej płyty (2020). Utwór zdobył ponad 38 milionów wyświetleń w serwisie YouTube (2023) oraz ponad 24 milionów odsłuchań w serwisie Spotify (2022).
Za mix/mastering utworu odpowiada DJ Johny.

</doc>
<doc id="5409455" url="https://pl.wikipedia.org/wiki?curid=5409455" title="Dmitrij Wiszniewski">
Dmitrij Wiszniewski



</doc>
<doc id="5409458" url="https://pl.wikipedia.org/wiki?curid=5409458" title="Alfred Braunschweiger">
Alfred Braunschweiger

Alfred Braunschweiger (ur. 16 października 1885 w Stuttgarcie, zm. 29 czerwca 1952 tamże) – niemiecki skoczek do wody, uczestnik igrzysk olimpijskich w 1904 w Saint Louis.
Podczas igrzysk olimpijskich w 1904 zajął 4. miejsce w skokach do wody z trampoliny. Braunschweiger i Frank Kehoe uzyskali tę samą notę i mieli rozegrać dogrywkę o brązowy medal. Braunschweiger jednak odmówił udziału twierdząc, że jego skoki były wyraźnie lepsze. W tej sytuacji brązowy medal przypadł Kehoe. Jednak dwa lata później oficjalnie ogłoszono, że obaj skoczkowie zajęli to samo miejsce. Międzynarodowy Komitet Olimpijski wymienia tylko Kehoe jako medalistę.

</doc>
<doc id="5409460" url="https://pl.wikipedia.org/wiki?curid=5409460" title="Katastrofa lotu Yeti Airlines 691">
Katastrofa lotu Yeti Airlines 691

Katastrofa lotu Yeti Airlines 691 – miała miejsce 15 stycznia 2023 roku w Nepalu. Samolot ATR 72-500 (nr rej. 9N-ANC), należący linii Yeti Airlines, lecący z Katmandu z 72 osobami na pokładzie, rozbił się podczas podchodzenia do lądowania w Pokharze. Zginęły wszystkie 72 osoby na pokładzie (68 pasażerów i 4 członków załogi). Była to największa katastrofa lotnicza w Nepalu od katastrofy lotu Pakistan International Airlines 268, do której doszło we wrześniu 1992 roku.
Przebieg lotu.
Samolot ATR 72-500, należący do linii lotniczych Yeti Airlines, odbywał lot krajowy z Katmandu do Pokhary. Na pokładzie było 72 osoby – 68 pasażerów i 4 członków załogi. Samolot wystartował o godz. 10:33 z portu lotniczego w Katmandu. Po około 30 minutach lotu, samolot rozpoczął procedurę zniżania do lotniska w Pokharze. Niespodziewanie, maszyna zaczęła ostro skręcać w lewo, mijając domy i uderzyła o wąwóz rzeki Kali Gandaki, 2 km od lotniska w Pokharze.
Film nagrany z ziemi na krótko przed katastrofą pokazał, że samolot z wypuszczonym podwoziem przechyla się stromo w lewo przed rozbiciem. Inny film, transmitowany na żywo z wnętrza samolotu przez jednego z pasażerów, pokazuje pasażerów nieświadomych jakiegokolwiek zagrożenia na kilka sekund przed katastrofą.
16 stycznia w miejscu katastrofy zostały odnalezione oba rejestratory lotu.
W Nepalu 16 stycznia 2023 został ogłoszony dniem żałoby narodowej.
Ofiary katastrofy.
Podczas feralnego lotu, kapitanem samolotu był Kamal KC, a drugim pilotem była Anju Khatiwada.
Śledztwo.
Po katastrofie powołano komisję do badań nad wypadkiem. Ze wstępnych wyników badania rejestratorów lotu wynika że śmigła obu silników samolotu tuż przed katastrofą były ustawione w chorągiewkę, co mogło przyczynić się do upadku samolotu. Nie ustalono na chwile obecną (7 luty 2023) czy było to spowodowane błędem ludzkim czy technicznym.

</doc>
<doc id="5409464" url="https://pl.wikipedia.org/wiki?curid=5409464" title="Szaman (singel)">
Szaman (singel)

Szaman – utwór polskiego rapera Palucha, wydany w październiku 2016 roku, pochodzący z albumu Ostatni krzyk osiedla.
Nagranie uzyskało status diamentowej płyty (2021). Utwór zdobył ponad 112 milionów wyświetleń w serwisie YouTube (2023) oraz ponad 24 milionów odsłuchań w serwisie Spotify (2023).
Producentem utworu jest Kamil ‘PSR’ Pisarski.

</doc>
<doc id="5409469" url="https://pl.wikipedia.org/wiki?curid=5409469" title="Jan 1,1">
Jan 1,1

Jan 1,1 lub Jana 1,1 – pierwszy werset Ewangelii według św. Jana. Fragment jest czytany podczas celebrowania mszy w nadzwyczajnej formie rytu rzymskiego.
Interpretacja.
Św. Jan Paweł II w czasie sprawowania funkcji papieża stwierdził, że wcześniej przytoczony fragment Pisma Świętego odnosi się do „początku absolutnego”, czyli wieczności, w przeciwieństwie do pierwszego wersu Księgi Rodzaju, który odnosi się do początku czasu. Święta Kongregacja Nauki Wiary stwierdziła, że ten fragment Biblii odnosi się do Jezusa Chrystusa. Papież Franciszek oświadczył, że Ewangelia ujawnia co robił Chrystus przed swoimi narodzinami – istniał przed początkiem wszystkiego.
Analiza językowa.
Tekst Prologu, a w nim pierwszego wersetu, jest jednym z budzących największe zainteresowanie i zarazem wzbudzających kontrowersje fragmentów Pisma Świętego. Bibliści poddawali analizie każde słowo z greckiego oryginału J 1, 1, jako istotne teologicznie: "en arche" (na początku), "ēn" (był) "ho Logos". Wielu badaczy zwraca uwagę na doniosłość czasownika "ēn" w tym miejscu, jak i w ogóle w pismach św. Jana, w opozycji do "egeneto" (stał się), jako przeciwstawieniu „boskiego trwania” i ziemskiego, czasowego zaistnienia. Pojęcie "Logos" odnosi się zarówno do filozofii greckiej, jak i do Starego Testamentu, lecz jego koncepcja jest czymś więcej niż w nich, gdyż jest osobowym Bogiem. Pojęcie "arche" również ma te dwa źródła, oznaczające początek, pierwszeństwo i władzę, a wersecie tym wskazuje na uprzednie i priorytetowe istnienie Logosu względem wszystkiego oraz sięga wcześniej i głębiej niż "En arche" / "Bereszit" ("Na początku") Księgi Rodzaju 1, 1.
Obecność w kulturze.
Pierwsze słowa wersetu – „Na początku było Słowo” – funkcjonują także w języku potocznym, jako powiedzenie. Używane są w związku z problematyką języka komunikacji, lub publikacji, np. o kartografii ("Na początku było słowo. A potem mapa"), odnośnie działania mediów ("Na początku było słowo. Struktura argumentacyjna artykułów prasowych"), czy w kontekście praw autorskich.
W związku z popularnością i znaczeniem wersetu powstały też jego liczne parafrazy. Ich autorami są, m.in.: Johann Wolfgang von Goethe ("Im Anfang war die Tat" – "Na początku był czyn!" ("Faust")), Dorothee Sölle ("Im Arfang war die Liebe"), Hans von Bülow ("Im Anfang war des Rythmus"), Stanisław Jerzy Lec ("Na początku było Słowo – a na końcu Frazes"), Hoimar von Ditfurth ("Na początku był wodór").

</doc>
<doc id="5409471" url="https://pl.wikipedia.org/wiki?curid=5409471" title="810 Brygada Piechoty Morskiej">
810 Brygada Piechoty Morskiej



</doc>
<doc id="5409478" url="https://pl.wikipedia.org/wiki?curid=5409478" title="Australian Open 2023 (gra podwójna kobiet)">
Australian Open 2023 (gra podwójna kobiet)

Australian Open 2023 – gra podwójna kobiet – zawody deblowe kobiet, rozgrywane w ramach pierwszego w sezonie wielkoszlemowego turnieju tenisowego, Australian Open. Zmagania miały miejsce w dniach 19–29 stycznia na twardych kortach Melbourne Park w Melbourne.
Drabinka.
Faza finałowa.
&lt;onlyinclude&gt;
&lt;/onlyinclude&gt;

</doc>
<doc id="5409479" url="https://pl.wikipedia.org/wiki?curid=5409479" title="Togoland Zachdoni">
Togoland Zachdoni



</doc>
<doc id="5409482" url="https://pl.wikipedia.org/wiki?curid=5409482" title="George Sheldon (skoczek do wody)">
George Sheldon (skoczek do wody)

George Herbert Sheldon (ur. 17 maja 1874, zm. 25 listopada 1907 w Saint Louis) – amerykański skoczek do wody,mistrz olimpijski z igrzysk w 1904 w Saint Louis.
Był okulistą. Praktykował w Saint Louis.
Zdobył złoty medal na igrzyskach olimpijskich w 1904 w skokach do wody z trampoliny.
W 1905 zwyciężył w mistrzostwach stanów Zjednoczonych (AAU).
Zmarł na chorobę serca w 1907. W 1989 został wybrany do International Swimming Hall of Fame.

</doc>
<doc id="5409486" url="https://pl.wikipedia.org/wiki?curid=5409486" title="Phlegmacium triumphans">
Phlegmacium triumphans



</doc>
<doc id="5409488" url="https://pl.wikipedia.org/wiki?curid=5409488" title="Komitat Belovár-Kőrös">
Komitat Belovár-Kőrös

Komitat Belovár-Kőrös (, ) – komitat Królestwa Węgier i Trójjedynego Królestwa Chorwacji, Slawonii i Dalmacji. W 1910 roku liczył 332 592 mieszkańców, a jego powierzchnia wynosiła 5050 km².
Graniczył z komitatami: Varasd, Somogy, Verőce, Pozsega i Zágráb. Jego północną granicę stanowiła rzeka Drawa.

</doc>
<doc id="5409494" url="https://pl.wikipedia.org/wiki?curid=5409494" title="Saltacja wykrotowa">
Saltacja wykrotowa

Saltacja wykrotowa – naturalny, biogeomorfologiczny proces modulacji podłoża, polegający na wyrywaniu (razem z korzeniami drzew) utworów glebowo-zwietrzelinowych, jak również przemieszczaniu ich i osadzaniu w niedużej odległości od miejsca wyrwania.
Charakterystyka procesu.
Saltacja wykrotowa zachodzi w sytuacji, kiedy to pozioma siła składowa oddziaływująca na koronę i pień przekracza zdolność korzeni oraz gleby do utrzymania drzewa w miejscu, na którym rośnie. Proces kojarzony jest głównie z powstawaniem wiatrołomów o genezie meteorologicznej. W mniejszym stopniu jest on efektem innych zdarzeń, czy procesów, w tym m.in. wywracaniem się martwych pni po pożarach, osłabieniach szkodnikami, czy zanieczyszczeniami, oblepieniu okiścią, przejściu lawin, upadku meteorytu lub też w wyniku naturalnego ich obumarcia. Proces saltacji wykrotowej prowadzi do powstawania na dnie lasu martwego drewna w zróżnicowanym stopniu rozkładu, stanowiącego siedlisko dla różnego rodzaju organizmów. Jest też przyczyną budowania mikrotopografii terenu (zagłębienia i kopczyki), zmian w ekosystemach, ma wpływ na pedogenezę oraz gospodarkę leśną człowieka.
Badania naukowe.
W analizie saltacji wykrotowej stosuje się metodykę geomorfologiczną, a także metody badań procesów glebowych. W polskiej literaturze geomorfologicznej proces zaliczany jest do niszczącej działalności wiatru, a badanie kopców oraz zagłębień po systemie korzeniowym – do zakresu badań form pochodzenia eolicznego. W literaturze anglosaskiej natomiast proces ten zalicza się do procesów biogeomorfologicznych, związanych mniej lub bardziej bezpośrednio z produktywnością biologiczną. Z punktu widzenia procesów glebowych rozpatrywany jest natomiast jako składowa bioturbacji lub pedoturbacji.

</doc>
<doc id="5409495" url="https://pl.wikipedia.org/wiki?curid=5409495" title="Komitat Varasd">
Komitat Varasd

Komitat Varasd (, ) – komitat Królestwa Węgier i Trójjedynego Królestwa Chorwacji, Slawonii i Dalmacji. W 1910 roku liczył 293 612 mieszkańców, a jego powierzchnia wynosiła 2521,28 km².
Graniczył z komitatami: Zala, Belovár-Kőrös i Zágráb oraz austriackim Księstwem Krainy. Jego północną granicę stanowiła rzeka Drawa.

</doc>
<doc id="5409499" url="https://pl.wikipedia.org/wiki?curid=5409499" title="Komitat Lika-Krbava">
Komitat Lika-Krbava

Komitat Lika-Krbava (, ) – komitat Królestwa Węgier i Trójjedynego Królestwa Chorwacji, Slawonii i Dalmacji. W 1910 roku liczył 204 710 mieszkańców, a jego powierzchnia wynosiła 6211 km². Jego stolicą był Gospić.
Był najbardziej na południe wysuniętym komitatem królestwa. Graniczył z komitatem Modrus-Fiume 
oraz Królestwem Dalmacji i Kondominium Bośni i Hercegowiny.
Na mocy traktatu w Trianon (1920) terytorium komitatu weszło w skład Królestwa Serbów, Chorwatów i Słoweńców.

</doc>
<doc id="5409500" url="https://pl.wikipedia.org/wiki?curid=5409500" title="Ludwik Fiszer (prawnik)">
Ludwik Fiszer (prawnik)



</doc>
<doc id="5409501" url="https://pl.wikipedia.org/wiki?curid=5409501" title="Valentina Alazraki">
Valentina Alazraki

Valentina Alazraki Crastich (ur. 19 stycznia 1955 w Meksyku) – meksykańska dziennikarka, korespondentka watykańska, autorka książek, wykładowca uniwersytecka i działaczka społeczna.
Życiorys.
Valentina Alazraki Crastich od 1974 relacjonuje dla stacji Televisa wydarzenia z Rzymu i Watykanu, będąc wtedy najmłodszą dziennikarką akredytowaną przy Biurze Prasowym Stolicy Apostolskiej jako zagraniczna korespondentka. Od tamtej pory relacjonuje wszystkie najważniejsze wydarzenia watykańskie. Jako dziennikarka towarzyszyła Janowi Pawłowi II podczas 100 z jego 104 podróży apostolskich. W styczniu 1979, przed papieską pielgrzymką do Meksyku, przeprowadziła pierwszy wywiad z Janem Pawłem II. Była również specjalnym wysłannikiem swojej macierzystej redakcji podczas 23 podróży zagranicznych Benedykta XVI i podczas 32 międzynarodowych podróży papieża Franciszka. 

</doc>
<doc id="5409506" url="https://pl.wikipedia.org/wiki?curid=5409506" title="Stanisław Fiszer">
Stanisław Fiszer



</doc>
<doc id="5409507" url="https://pl.wikipedia.org/wiki?curid=5409507" title="Komitat Modrus-Fiume">
Komitat Modrus-Fiume

Komitat Modrus-Fiume (, ) – komitat Królestwa Węgier i Trójjedynego Królestwa Chorwacji, Slawonii i Dalmacji. W 1910 roku jego powierzchnia wynosiła 4879 km². Jego stolicą był Ogulin.
Graniczył z komitatami Lika-Krbava i Zágráb oraz krajami cesarskiej części Austro-Węgier. Miasto Fiume było wyłączone z granic komitatu, bezpośrednio podlegając pod jurysdykcję władz w Budapeszcie.

</doc>
<doc id="5409510" url="https://pl.wikipedia.org/wiki?curid=5409510" title="15 Armia Lotnicza">
15 Armia Lotnicza

15 Armia Lotnicza () – jedna z armii Związku Radzieckiego.
Historia.
15 Armię Lotniczą utworzono w 1942 roku. W czasie walk na froncie wschodnim wchodziła w skład 2 Frontu Bałtyckiego który powstał 20 października 1943 roku z przemianowania Frontu Bałtyckiego. 
15 Armia Lotnicza uczestniczyła w bitwie na łuku kurskim. W tym czasie dowództwo armii tworzyli następujący oficerowie: dowódca Nikołaj Naumienko, zastępca dowódcy do spraw politycznych N. Suchaczew, szef sztabu A. Sakownin oraz szef zarządu politycznego G. Chudiakow. 

</doc>
<doc id="5409511" url="https://pl.wikipedia.org/wiki?curid=5409511" title="Dawny kościół imienia Zbawiciela na placu Czystym we Wrocławiu">
Dawny kościół imienia Zbawiciela na placu Czystym we Wrocławiu

Kościół Zbawiciela (niem. Salvatorkirche) – pierwszy kościół ewangelicki, który znajdował się we Wrocławiu, na Wygonie Świdnickim, w obrębie obecnego pl. Czystego (Salvatorplatz). 
Historia.
W 1541 roku rada miejska Wrocławia zakupiła leżący poza murami miasta kawałek łąki, w celu założenia nowego cmentarza "Kirchof zu St. Gertrudis" (cmentarz św. Gertrudy dla mieszkańców "świdnickich łąk". 24 marca 1541 teren został ogrodzony: północna strona cmentarza leżała bezpośrednio przy fosie obwarowań miejskich; przy wschodnim płocie stało niewielkie ossuarium, natomiast wejście główne prowadziło przez bramę od strony zachodniej. W takim niezmienionym kształcie przetrwał do XIX wieku. 
Część przyległych ziem wykupiła również parafia św. Marii Magdaleny, która chowała na tych terenach swoich ubogich parafian. Z jej inicjatywy i na jej terenie, gdzie dotychczas stał krzyż cmentarny lub kaplica grobowa w 1561 roku rozpoczęto budowę kościoła pod wezwaniem Zbawiciela. Prace zakończyły się w 1568 roku. Już w 1562 roku wizerunek kościoła w jego pierwszej fazie budowy uwiecznił Barthel Weihner i jego syn Georg na planie Wrocławia. Pierwszym pastorem w kościele był doktor Ambrosius Moibanus (młodszy) lub Gregorius Gebhard. 
W kościele odbywały się msze dla ludności zamieszkałej w pobliskich wsiach na południe od Wrocławia, m.in. dla Glinianek, Hub, Nowej Wsi i Borka. W latach 1609 - 1610 świątynię rozbudowano. W 1648 roku kościół przeszedł pod władanie katolików i pozostał pod nim do 1708 roku. 15 lutego 1742 roku świątynia została podniesiona do rangi kościoła filialnego parafii św. Marii Magdaleny i obsługiwała ludność ewangelicką ze wsi Nowa Wieś, Gajowic, Szczepina, Wojszyc, Oporowa, Grabiszyna, Muchoboru Wielkiego, Muchoboru Małego, Hub, Księża Małego, Księża Wielkiego, Tarnogaju i Dworka. Od 1757 roku opiekę duchową proboszcz świątyni roztaczał także nad regimentem kirasjerów stacjonujących na Grabiszynie. W 1768 roku, po wojnie siedmioletniej, kościół odnowiono i odremontowano, a następnie ponownie poświęcono. W 1777 roku zamknięto otaczający go cmentarz. 12 listopada 1854 roku kościół doszczętnie spłonął.
Opis architektoniczny.
Według większości źródeł pierwszy budynek świątyni był wykonany w konstrukcji szachulcowej. Mariusz Caban, choć nie neguje tego poglądu, wskazuje na inną możliwość, a mianowicie, że w pierwszych latach istnienia kościół mógł być odeskowany. Była to świątynia jednonawowa, z wyodrębnionym, zamkniętym poligonalnie niższym prezbiterium. Korpus na poziomie fundamentów mierzył 36 łokci długości i 18 szerokości (16,70 x 10,80 m), prezbiterium miało długość 8.40 m, a największa szerokość mierzona przy łuku tęczy 7,25 m. Konstrukcję pokrywał dach dwuspadowy nad korpusem i wielospadowy nad prezbiterium; nad dachem korpusu umieszczona została sygnaturka. W 1577 lub 1582 roku do bryły, od zachodniej strony, na osi kościoła dobudowano wieżę (dzwonnicę), niższą od sygnaturki. Jedynie na planie Wrocławia umieszczonym w dziele wydanym przez Matthäusa Meriana w 1650 roku wieża znajdowała się przy północnej ścianie korpusu, przy północno-zachodnim narożniku kościoła. Pierwsze prace rozpoczęto 20 kwietnia: wykonano fundamenty, na których postawiono drewnianą konstrukcję i przykryto ją gontem. 19 maja na szczycie osadzono kulę, zamontowano duży dzwon ufundowany przez ludwisarza Hansa Fuchsa oraz mały dzwon lub dwa małe dzwony pochodzące z sąsiedniej kaplicy (kościółka) św. Gertrudy. 
W 1610 roku, z powodu złego stanu technicznego wieży wzniesiono nową na planie kwadratu o boku 6 metrów, która przylegała do elewacji zachodniej w osi założenia. Wieżę, tym razem już wyższą od sygnaturki znajdującej się na dachu korpusu, zwieńczono kulą, krzyżem, chorągiewką i gwiazdą, której elementy pomalował miejscowy malarz George Hader. W tym samym czasie przebudowano korpus świątyni, przedłużając go w kierunku zachodnim o 18 łokci czyli około 10,90 m. Okna zakończono łukiem półpełnym o prostych podziałach maswerków. Na dachu umieszczona była sygnaturka o cechach już wczesnorenesansowych. Prace zakończono w maju 1610 roku. Wygląd kościoła w takiej formie widoczny jest na grafice G. Hayera z 1613 roku oraz na planie miasta umieszczonego w dziele M. Meriana z 1650 roku. W październiku 1638 na wieży osadzono żelazną szpilę. 
W 1723 roku dokonano przebudowy świątyni w duchu baroku: dobudowano asymetryczną nawę boczną z dwoma kondygnacjami empor oświetlonymi ośmioma parami okien i przykrytą osobnym, czterospadowym dachem. Podobne empory dodano w starym korpusie po stronie północnej oraz dodano dwie wieżyczki w pobliżu wieży, które doświetlały dwie klatki schodowe prowadzące na empory. W tym samym okresie rozbudowano również prezbiterium. Według Przemysława Guszpita, Rolanda Mruczka i Tomasza Kastka świątynia po przebudowie barokowej wykonana była w konstrukcji ryglowej.
Podczas wojen śląskich, w okresie od 1756 do 1763 roku, z powodu obronnych, wieża kościoła została obniżona lub zniszczona. Odbudowano ją w latach 1767–1768, a jak wynika z zachowanego kosztorysu z 22 sierpnia 1767 koszt tych prac wyniósł 1214 talarów. 

</doc>
<doc id="5409513" url="https://pl.wikipedia.org/wiki?curid=5409513" title="Język kadorih">
Język kadorih



</doc>
<doc id="5409514" url="https://pl.wikipedia.org/wiki?curid=5409514" title="Język uud danum">
Język uud danum



</doc>
<doc id="5409516" url="https://pl.wikipedia.org/wiki?curid=5409516" title="Komitat Pozsega">
Komitat Pozsega

Komitat Pozsega (, ) – komitat Królestwa Węgier i Trójjedynego Królestwa Chorwacji, Slawonii i Dalmacji. W 1910 roku liczył 265 272 mieszkańców, a jego powierzchnia wynosiła 4932,95 km². Jego stolicą była Požega.
Południową granicę komitatu wyznaczała rzeka Sawa, za którą leżało Kondominium Bośni i Hercegowiny. Graniczył także z komitatami Belovár-Kőrös, Verőce i Szerém.

</doc>
<doc id="5409520" url="https://pl.wikipedia.org/wiki?curid=5409520" title="Komitat Szerém">
Komitat Szerém

Komitat Szerém (, ) – komitat Królestwa Węgier i Trójjedynego Królestwa Chorwacji, Slawonii i Dalmacji. W 1910 roku liczył 414 234 mieszkańców, a jego powierzchnia wynosiła 6865,80 km². Jego stolicą był Vukovar.
Jego północną granicę wyznaczał Dunaj, a południową Sawa. Graniczył z komitatami Bács-Bodrog, Verőce, Pozsega i Torontál, a także z Królestwem Serbii oraz Kondominium Bośni i Hercegowiny.

</doc>
<doc id="5409521" url="https://pl.wikipedia.org/wiki?curid=5409521" title="Anna Wojtacha">
Anna Wojtacha

Anna Wojtacha (ur. 1980 w Koszalinie) – polska dziennikarka, reportażystka, korespondentka wojenna.
Kariera.
W wieku 22 lat rozpoczęła pracę w redakcji Teleexpressu w TVP1. Tam poznała Waldemara Milewicza i współpracowała z nim. W roku 2003, w wieku 23 lat, pojechała jako korespondentka wojenna do Afganistanu i do Iraku.
Pracowała również dla stacji telewizyjnych TVN24, Polsat News, TVP Info, dla których relacjonowała m.in. wojnę rosyjsko–gruzińską, konflikt czadyjsko-sudański, zamach stanu w Tajlandii.
Życie prywatne.
Była związana z Pawłem Rolakiem, operatorem dźwięku.

</doc>
<doc id="5409534" url="https://pl.wikipedia.org/wiki?curid=5409534" title="Komitat Verőce">
Komitat Verőce

Komitat Verőce (, ) – komitat Królestwa Węgier i Trójjedynego Królestwa Chorwacji, Slawonii i Dalmacji. W 1910 roku liczył 241 042 mieszkańców, a jego powierzchnia wynosiła 4810 km². Jego stolicą był Osijek.
Jego północną granicę wyznaczała Drawa, a część wschodniej Dunaj. Graniczył z komitatami Somogy, Baranya, Bács-Bodrog, Szerém, Belovár-Kőrös i Pozsega.

</doc>
<doc id="5409539" url="https://pl.wikipedia.org/wiki?curid=5409539" title="Eduard Bagrickij">
Eduard Bagrickij



</doc>
<doc id="5409540" url="https://pl.wikipedia.org/wiki?curid=5409540" title="Eduard Gieorgijewicz Bagrickij">
Eduard Gieorgijewicz Bagrickij



</doc>
<doc id="5409541" url="https://pl.wikipedia.org/wiki?curid=5409541" title="Psków Pasażerski">
Psków Pasażerski



</doc>
<doc id="5409543" url="https://pl.wikipedia.org/wiki?curid=5409543" title="Eduard Gieorgijewicz Bagricki">
Eduard Gieorgijewicz Bagricki



</doc>
<doc id="5409544" url="https://pl.wikipedia.org/wiki?curid=5409544" title="Two-9">
Two-9

Two-9 – amerykański kolektyw hip-hopowy ze wschodniej części Atlanty w stanie Georgia. W skład kolektywu wchodzą obecnie Key!, Curtis Williams, Jace, CeeJ, Cartier Dave (Dav E), Lightskin Mac11 i DJ Osh Kosh. Jak również podgrupy Retro Su$h! (Jace i CeeJ) oraz FatKidsBrotha (Cartier Dave i Lightskin Mac11).
Grupa została założona przez Williamsa i Key! w 2009 roku. Podpisali kontrakt z wytwórnią Mike'a Will Made It, EarDrummers Entertainment.
Kariera.
2012.
Grupa wydała mixtape Two-9 Forever w lipcu 2012 roku. Od tego wydania Two9 pracuje nieprzerwanie. Wydali A Two9 Christmas z DJ Donem Cannonem w Boże Narodzenie 2012 roku.
ComplexMusic umieściło ich na liście „25 nowych raperów, na których warto uważać”.
2013.
Two-9 brali udział na „Trillectro Music Festival 2013”, który odbył się w Waszyngtonie, grali z takimi artystami jak; ASAP Ferg, Wale, Casey Veggies, Travis Scott.

</doc>
<doc id="5409545" url="https://pl.wikipedia.org/wiki?curid=5409545" title="SS Wigry">
SS Wigry



</doc>
<doc id="5409547" url="https://pl.wikipedia.org/wiki?curid=5409547" title="Pronczejkowo (rejon mołodecki)">
Pronczejkowo (rejon mołodecki)

Pronczejkowo – dawna kolonia. Tereny, na których leżała, znajdują się obecnie na Białorusi, w obwodzie mińskim, w rejonie mołodeckim, w sielsowiecie Gródek.
Historia.
W czasach zaborów w powiecie wilejskim, w guberni wileńskiej Imperium Rosyjskiego.
W latach 1921–1945 kolonia leżała w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Powszechny Spis Ludności z 1921 roku nie poddał danych dotyczących miejscowości. W 1931 w 18 domach zamieszkiwało 106 osób.
Wierni należeli do parafii rzymskokatolickiej w Chołchle i parafii prawosławnej w Gródku. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.

</doc>
<doc id="5409552" url="https://pl.wikipedia.org/wiki?curid=5409552" title="Komitat Zágráb">
Komitat Zágráb

Komitat Zágráb (, ) – komitat Królestwa Węgier i Trójjedynego Królestwa Chorwacji, Slawonii i Dalmacji. W 1910 roku liczył 512 675 mieszkańców, a jego powierzchnia wynosiła 7145 km². Jego stolicą był Zagrzeb.
Jego granice częściowo wyznaczały rzeki Sawa, Kupa i Una. Graniczył z komitatami Varasd, Belovár-Kőrös, Pozsega i Modrus-Fiume oraz Kondominium Bośni i Hercegowiny.

</doc>
<doc id="5409553" url="https://pl.wikipedia.org/wiki?curid=5409553" title="Kaliningrad Passażyrskij">
Kaliningrad Passażyrskij



</doc>
<doc id="5409558" url="https://pl.wikipedia.org/wiki?curid=5409558" title="Puniszcze (rejon mołodecki)">
Puniszcze (rejon mołodecki)

Puniszcze – dawny folwark. Tereny, na których leżał, znajdują się obecnie na Białorusi, w obwodzie mińskim, w rejonie mołodeckim, w sielsowiecie Chożów.
Historia.
W czasach zaborów folwark w powiecie wilejskim, w guberni wileńskiej Imperium Rosyjskiego.
W latach 1921–1945 folwark leżał w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Według Powszechnego Spisu Ludności z 1921 roku zamieszkiwało tu 7 osób, wszystkie były wyznania prawosławnego i zadeklarowały polską przynależność narodową. Był tu 1 budynek mieszkalny. W 1931 w 1 domu zamieszkiwały 2 osoby.
Wierni należeli do parafii rzymskokatolickiej w Gródku i parafii prawosławnej w Chołchle. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.

</doc>
<doc id="5409559" url="https://pl.wikipedia.org/wiki?curid=5409559" title="Ludwik Martynowicz">
Ludwik Martynowicz



</doc>
<doc id="5409560" url="https://pl.wikipedia.org/wiki?curid=5409560" title="Jekaterynburg (stacja kolejowa)">
Jekaterynburg (stacja kolejowa)



</doc>
<doc id="5409567" url="https://pl.wikipedia.org/wiki?curid=5409567" title="Jaduty">
Jaduty

Jaduty () – wieś na Ukrainie, w obwodzie czernihowskim, w rejonie nieżyńskim. W 2001 liczyła 1148 mieszkańców, spośród których 1113 wskazało jako ojczysty język ukraiński, 29 rosyjski, 5 białoruski, a 1 ormiański.

</doc>
<doc id="5409570" url="https://pl.wikipedia.org/wiki?curid=5409570" title="Kazań (stacja kolejowa)">
Kazań (stacja kolejowa)



</doc>
<doc id="5409573" url="https://pl.wikipedia.org/wiki?curid=5409573" title="Iłarionowe">
Iłarionowe

Iłarionowe () – osiedle typu miejskiego na Ukrainie, w obwodzie dniepropetrowskim, w rejonie synelnykowskim. W 2001 liczyło 8495 mieszkańców, spośród których 7451 wskazało jako ojczysty język ukraiński, 940 rosyjski, 5 mołdawski, 1 węgierski, 4 bułgarski, 6 białoruski, 7 ormiański, 55 romski, a 26 inny.

</doc>
<doc id="5409575" url="https://pl.wikipedia.org/wiki?curid=5409575" title="Ołeksijiwka (obwód chmielnicki)">
Ołeksijiwka (obwód chmielnicki)

Ołeksijiwka () – wieś na Ukrainie, w obwodzie chmielnickim, w rejonie chmielnickim, w hromadzie Stara Sieniawa. W 2001 liczyła 685 mieszkańców, spośród których 682 wskazało jako ojczysty język ukraiński, a 3 rosyjski.

</doc>
<doc id="5409578" url="https://pl.wikipedia.org/wiki?curid=5409578" title="17 Armia Lotnicza">
17 Armia Lotnicza

17 Armia Lotnicza () – jedna z armii Związku Radzieckiego.
Historia.
17 Armię Lotniczą utworzono w 1942 roku. W czasie walk na froncie wschodnim wchodziła w skład Frontu Południowo-Zachodniego. 
Uczestniczyła w bitwie na łuku kurskim. W tym czasie dowództwo armii tworzyli następujący oficerowie: dowódca Władimir Sudiec, zastępca dowódcy do spraw politycznych W. Tołmaczew, szef sztabu N. Korsakow oraz szef zarządu politycznego W. Tocziłow. Od 20 października 1943 roku uczestniczyła w działaniach bojowych prowadzonych przez 3 Front Ukraiński utworzony z Frontu Południowo-Zachodniego.

</doc>
<doc id="5409580" url="https://pl.wikipedia.org/wiki?curid=5409580" title="Olempinowo">
Olempinowo

Olempinowo (, "Alempinowa"; , "Olempinowo") – wieś na Białorusi, w obwodzie grodzieńskim, w rejonie lidzkim, w sielsowiecie Możejków, przy linii kolejowej Lida – Mosty.
Historia.
W XIX i w początkach XX w. położone było w Rosji, w guberni wileńskiej, w powiecie lidzkim, w gminie Lebiodka.
W dwudziestoleciu międzywojennym leżało w Polsce, w województwie nowogródzkim, w powiecie szczuczyńskim (od 29 maja 1929, wcześniej w powiecie lidzkim), w gminie Lebioda. W 1921 miejscowość liczyła 130 mieszkańców, zamieszkałych w 25 budynkach, wyłącznie Polaków. 110 mieszkańców było wyznania prawosławnego i 20 rzymskokatolickiego.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5409581" url="https://pl.wikipedia.org/wiki?curid=5409581" title="Kozijiwka (obwód charkowski)">
Kozijiwka (obwód charkowski)

Kozijiwka () – wieś na Ukrainie, w obwodzie charkowskim, w rejonie bogoduchowskim, w hromadzie Krasnokutśk. W 2001 liczyła 2338 mieszkańców, spośród których 2266 wskazało jako ojczysty język ukraiński, 63 rosyjski, 1 białoruski, 3 ormiański, a 5 inny.

</doc>
<doc id="5409582" url="https://pl.wikipedia.org/wiki?curid=5409582" title="Horodnie (rejon bogoduchowski)">
Horodnie (rejon bogoduchowski)

Horodnie () – wieś na Ukrainie, w obwodzie charkowskim, w rejonie bogoduchowskim, w hromadzie Krasnokutśk. W 2001 liczyła 985 mieszkańców, spośród których 928 wskazało jako ojczysty język ukraiński, 49 rosyjski, 7 ormiański, a 1 inny.

</doc>
<doc id="5409583" url="https://pl.wikipedia.org/wiki?curid=5409583" title="Łukasz Kumor">
Łukasz Kumor

Łukasz Kumor (ur. 21 września 1907 w Dąbrowie, zm. 11 października 1968) – polski nauczyciel i ekonomista, poseł na Sejm PRL II i III kadencji.
Życiorys.
Syn Łukasza i Katarzyny. Ukończył Seminarium Nauczycielskie w Kielcach, w latach 30. był nauczycielem Szkoły Powszechnej w Garbatce, w latach 1937–1939 studiował na Wydziale Humanistycznym Uniwersytetu Warszawskiego. W 1927 został członkiem Centralnego Związku Młodzieży Wiejskiej, a w 1928 Związku Młodzieży Wiejskiej RP „Wici”, był członkiem władz wojewódzkich w Kielcach. W okresie 1939–1942 był prezesem Spółdzielni Spożywców w Garbatce, od 1940 organizował gminne kierownictwa ruchu ludowego w powiecie kieleckim, a także Związku Walki Zbrojnej i Batalionów Chłopskich, uczestniczył w tajnym nauczaniu. W 1942 został kierownikiem Biura Delegata Rządu na Okręg Kielecki, wchodził w skład Komendy Obwodu Kielce Armii Krajowej jako zastępca do spraw organizacyjnych. Wstąpił do Stronnictwa Ludowego, był członkiem prezydium SL w Kielcach, pełnił także funkcję sekretarza, następnie przystąpił do Zjednoczonego Stronnictwa Ludowego, w latach 1959–1964 był członkiem prezydium Wojewódzkiego Komitetu ZSL w Kielcach. Został pracownikiem Zarządu Wojewódzkiego Związku Samopomocy Chłopskiej, następnie do 1952 pracował w Banku Gospodarstwa Spółdzielczego w Kielcach, Bydgoszczy i Zielonej Górze. W 1953 został zatrudniony w Zakładach Mleczarskich w Kielcach, następnie od 1953 do 1957 był nauczycielem w Technikum Ekonomicznym w Kielcach, od 1959 był dyrektorem Kieleckiego Przedsiębiorstwa Elektryfikacji Rolnictwa.
W 1957 i 1961 uzyskiwał mandat posła na Sejm PRL z okręgów Kielce i Końskie. Po raz pierwszy został wybrany w okręgu Bielsk Podlaski, potem wybierany w okręgu Ełk. Zasiadał w Komisji Planu Gospodarczego, Budżetu i Finansów, a w następnej kadencji w Komisji Komisja Przemysłu Ciężkiego, Chemicznego i Górnictwa.
Został pochowany na Cmentarzu Partyzanckim w Kielcach.

</doc>
<doc id="5409585" url="https://pl.wikipedia.org/wiki?curid=5409585" title="Fernán Ferreiroa">
Fernán Ferreiroa

Fernán Ferreiroa López (ur. 10 lutego 1995 w Nigrán) – hiszpański piłkarz występujący na pozycji pomocnika w Enosis Neon Paralimni.
Kariera klubowa.
Grę w piłkę nożną rozpoczął w amatorskim klubie ED Val Miñor Nigrán z rodzinnego miasta Nigrán. W 2009 roku przeniósł się do akademii Celty Vigo. 29 kwietnia 2012 zaliczył debiut na poziomie seniorskim w Segunda División B w meczu rezerw Celty z CD Leganés (0:4). Przed sezonem 2013/14 został na stałe włączony do zespołu rezerw i stał się zawodnikiem podstawowego składu. W styczniu 2015 roku został wypożyczony na 6 miesięcy do SD Compostela, gdzie rozegrał 3 ligowe spotkania. Dwa miesiące po powrocie do Celty Vigo rozwiązał swoją umowę z klubem i odszedł do czwartoligowego zespołu CD Choco, gdzie w 23 występach strzelił 1 gola.
Latem 2016 roku Ferreiroa został graczem Gimnástica Segoviana CF (Tercera División). W sezonie 2016/17 z 15 bramkami został najlepszym strzelcem zespołu i awansował ze swoją drużyną do Segunda División B, z której spadł rok później. Po degradacji klubu podpisał roczny kontrakt z Barakaldo CF prowadzonym przez Aitora Larrazábala. W sezonie 2018/19 rozegrał na poziomie Segunda División B 22 spotkania, w których zdobył 1 gola.
W czerwcu 2019 roku podpisał roczną umowę z azerskim klubem Qəbələ FK. 17 sierpnia zadebiutował w Premyer Liqası w przegranym 0:2 meczu przeciwko Sumqayıt FK. W sezonie 2019/20, przerwanym z powodu pandemii COVID-19, zanotował on 18 występów i zdobył 3 bramki. We wrześniu 2020 roku został piłkarzem Jagiellonii Białystok. 17 października zaliczył pierwszy mecz w Ekstraklasie przeciwko Lechowi Poznań (2:1). Po sezonie 2020/21, w którym zanotował 11 spotkań, opuścił klub i powrócił do Qəbələ FK. Latem 2022 roku przeszedł do Enosis Neon Paralimni. 4 listopada zadebiutował w Protathlima A’ Kategorias w przegranym 0:2 meczu z APOEL FC.
Kariera reprezentacyjna.
W 2011 roku został powołany przez Santiego Denię na obóz treningowy reprezentacji Hiszpanii U-16.

</doc>
<doc id="5409587" url="https://pl.wikipedia.org/wiki?curid=5409587" title="Befana (ujednoznacznienie)">
Befana (ujednoznacznienie)



</doc>
<doc id="5409607" url="https://pl.wikipedia.org/wiki?curid=5409607" title="Paul Johnson (ur. 1928)">
Paul Johnson (ur. 1928)



</doc>
<doc id="5409608" url="https://pl.wikipedia.org/wiki?curid=5409608" title="Noc (singiel White 2115)">
Noc (singiel White 2115)



</doc>
<doc id="5409610" url="https://pl.wikipedia.org/wiki?curid=5409610" title="California (utwór)">
California (utwór)



</doc>
<doc id="5409611" url="https://pl.wikipedia.org/wiki?curid=5409611" title="California (singel)">
California (singel)



</doc>
<doc id="5409612" url="https://pl.wikipedia.org/wiki?curid=5409612" title="California (singiel)">
California (singiel)



</doc>
<doc id="5409613" url="https://pl.wikipedia.org/wiki?curid=5409613" title="Propedeutyka">
Propedeutyka

Propedeutyka (gr. προπαίδευσις, "propaídeusis", pl. „edukacja wstępna”) – utwór filozoficzny, teologiczny lub naukowy stanowiący wstęp i wprowadzenie w określoną dziedzinę wiedzy. 
W chrześcijaństwie mianem propedeutyki określane są traktaty lub katechezy wprowadzające odbiorcę w kerygmat, czyli wykład podstawowych prawd wiary. Współczesnym przykładem takiego dzieła jest "Wprowadzenie w chrześcijaństwo" Josepha Ratzingera. 
W medycynie propedeutyką nazywa się zwyczajowo podstawowe rozpoznanie stanu zdrowia pacjenta, będące wprowadzeniem do właściwego leczenia. 

</doc>
<doc id="5409615" url="https://pl.wikipedia.org/wiki?curid=5409615" title="Ibrahima N'Diaye">
Ibrahima N'Diaye



</doc>
<doc id="5409616" url="https://pl.wikipedia.org/wiki?curid=5409616" title="Szihab ad-Din Jahji as-Suhrawardi">
Szihab ad-Din Jahji as-Suhrawardi

Szihab ad-Din Jahji as-Suhrawardi – średniowieczny perski filozof i mistyk, przedstawiciel filozofii muzułmańskiej. Założyciel nowego nurtu zwanego iluminacjonizmem. 
Jego nazwisko oznacza “mieszkaniec Suhrawardu” lub "ten, który urodził się w Suhrawardzie”. Nazywano go również "szajch-al-iszrak", czyli “mistrz iluminacjonizmu”. 
Życie.
Urodził się w 1155 roku w północno-zachodnim Iranie, w dawnej Medei, w Suhrawardzie. Zmarł w wieku 36 lat. W młodości studiował w Maradze w Azerbejdżanie. Jego nauczycielem był Majd al-Dīn al-Jīlī. Później przeniósł się do Isfahanu w centrum Iranu, gdzie zetknął się z tradycją awiceniańską. Później spędził kilka lat na południowym wschodzie Anatolii, gdzie dobrze przyjęło go kilku władców seldżuckich z Rumu. Ostatecznie udał się do Syrii, skąd już nie wrócił. Zawarł tam znajomość z al-Malikiem al-Zahirem, synem Saladina. 
Tajemniczo zmarł w cytadeli w Aleppo 29 lipca 1191 roku. Prawdopodobnie został on skazany na śmierć przez sułtana Saladina, któremu nie podobało się jak duży wpływ Suhrawardi ma na jego syna. Istnieją źródła podające informacje, że mógł on również albo zagłodzić się na śmierć, albo zostać brutalnie zamordowanym. 
Biografowie piszą o nim jako o "szajchu maktul", czyli szajchu zamordowanym, jednak jego uczniowie wolą miano "szajch szahid", co oznacza szajch męczennik. 
Filozofia.
Kształtowanie się filozofii As-Suhrawardiego.
Do powstania nowej idei As-Suhrawardiego przyczyniły się m.in. filozofia zaratusztrianizmu, nauka hermetyczna i szkoła platońska. 
"Szajch-al-iszrak" zetknął się również z filozofią wschodu Ibn Siny - innego filozofa zajmującego się podobną tematyką, przed Suhrawardim. Twierdził on, że Ibn Sina nie mógł zrealizować swojego projektu, ponieważ nie znał on “źródła wschodniego”, które nadaje autentyczności określeniu “wschodni”. Odciął się on od myśli swojego poprzednika i wykształcił swoje własne poglądy. 
Sen o Arystotelesie.
As-Suhrawardi twierdzi, że pewnej nocy, we śnie, ukazał mu się Arystoteles, z którym miał okazję prowadzić dialog. To wydarzenie opisuje w jednym ze swoich dzieł ""al-Talwihat". Arystoteles powiedział mu, żeby “Przebudził się dla samego siebie”. Zdaniem greckiego filozofa kluczem do wiedzy jest samopoznanie. Podczas widzenia As-Suhrawardiemu ukazuje się autentyczna istota “źródła wschodniego”. "Szajch-al-iszrak" ma więc okazję zetknąć się z ideą poznania samego siebie, jako poznania egzystencjalnego, intuicyjnego, poznania samej duszy, co prowadzi do samoświadomości samego siebie. Docenienie esencji w jej wyjątkowości ontologicznej. Dusza jest bytem świetlnym, która iluminację uobecniającą rozciąga na swój przedmiot, czyni go dla siebie obecnym, tym samym ona staje się obecna dla samej siebie. Epifanią dla duszy będzie obecność tej obecności i na tym właśnie polega obecność wschodnia ("hudur iszraki"), czyli obecność epifaniczna. Taki proces dotyczy wszystkich bytów światła, które poprzez akt samoświadomości stają się obecne dla siebie nawzajem. Ludzka dusza również może czegoś takiego dokonać, wyrywając się z ciemności “zachodniego wygnania” - o tym fenomenie również pisze Suhrawardi w swoim dziele "Qissat al-ghurba al-gharbiyya"". Na koniec rozmowy Arystoteles stwierdza, że islamscy filozofowie nie dorównywali nigdy Platonowi. 
Podczas widzenia As-Suhrawardiemu ukazuje się autentyczna istota “źródła wschodniego”, czyli światło chwały. Jest to energia, która spaja każde byty świetlne. Zdaniem As-Suhrawardiego jest to nieskończone promieniowanie światła świateł ("nur al-anwar"). 
Filozofia iluminacjonizmu.
Jednym z jego najważniejszych dzieł As-Suhrawardiego jest “"Hikmat al-iszrak"", czyli “Filozofia iluminacji”, napisana w 1186 roku. 
Suhrawardi był twórcą nowego nurtu filozofii muzułmańskiej, zwanego iluminacjonizmem. Został on później nazwany "szajch-al-iszrak", czyli “mistrz iluminacjonizmu”, ponieważ jego innowacyjna myśl filozoficzna była odrodzeniem dla dawnej mądrości Persji. Jest “tym, który ożywił doktryny mędrców Persji dotyczące zasad światła i ciemności”. 
Iszrak.
Słowo "iszrak" w filozofii As-Suhrawardiego możemy rozumieć na kilka sposobów. Pierwszym z nich będzie znaczenie słowa "iszrak" jako światło, światłość i “mądrość, teozofię, dla której iszrak jest źródłem, jednocześnie jako iluminacja i objawenie ("zuhur") bytu oraz akt świadomości, który poprzez odsłonięcie ("kaszf") prowadzi go do ukazania, czyniąc z niego phainomenon”. W pierwszym tego słowa znaczeniu "iszrak" oznacza wspaniałość poranka, pierwsze pojawienie się ciała niebieskiego, moment poznania. 
Drugim znaczeniem pojęcia iszrak jest teozofia wschodnia, według której konieczne jest uzyskanie wizji wewnętrznej i doświadczenia mistycznego, które ma swój początek na wschodzie. 
Trzecim znaczeniem według As-Suhrawardiego jest teozofię ludzi Wschodu, mędrców dawnej Persji, których poznanie jest wschodnie i oparte na wewnętrznym objawieniu. 
Teozofia wschodnia.
Zdaniem filozofa teozofia wschodnia ma pomóc zainteresowanemu osiągnąć samoświadomość swojego "wygnania zachodniego" oraz zapoznać się z pojęciem “zachodu” przeciwnym do filozofii “wschodniej”, która jest uważana za tę odpowiednią. Zainteresowany powinien dążyć do poznania prawdy, dojścia do poznania samego siebie. Wyznawcy filozofii światła nie oddzielają duchowności od filozofii i dążąc do realizacji duchowej potrzebują wstępnego przygotowania filozoficznego. 
Twierdził, że szyizm jest duchowym islamem, łączącym "szari’at" i "hakikę". Dzięki wpływom As-Suhrawardiego teozofia wschodnia stała się połączeniem filozofii i sufizmu, które od tamtej pory stały się nierozłączne. 
Twórczość.
As-Suhrawardi był twórcą 49 dzieł. Zajmował się między innymi logiką, fizyką i metafizyką. 
Poniżej spis niektórych z jego dzieł: 

</doc>
<doc id="5409617" url="https://pl.wikipedia.org/wiki?curid=5409617" title="Leon Vita Saraval">
Leon Vita Saraval

Leon Vita Saraval (ur. 1771, zm. 1851) – żydowski kupiec i kolekcjoner ksiąg żydowskich, aktywny w Trieście. 
Saraval był bogatym kupcem działającym w Trieście, ponadto kierował w tym mieście szkołą żydowską w czwartej dekadzie XIX w. Był też bibliofilem, zbierającym księgi autorów żydowskich. 
Syn odziedziczył po nim księgozbiór obejmujący 48 inkunabuły z XV wieku oraz ponad 1440 innych pozycji, w tym rękopisów (z czasów antyku i średniowiecza) oraz rzadkich wydań drukowanych. Przeważały w nim prace na tematy judaistyczne i filozoficzne, ale były też publikacje świeckie: poezje i opracowania geograficzne autorów żydowskich. W 1854 r. księgozbiór ten kupił historyk Heinrich Graetz dla biblioteki Żydowskiego Seminarium Teologicznego we Wrocławiu. Pozyskane w ten sposób księgi były w następnych latach podstawą badań uczonych, głównie z seminarium, oprócz Graetza pracowali na nich także Abraham Berliner, Marcus Brann, Zacharias Frankel, Abraham Geiger i David Kaufmann. 
Zbiory biblioteczne seminarium skonfiskowały władze hitlerowskie (w 1938 lub w 1939) i umieściły w Berlinie, skąd w 1943 ewakuowano je do kilku innych miast, w efekcie czego księgozbiór Saravala uległ rozproszeniu. Po wojnie zidentyfikowano jego fragmenty w Nowym Jorku, Warszawie, Moskwie i praskiej bibliotece w Klementinum. Ta ostatnia instytucja zwróciła w 2004 posiadane przez siebie egzemplarze (6 inkunabułów, 34 rękopisy) i odtąd są one depozytem wrocławskiej gminy żydowskiej przechowywanym w bibliotece uniwersyteckiej. 

</doc>
<doc id="5409619" url="https://pl.wikipedia.org/wiki?curid=5409619" title="Tegha">
Tegha

Tegha lub tega – rodzaj szabli, używanej w Indiach, o bardzo szerokiej i/lub bardzo zakrzywionej głowni.
W języku arabskim "tegha" oznacza po prostu głownię miecza, ale przyjęło się tego słowa używać jako nazwy broni zbliżonej do talwaru, lecz o głowni szerszej i bardziej zakrzywionej. Ze względu na podobieństwo rozgraniczenie między talwarem (klasyczną szablą indyjską) a "teghą" nie jest łatwe. Na ogół za "teghi" uznaje się tylko egzemplarze najszersze i najbardziej zakrzywione.
Broń tego typu pojawia się na indyjskich reliefach z II w.n.e., jednak nie jest udowodnione zachowanie ciągłości wytwarzania takiej broni aż do momentu, kiedy pojawia się ona w czasach nowożytnych. Niemniej „nowoczesna” forma potwierdzona wczesną ikonografią wskazuje na możliwe istnienie tradycji używania takiej broni. Tegha jest najprawdopodobniej pochodzenia północnohinduskiego. Zachowane egzemplarze są bardzo szerokie i mocno wygięte, z rękojeścią na ogół chronioną koszową osłoną typu hinduskiego. Północno-zachodnie Indie pod panowaniem Wielkich Mogołów przyjęły muzułmański styl broni.
Muzułmańskie talwary do początku XVII w. miały na ogół głownie stosunkowo proste i z piórem; od lat 20. XVII w. upowszechniła się forma mocniej wygięta i bez pióra, a najsilniej wygięte egzemplarze są nazywane tegha. Centralne Indie, choć pod wpływem Mogołów, zachowały własne tradycje. W XVIII w. Vizianagaram w państwie Marathów stał się ważnym centrum produkcji broni. Jednym z typowych wyrobów były ciężkie teghi o szerokiej, hinduskiej głowni i kanciastej osłonie rękojeści, typu muzułmańsko-hinduskiego. Tamtejsze wytwory często zdobiono grubym, wycinanym reliefem.
Szable te były używane zarówno przez Marathów, Radźputów, jak i Mogołów. Prawdopodobnie pierwotnie służyły kawalerzystom jako druga broń boczna, wieszana u siodła. Ze względu na swoje imponujące rozmiary przejęły następnie funkcję broni ceremonialnej.

</doc>
<doc id="5409620" url="https://pl.wikipedia.org/wiki?curid=5409620" title="Sławomir Kozłowski">
Sławomir Kozłowski

Sławomir Grzegorz Kozłowski (ur. 12 marca 1944 we Włodawie, zm. 26 grudnia 2022) – polski ekonomista, prof. dr hab., dziekan Wydziału Ekonomicznego UMCS, działacz NSZZ „Solidarność”.
Życiorys.
Był absolwentem Uniwersytetu Marii Curie-Skłodowskiej w Lublinie, oraz Wyższej Szkoły Rolniczej w Lublinie, 10 kwietnia 1972 obronił pracę doktorską "Aktywizacja zasobów ludzkich a ekonomiczny rozwój regionu", 6 listopada 1975 habilitował się na podstawie pracy zatytułowanej "Przesłanki strategii ekonomicznego rozwoju regionu". 18 października 1995 otrzymał tytuł profesora nauk ekonomicznych.
Był profesorem zwyczajnym w Instytucie Ekonomii i Finansów na Wydziale Ekonomicznym Uniwersytetu Marii Curie-Skłodowskiej w Lublinie.

</doc>
<doc id="5409621" url="https://pl.wikipedia.org/wiki?curid=5409621" title="OV4-1T">
OV4-1T

OV4-1T ("Orbiting Vehicle 4-1T") – amerykański wojskowy satelita technologiczny z serii OV4, który badał metodę komunikowania się satelitów między sobą dzięki odbijaniu się fal radiowych od górnych warstw jonosfery w ramach eksperymentu "Whispering gallery". Wyniesiony w listopadzie 1966 roku na orbitę satelita był ładunkiem dodatkowym misji, której głównym celem było wyniesienie podczas lotu suborbitalnego prototypu kapsuły Gemini B, a także wyniesienie na niską orbitę okołoziemską makiety stacji kosmicznej MOL.
Opis i działanie.
OV4-1T został zbudowany przez firmę Raytheon na zlecenie United States Air Force w ramach projektu badawczego "Whispering gallery", którego celem było doskonalenie metod przekazywania sygnałów radiowych między satelitami, dzięki wykorzystaniu właściwości warstwy F jonosfery do odbijania fal radiowych. 
W ramach eksperymentu wyniesiono na orbitę dwa satelity, OV4-1R, który miał odbierać sygnały radiowe i OV4-1T, który był wyposażony w nadajnik do wysyłania sygnałów radiowych. OV4-1T miał wysyłać sygnały radiowe na częstotliwościach 20 MHz, 34 MHz i 46 MHz. OV4-1T wyposażony był w mały silnik rakietowy, dzięki któremu oba satelity podczas działania były od siebie oddalone, tak że fale radiowe aby dotrzeć do OV4-1R musiały odbić się od warstwy F jonosfery a nie trafić do satelity odbierającego sygnał w linii prostej. Satelita miał masę 109 kg.
Misja.
Misja rozpoczęła się 3 listopada 1966 roku, kiedy rakieta Titan 3C wyniosła z kosmodromu Cape Canaveral Air Force Station na niską orbitę okołoziemską, jako ładunek dodatkowy m.in. satelity technologiczne OV4, wśród których był OV4-1T. Po znalezieniu się na orbicie OV4-1T otrzymał oznaczenie COSPAR 1966-99D.
Satelita po wykonaniu swojej misji spłonął w górnych warstwach atmosfery 11 stycznia 1967 roku.

</doc>
<doc id="5409622" url="https://pl.wikipedia.org/wiki?curid=5409622" title="Praeparatio evangelica">
Praeparatio evangelica

Praeparatio evangelica (pl. „przygotowanie do Ewangelii”) – chrześcijańska koncepcja teologiczna, obecna zwłaszcza we wczesnym Kościele, zakładająca obecność elementów wprowadzających do wiary chrześcijańskiej w innych religiach i kulturach, zarówno żydowskiej, jak i pogańskiej; także przekonanie o historycznym „dojrzewaniu myśli pogańskiej do twórczego spotkania z Objawieniem”.
Termin został spopularyzowany przez wczesnochrześcijańskiego historyka, Euzebiusza z Cezarei, autora dzieła o tym samym tytule. Myśl tę twórczo rozwinął Augustyn z Hippony.
"Praeparatio evangelica" stanowi koncepcję będącą integralną częścią przekonania o racjonalnym charakterze wiary chrześcijańskiej ("intellego ut credam").

</doc>
<doc id="5409624" url="https://pl.wikipedia.org/wiki?curid=5409624" title="Wiesław Procyk">
Wiesław Procyk

Wiesław Piotr Procyk (zm. 22 grudnia 2022) – polski konserwator sztuki, prof. dr hab.
Życiorys.
11 czerwca 2014 uzyskał stopień doktora habilitowanego. Został zatrudniony na stanowisku profesora nadzwyczajnego i kierownika w Katedrze Konserwacji i Restauracji Rzeźby Kamiennej i Elementów Architektury na Wydziale Konserwacji i Restauracji Dzieł Sztuki Akademii Sztuk Pięknych w Warszawie.
Był dziekanem Wydziału Konserwacji i Restauracji Dzieł Sztuki Akademii Sztuk Pięknych w Warszawie. Pochowany na cmentarzu Stare Powązki.

</doc>
<doc id="5409625" url="https://pl.wikipedia.org/wiki?curid=5409625" title="Operacja Osoawiachim">
Operacja Osoawiachim

Operacja Osoawiachim () – radziecka tajna operacja, w ramach której 2500 byłych uczonych nazistowskich Niemiec (naukowców, inżynierów, techników), którzy pracowali w przedsiębiorstwach oraz instytucjach istotnych dla wojska i ekonomii, a także znaleźli się na terenie radzieckiej strefy okupacyjnej (wliczając Berlin wschodni) zostało przetransportowanych z Niemiec do ZSRR jako część reparacji wojennych. Uczeni wraz z ich rodzinami (dodatkowe 4000 osób) zostali wywiezieni we wczesnych godzinach porannych 22 października 1946 roku przez siły MWD (dawniej NKWD) oraz formacje sowieckiej armii, dowodzone przez Sowiecką Administrację Wojskową w Niemczech, na czele której stał Iwan Sierow.
Wraz z uczonymi przeniesiony został również używany przez nich sprzęt, umożliwiający całkowite zrekonstruowanie ośrodków badawczo-rozwojowych i produkcyjnych na terenie Związku Radzieckiego, takich jak kompleks Mittelwerk, zajmujący się rakietami V-2. W innym przypadku starano się zebrać możliwie jak najwięcej materiału z poligonów doświadczalnych, takich jak Centralny Ośrodek Testów Lotnictwa Wojskowego Erprobungsstelle Rechlin, należący do Luftwaffe i zajęty przez Armię Czerwoną 2 maja 1945 roku.
Kryptonim „Osoawiachim” jest akronimem pochodzącym od organizacji OSOAWIACHIM, zajmującej się rekrutacją cywili do Armii Czerwonej podczas II wojny światowej (później została przemianowna na DOSAAF). Nazwa została błędnie przypisana operacji przez niemiecką rozgłośnię Deutsche Allgemeine Nachrichtenagentur (DENA), nadającą audycję na jej temat 23 października 1946 roku, co doprowadziło do późniejszego zaadaptowania nazwy przez Central Intelligence Group (CIG, poprzedniczka CIA). Podobnie uczyniła agencja Office of Strategic Services (OSS), która użyła nazwy „Operacja Osoawiachim” 13 stycznia 1947 roku.
Akcja Osoawiachim przysłużyła się zabezpieczeniu przenosin niemieckiego know-how i jest dziś określana w Rosji jako „Zagraniczni specjaliści w ZSRR” (Иностранные специалисты в СССР). Przez lata relokowani naukowcy przebywali i pracowali w ZSRR bez umów o pracę czy też wyrobionych dokumentów osobistych.
Operacja ta jest podobna do innych operacji przeprowadzonych przez siły alianckie, takich jak Operacja Alsos, Operacja Paperclip czy Rosyjskie Alsos, gdyż również w ich przypadku alianci sprowadzali specjalistów wojskowych i naukowców z Niemiec.
Przypisy.
 

</doc>
<doc id="5409627" url="https://pl.wikipedia.org/wiki?curid=5409627" title="Inez Wiatr">
Inez Wiatr

Inez Wiatr, z d. d'Auguste (ur. 1 stycznia 1930 w Warszawie, zm. 2 stycznia 2023) – polska inżynier, prof. dr hab.
Życiorys.
W 1954 ukończyła studia na Wydziale Geologii Uniwersytetu Warszawskiego. W latach 195-1964 pracowała w pracowniach geologicznych Przedsiębiorstwa Poszukiwań i Badań Złóż Torfu "Geotorf" i Spółdzielczego Biura Projektów Inwestprojekt w Warszawie. W latach 1965-1974 była zatrudniona na Uniwersytecie Warszawskim. Tam w 1973 obroniła pracę doktorską. W latach 1974-1983 pracowała w Ośrodku Badawczo-Rozwojowym Informatyki Gospodarki Terenowej i Ochrony Środowiska. W 1979 uzyskała w Akademii Górniczo-Hutniczej w Krakowie stopień doktora habilitowanego. Od 1984 pracowała na Politechnice Lubelskiej. Tam stworzyła powstałą w 1993 Katedrę Inżynierii Ekologicznej na Wydziale Mechanicznym. 17 listopada 1990 uzyskała tytuł profesora nauk przyrodniczych. 
Była zatrudniona w Katedrze Maszyn Przemysłu Spożywczego na Wydziale Mechanicznym Politechniki Lubelskiej.
Została pochowana na cmentarzu komunalnym Północnym na Wólce Węglowej(kwatera:W-XVII-3, rząd:1A, grób:10).

</doc>
<doc id="5409628" url="https://pl.wikipedia.org/wiki?curid=5409628" title="Logos spermatikos">
Logos spermatikos

Logos spermatikos (pl. „ziarna Słowa” lub „Logos rozsiany”) – chrześcijańska koncepcja teologiczna, obecna zwłaszcza we wczesnym Kościele i przypomniana na Soborze Watykańskim II, która utrzymuje, że podstawowe intuicje chrześcijańskie są dostępne także w rozmaitych elementach filozofii pogańskiej.
Twórcą koncepcji był Justyn Męczennik, zdaniem którego pogańscy filozofowie, „którzy wiedli życie zgodne z Logosem, są chrześcijanami nawet, gdyby byli nazwani ateistami”. Jak wyjaśnia Józef Naumowicz, „istotą tej koncepcji jest przekonanie, że od początku istnienia wszechświata ziarna prawdy zostały rozsiane przez boski Logos wśród wszystkich ludzi i w ten sposób wszyscy w różnym stopniu odkrywają prawdę i w różnym stopniu mają udział w boskim Logosie”. Wynika stąd, że skoro „Stwórca rozsiał ziarna swojego Słowa ("logos spermatikos") po obcej ziemi pogańskich kultur, to wynika stąd wniosek, że naturalny rozum jest w stanie uszczknąć trochę nadprzyrodzonej prawdy, nie znając przy tym objawienia tajemnic”. 
Przeciwne stanowisko we wczesnym Kościele reprezentowali teologowie z nurtu tzw. ekskluzywizmu wrogiego kulturze helleńskiej, tacy jak Tacjan Syryjczyk. 

</doc>
<doc id="5409630" url="https://pl.wikipedia.org/wiki?curid=5409630" title="Anima naturaliter christiana">
Anima naturaliter christiana

Anima naturaliter christiana (pol. „dusza ludzka z natury chrześcijańska”) – wczesnochrześcijańska koncepcja teologiczna, zgodnie z którą człowiek stworzony „na obraz i podobieństwo Boże” (zob. Rdz 1,27) posiada naturalną intuicję prowadzącą go do poznania i przyjęcia wiary chrześcijańskiej.
Twórcą koncepcji był wczesnochrześcijański teolog, Tertulian, który pisał, że „zwroty: «Bóg widzi», «Bogu polecam», «Bóg mi zapłaci»” stanowią „świadectwo duszy, chrześcijańskiej w najistotniejszej głębi”. Zdaniem Tertuliana widoczne także w politeistycznych religiach pogańskich poszukiwanie jedynego Absolutu świadczy o spontanicznym dążeniu ludzkiej duszy do rozpoznania chrześcijaństwa jako religii prawdziwej ("religio vera").
Koncepcja została wyłożona przez Tertuliana w dwóch traktatach, tj. w "Apologetyku" oraz "De testimonio animae". Drugie z wymienionych dzieł jest poświęcone, na co wskazuje sam tytuł, „świadectwu duszy”, tj. specyficznemu dowodowi na prawdziwość chrześcijaństwa, które płynie z przekonania, iż naturalne dążenia ludzkiej duszy znajdują swoją odpowiedź w Ewangelii. 
Podobne, lecz nieco zmodyfikowane, koncepcje pojawiały się również w twórczości innych Ojców Kościoła, np. u Jana z Damaszku, który twierdził, że „poznanie Boga jest z natury wszczepione wszystkim”. Autor ten wzbogacił stanowisko Tertuliana, utrzymując że człowiek może dotrzeć do Boga w rozumieniu chrześcijańskim trzema drogami, tj. rozwijając własną duchowość, badając świat stworzony, a wreszcie otwierając się na przekaz Objawienia.

</doc>
<doc id="5409631" url="https://pl.wikipedia.org/wiki?curid=5409631" title="Calonarius elegantior">
Calonarius elegantior



</doc>
<doc id="5409632" url="https://pl.wikipedia.org/wiki?curid=5409632" title="Calonarius dibaphus">
Calonarius dibaphus



</doc>
<doc id="5409639" url="https://pl.wikipedia.org/wiki?curid=5409639" title="Patrick Grogan">
Patrick Grogan



</doc>
<doc id="5409641" url="https://pl.wikipedia.org/wiki?curid=5409641" title="1 Warszawska Brygada Zmotoryzowana im. Czwartaków AL">
1 Warszawska Brygada Zmotoryzowana im. Czwartaków AL

1 Warszawska Brygada Zmotoryzowana im. Czwartaków AL – jednostka w składzie Nadwiślańskich Jednostek Wojskowych sformowana i przeznaczona do pełnienia służby wartowniczej i reprezentacyjnej na obiektach rządowych. Skoszarowana na ul. Podchorążych 38 w Warszawie. 
Historia.
Jednostka powstała w 1968 r. z przeorganizowanej Nadwiślańskiej Jednostki MSW im. Czwartaków AL na Jednostkę Wojskową 1914. W 1974 r. w wyniku rozbudowy Nadwiślańskiej Brygady MSW im. Czwartaków AL i powołania NJW MSW jednostka została przemianowana na Warszawską Jednostkę MSW im. Czwartaków AL. W czasie transformacji ustrojowej otrzymała nazwę 1 Warszawska Brygada Zmotoryzowana im. Czwartaków AL, adres do korespondencji jawnej Jednostka Wojskowa 2610. W 1999 r. przejęta przez Biuro Ochrony Rządu. Po przekazaniu jednostki do BOR dotychczasowe zadania reprezentacyjne 1 WBZmot ( m.in. warty honorowe przed Belwederem, Pałacem Prezydenckim itp.) zostały przydzielone do Batalionu Reprezentacyjnego Wojska Polskiego.
Zadania.
Jednostka pełniła służbę wartowniczą i reprezentacyjną na obiektach rządowych, specjalnych i wypoczynkowych Urzędu Rady Ministrów. Żołnierze jednostki - kompani wartowniczych - byli dobierani min. przez badania psychologiczne przed rozpoczęciem służby w jednostce, oraz na ważnych posterunkach. Zadania ochronne i reprezentacyjne , jednostka wykonywała na terenie Warszawy i okolicy (między innymi: Belweder, Wilanów, Pałac Prezydencki, Gmach Kancelarii Prezesa Rady Ministrów, „Kompleks Parkowa”, Willa „Klarysew”, wojskowy port lotniczy Warszawa-Okęcie, zespół parkowo-płacowy Natolin, Wagonownia Szczęśliwice, centrum obsługi URM „Powsińska”, obiekty własne: koszary na ul. Podchorążych 38, poligon wojskowy i magazyny Warszawa-Siekierki lub w miejscowościach koło Warszawy (m. innymi: pola antenowe w Miedzeszynie i Radiówku), magazyny ZN w Lesznowoli.
Realizowała też zadania tzw. Załóg Ochronnych, obiektów wypoczynkowych Urzędu Rady Ministrów na terenie kraju, między innymi: Łańsk ośrodek wypoczynkowy Urzędu Rady Ministrów PRL oznaczony kryptonimem W-1(z obiektami: „Główny”, „Cyranka”, „Kormoran” w Mierkach i „Kormoran” na półwyspie Lalka, Ząbie, Rybaczówka, Domek Myśliwski, Biesal), Rybaki, Mała Wieś, Stare Kiejkuty, Jurata (wieś gmina Jastarnia ), W-2 Arłamów (Ośrodek Wypoczynkowy Urzędu Rady Ministrów), Trójca, Lotnisko Krajna, Jadwisin, Rynia, Otwock Wielki, w Rudzie Tarnowskiej wraz z lądowiskiem Promnik, Konewka k/Spały, Kościelisko.
Decyzją Nr 200 MSW z dnia 11.08.1993 r. przekazano jednostce dodatkowe zadania, kompleksowej ochrony placówek dyplomatycznych, urzędów konsularnych i rezydencji pracowników tych placówek na terenie m. st. Warszawy i polskich za granicą. Ochrona placówek dyplomatycznych państw i międzynarodowych organizacji oraz polskich za granicą realizowana była przez wybrane pododdziały, a następnie przez sformowany batalion ochrony placówek dyplomatycznych. Na rzecz ochrony placówek działały pododdziały specjalistyczne: kompania rozpoznania terrorystycznego, kompania rozpoznania pirotechnicznego i likwidacji zagrożeń bombowych oraz kompania ratownictwa techniczno-chemicznego.
Służba reprezentacyjna, realizowana była przez Oficerski Zespół Honorowy i Podoficerski Zespół Honorowy jako warty honorowe np. przy Belwederze i innych obiektach państwowych oraz udziale honorowej eskorty motocyklowej, orkiestry i kompanii reprezentacyjnej w trakcie wizyt przedstawicieli obcych państw i uroczystościach państwowych. Zadania oficerskiej asysty i wart honorowych wykonywali wybrani oficerowie jednostki, po przeszkoleniu z chwytów szablą. Kompanie honorowe były to wybrane kompanie wartownicze, po odbyciu dodatkowych szkoleń w zakresie musztry paradnej z karabinkiem SKS.
Umundurowanie.
Do roku 1993 ze względu na pełniony charakter służby, jednostka posiadała umundurowanie wzorowane na przedwojennej Kompanii Zamkowej. 
Szeregowcy i podoficerowie zasadniczej służby wojskowej 1 Warszawskiej Brygady Zmotoryzowanej NJW MSW w czasie pełnienia służby wartowniczej i reprezentacyjnej oraz jako mundur wyjściowy w kolorze khaki nosili:
Po 1980 r. umundurowanie takie otrzymali wszyscy żołnierze Nadwiślańskich Jednostek Wojskowych. 
Oficerowie i podoficerowie zawodowi podczas pełnienia służby reprezentacyjnej, nosili mundur galowy gabardynowy i sznur galowy koloru srebrnego w odróżnieniu od żołnierzy odbywających zasadniczą służbę wojskową.
Uzbrojenie.
Podstawowym uzbrojeniem żołnierzy batalionów wartowniczych 1 WBZmot był karabinek automatyczny 7,62 mm kbk AKM. Do wykonywania zadań ochronnych na niektórych wartach wartownicy wyposażani byli początkowo w pistolety 7,62 mm TT, pistolety P-64 a później pistolety P-83. Kompanie honorowe wyposażane były w karabinki SKS z bagnetami.

</doc>
<doc id="5409643" url="https://pl.wikipedia.org/wiki?curid=5409643" title="W.A. Murphy">
W.A. Murphy



</doc>
<doc id="5409648" url="https://pl.wikipedia.org/wiki?curid=5409648" title="Calonarius">
Calonarius

Calonarius Niskanen &amp; Liimat. – rodzaj grzybów z rodziny zasłonakowatych ("Cortinariaceae").
Systematyka i nazewnictwo.
Pozycja w klasyfikacji według Index Fungorum: "Calonarius, Cortinariaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Gatunki występujące w Polsce:

</doc>
<doc id="5409651" url="https://pl.wikipedia.org/wiki?curid=5409651" title="Linia kolejowa Odense–Svendborg">
Linia kolejowa Odense–Svendborg



</doc>
<doc id="5409653" url="https://pl.wikipedia.org/wiki?curid=5409653" title="Jack Sullivan">
Jack Sullivan

Imię i nazwisko Jack Sullivan nosili lub noszą m.in.:

</doc>
<doc id="5409655" url="https://pl.wikipedia.org/wiki?curid=5409655" title="Jack Sullivan (zawodnik lacrosse)">
Jack Sullivan (zawodnik lacrosse)

John „Jack” Sullivan (ur. 29 sierpnia 1870 w Cobourgu, zm. ?) – amerykański zawodnik lacrosse, który na igrzyskach olimpijskich w 1904 w Saint Louis wraz z kolegami zdobył srebrny medal w grze drużynowej.
W turnieju udział brały trzy zespoły klubowe ze Stanów Zjednoczonych i Kanady. Sullivan reprezentował amerykański klub Saint Louis Amateur Athletic Association.

</doc>
<doc id="5409657" url="https://pl.wikipedia.org/wiki?curid=5409657" title="Glion (ujednoznacznienie)">
Glion (ujednoznacznienie)

Szwajcaria:
Inne:
Zobacz też:

</doc>
<doc id="5409658" url="https://pl.wikipedia.org/wiki?curid=5409658" title="Saab 96 B">
Saab 96 B



</doc>
<doc id="5409659" url="https://pl.wikipedia.org/wiki?curid=5409659" title="Ilanz (ujednoznacznienie)">
Ilanz (ujednoznacznienie)

Szwajcaria:

</doc>
<doc id="5409668" url="https://pl.wikipedia.org/wiki?curid=5409668" title="Mehmet Tahsini">
Mehmet Tahsini

Mehmet Tahsini (ur. 1864 w Gjirokastrze, zm. ?) – osmański nauczyciel i kajmakam narodowości albańskiej.
Życiorys.
Pracował jako nauczyciel historii w Edirne. Po 1895 roku pełnił funkcję kajmakama w jednym z wilajetów położonych na terenie wschodniej Anatolii.

</doc>
<doc id="5409672" url="https://pl.wikipedia.org/wiki?curid=5409672" title="Dozór">
Dozór



</doc>
<doc id="5409673" url="https://pl.wikipedia.org/wiki?curid=5409673" title="Aureonarius">
Aureonarius

Aureonarius Niskanen &amp; Liimat. – rodzaj grzybów z rodziny zasłonakowatych ("Cortinariaceae").
Systematyka i nazewnictwo.
Pozycja w klasyfikacji według Index Fungorum: "Aureonarius, Cortinariaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Gatunki występujące w Polsce:

</doc>
<doc id="5409674" url="https://pl.wikipedia.org/wiki?curid=5409674" title="Rajd Północnego Słońca 1959">
Rajd Północnego Słońca 1959

Rajd Północnego Słońca 1959 (10. Svenska Rallyt till Midnattssolen) – 10 edycja rajdu samochodowego Rajd Północnego Słońca rozgrywanego w Szwecji. Rozgrywany był od 8 do 13 czerwca 1959 roku. Była to piąta runda Rajdowych Mistrzostw Europy w roku 1959.

</doc>
<doc id="5409675" url="https://pl.wikipedia.org/wiki?curid=5409675" title="Saab 93 B">
Saab 93 B



</doc>
<doc id="5409681" url="https://pl.wikipedia.org/wiki?curid=5409681" title="Cystinarius crassus">
Cystinarius crassus



</doc>
<doc id="5409684" url="https://pl.wikipedia.org/wiki?curid=5409684" title="Cystinarius">
Cystinarius

Cystinarius Niskanen &amp; Liimat. – rodzaj grzybów z rodziny zasłonakowatych ("Cortinariaceae").
Systematyka i nazewnictwo.
Pozycja w klasyfikacji według Index Fungorum: "Cystinarius, Cortinariaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Gatunki:

</doc>
<doc id="5409687" url="https://pl.wikipedia.org/wiki?curid=5409687" title="Lotnisko Catalina">
Lotnisko Catalina



</doc>
<doc id="5409690" url="https://pl.wikipedia.org/wiki?curid=5409690" title="Shenton">
Shenton

Shenton – wieś w Anglii, w hrabstwie Leicestershire, w dystrykcie Hinckley and Bosworth, w civil parish Sutton Cheney. Leży 4 km od Market Bosworth. W 1931 roku civil parish liczyła 154 mieszkańców. Shenton jest wspomniana w Domesday Book (1086) jako "Scentone".

</doc>
<doc id="5409694" url="https://pl.wikipedia.org/wiki?curid=5409694" title="Élisabeth Baume-Schneider">
Élisabeth Baume-Schneider

Élisabeth Baume-Schneider (ur. 23 grudnia 1963) – szwajcarska polityk, członek Szwajcarskiej Rady Federalnej.
Życiorys.
Ukończyła szkołę średnią w La Chaux-de-Fonds w 1983 i studiowała nauki społeczne na uniwersytecie w Neuchâtel, uzyskując licencjat w 1987. W latach 1989–2002 pracowała jako pracownik socjalny we Franches-Montagnes i administracji kantonu Jura. Zainspirowana działalnością NSZZ „Solidarność” angażowała się w działalność Amnesty International i wstąpiła do Socjaldemokratycznej Partii Szwajcarii. W 1995 została wybrana do rady kantonu Jura, której przewodniczyła w 2000. Od grudnia 2002 do 2015 zasiadała w rządzie kantonu Jura, w którym pełniła funkcję ministra edukacji i sportu. W wyborach z 2019 została deputowaną do Rady Kantonów.
7 grudnia 2022 wybrana do Szwajcarskiej Rady Związkowej, zastępując Simonettę Sommaruge, urzędowanie rozpoczęła 1 stycznia 2023. Stoi na czele Federalnego Departamentu Sprawiedliwości i Policji.

</doc>
<doc id="5409695" url="https://pl.wikipedia.org/wiki?curid=5409695" title="Hektor Dule">
Hektor Dule

Hektor Dule (ur. 3 stycznia 1939 w Përmecie) – albański rzeźbiarz.
Życiorys.
Był synem Qaniego i Fiqrete. Ukończył liceum artystyczne Jordan Misja w Tiranie. W latach 1957-1961 studiował rzeźbę w Akademii Sztuk Pięknych w Pradze. Po powrocie do kraju w latach 1961-1967 pracował w przedsiębiorstwie Migjeni, zajmując się projektowaniem ceramiki. Od 1974 wykładowca w Instytucie Sztuk w Tiranie. W 1978 zeznawał w śledztwie przeciwko Maksowi Velo, potwierdzając, że Velo tworzył w duchu dekadenckim, niezgodnym z zasadami realizmu socjalistycznego.
Twórczość.
W dorobku artysty dominują rzeźby w konwencji socrealistycznej, w większości odnoszące się do historii Albanii i scen z życia robotników przemysłowych. Większość jego monumentalnych rzeźb, w tym "Metalurg" (wykonany wspólnie z Kristaqem Ramą), a także pomnik bitwy pod Mushqetą (wzniesiony w 1968 przy drodze Tirana-Elbasan) zostało zniszczonych, nie zachowały się także w zbiorach Galerii Narodowej w Tiranie. W parku nad Jeziorem Tirańskim zachował się wykonany przez Hektora Dule pomnik kobiety podającej wodę partyzantowi, a w centrum Durrësu pomnik walczącego partyzanta (wspólne dzieło Hektora Dule i Fuata Dushku).

</doc>
<doc id="5409698" url="https://pl.wikipedia.org/wiki?curid=5409698" title="Colfax (rodzaj)">
Colfax (rodzaj)



</doc>
<doc id="5409699" url="https://pl.wikipedia.org/wiki?curid=5409699" title="Tu bije serce Europy! Wybieramy hit na Eurowizję!">
Tu bije serce Europy! Wybieramy hit na Eurowizję!



</doc>
<doc id="5409703" url="https://pl.wikipedia.org/wiki?curid=5409703" title="Tu bije serce Europy! Wybieramy hit na Eurowizję! (2023)">
Tu bije serce Europy! Wybieramy hit na Eurowizję! (2023)

Tu bije serce Europy! Wybieramy hit na Eurowizję! – koncert stanowiący polskie eliminacje na 67. Konkurs Piosenki Eurowizji organizowany w Liverpoolu.
Geneza organizacji.
19 września 2022 Telewizja Polska poinformowała o rozpoczęciu procesu zgłoszeniowego dla osób zainteresowanych udziałem w krajowych eliminacjach.
Przebieg konkursu.
Czas i miejsce konkursu.
Polskie eliminacje do Konkursu Piosenki Eurowizji odbyły się 26 lutego 2023 w hali Transcolor w Szeligach, na przedmieściu Warszawy. Koncert finałowy trwał w godzinach 17:30–19:30.
Zgłaszanie utworów.
Proces nadsyłania propozycji przez twórców ruszył 20 września 2022. Zgłaszane propozycje muszą spełniać warunki regulaminu Konkursu Piosenki Eurowizji, tj. nie mogą trwać dłużej niż trzy minuty oraz nie mogą zostać opublikowane przed 1 września 2022. Każdy z wykonawców mógł zgłosić więcej niż jedną piosenkę. Termin nadsyłania propozycji początkowo mijał 15 stycznia 2023, jednak organizatorzy koncertu z uwagi na „ogromne zainteresowanie artystów” i w ramach „wyjścia naprzeciw oczekiwaniom młodych artystów” wydłużyli okres przyjmowania zgłoszeń do 10 lutego. TVP przyjęła ok. 300 zgłoszeń. Produkcja koncertu nie wykluczała również przyznania tzw. dzikiej karty wykonawcy, który nie przedstawił swojej propozycji w procesie zgłoszeniowym. 
Lista uczestników koncertu finałowego została opublikowana 15 lutego 2023. Do finału zostało dopuszczonych 10 uczestników. Lista uczestników koncertu finałowego została opublikowana 15 lutego w programie "Pytanie na śniadanie", znaleźli się na niej:
Chęć udziału w selekcjach publicznie wyrazili również, m.in.: Anna Cyzon (z piosenką „Death of an Artist”), Zee Krayski („Not Tonight”), Lor („Trafalgar Square”), Ramona Rey („Kocham”), Natalia Sikora („Fiery Angel”), Stashka („Wspólny cel” i „Stan umysłu”), Jan Traczyk („Stay Awake”), Monika Urlik („Changes”), Magdalena Welc i Mariusz Ostański („Głupota”), AdriatiQ („Headspace [We Are Lost in This World]”), Aelin („We’re Not Afraid”), Paula Biskup („Terapia”), Lukas Blisse („222”), Daniel Borzewski („Wake Up”), Bóstwo („Małgosia i Jaś”), Juli Chan („Relapse”), Colombo („Sny”), Dagga („Przepis na niebo”), Juliet Daisy („Let You Go”), Koti Dykiel („Carry Me Home”), EDEIN („Memories”), Krystian Embradora („Na pokaz”), Joulie Fox („Unlovable”), Gabi Foksa („Ram pam pam”), Gabor („Chcemy być sobą”), Gnewman i Tom Tampa („I Want Your Love”), Szymon Grzybacz („Jak żyć”), Hairy Legs („Dziewczyna”), Hania („W pełni”), Bartek Iwaniak („Gra pozorów”), Basia Janyga („MothEarth”) Oscar Jensen („Fallin in Love”), Julya („Toksyczny tlen”), Maja Kapłon i Pyotr Radzio („Seven Clouds”), Ola Kędra („Jeszcze raz”), Krystian Koronka („Lion”), Aga Kruczek („James Blunt [Przed północą]”), Sabina Kułak („Silna”), Dominika Kwiatkowska („Kolo”), Giuseppe Lacivita („Nobody”), Laura („My name is Laura”), Lunaria („Inferno”), Klaudia Magica („Dance Alone”), Adrian Makar („Head in the Clouds”), Marless x Walchuck („Kaszmirowy”), Paweł Morawiec („Fiolet”), Natalia Moskal („Sole ad est”), Monya („Mamy siebie”), Justyna Możdżonek („Superpowers”), Mycu („Heal”), NEIT („To co mam”), Neodym („Sunday Lover”), Niki („Red Flag”), Adrian „Adu” Nowiński („Dałem ci siebie”), Nuddlle („Water Whispers”), Pepi („Do świtu”), Raro („Domino”), Ronney („Moment”), Anna Serafińska („Dokąd zmierza czas?”), Patrick Silvar („Fuse”), Skolim („Kiss Me Baby”), Spleenn („Frozen Flower”), Marcin Staszek („Tylko finał”), Filip Sterniuk („Let Me Know”), Mary Syll („Kim jestem ja bez ciebie”), Piotr Szewczyk („Fuse”), Agnieszka Wiechnik („Nieidealna”), Monika Wiśniowska-Basel („Ladaco”), Cynthia Zietara Verazie („Dancing with the Shadows”), Tony Yoru („Redflag”), Ylo Violin i Łukasz Karauda („There Was No Reason”), Katarzyna Zarkesh („Ten jedyny/The One” i „Będzie działo się”), Zazula („Kołomyja”), Wiktor Zwierzyński („Zgaś”), Lidia Kopania, Karolina Lizer, Anna Józefina Lubieniecka, Maria Niklińska, Hubert Bisto, Catalyst Symphony, Justyna Dobroć, Karol Dziedzic, How We Met, Karo Glazer, Julia „Sara” Jaroszewska, Cecilia Kallin, Sonia Maselik, Jakub Rajman, Nick Sinckler, siostry Szczepańskie, Marcin Szczurski, Sandra S i Sandra Wolska.
Prowadzący, jurorzy i goście specjalni.
W lutym Wirtualne Media podały, że występy uczestników w finale programu ocenią: piosenkarka Edyta Górniak, dziennikarz muzyczny Marek Sierocki, choreograf Agustin Egurrola i dyrektor Programu Pierwszego Polskiego Radia Marcin Kusy. Koncert finałowy poprowadzą: tancerka Ida Nowakowska (prowadząca Konkursu Piosenki Eurowizji dla Dzieci w 2019 i 2020) i prezenterka Małgorzata Tomaszewska (prowadząca 18. Konkursu Piosenki Eurowizji dla Dzieci) oraz Aleksander Sikora (polski komentator Konkursu Piosenki Eurowizji i Konkursu Piosenki Eurowizji dla Dzieci). W trakcie koncertu finałowego gościnnie wystąpią m.in. byli reprezentanci Polski w Konkursie Piosenki Eurowizji: Edyta Górniak (1994) i Krystian Ochman (2022), a także Roksana Węgiel, zwyciężczyni 16. Konkursu Piosenki Eurowizji dla Dzieci (2018) i Sara James, reprezentantka kraju na 19. Konkursie Piosenki Eurowizji dla Dzieci (2021). Podczas programu wystąpi także zespół Kalush Orchestra, zwycięzca 66. Konkursu Piosenki Eurowizji (2022) oraz finalistki Eurowizji 2021: Stefania i Efendi.
Kontrowersje.
Udział Ahleny.
23 lutego 2023 roku wieczorem Janusz Daszczyński, dziennikarz i były prezes zarządu Telewizji Polskiej, napisał na swoim koncie na Facebooku negatywne komentarze odnoszące się do udziału utworu Ahleny „Booty” w preselekcjach, sądząc, że przyjęcie takiej piosenki do preselekcji to „skandal”, a tekst utworu jest obsceniczny i nie nadaje się do emisji w państwowej telewizji. Temat został poruszony podczas rady programowej zorganizowanej 23 lutego, a osoby zaangażowane w organizację selekcji zostały poproszone o wyjaśnienia. Podkreślono, że to niepodległa komisja wybrana przez TVP podejmowała decyzje, na którą nadawca nie miał wpływu. Również spekulowano, że za wpisem Daszczyńskiego stoi inny były pracownik TVP, który jest menadżerem artystki niezakwalifikowanej do finału preselekcji, próbując wymusić przyznanie wokalistce tzw. „dzikiej karty”. Telewizja Polska zaproponowała artystce, aby zmieniła przed preselekcjami tekst piosenki na „bardziej neutralny”, na co wokalistka się zgodziła.
Kontrowersje wokół wyników.
Wątpliwości dotyczące uczciwego przebiegu preselekcji zostały wyrażone przez wiele różnych organizacji oraz sympatyków Konkursu Piosenki Eurowizji. Podczas ogłoszenia wyników jury przewodnicząca komisji Edyta Górniak została wybuczana przez publiczność. Tuż po finale konkursu pojawiły się oskarżenia wobec TVP i jury o powiązania ze zwyciężczynią konkursu, co miało wiązać się z wygraną w preselekcjach. Ponadto sympatycy konkursu zarzucili celowe zaniżenie przez jury głównego faworyta Janna na korzyść Blanki i domagali się z tego powodu anulowania wyników preselekcji. Oburzenie wynikami wyrazili m.in. Ralph Kaminski, Michał Szpak i Sandra Kubicka. Powodami układów z Blanką miały być m.in. rzekoma przyjaźń piosenkarki i Allana Krupy, syna Edyty Górniak (przewodniczącej jury); pogląd, że jury miało zbyt duży wpływ na wybór reprezentanta, a głosy widzów, których – według nieoficjalnych informacji – oddano trzykrotnie więcej na zwycięzcę głosowania publiczności (Janna) niż na Blankę, miały za mały; występ tancerzy z grupy Volt Agustina Egurroli (jednego z członków jury) w trakcie wykonania Blanki; oraz wiadomość z serwisu TVP Rozrywka opublikowana dwie godziny przed rozpoczęciem gali, na co Telewizja Polska odparła, że wydawca serwisu tvp.pl pracę nad artykułem o reprezentancie Polski w 67. Konkursie Piosenki Eurowizji rozpoczął wcześniej, a w systemie zarządzania treścią rzekomo zapisany został moment utworzenia pliku, zamiast godziny publikacji, w późniejszym czasie pojawiły się również spekulacje jakoby mama zwyciężczyni preselekcji miała pracować dla TVP.
Po finale na zwyciężczynię głosowania jury spadła spora krytyka. Poprzez profil na Instagramie zdobywca drugiego miejsca, Jann, zaapelował do swoich obserwatorów o zachowanie szacunku do Blanki oraz kibicowanie piosenkarce podczas Konkursu Piosenki Eurowizji. Po finale konkursu pojawiły się dwie petycje, w których internauci domagali się zmiany reprezentanta. Wyrażono w niej niezadowalający wynik jury, który wpłynął na wygraną Blanki w preselekcjach. Petycję pierwszą w serwisie PetycjeOnline podpisało ponad 80 tysięcy osób, a druga, opublikowana poprzez organizację Avaaz, została podpisana przez ponad 7 tysięcy osób. Dzień po ogłoszeniu wyników, polskie portale eurowizyjne złożyły petycję pod adresem Telewizji Polskiej o publikację liczby głosów oddanych na poszczególnych uczestników, co wraz z wątkiem niezależności członków jury od Blanki miało by zostać przebadane przez „niezależną firmę zewnętrzną”. Nadawcami tej petycji były: "Eurowizja.org", OGAE Polska, "Dziennik Eurowizyjny", "Dobry Wieczór Europo", "Misja Eurowizja" oraz "Let's Talk About ESC". TVP w wydanym oświadczeniu stwierdziła, że podczas finału konkursu „zastosowała się do zasad głosowania zgodnie z regulaminem” i wyjaśniła, że nad przebiegiem głosowania „czuwał obecny podczas finału notariusz”.
Oskarżenie o plagiat.
Utwór „Solo” Blanki został oskarżony o plagiat piosenki „Up” Inny oraz „Solo” Demi Lovato. Jak do tej pory Blanka nie odniosła się do zarzutów.
Wyniki.
Zwycięzca eliminacji został wybrany poprzez głosowanie jurorów oraz telewidzów, którzy mogli oddać maksymalnie 20 głosów za pomocą wiadomości SMS. Każdy z jurorów musiał uszeregować występy, przyznając im od 1 do 8, 10 i 12 pkt. Zsumowane punkty od członków jury stworzyły jeden ranking w identycznej punktacji do tej, którą przyznaje jeden juror. Po odczytaniu wyników głosowania komisji prowadzący odczytali punktację na podstawie ważnych głosów SMS. Była ona również oddana rosnąco, od 1 do 8, 10 i 12 pkt.
Oglądalność.
Średnia widownia relacji na dwóch antenach wyniosła 1,45 mln osób. Przełożyło się to na 10,58 proc. udziału stacji w rynku telewizyjnym wśród wszystkich widzów, 7,98 proc. w grupie komercyjnej 16-49 (AMR na poziomie 351 tys. osób) oraz 7,73 proc. w grupie 16-59 (AMR - 505 tys. widzów). W TVP1 polskie preselekcje do Eurowizji 2023 śledziło średnio 1,36 mln widzów, a TVP Polonia było to 86 tys.

</doc>
<doc id="5409705" url="https://pl.wikipedia.org/wiki?curid=5409705" title="Hyperion (rodzaj)">
Hyperion (rodzaj)



</doc>
<doc id="5409706" url="https://pl.wikipedia.org/wiki?curid=5409706" title="Miscodera">
Miscodera



</doc>
<doc id="5409707" url="https://pl.wikipedia.org/wiki?curid=5409707" title="Islam bezdenominacyjny">
Islam bezdenominacyjny

Muzułmanie bezdenominacyjni to muzułmanie, którzy nie przynależą lub nie czują przynależności do żadnego z odłamów islamu lub islamskiej szkoły prawnej.
Istnieją trzy główne nurty islamu: sunnizm, szyizm oraz charydżyzm, obecnie praktykowany głównie w Omanie. Wielu muzułmanów jednak woli określać się jako “po prostu muzułmanin”, nie deklarując przynależności do żadnego z odłamów.
Na ten temat zostało opublikowanych niewiele badań, a w wielu sondażach dotyczących liczebności muzułmanów należących do poszczególnych odłamów występowanie osób nie identyfikujących się z żadnym z nich jest pomijane, dlatego ciężko jest dokładnie oszacować ich ilość.
Historia rozłamu.
Rozłam islamu na sunnitów i szyitów powstał w wyniku walk politycznych o władzę w początkach religii muzułmańskiej. Po śmierci proroka Mahometa w 632 roku pojawiły się dwa sprzeczne ze sobą poglądy co do tego, kto po nim ma stanąć na czele nowo powstałej religii. Grupa muzułmanów, którzy później stali się znani jako sunnici, uważała, że następcą Mahometa powinien być Abu Bakr. Druga grupa muzułmanów, później znana jako szyici, uważała, że jego następcą powinien być Ali ibn Abi Talib, brat stryjeczny a następnie zięć Mahometa. Podział ten na przestrzeni lat był powodem wielu konfliktów. Współcześnie wiele osób głosi pogląd, że każdy muzułmanin musi należeć do któregoś z odłamów, i większość muzułmanów określa swoją przynależność do jednego z nich. Pojawiają się też jednak głosy, że podział ten przeczy samej istocie islamu i należy dążyć do większego zjednoczenia.
Demografia.
W 2012 roku Centrum Badawcze Pew przeprowadziło badanie na temat różnorodności muzułmanów na świecie. W 22 z 38 badanych państw co najmniej 1 z 5 ankietowanych nie zadeklarował swojej przynależności do żadnego z odłamów islamu. Regiony z najszerszym występowaniem tego zjawiska to Azja Środkowa oraz Europa Południowo-Wschodnia. W Kazachstanie o byciu “po prostu muzułmaninem” mówiło 74% muzułmanów, w Albanii – 65%, a w Kirgistanie – 64%. Taka odpowiedź dość często spotykana była również w krajach Afryki Subsaharyjskiej (23%) oraz Azji Południowo-Wschodniej (18%). Stanowisko to mało rozpowszechnione jest natomiast na Bliskim Wschodzie i Afryce Północnej (12%) oraz w Azji Południowej (4%).
Azerbejdżan.
W Azerbejdżanie w sondażu przeprowadzonym w 2011 roku 38,5% identyfikowało się jako szyici, 14% jako sunnici, a 45,9% jako “po prostu muzułmanie”. Bardzo podobne wyniki wykazał również sondaż z 2014 roku. Okazuje się, że w tym kraju przynależność do konkretnego odłamu nie jest istotną częścią ani własnej tożsamości, ani relacji społecznych. Należy jednak zaznaczyć, że wśród identyfikujących się jako “po prostu muzułmanie” istnieje tendencja do mniej aktywnego praktykowania religii. Analogicznie, osoby dogłębnie praktykujące zwykle deklarują swoją przynależność do któregoś z odłamów. Jednocześnie w Azerbejdżanie nie obserwuje się poważnych konfliktów pomiędzy sunnitami i szyitami.
Stany Zjednoczone.
To zjawisko społeczne spotykane jest również dość często w krajach, w których muzułmanie stanowią mniejszość. W badaniu przeprowadzonym w USA w roku 2006 12% ankietowanych muzułmanów identyfikowało się jako szyici, 36% jako sunnici, natomiast 40% jako “po prostu muzułmanie”.
Według Salima Al-Marayati, wtedy dyrektora wykonawczego, a obecnie prezesa amerykańskiego Muslim Public Affairs Council “Nie chcemy, aby definiowały nas podziały historyczne oraz bliskowschodnie. Dla nas najistotniejszy jest Koran”.
W podobnym duchu w Stanach Zjednoczonych powstaje wiele inicjatyw zachęcających do przywiązywania mniejszej wagi do różnic między oboma odłamami.
Spopularyzowany został nawet termin “sushi”, powstały jako potoczne określenie dziecka sunnicko-szyickiej pary, natomiast używany również jako określenie muzułmanina nie chcącego określać swojej przynależności do żadnego z odłamów.
W kulturze.
W 2016 roku powstał film “Why can’t I be a sushi” w reżyserii brytyjsko-irackiej dokumentażystki Hody Elsoudani. Sama reżyserka określa się jako “sushi”. Została wychowana jako “po prostu muzułmanka”. Nie chce być szufladkowana jako przynależąca do żadnego z odłamów, zamiast tego identyfikuje się jako połączenie obu.
Film powstał jako próba zrozumienia podziałów, różnic i powodów konfliktów pomiędzy dwoma odłamami.

</doc>
<doc id="5409709" url="https://pl.wikipedia.org/wiki?curid=5409709" title="Euphractus">
Euphractus



</doc>
<doc id="5409712" url="https://pl.wikipedia.org/wiki?curid=5409712" title="Samar Jazbek">
Samar Jazbek

Samar Jazbek (arab. سمر يزبك Samar Yazbik, ur. 1970 w Dżabli, Syria) – syryjska pisarka, scenarzystka i dziennikarka zaangażowana na rzecz obrony praw człowieka, sprzeciwiająca się dyktaturze Baszszara al-Asada. Od 2011 roku mieszka na emigracji w Paryżu.
Życiorys.
Samar Jazbek urodziła się w społeczności Alawitów, z której pochodzi m.in. rządzący Syrią od 1971 roku klan Al-Asadów. W 2011 roku poparła protesty antyrządowe w Syrii, przyłączając się tym samym do opozycji. Nękana przez reżimowe siły bezpieczeństwa, w lipcu 2011 wyjechała z kraju do Paryża, w którym mieszka obecnie.
Twórczość.
Jej debiutem pisarskim był opublikowany w Damaszku w 1999 roku zbiór opowiadań pt. "Bakat charif" (arab. "Bukiet jesienny"); w 2002 roku ukazał się kolejny, zatytułowany "Mufradat imra'a" (arab. "Słownictwo kobiety"). Jej kolejnymi utworami literackimi były powieści, m.in. "Tiflat as-sama" (2002) (arab. "Dziewczynka z nieba"), "Salsal" (2005) (arab. "Glina") i "Ra'ihat al-kirfa" (2008) (arab. "Zapach cynamonu").
Po wybuchu rewolucji i wojny domowej w Syrii w 2011 roku w swoich utworach relacjonowała jej przebieg z perspektywy ludności i zbrojnej opozycji. W 2012 roku opublikowała literacki opis pierwszych miesięcy rewolucji książkę pt. "Takatu an-niran: Min jaumijjat al-intifada as-surijja" (arab. Krzyżowy ogień: Dzienniki z powstania syryjskiego), przełożoną na język angielski jako "A women in the crossfire: Diaries of the Syrian revolution", tłum. Max Weiss, Londyn). Jazbek trzykrotnie udawała się do ogarniętej wojną Syrii, przekraczając nielegalnie granicę z terytorium Turcji, a owocem jej obserwacji była książka pt. "Bawwabat ard al-adam" (arab. Bramy do ziemi nicości), przełożona na język angielski jako "The crossing: My journey to the shattered heart of Syria" (tłum. Nashwa Gowanlock i Ruth Ahmedzai Kemp). Na podstawie przekładu angielskiego w Polsce ukazała się w 2016 roku pt. "Przeprawa: Moja podróż do pękniętego serca Syrii" (Kraków, Karakter, tłum. Urszula Gardner).

</doc>
<doc id="5409713" url="https://pl.wikipedia.org/wiki?curid=5409713" title="Anass Azim">
Anass Azim

Anass Azim (arab. أنس عزيم, ur. 4 maja 1988 w Fezie) – marokański piłkarz, grający jako środkowy obrońca.
Klub.
Wydad Fez.
Zaczynał karierę w Wydadzie Fez, gdzie grał w rezerwach do 2009 roku.
W sezonie 2011/2012 (pierwszym w bazie Transfermarkt) zagrał 13 meczów i strzelił 3 bramki.
Renaissance Berkane.
1 sierpnia 2012 roku przeszedł do Renaissance Berkane za kwotę 39 tysięcy euro. W tym klubie zadebiutował 16 września 2012 roku w meczu przeciwko Hassania Agadir (porażka 3:2). Zagrał całe spotkanie. Pierwszą bramkę strzelił 2 marca 2013 roku w meczu przeciwko Maghreb Fez (1:1). Do siatki trafił w 51. minucie. Łącznie zagrał 22 mecze i strzelił gola.
FAR Rabat.
1 lipca 2013 roku dołączył do FAR Rabat, które zapłaciło za niego 71 tysięcy euro. W tym zespole debiut zaliczył 28 września 2013 roku w meczu przeciwko Olympic Safi (wygrana 1:2). Zagrał cały mecz. Pierwszego gola strzelił 2 kwietnia 2014 roku w meczu przeciwko Moghreb Tétouan (1:1). Do bramki rywali trafił w 5. minucie, ale też zdobył bramkę samobójczą, która padła w 34. minucie. Pierwszą asystę zaliczył 16 grudnia 2016 roku w meczu przeciwko JS de Kasba Tadla (2:2). Asystował przy bramce Mehdiego Naghmiego w 37. minucie. Łącznie zagrał 79 meczów, strzelił 5 goli i miał 2 asysty.
Al-Shoalah.
11 sierpnia 2017 roku został zawodnikiem Al-Shoalah.
Olympique Khouribga.
3 stycznia 2018 roku zmienił klub na Olympique Khouribga. W tym zespole zadebiutował 14 lutego 2018 roku w meczu przeciwko Raja Casablanca (porażka 4:3). Grał 42 minuty, został zastąpiony przez Mehdiego Baltama. Łącznie zagrał 8 spotkań.
Maghreb Fez.
1 stycznia 2019 roku został zawodnikiem Maghrebu Fez.
W sezonie 2020/2021 zagrał 4 mecze.
Stade Marocain Rabat.
25 sierpnia 2021 roku został graczem Stade Marocain Rabat. 1 lipca 2022 roku zakończył karierę.

</doc>
<doc id="5409714" url="https://pl.wikipedia.org/wiki?curid=5409714" title="Bieszanki">
Bieszanki

Bieszanki (, "Bieszanki"; , "Bieszenki") – wieś na Białorusi, w obwodzie grodzieńskim, w rejonie lidzkim, w sielsowiecie Możejków, w pobliżu ujścia Kościeniewki do Lebiody.
Historia.
W XIX i w początkach XX w. położone były w Rosji, w guberni wileńskiej, w powiecie lidzkim, w gminie Lebioda.
W dwudziestoleciu międzywojennym leżały w Polsce, w województwie nowogródzkim, w powiecie szczuczyńskim (od 29 maja 1929, wcześniej w powiecie lidzkim), w gminie Lebioda. W 1921 miejscowość liczyła 179 mieszkańców, zamieszkałych w 35 budynkach, w tym 167 Białorusinów, 3 Polaków i 9 osób innej narodowości. 169 mieszkańców było wyznania prawosławnego i 10 rzymskokatolickiego.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5409715" url="https://pl.wikipedia.org/wiki?curid=5409715" title="Storm Sanders">
Storm Sanders



</doc>
<doc id="5409717" url="https://pl.wikipedia.org/wiki?curid=5409717" title="Izydor Twerdochlib">
Izydor Twerdochlib



</doc>
<doc id="5409721" url="https://pl.wikipedia.org/wiki?curid=5409721" title="Danilo (ur. 2001)">
Danilo (ur. 2001)

Danilo dos Santos de Oliveira (ur. 29 kwietnia 2001 w Salvadorze) – brazylijski piłkarz występujący na pozycji defensywnego pomocnika, od 2020 roku zawodnik Palmeiras.

</doc>
<doc id="5409722" url="https://pl.wikipedia.org/wiki?curid=5409722" title="Danilo">
Danilo



</doc>
<doc id="5409724" url="https://pl.wikipedia.org/wiki?curid=5409724" title="Abderrahim Chkilit">
Abderrahim Chkilit

Abderrahim Chkilit (arab. عبد الرحيم شكيليط, ur. 14 lutego 1976 w Fezie) – marokański piłkarz, grający jako środkowy obrońca. Dwukrotny reprezentant kraju. Po zakończeniu kariery trener.
Klub.
Do 2008 roku.
Zaczynał karierę w Maghrebie Fez, gdzie grał do 1996 roku jako junior i 2002 roku jako senior. 1 lipca 2002 roku zmienił klub na Nadi asz-Szab. Rok później wrócił do Maghrebu. 1 lipca 2005 roku został zawodnikiem Raja Casablanca.
Wydad Fez.
1 lipca 2008 roku został graczem Wydadu Fez.
W sezonie 2011/2012 (pierwszym w bazie Transfermarkt) zagrał 15 meczów i strzelił 2 gole.
W kolejnym sezonie zagrał 25 meczów i miał asystę.
W sezonie 2013/2014 rozegrał 13 spotkań.
Reprezentacja.
Zagrał dwa mecze w reprezentacji swojego kraju. Pierwszy z nich rozegrał przeciwko Luksemburgowi (wygrana 0:2). Wszedł na boisko z ławki.
Jako trener.
Wydad Fez.
Karierę trenera Chkilit zaczął jako asystent w Wydad Fez. Następnie dwukrotnie sam trenował ten zespół, najpierw od 1 listopada 2020 roku do 1 sierpnia 2021 roku, a potem od 1 grudnia 2021 roku do 31 lipca 2022 roku.
Maghreb Fez.
11 października 2022 roku został tymczasowym trenerem Maghrebu Fez. Debiut w tej roli zaliczył tam 3 dni później w meczu przeciwko Olympique Khouribga (2:0). Łącznie (stan na 16 stycznia 2023 roku) poprowadził ten klub w siedmiu spotkaniach.

</doc>
<doc id="5409728" url="https://pl.wikipedia.org/wiki?curid=5409728" title="Hładun">
Hładun



</doc>
<doc id="5409733" url="https://pl.wikipedia.org/wiki?curid=5409733" title="Adonis Frías">
Adonis Frías

Adonis Uriel Frías (ur. 17 marca 1998 we Florencio Varela) – argentyński piłkarz występujący na pozycji środkowego obrońcy, od 2023 roku zawodnik meksykańskiego Leónu.

</doc>
<doc id="5409735" url="https://pl.wikipedia.org/wiki?curid=5409735" title="Pederodiana">
Pederodiana

Pederodiana (łac. "Dioecisis Pederodianensis") – diecezja historyczna w Cesarstwie rzymskim w prowincji Byzacena, współcześnie w Tunezji. Obecnie katolickie biskupstwo tytularne.

</doc>
<doc id="5409738" url="https://pl.wikipedia.org/wiki?curid=5409738" title="Fidel Ambríz">
Fidel Ambríz

Fidel Daniel Ambríz González (ur. 21 marca 2003 w León) – meksykański piłkarz występujący na pozycji defensywnego pomocnika, od 2019 roku zawodnik Leónu.

</doc>
<doc id="5409739" url="https://pl.wikipedia.org/wiki?curid=5409739" title="John Panamthottathil">
John Panamthottathil

John Panamthottathil CMI (ur. 31 maja 1966 w Peravoor) – indyjski duchowny syromalabarski pracujący w Australii, biskup Melbourne (nominat).
Życiorys.
Święcenia kapłańskie przyjął 26 grudnia 1997 w zgromadzeniu karmelitów Maryi Niepokalanej. Był m.in. przełożonym indyjskiej prowincji zakonnej, a także duszpasterzem zakonnych parafii w Australii oraz w rodzinnym kraju.
14 stycznia 2023 papież Franciszek mianował go biskupem eparchii św. Tomasza Apostoła w australijskim Melbourne oraz na wizytatora apostolskiego dla syromalabarczyków przebywających w Nowej Zelandii.

</doc>
<doc id="5409740" url="https://pl.wikipedia.org/wiki?curid=5409740" title="Biltowce">
Biltowce

Biltowce (, "Biltaucy"; , "Biltowcy") – wieś na Białorusi, w obwodzie grodzieńskim, w rejonie lidzkim, w sielsowiecie Możejków, pomiędzy drogą magistralną M6 a linią kolejową Lida – Mosty.
Współcześnie w skład wsi wchodzą także dawny folwark Kurhan i zaścianek Kielmieje.
W pobliżu znajduje się przystanek kolejowy Kurhan, położony na linii Lida – Mosty.
Historia.
W XIX i w początkach XX w. położone były w Rosji, w guberni wileńskiej, w powiecie lidzkim, w gminie Tarnowszczyzna.
W dwudziestoleciu międzywojennym leżały w Polsce, w województwie nowogródzkim, w powiecie lidzkim, w gminie Tarnowo/Białohruda. Demografia w 1921 przedstawiała się następująco:
Mieszkańcami wszystkich trzech miejscowości byli wyłącznie Polacy.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5409741" url="https://pl.wikipedia.org/wiki?curid=5409741" title="Kielmieje">
Kielmieje



</doc>
<doc id="5409743" url="https://pl.wikipedia.org/wiki?curid=5409743" title="Paul Bellón">
Paul Bellón

Paul Bellón Saracho (ur. 4 czerwca 1997 w Guadalajarze) – meksykański piłkarz pochodzenia francuskiego występujący na pozycji środkowego obrońcy, od 2022 roku zawodnik Leónu.

</doc>
<doc id="5409747" url="https://pl.wikipedia.org/wiki?curid=5409747" title="Paladyn z ziem dalekich">
Paladyn z ziem dalekich

 – seria light novel napisana przez Kanatę Yanagino i zilustrowana przez Kususagę Rin. Początkowo była publikowana jako powieść internetowa w serwisie Shōsetsuka ni narō. Następnie została przejęta przez wydawnictwo Overlap, które wydaje ją jako light novel od marca 2016 pod imprintem Overlap Bunko. Manga na jej podstawie ukazuje się w serwisie "Comic Gardo" od września 2017. Na podstawie powieści powstał również serial anime wyprodukowany przez studio Children’s Playground Entertainment, który emitowano od października 2021 do stycznia 2022. Zapowiedziano powstanie drugiego sezonu.
Fabuła.
W opuszczonym mieście, z dala od cywilizacji, żyje samotne dziecko – Will. Jest on wychowywany przez trzech nieumarłych: szkieleta wojownika – Blooda, zmumifikowaną kapłankę – Mary oraz widmowego czarodzieja – Gusa. Cała trójka kocha chłopca i uczy go wszystkiego, czego potrafi. Jednak Will zaczyna się zastanawiać nad swoim pochodzeniem i postanawia rozwiązać tajemnicę krainy umarłych oraz odkryć sekretną przeszłość nieumarłych. Musi poznać miłość i miłosierdzie dobrych bogów, jak również dewocję i szaleństwo złych. Gdy już pozna prawdę, chłopiec będzie o krok bliżej do zostania paladynem.
Light novel.
Seria początkowo ukazywała się jako powieść internetowa w serwisie Shōsetsuka ni narō, której pierwszy rozdział opublikowano w maju 2015. Później został przejęta przez wydawnictwo Overlap i wydana jako light novel pod imprintem Overlap Bunko. Pierwszy tom ukazał się 25 marca 2016, zaś według stanu na 25 września 2017, do tej pory wydano 5 tomów.
Manga.
Adaptacja w formie mangi z ilustracjami autorstwa Mutsumiego Okuhashiego ukazuje się w serwisie "Comic Gardo" wydawnictwa Overlap od 25 września 2017. Jej rozdziały zostały zebrane do wydań w formacie tankōbon, których pierwszy tom ukazał się 25 marca 2018. Według stanu na 25 października 2022, do tej pory wydano 10 tomów.
Prawa do dystrybucji mangi w Polsce nabyło wydawnictwo Kotori, o czym poinformowano 13 stycznia 2023, zaś premiera odbyła się w marcu tego samego roku.
Anime.
Adaptacja w formie telewizyjnego serialu anime została zapowiedziana 17 kwietnia 2021. Została zanimowana przez studio Children’s Playground Entertainment i wyreżyserowana przez Yū Nobutę. Scenariusz napisał Tatsuya Takahashi, postacie zaprojektował Koji Haneda, a muzykę skomponowali Ryūichi Takada i Keigo Hoashi. Seria była emitowana od 9 października 2021 do 3 stycznia 2022 w stacjach Tokyo MX, AT-X i BS NTV. Motywem otwierającym jest „The Sacred Torch” w wykonaniu H-el-ical//, natomiast kończącym „Shirushibi” autorstwa Nagiego Yanagiego. 25 grudnia 2021 ogłoszono, że drugi sezon jest w produkcji.

</doc>
<doc id="5409754" url="https://pl.wikipedia.org/wiki?curid=5409754" title="Ergotioneina">
Ergotioneina

Ergotioneina – organiczny związek chemiczny z grupy aminokwasów i betain, pochodna histydyny zawierająca w pozycji 2 pierścienia imidazolowego atom siarki, w wyniku czego występuje tam ugrupowanie tiomocznikowe. Jest stosowana jako suplement diety. Według Europejskiego Urzędu ds. Bezpieczeństwa Żywności jej dopuszczalne dzienne spożycie (ADI) wynosi dla poszczególnych grup wiekowych: 2,82 mg/kg masy ciała (niemowlęta), 3,39 mg/kg (dzieci) oraz 1,31 mg/kg (dorośli, w tym kobiety w ciąży oraz karmiące piersią).
Została odkryta w 1905 lub 1909 r. Swoją nazwę zawdzięcza sporyszowi (), z którego po raz pierwszy została wyizolowana. Jej struktura chemiczna została określona w 1911 r.
Występowanie.
Ergotioneina występuje naturalnie w promieniowcach, sinicach, jak również w pewnych gatunkach grzybów, roślin (najwięcej w otrębach owsa oraz czarnej i nerkowatej fasoli) oraz zwierząt (głównie w wątrobie i nerkach). Najwyższe zawartości tego związku zostały zaobserowane u boczniaków oraz niektórych borowikowców.
Pomimo iż ergotioneina występuje u różnych organizmów, niewiele z nich może ten związek samodzielnie syntezować. Większość czerpie go z pokarmu (np. zwierzęta) lub z gleby (np. rośliny). Wytwarzają go jedynie niektóre promieniowce (np. "Mycobacterium smegmatis") oraz grzyby (np. "Neurospora crassa", "Schizosaccharomyces pombe"). Nie potrafią tego natomiast paciorkowce oraz bakterie z gatunków: "Bacillus subtilis", "Escherichia coli", "Proteus vulgaris", a także grzyby zaliczane do "Saccharomycotina". Szlak metaboliczny prowadzący do powstania ergotioneiny rozpoczyna się od metylacji histydyny. Powstaje w ten sposób hercynina ("N","N","N"-trimetylohistydyna), będąca prekursorem ergotioneiny. Atom siarki w związku pochodzi natomiast z cysteiny.
Właściwości.
Jak większość związków zawierających grupę tiomocznikową (tiokarbamidów), ergotioneina jest mniej podatna na alkilowanie (np. przez malemidy), w porównaniu do tioli (np. glutation). Nie ulega ona także utlenianiu pod wpływem powietrza. W kwaśnym środowisku ulega jednak powolnemu (trwającemu kilka dni) utlenieniu do formy disiarczkowej.
Dla ludzi ergotioneina jest substancją egzogenną (nie może być zsyntetyzowana, dlatego jedynym jej źródłem w organizmie jest pokarm). Związek ten akumuluje się w największym stopniu w granulocytach, szpiku kostnym, jelicie cienkim, nerkach, jajowodach (u kobiet), siatkówce oraz skórze. Jej wpływ na organizm ludzki "in vivo" nie jest jednak jeszcze znany.

</doc>
<doc id="5409755" url="https://pl.wikipedia.org/wiki?curid=5409755" title="Haliczany (przystanek kolejowy)">
Haliczany (przystanek kolejowy)

Haliczany () – przystanek kolejowy w pobliżu miejscowości Haliczany, w rejonie łuckim, w obwodzie wołyńskim, na Ukrainie. Położony jest na linii Lwów – Łuck – Kiwerce.
Przystanek został otwarty w II Rzeczpospolitej.

</doc>
<doc id="5409757" url="https://pl.wikipedia.org/wiki?curid=5409757" title="Lucas Di Yorio">
Lucas Di Yorio

Lucas Gabriel Di Yorio (ur. 22 listopada 1996 w Mar del Plata) – argentyński piłkarz pochodzenia włoskiego występujący na pozycji napastnika, od 2022 roku zawodnik meksykańskiego Leónu.

</doc>
<doc id="5409758" url="https://pl.wikipedia.org/wiki?curid=5409758" title="Puklerzyk">
Puklerzyk

Puklerzyk ("Zaedyus") – rodzaj ssaka z podrodziny puklerzników (Euphractinae) w obrębie rodziny Chlamyphoridae.
Zasięg występowania.
Rodzaj obejmuje jeden żyjący współcześnie gatunek występujący w południowej Ameryce Południowej (Chile i Argentyna).
Morfologia.
Długość ciała (bez ogona) 220–310 mm, długość ogona 80–130 mm, długość ucha 13–17 mm, długość tylnej stopy 44–52 mm; masa ciała 700–1500 g.
Systematyka.
Etymologia.
"Zaedyus" ("Zaedypus", "Zaedius"): "za-" „bardzo”; ηδυς "ēdus" „miły, przyjemny”.
Podział systematyczny.
Do rodzaju należy jeden występujący współcześnie gatunek:
Opisano również gatunki wymarłe z Argentyny:

</doc>
<doc id="5409759" url="https://pl.wikipedia.org/wiki?curid=5409759" title="Cystinarius rubicundulus">
Cystinarius rubicundulus



</doc>
<doc id="5409768" url="https://pl.wikipedia.org/wiki?curid=5409768" title="Shahed 136">
Shahed 136

Shahed 136 – irański bezzałogowy system powietrzny o charakterze amunicji krążącej produkowany przez Iran Aircraft Manufacturing Industries Corporation.
Historia.
Irański aparat bezzałogowy jest definiowany jako amunicja krążąca, jednak z uwagi na ubogie wyposażenie samolotu, jego możliwości dalece odbiegają od możliwości klasycznych aparatów pełniących rolę takiej amunicji. Shahed 136 nie ma możliwości patrolowania określonego obszaru, nie jest wyposażony w sensory umożliwiające wykrycie celu, jego identyfikacje i atak. Aparat podąża do celu, po z góry zaplanowanej trasie. Ma możliwość atakowania jedynie celów nieruchomych, o znanym położeniu. W maszynach, jakie znalazły się w rękach Rosjan, którzy wykorzystywali irańskie drony podczas inwazji na Ukrainę w 2022 roku, zainstalowano komponenty łącza satelitarnego systemu Iridium. Teoretycznie, dzięki niemu jest możliwa zmiana koordynatów celu w trakcie lotu aparatu. Niewielka przepustowość łącza wyklucza jednak atakowanie celów ruchomych. 
W konstrukcji wykorzystano wiele elementów i podzespołów dostępnych na rynku cywilnym. Analizując szczątki zestrzelonych na Ukrainie samolotów, odkryto między innymi pompę paliwową produkowaną przez polski oddział brytyjskiej firmy motoryzacyjnej TI Automotive, komercyjne procesory Texas Instruments TMS320 F28335. Jednostką napędową jest irański silnik tłokowy Mado MD550, będących irańską kopią niemieckiego modelu Limbach L550E. Irański producent Oje Parvaz Mado Nafar Company (Mado), w swoim silniku wykorzystuje chińskie podzespoły. Firma Mado objęta została sankcjami nałożonymi przez Biuro ds. Kontroli Aktywów Zagranicznych (OFAC) Departamentu Skarbu USA. Do startu wykorzystywana jest prowadnicowa wyrzutnia zainstalowana na standardowej naczepie ciężarówki. Platforma, z której następuje start, zostaje ustawiona pod kątem dzięki hydraulicznym siłownikom. Start wspomagany jest przez rakietowy silnik.
Konstrukcja.
Aparat o konstrukcji z włókna szklanego i metalowych elementów, zbudowano ze skrzydłem w układzie delty. Na końcach płatów zainstalowano pionowe stabilizatory. Centralna część kadłuba została scalona ze skrzydłem. Z przodu znajduje się głowica bojowa. Konstrukcja napędzana jest pojedynczym benzynowym, dwusuwowym, czterocylindrowym silnikiem tłokowym umieszczonym z tyłu kadłuba, z dwułopatowym, drewnianym śmigłem pchającym. W dziobie samolotu umieszczono głowicę bojową. Jej masa różni się w zależności od źródeł i waha się w przedziale od 20 do 50 kg. Za nawigację odpowiada cywilny system Global Positioning System, w przypadku braku sygnału satelitarnego lub misji w warunkach jego zagłuszania, aparat wykorzystuje prosty system nawigacji inercyjnej. W szczątkach zestrzelonych nad Ukrainą samolotów odnaleziono odbiorniki systemu GLONASS. Ich instalacja, z racji masy, wiązała się jednak z redukcją masy głowicy bojowej.
Służba.
Według niepotwierdzonych informacji, Iran wykorzystywał Shahed 136 do przeprowadzania ataków na irackich Kurdów. Wspierane przez Iran paramilitarne oddziały Huti, atakowały aparatami instalacje naftowe Arabii Saudyjskiej i Zjednoczonych Emiratów Arabskich w trakcie wojny w Jemenie. Konfliktem, podczas którego użycie aparatu wywołało największy medialny rozgłos jest rosyjska inwazja na Ukrainę w 2022 roku. Rosja wykorzystuje irańską konstrukcję do ataku na cele w Ukrainie. Pierwsze, udokumentowane użycie wersji 136, miało miejsce w Kupiańsku 13 września 2022 roku. 23 września tego samego roku zarejestrowano pierwsze, potwierdzone zestrzelenie aparatu. Obok modelu 136, Rosja zakupiła i wykorzystuje bojowo mniejszą irańską konstrukcję, Shahed 131. Irańskie władzę oficjalnie zaprzeczają sprzedaży dronów do Rosji. Podobnie Rosja podjęła kroki mające ukryć pochodzenie bezzałogowców. Między innymi naniesiono rosyjskie oznaczenia, zmieniono nazwę, Shahed 136 według rosyjskiej nomenklatury otrzymał oznaczenie Gerań-2 (ros. Герань-2 (Geranium)). Użycie irańskich aparatów nie jest zaskoczeniem. Już w lipcu 2022 roku, amerykański doradca ds. bezpieczeństwa Jake Sullivan informował, iż Iran przygotowuje się do rozpoczęcia szkolenia rosyjskiego personelu wojskowego w obsłudze irańskich aparatów bezzałogowych. Podobne doniesienia pojawiły się w amerykańskich mediach, informujących o przeprowadzonych w czerwcu i lipcu wizytach Rosjan w Iranie, podczas których goście zapoznali się z irańskim sprzętem. W sierpniu 2022 roku amerykańska prasa podała informacje o rozpoczęciu dostaw bezzałogowych systemów rozpoznawczych i "samobójczych dronów" do Rosji. Nie jest znana dokładna liczba zamówionych aparatów. W zależności od źródeł cyfra waha się od 1000 do 2400. Potwierdzono obecność irańskiego personelu wojskowego, z Korpusu Strażników Rewolucji Islamskiej na Krymie, pomagających rosyjskiemu personelowi w obsłudze zakupionych samolotów. Obecność irańskich specjalistów raportowano również na Białorusi i okupowanych przez Rosjan terenach Ukrainy. 
Aparat nie jest wyrafinowaną konstrukcją. Jego relatywnie niska prędkość i duży hałas jaki wydaje z siebie silnik, czynią go łatwym celem dla systemów przeciwlotniczych. Potwierdzono zestrzelenia z wykorzystaniem systemów 9K33 Osa, ZSU-23-4, pozyskanych przez stronę ukraińską niemieckich samobieżnych dział przeciwlotniczych Gepard oraz ukraińskich samolotów. Do zalet systemu należy zaliczyć jego niewielką cenę i niskie koszty eksploatacji, które umożliwiają masowe użycie aparatu. Pomimo łatwości wykrycia i zestrzelenia, ich masowe użycie w znacznym stopniu angażuje ukraińską obronę przeciwlotniczą.

</doc>
<doc id="5409769" url="https://pl.wikipedia.org/wiki?curid=5409769" title="Wioślarstwo na Letnich Igrzyskach Olimpijskich 1952 – dwójka bez sternika">
Wioślarstwo na Letnich Igrzyskach Olimpijskich 1952 – dwójka bez sternika

Rywalizacja w dwójkach bez sternika mężczyn w wioślarstwie na Letnich Igrzyskach Olimpijskich 1952 rozgrywana była między 20 a 23 lipca 1952 na torze regatowym w Meilahti w Helsinkach. Wystartowało 16 osad z 16 krajów.
Format.
W rundzie 1 rozegrano cztery wyścigi, z których dwie pierwsze osady awansowały do półfinału, pozostałe zaś do repasaży. Z dwóch wyścigów repasażowych zwycięzcy każdego wyścigu awansowali do drugiej rundy repasaży, a pozostałe osady odpadały z rywalizacji. Z dwóch wyścigów półfinałowych zwycięzcy awanasowali do finału, pozostałe osady awansowały do repasaży (druga runda). Z trzech wyścigów repasażowych tylko zwycięzcy awansowali do finału.

</doc>
<doc id="5409771" url="https://pl.wikipedia.org/wiki?curid=5409771" title="Wioślarstwo na Letnich Igrzyskach Olimpijskich 1952 – czwórka bez sternika">
Wioślarstwo na Letnich Igrzyskach Olimpijskich 1952 – czwórka bez sternika

Rywalizacja w czwórkach bez sternika mężczyn w wioślarstwie na Letnich Igrzyskach Olimpijskich 1952 rozgrywana była między 20 a 23 lipca 1952 na torze regatowym w Meilahti w Helsinkach. Zgłoszono 17 osad z 17 krajów.
Format.
W rundzie 1 rozegrano cztery wyścigi, z których dwie pierwsze osady awanowały do półfinału, pozostałe zaś do repasaży. Z czterych wyścigów repasażowych zwycięzcy każdego wyścigu awansowali do drugiej rundy repasaży pozostałe osady odpadały z rywalizacji. Z dwóch wyścigów półfinałowych zwycięzcy awanasowali do finału, pozostałe osady awansowały do repasaży (druga runda). Z trzech wyścigów repasażowych tylko zwycięzcy awansowali do finału.

</doc>
<doc id="5409773" url="https://pl.wikipedia.org/wiki?curid=5409773" title="Wioślarstwo na Letnich Igrzyskach Olimpijskich 1952 – czwórka ze sternikiem">
Wioślarstwo na Letnich Igrzyskach Olimpijskich 1952 – czwórka ze sternikiem

Rywalizacja w czwórkach ze sternikiem mężczyn w wioślarstwie na Letnich Igrzyskach Olimpijskich 1952 rozgrywana była między 20 a 23 lipca 1952 na torze regatowym w Meilahti w Helsinkach. Zgłoszono 17 osad z 17 krajów.
Format.
W rundzie 1 rozegrano cztery wyścigi, z których dwie pierwsze osady awanowały do półfinału, pozostałe zaś do repasaży. Z trzech wyścigów repasażowych zwycięzcy każdego wyścigu awansowali do drugiej rundy repasaży pozostałe osady odpadały z rywalizacji. Z dwóch wyścigów półfinałowych zwycięzcy awanasowali do finału, pozostałe osady awansowały do repasaży (druga runda). Z trzech wyścigów repasażowych tylko zwycięzcy awansowali do finału.

</doc>
<doc id="5409778" url="https://pl.wikipedia.org/wiki?curid=5409778" title="Zaedyus">
Zaedyus



</doc>
<doc id="5409779" url="https://pl.wikipedia.org/wiki?curid=5409779" title="Richard Burke (irlandzki polityk)">
Richard Burke (irlandzki polityk)

Richard (Dick) Burke (ur. 29 marca 1932 w Nowym Jorku, zm. 15 marca 2016) – irlandzki polityk, nauczyciel i prawnik, Teachta Dála, w latach 1973–1976 minister edukacji, w latach 1977–1981 i 1982–1985 członek Komisji Europejskiej.
Życiorys.
Urodzony w rodzinie Irlandczyków w Nowym Jorku, od 1935 wychowywał się w Upperchurch w hrabstwie Tipperary. Ukończył szkołę średnią w Thurles, przez pewien czas służył w Kongregacji Braci w Chrystusie. Zawodowo pracował jako nauczyciel, m.in. w Willow Park. Absolwent prawa na University College Dublin i King’s Inns, uzyskał uprawnienia barristera. Kształcił się też w ramach fellowship na Uniwersytecie Harvarda (1980–1981).
Początkowo działał w Chrześcijańskiej Partii Demokratycznej, później przeszedł do Fine Gael. W 1967 wybrany do rady hrabstwa Dublin. W latach 1969–1977 i 1981–1982 członek niższej izby parlamentu Dáil Éireann. Od marca 1973 do grudnia 1976 pełnił funkcję ministra edukacji w rządzie Liama Cosgrave’a. W latach 1977–1980 wchodził w skład Komisji Europejskiej kierowanej przez Roya Jenkinsa, odpowiadając za transport, politykę konsumencką oraz podatki i unię celną. W kwietniu 1982 wszedł w skład Komisji Gastona Thorna w miejsce Michaela O’Kennedy’ego, stało się to po rezygnacji z członkostwa w partii i przyjęciu propozycji premiera Charlesa Haugheya (członka Fianna Fáil). Objął funkcję wiceprzewodniczącego z odpowiedzialnością za sprawy instytucjonalne, statystykę i administrację. Po zakończeniu kariery politycznej został prezesem działającej na rzecz współpracy europejsko-japońskiej Canon Foundation, w 1998 przeszedł na emeryturę.
Był żonaty, miał sześcioro dzieci.

</doc>
<doc id="5409780" url="https://pl.wikipedia.org/wiki?curid=5409780" title="Józef Macjon">
Józef Macjon

Józef Marian Macjon (ur. 8 grudnia 1938 w Łodzi, zm. 13 kwietnia 2021) – polski filolog klasyczny, językoznawca, nauczyciel akademicki języków klasycznych a także tłumacz z tych języków.
Życiorys.
Ukończył I Liceum Ogólnokształcące w Łodzi oraz filologię klasyczną na Uniwersytecie Łódzkim. Uzyskał tytuł doktora na podstawie pracy pt. "Wpływ sofistów na twórczość Izokratesa". Był związany zawodowo z Katedrą Filologii Klasycznej Uniwersytetu Łódzkiego jako wykładowca łaciny, greki i metryki aż do emerytury w 2004 r. W latach 1983-2002 pełnił funkcję prezesa Oddziału Łódzkiego Polskiego Towarzystwa Filologicznego (następnie był uzyskał tytuł prezesa honorowego). Był związany z Klanem Ausran.

</doc>
<doc id="5409782" url="https://pl.wikipedia.org/wiki?curid=5409782" title="Słoja (dopływ Supraśli)">
Słoja (dopływ Supraśli)



</doc>
<doc id="5409790" url="https://pl.wikipedia.org/wiki?curid=5409790" title="Słoja (ujednoznacznienie)">
Słoja (ujednoznacznienie)



</doc>
<doc id="5409791" url="https://pl.wikipedia.org/wiki?curid=5409791" title="Sokoł (obwód sachaliński)">
Sokoł (obwód sachaliński)

Sokoł () – wieś (sieło) w Rosji, w obwodzie sachalińskim, w rejonie dolińskim, na wyspie Sachalin. W 2010 liczyła 3468 mieszkańców, wśród których 3018 zadeklarowało narodowość rosyjską, 77 ukraińską, 31 białoruską, 8 niemiecką, 12 ormiańską, 4 czeczeńską, 4 kabardyjską, 12 tadżycką, 36 tatarską, 3 baszkirską, 9 czuwaską, 3 kazachską, 3 jakucką, 14 mordwińską, 5 udmurcką, 8 niwchijską, 114 koreańską, 3 japońską, 3 ‚‚metyską’’, a 61 nie podało żadnej.

</doc>
<doc id="5409793" url="https://pl.wikipedia.org/wiki?curid=5409793" title="Koakuma ageha">
Koakuma ageha

 – to japoński magazyn o modzie damskiej poświęcony dwóm stylom "gyaru"; "agejō" oraz "hime gyaru". Jest postrzegany jako magazyn o modzie, a także rodzaj magazynu lifestylowego.
Magazyn "Koakuma ageha" jest znany ze swojego znacząco dużego nakładu i wyjątkowej cechy, jaką jest odniesienie do kultury klubów hostess, ponieważ skierowany jest głównie do kobiet, które pracują w tych klubach jako hostessy, tak więc większość modelek magazynu to właśnie one.
Chociaż magazyn "Koakuma ageha" od początku swojego istnienia konsekwentnie skierowany był do kobiet z branży wykonujących „nocną pracę”, z czasem grono czytelników się poszerzyło i spotkał się z dużym uznaniem również wśród kobiet pracujących „za dnia”.
Socjolog Shinji Miyadai określił ten magazyn jako „podręcznik dla hostess”, można też go nazwać „biblią dla hostess”.
Historia.
Początki.
Magazyn został uruchomiony w październiku 2005 roku pod nazwą "Koakuma &amp; Nuts" jako specjalny numer "Happie nuts", a redaktorem naczelnym została 27-letnia Hisako Nakajo, zaznajomiona wówczas ze światem "gal".
W październiku 2006 roku został on przemianowany na "Koakuma ageha" i przekształcony w miesięcznik. Pierwszy numer miał szacunkowy nakład 220 000, który do około 2008 roku wzrósł do 350 000.
Upadek magazynu.
W listopadzie 2011 roku Hisako Nakajo ustąpiła ze stanowiska redaktora naczelnego magazynu, uważa się, że ten właśnie moment zapoczątkował pełnowymiarowy upadek "Koakuma ageha". Magazyn nabrał jednolitej struktury, ze znacznym wzrostem powiązanych artykułów i wprowadzeniem dodatków. Numer z marca 2014 został wydany w 130 000 egzemplarz, a rzeczywista sprzedaż wyniosła 50 000, co oznacza spadek do jednej szóstej szczytowego poziomu z 2008 roku.
15 kwietnia 2014 roku w związku z zawieszeniem działalności wydawcy numer majowy z 2014 roku (który ukazał się 1 kwietnia 2014) był ostatnim numerem tego magazynu wydanym przez Inforest. W grudniu tego samego roku ukazało się wydanie upamiętniające magazyn pod nazwą "Koakuma ageha Memorial Book", była to pamiątka w formie limitowanej, wydana przez Shufunotomo. Magazyn został wydany z byłymi modelkami "Koakuma ageha", takimi jak Rina Sakurai, Sayaka Araki i Eri Momoka sprzedając się w 50 000 egzemplarzy w pierwszym tygodniu po wydaniu.
Wznowienie publikacji.
Wydanie zostało wznowione w 2015 roku przez Neko Publishing, a jego wydawcą zostało Dunnery Deluxe. Magazyn został oficjalnie wznowiony 18 kwietnia jako dwumiesięcznik, z udziałem Mariki Koizumi, która pracowała również jako redaktor naczelna w redakcji "Happie nuts", a wcześniej "Koakuma ageha".
Od numeru z kwietnia 2016 (wydanego 1 marca 2016) zmieniono wydawcę na Shufunotomo, a od numeru z sierpnia 2017 (wydanego 30 czerwca 2017) magazyn stał się ponownie miesięcznikiem.
Ponowne zawieszenie i wznowienie publikacji.
Jednak dwa miesiące po tym, jak magazyn stał się miesięcznikiem, ogłoszono, że przestanie się ukazywać, wraz z numerem październikowym z 2017 roku. Z powodu rozwiązania umowy licencyjnej z Dunnery Deluxe we wrześniu 2017 roku przez P-POP Corporation, która posiada licencję na "Koakuma ageha".
Jednocześnie z rozwiązaniem umowy licencyjnej, P-POP podpisało nową umowę z firmą wspierającą sprzedaż VENUS Corporation i od grudnia 2017 roku został ponownie wydawany w formie dwumiesięcznika, którego wydawcą był Trans Media.
Magazyn został na nowo zredagowany i ponownie opublikowany przez nową redakcję, ale "Koakuma ageha", wydany przez VENUS Corporation, ponownie przestał się ukazywać wraz z wydaniem z maja 2019 roku, rok i cztery miesiące po ponownej publikacji.
Pojawił się jednak pomysł ponownego wydania publikacji, gdzie wydawcą była firma produkująca reklamy Number Seven, a dystrybutorem Mediapal. 24 kwietnia 2020 roku publikacja miała zostać wznowiona jako kwartalny mook, jednak wkrótce zaprzestano jego wydawania.
Powrót Koakuma ageha w okresie Reiwa.
Od 5 stycznia 2021 magazyn jest reaktywowany na oficjalnym kanale YouTube jako medium internetowe. Redaktorem naczelnym jest Rie Momose. A głównym celem magazynu jest utworzenie sieci hostess w całym kraju oraz pobudzenie kultury "hime gyaru" w całej Japonii poprzez wzmocnienie treści angażujących czytelników.
Oryginalny sposób myślenia i koncepcja magazynu pozostają niezmienione, ale edycja z 2021 roku "Koakuma ageha" definiuje wszystkie „białoskóre "gal"” jako „"księżniczki gal"”, które są aktywne w pracy nocnej również jako influencerki, przekazując kulturę księżniczek na różnych portalach społecznościowych.
Magazyn "Koakuma ageha" wrócił do druku 26 maja 2021 roku i od tego czasu ukazuje się dwa razy w roku.
Modelka i styl.
Ekskluzywne modelki "Koakuma ageha" są nazywane „"agemo"” (jap. ageモ), a te, które pojawiają się nieregularnie to „"agejou"” (jap. age嬢). Większość z tych dziewczyn to aktywne hostessy mieszkające w „dzielnicach nocnego życia” w różnych częściach Japonii. W przeciwieństwie do modelek z magazynu "Happie nuts" nie wymaga się od nich ciemnej opalenizny, a ich charakterystyczny styl sprawił, że zyskały przydomek „"Ageha-kei"” (jap. アゲハ系) i stały się bardzo popularne wśród nastolatek i dwudziestolatek. Niektórzy tłumaczą typowy styl „"Ageha-kei"” jako „wyewoluowaną formę stylu "gyaru", rozwiniętą w kolebce klubów hostess, z esencją yankī”. Jeśli skupimy się na stylu życia "Ageha" przede wszystkim wyróżnia się ze względu na jego tendencję do bycia „lokalnym stylem”, w przeciwieństwie do większości innych stylów opartych na modzie, które koncentruje się na Tokio.
O wyjątkowości "Koakuma ageha" można wnioskować również z tego, jak wygląda wnętrze magazynu. Innymi słowy, magazyn nie tylko zajmuje się stylem życia czy codziennością hostess i eksponowaniem ich fascynujących aspektów, które przedstawia później na łamach pisma, czasami podejmuje także poważne tematy. Modelki magazynu, które w aktywny sposób mówią o swoich „ciemnych stronach”, często ujawniają na łamach magazynu „negatywne sekrety” z życia codziennego lub przeszłości. Przykłady obejmują przestępczość, ucieczki z domu, hikikomori, zastraszanie, zdradę, złamane serce, zaburzenia psychiczne, traumę, samobójstwo, poczucie niższości, orientację seksualną, samotność, doświadczenia związane z nadużyciami w dzieciństwie, przemoc domową i alkoholizm. Jest to uważane za bardzo rzadką cechę, ponieważ zwykłe magazyny o modzie mają pogodny obraz od pierwszej strony do ostatniej.
Modele „"Koakuma ageha"” zyskały swego rodzaju popularność, a wiele z nich przyciąga szerokie grono uwagi za pośrednictwem środków masowego przekazu. Eri Momoka, znana również jako „Momoeri”, jest wybitnym tego przykładem. Niektóre modelki założyły własne marki modowe, tak jak zrobiła to Momoka. Arisa Ishikawa znana jako Sumire, która wprowadziła na rynek markę „DIVAS”, często nazywała siebie „projektantką DIVAS”, pracując jako modelka w późniejszych latach. Wybitnym przykładem może być też Shizuka Muto, która stworzyła markę „Rady”, która następnie została wprowadzona na rynek w 2008 roku, a miesięczna sprzedaż osiągnęła 100 milionów jenów w kwietniu 2011 roku.
Siostrzane magazyny.
Specjalny numer „"Ane ageha"”, który ukazał się z magazynem "Koakuma ageha", opublikowany został w listopadzie 2010 roku, niezależnym magazynem stał się w marcu 2011 roku. Magazyn był dwumiesięcznikiem o modzie, z założoną grupą czytelniczą kobiet w wieku od 20 lat wzwyż. Wydanie z 7 kwietnia 2014 roku było ostatnim wydaniem pod wydawcą Inforest, ale zostało ponownie opublikowane jako dodatkowe wydanie magazynu "S Cawaii!" 7 sierpnia 2014 roku.
Został wydany w grudniu 2010 jako numer specjalny magazynu „"Koakuma ageha"”. Magazyn jest poświęcony modzie, specjalizując się w kimonach, jednak ukazuje się nieregularnie. Magazyn zdobią modelki „"Koakuma ageha"”.
Magazyn został uruchomiony we wrześniu 2008 roku pod nazwą „"mama nuts × ageha"” jako wspólny numer specjalny magazynów "Koakuma ageha" i "Happie nuts". Wraz z numerem z marca 2009 roku zmienił nazwę na „"I LOVE mama"” i jednocześnie przekształcił się w miesięcznik. Było to pierwsze w historii czasopismo specjalizujące się w modzie dla mam, które wciąż chcą być gyaru tzw. „"gyaru mama"”.

</doc>
<doc id="5409795" url="https://pl.wikipedia.org/wiki?curid=5409795" title="Zastawia">
Zastawia

Zastawia () – przystanek kolejowy w miejscowości Zwiniacze, w rejonie łuckim, w obwodzie wołyńskim, na Ukrainie. Położony jest na linii Lwów – Łuck – Kiwerce.

</doc>
<doc id="5409796" url="https://pl.wikipedia.org/wiki?curid=5409796" title="Michael Lockwood (gitarzysta)">
Michael Lockwood (gitarzysta)



</doc>
<doc id="5409797" url="https://pl.wikipedia.org/wiki?curid=5409797" title="Bar (potok)">
Bar (potok)



</doc>
<doc id="5409800" url="https://pl.wikipedia.org/wiki?curid=5409800" title="Adrianna Kreft">
Adrianna Kreft

Adrianna Kreft (ur. 1994) – polska zawodniczka mieszanych sztuk walki (MMA) wagi muszej, obecnie związana z federacją KSW. Obecna nr. 8 w rankingu KSW dywizji kobiecej bez podziału na kategorie wagowe. Związana z klubem MMA Team Tczew. 

</doc>
<doc id="5409802" url="https://pl.wikipedia.org/wiki?curid=5409802" title="Bednarka (potok)">
Bednarka (potok)



</doc>
<doc id="5409804" url="https://pl.wikipedia.org/wiki?curid=5409804" title="Brzeźniak (Karkonosze)">
Brzeźniak (Karkonosze)



</doc>
<doc id="5409808" url="https://pl.wikipedia.org/wiki?curid=5409808" title="Gdybyś kiedyś">
Gdybyś kiedyś

Gdybyś kiedyś – utwór polskiego rapera Palucha, wydany w listopadzie 2016 roku, pochodzący z albumu Ostatni krzyk osiedla.
Nagranie uzyskało status podwójnej diamentowej płyty (2021). Utwór zdobył ponad 105 milionów wyświetleń w serwisie YouTube (2023) oraz ponad 19 milionów odsłuchań w serwisie Spotify (2023).
Producentem utworu jest Maiky Beatz.

</doc>
<doc id="5409813" url="https://pl.wikipedia.org/wiki?curid=5409813" title="Daj mi powód">
Daj mi powód

Daj mi powód – utwór polskiego rapera Palucha, wydany w październiku 2016 roku, pochodzący z albumu Ostatni krzyk osiedla.
Nagranie uzyskało status podwójnej platynowej płyty (2021). Utwór zdobył ponad 28 milionów wyświetleń w serwisie YouTube (2023) oraz ponad 4 miliony odsłuchań w serwisie Spotify (2023).
Producentem utworu jest Oster.

</doc>
<doc id="5409816" url="https://pl.wikipedia.org/wiki?curid=5409816" title="José Iván Rodríguez">
José Iván Rodríguez



</doc>
<doc id="5409820" url="https://pl.wikipedia.org/wiki?curid=5409820" title="Cerkiew Przemienienia Pańskiego w Wierzchniach">
Cerkiew Przemienienia Pańskiego w Wierzchniach

Cerkiew pod wezwaniem Przemienienia Pańskiego – prawosławna cerkiew parafialna w Wierzchniach. Należy do dekanatu postawskiego eparchii połockiej i głębockiej Egzarchatu Białoruskiego Patriarchatu Moskiewskiego. Znajduje się w zachodniej części wsi.
Historia.
Świątynia została wybudowana z drewna w 1886 r. W 1961 r. cerkiew została zamknięta i umieszczono w niej magazyn. W 1989 roku budynek został przekazany wiernym i wznowiono w nim nabożeństwa.
W 2003 roku w świątyni przeprowadzono prace remontowe.
Architektura.
Świątynia ma 3-częściową trójwymiarową kompozycję przestrzenną: prostokątny w planie babiniec, salę modlitewną i apsydę. Zręby nakryte są dachami dwuspadowymi, apsyda czterospadowymi.

</doc>
<doc id="5409821" url="https://pl.wikipedia.org/wiki?curid=5409821" title="Szaman (singiel)">
Szaman (singiel)



</doc>
<doc id="5409822" url="https://pl.wikipedia.org/wiki?curid=5409822" title="Falling Down">
Falling Down



</doc>
<doc id="5409823" url="https://pl.wikipedia.org/wiki?curid=5409823" title="Falling Down (singiel)">
Falling Down (singiel)



</doc>
<doc id="5409826" url="https://pl.wikipedia.org/wiki?curid=5409826" title="Cardio">
Cardio

Cardio – utwór polskiego rapera Palucha, wydany w październiku 2017 roku, pochodzący z albumu Złota Owca.
Nagranie uzyskało status poczwórnej platynowej płyty (2021). Utwór zdobył ponad 50 milionów wyświetleń w serwisie YouTube (2023) oraz ponad 11 milionów odsłuchań w serwisie Spotify (2023).
Producentem utworu jest EnZU.

</doc>
<doc id="5409827" url="https://pl.wikipedia.org/wiki?curid=5409827" title="Noc (singiel White’a 2115)">
Noc (singiel White’a 2115)



</doc>
<doc id="5409828" url="https://pl.wikipedia.org/wiki?curid=5409828" title="Ryūsei Ikeda">
Ryūsei Ikeda

 – japoński skoczek narciarski. Medalista zimowej uniwersjady (2023), uczestnik mistrzostw świata juniorów (2020).
W sierpniu 2019 zadebiutował w FIS Cupie, zajmując 10. i 16. miejsce w Pjongczangu. W lutym 2020 po raz pierwszy w karierze wystartował w Pucharze Kontynentalnym, kończąc zawody w Predazzo na 31. i 39. pozycji. W marcu tego samego roku wystartował na mistrzostwach świata juniorów, zajmując 5. miejsce w konkursie drużynowym mężczyzn oraz 9. lokatę w mikście.
W styczniu 2023 wystartował na zimowej uniwersjadzie, gdzie zajął 6. miejsce indywidualnie, a także zdobył srebrny medal w rywalizacji drużyn mieszanych oraz brązowy medal w zespole męskim.

</doc>
<doc id="5409829" url="https://pl.wikipedia.org/wiki?curid=5409829" title="Arek Wlizło">
Arek Wlizło

Arek (Przemysław Ariusz) Wlizło (ur. 12 lipca 1967 r. w Drygałach) – polski muzyk szantowy, żeglarz, kapitan jachtowy, organizator festiwali szantowych, na stałe mieszkający w Kanadzie.
Działalność muzyczna.
Od 1995 roku mieszka w Kanadzie, gdzie zaczynał od występów w polonijnym kabarecie „Szuflada” Jacka Janowskiego. Związany z polską sceną szantową, nieprzerwanie propaguje polską szantę w Kanadzie, gdzie od 1998 roku współtworzył festiwal „Knaga”. Pomysłodawca i organizator Festiwalu z Morza.
Poza szantami wykonuje blues i poezję śpiewaną. Występuje głównie w USA, Kanadzie i w Polsce. 21 listopada 2011 roku dał koncert w klubie Stodoła.
Działalność żeglarska.
Przygodę z żaglami zaczynał jako nastolatek na jeziorach mazurskich. Startował w regatach, zarówno na Wielkich Jeziorach, jak i podczas Mistrzostw Świata czy w regatach Tall Ships Races (zarówno w Ameryce Północnej, jak i w Europie).
Od 2003 roku regularnie pływa na polskich żaglowcach (m.in. „Zawisza Czarny”, “Pogoria”, „Kapitan Borchard” czy „Kapitan Głowacki”), pełniąc często funkcje oficerskie. W 2004 r. na jachcie „Zjawa IV” opłynął Przylądek Horn, po czym został przyjęty do Bractwa Kaphornowców. Uchwałą Prezydium Polskiego Związku Żeglarskiego z dnia 06.10.2011 został odznaczony Honorową Odznaką Zasłużony dla Żeglarstwa Polskiego przyznaną przez PZŻ .
Działalność klubowa.
Przez wiele lat aktywnie związany z Polsko-Kanadyjskim Klubem Żeglarskim „Zawisza Czarny”, powstałym w 1996 roku z siedzibą w Hamilton. Od roku 2019 komandor tego klubu., powstałego z potrzeby podtrzymania polskich tradycji oraz wspierania młodych adeptów sztuki żeglarskiej. Członkowie klubu organizują liczne rejsy turystyczne do Europy, a także na Karaiby, z udziałem takich żaglowców jak „Zawisza Czarny”, „Pogoria”, „Fazisi”, „Kapitan Borchard”, włączając w to udział w Wagner Sailing Rally oraz w regatach Heineken Regatta, Rolex Regatta i BVI Spring Regatta.

</doc>
<doc id="5409830" url="https://pl.wikipedia.org/wiki?curid=5409830" title="Bestia (singiel)">
Bestia (singiel)



</doc>
<doc id="5409832" url="https://pl.wikipedia.org/wiki?curid=5409832" title="Siebie zapytasz (singiel)">
Siebie zapytasz (singiel)



</doc>
<doc id="5409834" url="https://pl.wikipedia.org/wiki?curid=5409834" title="Albański raj (singiel)">
Albański raj (singiel)



</doc>
<doc id="5409835" url="https://pl.wikipedia.org/wiki?curid=5409835" title="Pałac (singiel)">
Pałac (singiel)



</doc>
<doc id="5409836" url="https://pl.wikipedia.org/wiki?curid=5409836" title="Big Mommy (singiel)">
Big Mommy (singiel)



</doc>
<doc id="5409837" url="https://pl.wikipedia.org/wiki?curid=5409837" title="Disney (singiel)">
Disney (singiel)



</doc>
<doc id="5409840" url="https://pl.wikipedia.org/wiki?curid=5409840" title="Nigdy ponad stan (singiel)">
Nigdy ponad stan (singiel)



</doc>
<doc id="5409841" url="https://pl.wikipedia.org/wiki?curid=5409841" title="Anioły i demony (singiel)">
Anioły i demony (singiel)



</doc>
<doc id="5409842" url="https://pl.wikipedia.org/wiki?curid=5409842" title="Ona by tak chciała (singiel)">
Ona by tak chciała (singiel)



</doc>
<doc id="5409843" url="https://pl.wikipedia.org/wiki?curid=5409843" title="Blok ścienny">
Blok ścienny



</doc>
<doc id="5409844" url="https://pl.wikipedia.org/wiki?curid=5409844" title="Lay Low (singiel Roksany Węgiel)">
Lay Low (singiel Roksany Węgiel)



</doc>
<doc id="5409845" url="https://pl.wikipedia.org/wiki?curid=5409845" title="Sąd Okręgowy w Krakowie">
Sąd Okręgowy w Krakowie

Sąd Okręgowy w Krakowie – organ wymiaru sprawiedliwości z siedzibą przy ul. Przy Rondzie 7 w Krakowie. Przynależy do jurysdykcji Sądu Apelacyjnego w Krakowie.
Status prawny.
Sąd okręgowy jest państwową jednostką organizacyjną nieposiadającą osobowości prawnej. W polskim wymiarze sprawiedliwości jest zasadą, że w pierwszej instancji orzeka sąd rejonowy, natomiast sąd okręgowy orzeka jako sąd pierwszej instancji tylko w sprawach o zbrodnie i niektóre występki. Na wniosek sądu rejonowego sąd apelacyjny może przekazać sądowi okręgowemu do rozpoznania w I instancji sprawę o każde przestępstwo ze względu na szczególną wagę lub zawiłość tej sprawy.
Sąd Okręgowy stanowi element władzy sądowniczej sprawującej wymiar sprawiedliwości na podstawie Konstytucji RP. Sposób organizacji Sądu reguluje ustawa o ustroju sądów powszechnych, a także akty wykonawcze. 
Struktury organizacyjne.
Sądy okręgowe funkcjonują w strukturach sądów powszechnych, które rozstrzygają wszelkie sprawy z zakresu prawa karnego, cywilnego, rodzinnego i opiekuńczego oraz prawa pracy i ubezpieczeń społecznych, które nie są zastrzeżone dla innych sądów.
W Sądzie Okręgowym w Krakowie utworzono następujące wydziały:
Historia.
W 1855 roku w Galicji zorganizowano jednolity system sądownictwa powszechnego. W Krakowie utworzono Cesarsko-Królewski Sąd Krajowy jako trybunał pierwszej instancji dla Miasta Krakowa i jego okręgu. Sądem I instancji był Sąd Miejsko-Delegowany, którego zakresem właściwości w pozostałej części Galicji sprawowały urzędy powiatowe. W 1868 roku urzędy powiatowe zostały zastąpione przez CK Sądy Powiatowe. W 1898 roku CK Sąd Miejsko-Delegowany podzielono na sądy powiatowe: Cywilny i Karny w Krakowie. Instancję apelacyjną dla urzędów i sądów powiatowych stanowił jednolity CK Sąd Krajowy, z którego w 1871 roku wydzielono CK Sąd Krajowy Karny. Trybunałami apelacyjnymi dla sądów krajowych i obwodowych były Cesarsko-Królewskie Sądy Krajowe Wyższe w Krakowie i Lwowie. W 1914 roku obszar właściwości CK Sądu Krajowego w Krakowie obejmował okręgi: krakowski, jasielski, nowosądecki, rzeszowski, tarnowski i wadowicki.
1 stycznia 1919 roku sądownictwo w Galicji zostało przejęte przez polskie Ministerstwo Sprawiedliwości. Sąd Krajowy Wyższy został przemianowany na Sąd Apelacyjny, a Sądy Krajowe i Obwodowe zostały przemianowane na Sądy Okręgowe. 1 stycznia 1929 roku weszło w życie nowe prawo o ustroju sądów powszechnych. W Krakowie działały: Sąd Grodzki, Sąd Okręgowy i Sąd Apelacyjny. W latach 1929–1933 działał również Sąd Grodzki w Podgórzu. Podczas II wojny światowej sądy były poddane nadzorowi władz okupacyjnych, a także działały niemieckie sądy powszechne i sąd specjalny.
Po 1945 roku w Krakowie funkcjonowały: Specjalny Sąd Karny, Wojskowy Sąd Rejonowy i delegatura Komisji Specjalnej do Walki z Nadużyciami i Szkodnictwem Gospodarczym. 1 stycznia 1951 roku Sąd Okręgowy został zniesiony, a sądy grodzkie przemianowane na powiatowe.
W 1975 roku sądy powiatowe zostały przemianowane na sądy rejonowe. 1 stycznia 1999 roku został utworzony sąd okręgowy.

</doc>
<doc id="5409846" url="https://pl.wikipedia.org/wiki?curid=5409846" title="Lay Low">
Lay Low



</doc>
<doc id="5409849" url="https://pl.wikipedia.org/wiki?curid=5409849" title="The League of Gentlemen (album)">
The League of Gentlemen (album)

The League of Gentlemen – jedyny album studyjny zespołu The League of Gentlemen, założonego i kierowanego przez Roberta Frippa w 1980 roku, wydany w lutym 1981 roku.
Wydanie albumu i muzyka.
Album nagrany został podczas kilku sesji nagraniowych w 1980 roku (większa część z perkusistą Kevinem Wilkinsonem, który zastąpił 23 listopada Jonny’ego Toobada). Wydany został w lutym 1981 roku jako LP.
Muzyka albumu to w przeważającej części szybki rock, zdominowany przez często zgrzytliwy dźwięk gitary Frippa, natomiast niektóre spokojniejsze utwory przypominają jego ambientowe poczynania. Choć Fripp utrzymywał, że album zawiera muzykę prostą i bezpretensjonalną, to zdaniem krytyka Erica Tamma partie gitarowe w utworach „Inductive Resonance” i „HG Wells” należą do najambitniejszych i najtrudniejszych w karierze Frippa. Album zawiera również fragmenty mówione przez duchowego doradcę Frippa, Johna G. Bennetta oraz uwagi na temat biznesu muzycznego autorstwa różnych niezidentyfikowanych osób, czasem słyszane poprzez muzykę. 
Lista utworów.
Zestaw utworów na płycie LP:
Side 1
Side 2

</doc>
<doc id="5409853" url="https://pl.wikipedia.org/wiki?curid=5409853" title="Apollinaire de Tambèla">
Apollinaire de Tambèla

Apollinaire Joachim Kyélem de Tambèla (ur. 1955 w Tambèla w prowincji Kouritenga) – burkiński polityk, prawnik, dziennikarz i pisarz, od 21 października 2022 premier Burkiny Faso.
Życiorys.
Studiował prawo na Uniwersytecie w Nicei, uzyskał także dyplomy z zakresu języka i kultury angielskiej oraz francuskiej. W czasie nauki w 1983 był współzałożycielem tamtejszego Komitetu Obrony Rewolucji (CDR) popierającego Thomasa Sankarę, w latach 80. odrzucił propozycję wejścia w skład rządu Sankary. W 1986 uzyskał doktorat na macierzystej uczelni, wykładał tamże i na University of Toronto, później powrócił do Burkina Faso. Praktykował jako adwokat przy sądzie apelacyjnym w Wagadugu i wykładał w École Nationale de l’Administration et de la Magistrature (burkińskiej szkole sędziów i urzędników państwowych). Został dyrektorem CRIS (centrum studiów międzynarodowych i strategicznych), a także autorem książek na tematy polityczno-społeczne, w tym biografii Sankary. Występował jako komentator w mediach, uchodząc za przedstawiciela opozycji. Prowadził program telewizyjny w prywatnej stacji BF1 TV, kilka audycji radiowych oraz pisywał do gazet.
21 października 2022 powołany przez tymczasowego przywódcę państwa Ibrahima Traore na stanowisko przejściowego premiera Burkina Faso.

</doc>
<doc id="5409854" url="https://pl.wikipedia.org/wiki?curid=5409854" title="Appolinaire Joachim Kyelem de Tambela">
Appolinaire Joachim Kyelem de Tambela



</doc>
<doc id="5409859" url="https://pl.wikipedia.org/wiki?curid=5409859" title="Słowniki spolszczające">
Słowniki spolszczające

Słowniki spolszczające – polskie słowniki o charakterze purystycznym. Hasłami są wyrazy pochodzenia obcego, dla których proponowane są odpowiedniki rodzime.
Pojęcie słowników spolszczających.
Termin i pojęcie „słowniki spolszczające/słowniki spolszczeń” są używane głównie przez polskich germanistów – analogicznie do terminu „słowniki zniemczające“ („Verdeutschungswörterbücher”). Większość słowników wyrazów obcych (słowników zapożyczeń) dla języka polskiego nie ma charakteru purystycznego, nie jest ich celem zwalczanie wyrazów obcych. Przy hasłach podawane są więc informacje gramatyczne, etymologiczne, objaśnienie znaczenia. Tymczasem słowniki spolszczeń zwykle ograniczają się jedynie do podawania rodzimych wyrazów/wyrażeń (spolszczeń), które mają zastąpić i wyeliminować z użycia dany wyraz obcy. W Polsce aktywność purystyczna nie była tak intensywna jak w Niemczech, stąd też ukazało się zaledwie kilka prac leksykograficznych tego typu. W literaturze polonistycznej w odniesieniu do tego typu prac leksykograficznych mówi się zwykle o słownikach wyrazów obcych, nie rozróżniając niepurystycznych słowników objaśniających od słowników o charakterze purystycznym.
Ogólne słowniki spolszczające.
O ile słowniki Łukaszewskiego (1847) i Niedżwiedzkiego (1917) są dobrze znane, o tyle słownik Kortowicza dopiero od niedawna jest przedmiotem badań językoznawców (np. prace autorów: Lipczuk, Sztandarska, Czesak, Leszczyński).
Przykłady spolszczeń (tłustą czcionką oznaczono hasło, zwykłą czcionką – spolszczenia):
Specjalistyczne słowniki spolszczające.
Oprócz ogólnych słowników powstało w okresie po zakończeniu I wojny światowej kilka słowników specjalistycznych, m.in.:
Inne prace o charakterze purystycznym.
Cele purystyczne stawiały sobie również prace o charakterze mieszanym: składały się one z części teoretycznej poświęconej tematowi zapożyczeń w języku polskim i ze spisu wyrazów obcych z propozycjami spolszczeń. Mówi się w tym kontekście o poradnikach językowych, np.:
Znaczenie słowników spolszczeń.
Słowniki spolszczeń przyczyniły się w pewnym stopniu do usunięcia z polszczyzny niektórych wyrazów obcych, w tym wielu germanizmów. Inna sprawa, że sam termin „spolszczenie” jest kontrowersyjny, gdyż wyrazy obce należą do języka polskiego, są integralnym elementem polskiego słownictwa. Nie ma natomiast charakteru purystycznego "Słownik spolszczeń i zapożyczeń" z roku 2007 (autorzy: Mirosław Bańko, Lidia Drabik i Lidia Wiśniakowska, PWN). Jest to specyficzny słownik synonimów: do wyrazów (haseł) pochodzenia obcego podane są rodzime wyrazy o podobnym znaczeniu.

</doc>
<doc id="5409860" url="https://pl.wikipedia.org/wiki?curid=5409860" title="Halo Ziemia (singel Palucha)">
Halo Ziemia (singel Palucha)

Halo ziemia – utwór polskiego rapera Palucha, wydany w grudniu 2015 roku, pochodzący z albumu "10/29".
Nagranie uzyskało status podwójnej platynowej płyty (2021). Utwór zdobył ponad 28 milionów wyświetleń w serwisie YouTube (2023) oraz ponad 4 miliony odsłuchań w serwisie Spotify (2023).
Producentem utworu jest Julas.

</doc>
<doc id="5409869" url="https://pl.wikipedia.org/wiki?curid=5409869" title="Jindřich Štyrský">
Jindřich Štyrský

Jindřich Štyrský (ur. 11 sierpnia 1899 w Dolní Čermnie, zm. 21 marca 1942 w Pradze) – czeski malarz, fotograf, grafik, poeta, przedstawiciel surrealizmu i teoretyk.
Życiorys.
Urodził się i dorastał w Dolní Čermnie. W 1905 zmarła jego przyrodnia siostra, z którą był bardzo związany. Ta strata znacząco wpłynęła na jego życie i późniejszą działalność artystyczną.
Uczył się w szkole w Hradcu Králové, a później studiował na Akademii Sztuk Pięknych w Pradze. Był bardzo aktywny w artystycznym świecie. Od roku 1923 był członkiem Devětsilu, a w latach 1932–1942 członkiem Towarzystwa Sztuk Plastycznych Mánes.
Jego wczesne artystyczne prace powstały częściowo pod wpływem kubizmu. Później jego głównym stylem stał się surrealizm. Latem roku 1922 poznał się z Toyen. Rozpoczęli ścisłą współpracę jako artystyczny duet. Wspólnie stali się członkami Devětsilu a w latach 1925–1928 żyli w Paryżu, gdzie założyli własny nurt – artyficjalizm (przejście pomiędzy poetyzmem a surrealizmem/pomost między realnością a abstrakcją). Po powrocie do Pragi był szefem scenografii Teatru Wzywolonego. W roku 1934 razem z Toyen, Bohuslavem Broukem, Vítězslavem Nezvalem i Karelem Teigem stał się współzałożycielem Grupy Surrealistów w Czechosłowacji w Pradze.
Na zaproszenie paryskich surrealistów w roku 1935 znów pojechali do Paryża. Tam Štyrský zachorował, prawdopodobnie na tę samą chorobę serca, co jego siostra. Wyzdrowiał podczas swojego pobytu w Paryżu, jednak tylko chwilowo.
Zmarł w roku 1942 w Pradze.
Działalność artystyczna.
Zajmował się fotografią, kolażem, malarstwem, grafiką, ilustracją, poezją i scenografią.
Fotografia.
Ciekawe i cenione są jego cykle fotograficzne z Pragi i Paryża:
Wybór tych fotografii wyszedł z wierszami Jindřicha Heislera w roku 1941 – "Na igłach tych dni" ("Na jehlách těchto dní") (w trakcie wojny wyszło w podziemiu, w roku 1945 wyszła oficjalna wersja).
Początki twórczości.
Štyrský zaczął interesować się fotografią mając 21 lat. Rygorystycznie rozdzielał zdjęcia na własny użytek od prac artystycznych. Jako pierwszy surrealistyczny fotograf uchwycił legendarne ruiny zamku La Coste w roku 1932. Łącznie pięć swoich fotografii opublikował w Rozprawach Aventina (czeskim czasopiśmie wychodzącym w latach 1925-1934). Z tych fotografii najbardziej doceniane jest zbliżenie popękanej ściany porośniętej bluszczem.
Mężczyzna z klapkami na oczach i Żabi mężczyzna.
W roku 1935 po raz pierwszy prezentował swoje dzieła na wystawie Grupy Surrealistów w Czechosłowacji. Przedstawił tam swoje dwa zbiory: "Mężczyzna z klapkami na oczach" i "Żabi mężczyzna," które obejmowały łącznie 73 fotografie. Już od początku zauważano w jego dziełach wpływ surrealizmu do fotografii. Prawie natychmiast po wystawieniu swoich fotografii Štyrský zaczął być porównywany z Eugenem Atgetem – obaj fotografowali atrakcje targowe i karuzele, a także witryny sklepowe, nie tylko ze względu na eksponowany towar, ale również ze względu na ulice w odbiciach szyb.
Między oboma zbiorami nie dostrzeżono żadnego klucza, według którego autor włączał do nich fotografie. Mimo to, obie części w pewnym sensie się dopełniają.
Paryskie popołudnie.
Po tych dwóch cyklach Štyrský planował jeszcze jeden, który częściowo realizował podczas swojego pobytu w Paryżu w roku 1935. Temu zbiorowi nadał później tytuł "Paryskie popołudnie." Pod kątem ilości fotografii był wyraźnie mniejszy, niż dwa poprzednie – Štyrský, prawdopodobnie z powodu choroby, nie zdążył go dokończyć. Ten cykl można uznać jako pewne zakończenie jego fotograficznej twórczości. Poza zabiegami stosowanymi w poprzednich cyklach, do jego prac zaczęły przenikać nowe motywy – pogrzeby, dewastacje i erozje, które najczęściej odnajdywał w kaplicach cmentarnych lub na nagrobkach.
Motywy natury i ulubione lokalizacje.
Štyrský przez pewien czas był zafascynowany naturą, czego wcale nie widać na fotografiach zawartych w jego cyklach – tam czerpał przede wszystkim z przestrzeni miejskich. Z zachowanych zdjęć wynika, że wiele swoich fotografii wykonał w różnych miejscach w Czechach, często na terenach przygranicznych. Jeździł po Szumawie, gdzie fotografował wyrwane drzewa, pnie, powalone gałęzie, był nad Czarnym Jeziorem, najprawdopodobniej odwiedził Prachowskie Skały. Na jego obrazach zachowały się liczne ujęcia cieni, liści, korzeni i bagien. Zawierają też dużo różnych detali, odbić w wodzie, ujęć struktur skalnych i paproci.
Malarstwo i kolaże.
Zaczynał jako kubistyczny malarz o lirycznym nastawieniu, ale szybko zwrócił się ku pracy z wyobraźnią. Od czasu pobytu w Paryżu u Toyen jego twórczość przesunęła się w stronę surrealizmu, głównym źródłem inspiracji stały się sny i ich doświadczenia – cykl "Korzenie".
Štyrský był jednym z pierwszych europejskich artystów zajmujących się kolorowym kolażem. Do jego erotycznych kolaży fotograficznych należy m.in. książka z towarzyszącymi tekstami "Emilie przychodzi do mnie we śnie", 1933 (posłowie Bohuslava Brouka).

</doc>
<doc id="5409872" url="https://pl.wikipedia.org/wiki?curid=5409872" title="May White">
May White

May White (ur. 1889, zm. 18 października 1979 w Sarasocie) − amerykańska aktorka filmów niemych, stale współpracowała z Charlie Chaplinem.

</doc>
<doc id="5409874" url="https://pl.wikipedia.org/wiki?curid=5409874" title="Medycy powstania warszawskiego w powojennym Szczecinie">
Medycy powstania warszawskiego w powojennym Szczecinie

W okresie 1939–1945 i po wojnie Szczecin był areną głębokich zmian, niezgodnych z zamierzeniami Hitlera ("Mein Kampf") i stron paktu Hitler–Stalin oraz z celami państw Osi – 1 stycznia 1942 roku przedstawiciele 26 państw podpisali Deklarację Narodów Zjednoczonych, zobowiązującą do wspólnej walki z Państwami Osi. W wyniku wojny w roku 1945 zachodnia granica Polski została przesunięta na zachód i Szczecin z otoczeniem został uznany za część „Ziem Odzyskanych”. Konsekwencją zmian granic była wielka migracja ludności (nazywana „repatriacją”). 
, którzy po upadku powstania musieli opuścić Warszawę, wnieśli istotny wkład w tworzenie placówek i systemów ochrony zdrowia na terenach nazywanych polskim „Dzikim Zachodem”.
Szczecin w latach 1939–1945.
15 października 1939 roku rząd pruski ("Preußisches Staatsministerium") podjął uchwałę o utworzeniu "Großstadt Stettin" (miasto i sąsiednie gminy). Po rozszerzeniu granic miasta w roku 1942 liczba ludności wynosiła 396 tys. W 1944 roku spadła do 373 tys. wskutek wysłania matek z dziećmi na obszary mniej narażone na bombardowania.
W 1944 roku miało miejsce 11 alianckich nalotów na Szczecin. Ich głównym celem był port morski i dzielnica portowa, stocznie oraz główne ośrodki przemysłu zbrojeniowego i chemicznego, tj. "Hydrierwerke Pölitz" (zob. Operacja Synteza). Bombardowano też dzielnice mieszkalne w śródmieściu, na Starym Mieście i in. Alianci zakładali, że naloty dywanowe osłabią morale ludności III Rzeszy, co ułatwi zwycięstwo nad faszyzmem.
Sprawę przynależności miasta do Polski rozstrzygnięto w wyniku konferencji poczdamskiej (granica była korygowana). 
Po delimitacji nastąpił szybki wzrost liczby polskiej ludności Szczecina. Do miasta przyjeżdżali przesiedleńcy z byłych Kresów Wschodnich, jeńcy uwolnieni z niemieckich obozów, osoby wywożone na roboty przymusowe, Polacy uczestniczący w walkach na różnych frontach wojny (zob. PSZ, 2 Korpus Polski), przyjezdni z innych stron Polski. Już w sierpniu 1945 zameldowanych było ponad 17 tys. Polaków, a w grudniu – ponad 26 tysięcy. W roku 1946 liczba ta wzrosła do niemal 109 tysięcy. Brakowało opieki medycznej.
Losy medyków powstania warszawskiego.
Dla wielu uczestniczących w powstaniu lekarzy i pielęgniarek, którym wojna odebrała możliwość powrotu do przedwojennych miejsc zamieszkania, nauki lub pracy zawodowej (np. warszawiacy, lub ), tworzenie placówek służby zdrowia w zrujnowanym powojennym Szczecinie i miejscowościach województwa stało się kolejnym wielkim wyzwaniem. Ważnym etapem wspólnej pracy było utworzenie w 1948 roku Pomorskiej Akademii Medycznej z Samodzielnymi Publicznymi Szpitalami Klinicznymi PSK 1 i PSK 2. 
PSK1 zorganizowano w dużym nowoczesnym budynku poniemieckim, którego pośpieszna budowa została zakończona w 1938 roku (działalność medyczną rozpoczęto w kwietniu 1939). Szpital uniknął zniszczeń wojennych. W kwietniu 1945 roku został ewakuowany z chorymi, personelem i wyposażeniem przez Greifswald na zachód. Sowieckie władze Szczecina zorganizowały w pustym budynku obóz dla jeńców niemieckich, a następnie stacjonowała w nim jednostka Wojska Polskiego. Równocześnie analizowano możliwości lokalizacji dużego szpitala dla coraz liczniejszej polskiej ludności miasta. Od czerwca 1946 roku budynkami przy ul. Unii Lubelskiej zarządzał Polski Czerwony Krzyż (pełnomocnikiem PCK na Szczecin była od roku 1945 dr Halina Chmielewska – lekarka powstańczej Starówki).
W 1948 roku utworzono w Szczecinie Akademię Lekarską, w której skład weszły w roku 1949 dotychczasowe szpitalne oddziały jako kliniki i zakłady kierowane przez specjalistów, którzy dotarli do Szczecina różnymi wojennymi drogami.
Wśród medyków zaangażowanych w budowę systemu ochrony zdrowia w Szczecinie i województwie szczecińskim (później województwo zachodniopomorskie) znajdowali się byli uczestnicy powstania warszawskiego znani obecnie głównie jako osoby zasłużone dla swoich specjalności lekarskich i swoich placówek medycznych, np.: 
W wielu przypadkach naświetlenie powojennych losów lekarzy-powstańców jest trudniejsze, niekiedy jedynym źródłem informacji są wyrywkowe dane, gromadzone w Muzeum Powstania Warszawskiego. Starają się zmienić tę sytuację członkowie Koła Historycznego działającego w Okręgowej Izbie Lekarskiej w Szczecinie.
Upamiętnienie medyków powstania warszawskiegoprzez Okręgową Izbę Lekarską w Szczecinie.
Komisja Historyczna i biuletyn "Vox Medici".
O upamiętnienie postaci powstańców warszawskich, organizujących system ochrony zdrowia w powojennym Szczecinie i województwie zachodniopomorskim wytrwale zabiega Komisja Historyczna Okręgowej Izby Lekarskiej (OIL).
Efektem tej pracy są m.in. publikacje wspomnień o osobach zasłużonych dla miasta i województwa, ukazujące się w miesięczniku OIL "Vox Medici", m.in. w cyklu „Lekarze naszego regionu uczestniczący w Powstaniu Warszawskim 1944“ (jest planowana kontynuacja tego cyklu.
Tablica pamiątkowa.
9 grudnia 2022 roku przy wejściu do byłej siedziby Okręgowej Izby Lekarskiej przy ul. Curie Skłodowskiej 11 odsłonięto tablicę pamiątkową z listą osób pełniących służbę medyczną w czasie powstania warszawskiego, którzy po wojnie wykonywali swój zawód w Szczecinie.
Za wkład w upamiętnienie tych 31 medyków prezes Okręgowej Rady Lekarskiej, dr Michał Bulsa podziękował dr Amelii Koryckiej oraz dr Maciejowi Mrożewskiemu, przewodniczącemu Komisji Historycznej OIL 
Amelia Korycka z d. Draber (ps „Mela”) urodziła się w 1926 roku w Sochaczewie. Przeszkolenie medyczne odbyła na kursach sanitarnych organizowanych w Szarych Szeregach. Miała młodszą o dwa lata siostrę Marię (ps. „Maryś”), która w czasie powstania służyła w Dywizjonie Motorowym Obszaru Warszawskiego AK (wychodziła ze Starówki w kolumnie, w której szła również dr Halina Chmielewska i jej córka ”Basia”).
„Mela” pracowała w powstańczym szpitalu przy ul. Poznańskiej 11, którym kierował Edward Drescher (Batalion Zaremba-Piorun, oddział "Bakcyl", dowódca plutonu sanitarnego – por. lek. Jan Dorożyński "Adam"). Po wojnie rozpoczęła studia medyczne w Łodzi. Po czterech latach studiów przeniosła się – z mężem, inżynierem mechanikiem – do Szczecina, na piąty rok PAM. Dyplom otrzymała w 1 sierpnia 1953 roku. W latach 1953–1994 pracowała jako nauczyciel akademicki w 1. Klinice Pediatrycznej, gdzie miała kontakt z innymi byłymi powstańcami.
Po przejściu na emeryturę uczestniczy w spotkaniach Koła Historycznego OIL, pisze artykuły, udziela wywiadów, współpracuje z Instytutem Pamięci Narodowej (Oddział w Szczecinie: „Klub Historyczny im. gen. Stefana Roweckiego”, spotkania „Przystanek Historia”).
Opublikowany w "Vox Medici" (2021) artykuł Amelii Koryckiej pt. „Prof. dr hab. n. med. Edward Drescher(1912–1977)” dr Maciej Mrożewski poprzedził wstępem, w którym napisał, że wspomnienia pani dr Amelii Koryckiej, uczestniczki tamtych wydarzeń, mają wartość historycznego dokumentu.
W roku 2022 została odznaczona przez prezydenta RP Andrzeja Dudę Krzyżem Oficerskim Orderu Odrodzenia Polski.

</doc>
<doc id="5409875" url="https://pl.wikipedia.org/wiki?curid=5409875" title="Vogue (singel Bedoesa i Lanka)">
Vogue (singel Bedoesa i Lanka)

Vogue – utwór polskiego rapera Bedoesa oraz producenta Lanka, wydany w listopadzie 2019 roku przez wytwórnię SBM Label, pochodzący z albumu "Opowieści z Doliny Smoków".
Nagranie uzyskało status potrójnej platynowej płyty (2020). Utwór zdobył ponad 37 milionów wyświetleń w serwisie YouTube (2023) oraz ponad 43 milionów odsłuchań w serwisie Spotify (2023).
Producentem utworu jest również Lanek.

</doc>
<doc id="5409876" url="https://pl.wikipedia.org/wiki?curid=5409876" title="Vogue (singiel)">
Vogue (singiel)



</doc>
<doc id="5409880" url="https://pl.wikipedia.org/wiki?curid=5409880" title="Nadchodzi lato">
Nadchodzi lato

Nadchodzi lato – utwór polskiego rapera Bedoesa oraz producenta Lanka, wydany w czerwcu 2019 roku przez wytwórnię SBM Label, pochodzący z albumu "Opowieści z Doliny Smoków".
Nagranie uzyskało status potrójnej platynowej płyty (2020). Utwór zdobył ponad 44 milionów wyświetleń w serwisie YouTube (2023) oraz ponad 27 milionów odsłuchań w serwisie Spotify (2023).
Producentem utworu jest również Lanek.

</doc>
<doc id="5409881" url="https://pl.wikipedia.org/wiki?curid=5409881" title="Dozór (wojskowość)">
Dozór (wojskowość)



</doc>
<doc id="5409887" url="https://pl.wikipedia.org/wiki?curid=5409887" title="Lucas Romero">
Lucas Romero

Lucas Daniel „Perro” Romero (ur. 18 kwietnia 1994 w Loma Hermosa) – argentyński piłkarz występujący na pozycji defensywnego pomocnika, od 2023 roku zawodnik meksykańskiego Leónu.

</doc>
<doc id="5409891" url="https://pl.wikipedia.org/wiki?curid=5409891" title="Jang Won-young">
Jang Won-young

Jang Won-young (kor. 장원영, "Jang Won Young", ur. 31 sierpnia 2004), znana jako Wonyoung – południowokoreańska piosenkarka i modelka. Jest ona członkinią girlsbandu IVE, należącego do Starship Entertainment oraz byłą członkinią girlsbandu IZ*ONE, do którego dołączyła po zdobyciu pierwszego miejsca w telewizyjnym programie survivalowym Produce 48 organizowanym przez Mnet.
Młodość i edukacja.
Jang Wonyoung urodziła się 31 sierpnia 2004 roku.
Po rozpoczęciu aktywności w zespole IZ*ONE, w kwietniu 2019 roku Off the Record ogłosiło, że Wonyoung i jej rodzice zamierzają przejść na tryb nauki domowej. W związku z tym opuściła Yonggang Middle School i napisała egzamin kwalifikacyjny. Wonyoung zdała z idealnym wynikiem w języku koreańskim, angielskim i matematyce. Aktualnie jest uczennicą w School of Performing Arts Seoul (SOPA).
Kariera.
2018– obecnie: Piosenkarstwo.
2018–2021: Produce 48 i IZ*ONE.
Od 15 czerwca do 31 sierpnia 2018 Wonyoung wraz z Ahn Yujin oraz Cho Kahyeon reprezentowała Starship Entertainment w telewizyjnym programie survivalowym Produce 48. Zajęła ona pierwsze miejsce, co przesądziło o jej debiucie w IZ*ONE.
Koreański debiutancki minialbum IZ*ONE – "Color*Iz" – został wydany 29 października 2018 roku przez wytwórnię muzyczną Off the Record z "La Vie en Rose" (z fr. "Życie na różowo") jako piosenka tytułowa. Minialbum i główny singiel zaliczyły natychmiastowy sukces, pozwalając grupie na zdobycie nagród the New Artist of the Year (z ang. "Nagroda Najlepszego Nowego Artysty Roku") na wielu ceremoniach wręczenia nagród, takich jak Golden Disc Awards czy Seoul Music Awards.
Japoński debiutancki singiel grupy – "Suki to Iwasetai" (z jap. "Chcę, żebyś powiedział, że mnie lubisz") – został wypuszczony 6 lutego 2019 roku przez wytwórnię muzyczną EMI Records, należącą do UMG. W czasie promocji japońskiego debiutu grupy Wonyoung wraz z japońską członkinią Sakurą Miyawaki zostały wybrane do uczestnictwa we współpracy pomiędzy Nogizaka46, Keyakizaka46 i AKB48 podczas FNS Music Festival.
Grupa zakończyła działalność 29 kwietnia 2021 roku.
2021– obecnie: Rozpoczęcie pracy gospodarza i IVE.
Po rozwiązaniu IZ*ONE Wonyoung powróciła do trenowania pod Starship Entertainment wraz z jej koleżanką z grupy, Ahn Yujin. We wrześniu 2021 została ona ogłoszona jednym z gospodarzy na Music Banku razem z Sunghoonem z grupy Enhypen. Jej kontrakt jako gospodarz na Music Banku został przedłużony rok później, jednak tym razem pracę tą wykonywała wraz z Lee Cheaminem.
4 listopada 2021 roku Starship Entertainment ogłosiło, że Wonyoung będzie jedną z członkiń ich nowego girlsbandu IVE. Prawie miesiąc później, 1 grudnia 2021 roku Wonyoung oficjalnie zadebiutowała jako członkini zespołu IVE wraz z wydaniem ich pierwszego minialbumu "Eleven", który zawiera singiel o tej samej nazwie oraz piosenkę "Take It".
Wonyoung została wybrana do zostania gospodarzem podczas Asia Artist Awards 2021 w grudniu razem z Leeteukiem. W lipcu 2022 ponownie została gospodarzem na Asia Artist Awards 2022 w Japonii. W tym samym roku została ogłoszona jednym z gospodarzy KBS Song Festival 2022 wraz z Na Inwoo i Kim Shinyoungiem.
2019– obecnie: Modeling.
Podczas okresu trenowania pod Starship Entertainment na początku 2018 roku, Wonyoung była modelką w teledysku sponsorowanym przez Pepsi KOREA o tytule "LOVE IT LIVE IT", wraz z YDPP i Park Sunem.
Na początku września 2019 roku, Wonyoung przeszła po wybiegu podczas 29. Tokyo Girls Collection 2019 jesień/zima, organizowanym w Saitama Super Arena, który był jej debiutanckim wybiegiem. W tym samym roku pojawiła się ponownie na wybiegu 29. Tokyo Girls Collection 2019 jesień/zima w Kitakyushu.
Wraz z aktywnościami w IZ*ONE, Wonyoung pojawiła się jako modelka promocyjna na okładkach wielu magazynów, takich jak Beauty Plus, Vogue Korea czy Elle Korea, w których przestawiała produkty kosmetyczne marek Dior, Miu Miu czy Laura Mercier.
W 2021 roku Wonyoung została wybrana jako modelka do występu w teledysku "ZERO:ATTITUDE" sponsorowanego przez Pepsi pod imieniem "IZ*ONE for Pepsi 2021 K-pop Campaign".
Po rozwiązaniu IZ*ONE pojawiła się w wielu filmach modowych, np. promującym kolekcję Joséphine od Chaumet lub kolekcję Maritime Miu Miu.
Wonyoung jest ambasadorką marek Innisfree (naturalne kosmetyki), Miu Miu (odzież), GOSHPHERES (odzież golfowa) oraz Fred Joailler (biżuteria i zegarki), którą reprezentowała w numerze Marie Claire Korea, wydanym we wrześniu 2022 roku. Została także ogłoszona muzą Kirsh i Hapa Kristin. Oprócz tego modelowała dla marek Suecomma Bonnie, SK Telecom, a także Eider.
W czerwcu 2022 Wonyoung wraz z koleżanką z grupy, ⁣Leeseo, wzięły udział w kampanii "Pepsi 2022 K-Pop Campaign", która była współpracą pomiędzy IVE, Cravity i Oh My Girl w produkcji teledysku promocyjnego "Blue &amp; Black".

</doc>
<doc id="5409893" url="https://pl.wikipedia.org/wiki?curid=5409893" title="Noc (film)">
Noc (film)



</doc>
<doc id="5409896" url="https://pl.wikipedia.org/wiki?curid=5409896" title="Black Rain">
Black Rain



</doc>
<doc id="5409900" url="https://pl.wikipedia.org/wiki?curid=5409900" title="Dyczków (przystanek kolejowy)">
Dyczków (przystanek kolejowy)

Dyczków () – przystanek kolejowy w miejscowości Dyczków, w rejonie tarnopolskim, w obwodzie tarnopolskim, na Ukrainie. Położony jest na linii Odessa – Lwów.
Przystanek został otwarty w II Rzeczpospolitej.

</doc>
<doc id="5409901" url="https://pl.wikipedia.org/wiki?curid=5409901" title="Icey">
Icey

Icey – utwór polskiego rapera Żabsona oraz rapera Young Igiego, wydany w styczniu 2022 roku, pochodzący z albumu "Amfisbena".
Nagranie uzyskało status platynowej płyty (2022). Utwór zdobył ponad 10 milionów wyświetleń w serwisie YouTube (2023) oraz ponad 20 milionów odsłuchań w serwisie Spotify (2023).
Producentem utworu jest Borucci.

</doc>
<doc id="5409902" url="https://pl.wikipedia.org/wiki?curid=5409902" title="Jorge Díaz Price">
Jorge Díaz Price

Jorge Roberto Díaz Price (ur. 27 lipca 1998 w Cancún) – meksykański piłkarz występujący na pozycji środkowego pomocnika, od 2021 roku zawodnik Leónu.

</doc>
<doc id="5409907" url="https://pl.wikipedia.org/wiki?curid=5409907" title="Divie Duffield">
Divie Duffield

Divie Bethune Duffield (ur. 8 marca 1870 w Detroit, zm. 14 lipca 1935 tamże) – amerykański wioślarz, uczestnik igrzysk olimpijskich w 1904 w Saint Louis.
Życiorys.
Na igrzyskach olimpijskich rozgrywanych w 1904 zajął 4. miejsce w wyścigu jedynek. 
Uprawiał wyczynowo wioślarstwo do 1915, a później został trenerem tego sportu.

</doc>
<doc id="5409908" url="https://pl.wikipedia.org/wiki?curid=5409908" title="Zala Friškovec">
Zala Friškovec

Zala Friškovec (ur. 10 października 1999 w Lublanie) – słoweńska koszykarka występująca na pozycji rzucającej, reprezentantka kraju, obecnie zawodniczka BC Polkowice.

</doc>
<doc id="5409911" url="https://pl.wikipedia.org/wiki?curid=5409911" title="Brian Rubio">
Brian Rubio

Brian Alejandro Rubio Rodríguez (ur. 9 listopada 1996 w Guadalajarze) – meksykański piłkarz występujący na pozycji napastnika, od 2023 roku zawodnik Leónu.

</doc>
<doc id="5409912" url="https://pl.wikipedia.org/wiki?curid=5409912" title="Borki Wielkie (stacja kolejowa)">
Borki Wielkie (stacja kolejowa)

Borki Wielkie () – węzłowa stacja kolejowa w miejscowości Borki Wielkie, w rejonie tarnopolskim, w obwodzie tarnopolskim, na Ukrainie. Węzeł linii Odessa – Lwów ze ślepą linią do Skałatu i Grzymałowa.
Historia.
Stacja powstała w XIX w., gdy tereny te należały do Austro-Węgier, na trasie kolei galicyjskiej im. Karola Ludwika. W II Rzeczpospolitej nosiła obecną nazwę.

</doc>
<doc id="5409916" url="https://pl.wikipedia.org/wiki?curid=5409916" title="Iván Moreno">
Iván Moreno

Iván Jared Moreno Füguemann (ur. 17 stycznia 1998 w Puebli) – meksykański piłkarz występujący na pozycji prawego skrzydłowego lub prawego pomocnika, od 2023 roku zawodnik Leónu.

</doc>
<doc id="5409922" url="https://pl.wikipedia.org/wiki?curid=5409922" title="Alfonso Alvarado">
Alfonso Alvarado

José Alfonso „Plátano” Alvarado Pérez (ur. 15 marca 2000 w Guasave) – meksykański piłkarz występujący na pozycji napastnika, od 2022 roku zawodnik Leónu.

</doc>
<doc id="5409932" url="https://pl.wikipedia.org/wiki?curid=5409932" title="AFF Mitsubishi Electric Cup 2022">
AFF Mitsubishi Electric Cup 2022



</doc>
<doc id="5409934" url="https://pl.wikipedia.org/wiki?curid=5409934" title="AFF Suzuki Cup 2012">
AFF Suzuki Cup 2012



</doc>
<doc id="5409936" url="https://pl.wikipedia.org/wiki?curid=5409936" title="AFF Suzuki Cup 2010">
AFF Suzuki Cup 2010



</doc>
<doc id="5409937" url="https://pl.wikipedia.org/wiki?curid=5409937" title="AFF Suzuki Cup 2008">
AFF Suzuki Cup 2008



</doc>
<doc id="5409939" url="https://pl.wikipedia.org/wiki?curid=5409939" title="ASEAN Football Championship 2007">
ASEAN Football Championship 2007



</doc>
<doc id="5409942" url="https://pl.wikipedia.org/wiki?curid=5409942" title="Puchar Tygrysa 2004">
Puchar Tygrysa 2004



</doc>
<doc id="5409943" url="https://pl.wikipedia.org/wiki?curid=5409943" title="Puchar Tygrysa 2002">
Puchar Tygrysa 2002



</doc>
<doc id="5409944" url="https://pl.wikipedia.org/wiki?curid=5409944" title="Puchar Tygrysa 2000">
Puchar Tygrysa 2000



</doc>
<doc id="5409945" url="https://pl.wikipedia.org/wiki?curid=5409945" title="Puchar Tygrysa 1998">
Puchar Tygrysa 1998



</doc>
<doc id="5409946" url="https://pl.wikipedia.org/wiki?curid=5409946" title="Puchar Tygrysa 1996">
Puchar Tygrysa 1996



</doc>
<doc id="5409947" url="https://pl.wikipedia.org/wiki?curid=5409947" title="Anna Bishop">
Anna Bishop

Anna Bishop, właśc. Ann Rivière (ur. 9 stycznia 1810 w Londynie, zm. 18 marca 1884 w Nowym Jorku) – brytyjska śpiewaczka operowa, sopran.
Życiorys.
Początkowo uczyła się gry na fortepianie u Ignaza Moschelesa, następnie od 1824 roku uczyła się śpiewu w Royal Academy of Music u Henry’ego Bishopa, którego poślubiła w 1831 roku. Debiutowała na scenie w 1831 roku w Londynie. W 1834 roku wykonała główną partię sopranową w trakcie londyńskiej premiery "Requiem" Luigiego Cherubiniego. W latach 1839–1846 koncertowała za granicą, m.in. w Teatro San Carlo w Neapolu. W tym czasie odeszła od męża, wdając się w romans z francuskim harfistą Nicolasem-Charles’em Bochsą. Związana była z nim do jego śmierci w 1856 roku, później wyszła ponownie za mąż za handlarza diamentów Martina Schulza. Od 1847 roku mieszkała i występowała w Stanach Zjednoczonych. W 1850 roku kreowała tytułową rolę podczas amerykańskiej premiery opery Friedricha von Flotowa "Marta" w Nowym Jorku. Odbywała liczne podróże koncertowe, m.in. do Australii (1855), Anglii (1858–1859) oraz Indii i Chin (1866).

</doc>
<doc id="5409948" url="https://pl.wikipedia.org/wiki?curid=5409948" title="Henry Rowley Bishop">
Henry Rowley Bishop

Sir Henry Rowley Bishop (ur. 18 listopada 1786 w Londynie, zm. 30 kwietnia 1855 tamże) – brytyjski kompozytor i dyrygent.
Życiorys.
Syn sklepikarza, w wieku 13 lat podjął pracę w sklepie muzycznym swojego kuzyna. Początkowo miał zamiar zostać dżokejem, poświęcił się jednak ostatecznie muzyce. Był uczniem Francesco Bianchiego. W latach 1810–1824 był dyrektorem muzycznym Covent Garden Theatre w Londynie. W 1813 roku był jednym ze współzałożycieli Philharmonic Society of London, z którym występował jako dyrygent. W 1824 roku został dyrektorem muzycznym Theatre Royal przy Drury Lane, następnie od 1830 do 1840 roku był dyrektorem muzycznym Vauxhall Gardens. W latach 1840–1848 dyrygował Concerts of Ancient Music.
W 1839 roku uzyskał stopień Bachelor of Music na Uniwersytecie Edynburskim, gdzie w latach 1841–1843 wykładał. Od 1848 roku wykładał na Uniwersytecie Oksfordzkim, gdzie w 1853 roku uzyskał stopień Master of Music. W 1842 roku otrzymał tytuł szlachecki. Był żonaty ze śpiewaczką Sarah Lyon (od 1809), a następnie ze śpiewaczką Anną Bishop (od 1831), która porzuciła go dla Nicolasa-Charles’a Bochsy.
Twórczość.
Był autorem m.in. opery "Aladdin" (wyst. Londyn 1826), kantat "Waterloo" (1826), "The Seventh Day" (1833) i "The Departure from Paradise" (1836), baletu "Tamerlan and Bajazet" (1806). Olbrzymią popularność zdobyła sobie jego pieśń pt. „Home, Sweet Home” z opery "Clari, or The Maid od Milan" (wyst. Londyn 1823), napisana do tekstu Johna Howarda Payne’a.

</doc>
<doc id="5409949" url="https://pl.wikipedia.org/wiki?curid=5409949" title="Język da’ang">
Język da’ang



</doc>
<doc id="5409952" url="https://pl.wikipedia.org/wiki?curid=5409952" title="Kultura unieważniania">
Kultura unieważniania

Kultura unieważniania (ang. "Cancel culture", skr. "cc", także: "cancelowanie") – forma kulturowego, pozaprawnego, zbiorowego, przede wszystkim sieciowego, karania osób i instytucji, łamiących normy społeczne uznawane przez różne grupy społeczne.
Stoi jako forma represji (z wyjątkiem przypadków szczególnych, np. zakazanie wykonywania konkretnego utworu), w sprzeczności z konstytucjami niektórych państw (np. Niemiec).
Definicja.
Kultura unieważniania weszła do szerokiego dyskursu naukowego pod swoją nazwą pod koniec drugiej dekady XXI wieku. Szczyt zainteresowania tym zagadnieniem przypadł na okres kampanii prezydenckiej w USA w 2020. Pojęcie "cancel culture" było zasadniczym motywem przemówienia Donalda Trumpa w Dniu Niepodległości pod Mount Rushmore (4 lipca 2020), co spopularyzowało tę tematykę również wśród szerokich mas społecznych. Według definicji prezydenta USA, kultura unieważniania to negatywny proces zniekształcania historii, obrzydzania tradycyjnych symboli narodowych, jak również ograniczania wolności jednostek i cenzurowania życia publicznego. Jego celem jest usuwanie z przestrzeni publicznej i szerokiej dyskusji społecznej wszelkich postaw, wypowiedzi i pojęć niezgodnych z programem społecznym radykalnej lewicy, a także piętnowanie ludzi kłopotliwych dla społeczeństwa libertariańskiego.
Pojęcia przyjęło się w obiegu publicznym również dzięki działaczom ruchu "Me Too" oraz innym ruchom społecznym. Miało to miejsce w 2018, jeszcze przed wystąpieniem Trumpa. Presji unieważniającej podległ np. Bill Cosby, który został uznany za winnego odurzenia i napaści seksualnej na kobietę. Propagowali je także czarnoskórzy użytkownicy Twittera, gdzie było używane jako hashtag.
Kultura unieważniania była definiowana w różny sposób przez wielu naukowców. Pojęcie to doczekało się zarówno szerokich, jak i wąskich ujęć. I tak politolog wskazała w 2020, że cancelowanie to każda forma kulturowego bojkotu osób, bądź instytucji, łamiących ogólnie przyjęte normy społeczne. W tym kontekście może ono być postrzegane jako kolejna odsłona znanych z historii wojen kulturowych. W ujęciu Norris bojkot taki ma postać odmowy zainteresowania daną osobą, zakupu wytwarzanych przezeń dóbr, głosowania na nią, czy wspierania w jakikolwiek sposób. Może odnosić się także do państw łamiących normy międzynarodowe, stosujących agresywne, czy odrażające praktyki, ale także do establishmentu sportowego krytykowanego oddolnie przez środowiska kibicowskie.
Węższe ujęcie tematu zaproponowała profesor Northeastern University, , również w 2020. Uważa ona kulturę unieważniania za formę bojkotu kulturowego nakierowanego na wyegzekwowanie zasad sprawiedliwości społecznej, określając ją dekolonizacją wewnętrzną i upatrując jej źródła w amerykańskich ruchach społecznych z lat 60. XX wieku. Według Clark celem takich działań jest eliminacja dyskryminacji i niesprawiedliwości, a także wykluczenia.
W tym samym roku swoją definicję zagadnienia zaproponowała publicystka Clementine Morrigan, twierdząca, że "cancel culture", to w istocie kolektywne, on-linowe wymierzenie kary osobom, których wypowiedzi są obraźliwe, bądź problematyczne. Podobne stanowisko zajęła youtuberka, Natalie Wynn, która stwierdziła, że karą jest w takim wypadku ostracyzm wobec ludzi łamiących społeczne normy. Obie te wypowiedzi wskazują na mocno sieciowy charakter zjawiska, nawiązujący do internetowego linczu, czy doxingu (publicznego, niezgodnego z przepisami, udostępnienia w sieci informacji umożliwiających identyfikację osoby lub organizacji).
Hervé Saint-Louis z Université du Québec à Chicoutimi zdefiniował w 2021 cc, jako formę publicznego, zbiorowego ukarania jednostki w sposób niosący konsekwencje dla całego życia tej osoby, zarówno w kontekście zawodowym, jak i prywatnym. Kara nie ma dotyczyć jednego wydarzenia, czy pojedynczej sfery, ale wpłynąć ma na całe życie ofiary, zmieniając je w sposób trwały i w zasadzie nieodwracalny.
Gwen Bouvier (Shanghai International Studies University) oraz Michael James Boland (University College Cork) wskazali w 2020 i 2021, że opisywane zjawisko dotykać ma osób z establishmentu, łamiących normy społeczne, których usunięcie ze szczytów władzy w inny sposób nie jest możliwe z uwagi na różnego rodzaju koneksje i zależności. Odsunięcie od władzy ma zatem być już samo w sobie dotkliwą karą dla osób uprzywilejowanych i chronionych przed krytyką. Eliminacja dotyczyć ma niejednokrotnie nie tylko samych osób, ale też ich dzieł i prac.
Według Marka Krajewskiego kultura unieważnienia to działanie znacznie mniej oddolne. Stanowi raczej „prosystemową reakcję podmiotów zaniepokojonych demokratyzacją zasobów, których zmonopolizowanie gwarantowało jeszcze niedawno ich hegemoniczne panowanie”. Samoobrona dominujących elit może doprowadzać do zawłaszczania przez nie akcji cancelujących i, paradoksalnie, może wzmacniać reputację tych, w kierunku których zwykle wymierzane są działania cc. Skonstruowanie pojęcia "cancel culture" może, według Krajewskiego, przynieść skutki odwrotne od zamierzonych i doprowadzić do „upowszechnienia sieciowego unieważnienia, osłabić zaufanie wobec działań konstruktywnych dla kapitalizmu afektywnego oraz wzmocnić procesualny charakter kultury”.
Kulturoznawca, Marta Zimniak-Hałajko, określiła cc, jako formę dyskredytowania tych osób, które zachowywały sie w sposób niezgodny z założeniami poprawności politycznej.
Charakterystyka.
W ramach kultury unieważniania dokonuje się radykalnej rewaloryzacji kultury. Korekta następuje w zgodzie z wrażliwością obowiązującą w danym miejscu i czasie, w tym polityczną poprawnością. Powyższe nie ogranicza się tylko i wyłącznie do wskazywania i oceniania określonych zachowań, czy postaw jako „złych”, ale dąży się do całkowitego „wymazania” jednostek, grup, społeczności czy nawet narodów. W przypadku dopuszczenia cc do funkcjonowania w życiu uniwersyteckim dojść może do znacznego ograniczenia wolności słowa. Amerykańska "The Foundation for Individual Rights in Education" podała, że tylko od połowy drugiej dekady XXI wieku ponad czterystu amerykańskich uczonych było celem oskarżeń ze strony przeciwników ideologicznych, którzy żądali zwolnienia, zawieszenia, zdegradowania albo ocenzurowania wypowiedzi swoich konkurentów.
Zjawisko "cancel culture" nie jest w historii nowe – ogniskuje dobrze znane z kultury fenomeny (zawstydzanie, ośmieszanie, degradowanie, poniżanie) przejawiające się kiedyś w takich formach, jak stawianie pod pręgierzem, zakuwanie w dyby, wypalanie lub tatuowanie piętna, ośmieszanie wierszykami, czy przyśpiewkami lub oprowadzanie w marszach i strojach hańby. Stanowić ma nieformalne narzędzie kontroli społecznej, którego celem jest eliminacja niebezpiecznych dla społeczności zjawisk. Zwiększa solidarność społeczną, aktualizuje wartości i normy, wzmacnia poczucie sprawczości, ale i poczucie winy z uwagi na stosowaną przemoc (podobnie, jak w przypadkach linczów). Satysfakcję osądzającym przynosi obserwowanie upadku dotąd nietykalnych osób, co więcej – osób pozostających często poza prawem, ukrywających się za różnorakimi immunitetami, będących sprawcami zła lub bezprawia. Zjawisko cc ma trzy zasadnicze cechy różnicujące je od wcześniejszych praktyk nieformalnego, oddolnego karania:
Kultura unieważniania, według Marka Krajewskiego, wpisuje się w pięć ram:

</doc>
<doc id="5409953" url="https://pl.wikipedia.org/wiki?curid=5409953" title="Ruch Południowy">
Ruch Południowy

Ruch Południowy () – jemeński ruch polityczny i organizacja paramilitarna. 
Opis.
Organizacja została założona w 2007 roku. Celem organizacji jest secesja Jemenu Południowego od Republiki Jemeńskiej. W jemeńskiej wojnie domowej walczy w koalicji przeciw ruchowi Huti, choć dochodzi również do starć pomiędzy zwolennikami prezydenta Hadiego a Ruchem Południowym. Odnogą organizacji jest Południowa Rada Przejściowa na czele z Aidarusem al-Zoubaidim. Rada de facto sprawuje władzę nad znaczną częścią południowego Jemenu, m.in. nad Adenem i Sokotrą.

</doc>
<doc id="5409976" url="https://pl.wikipedia.org/wiki?curid=5409976" title="Onasemnogen abeparwowek">
Onasemnogen abeparwowek

Onasemnogen abeparwowek (nazwa handlowa Zolgensma) – lek terapii genowej stosowany w leczeniu rdzeniowego zaniku mięśni (SMA). Najdroższy lek świata. Podawany jako jednorazowy wlew dożylny. Został opracowany przez amerykański start-up biotechnologiczny AveXis, który został przejęty przez Novartis w 2018 roku.
Działanie.
Lek jest biofarmaceutykiem składającym się z kapsydów wirusa AAV9 zawierających transgen SMN1 wraz z syntetycznymi promotorami. Podany pacjentowi wektor wirusowy dostarcza poprawny gen do komórek neuronów ruchowych, naprawiając ich kod genetyczny.
Ekonomia.
Cena katalogowa leku wynosi 2,125 mln dolarów (ponad 9 mln złotych), co czyni go najdroższym lekiem na świecie od 2019 r.
Od 1 września 2022 roku w Polsce lek Zolgensma jest refundowany przez NFZ dzieciom z SMA w wieku do 6 miesięcy.

</doc>
<doc id="5409986" url="https://pl.wikipedia.org/wiki?curid=5409986" title="Wielkopolskie Centrum Zdrowia Dziecka">
Wielkopolskie Centrum Zdrowia Dziecka



</doc>
<doc id="5409990" url="https://pl.wikipedia.org/wiki?curid=5409990" title="Redźkowszczyzna">
Redźkowszczyzna

Redźkowszczyzna – dawny majątek. Tereny, na których leżał, znajdują się obecnie na Białorusi, w obwodzie mińskim, w rejonie wołożyńskim, w sielsowiecie Raków.
Historia.
W czasach zaborów folwark w powiecie wilejskim, w guberni wileńskiej Imperium Rosyjskiego
W latach 1921–1945 folwark a następnie majątek leżał w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Według Powszechnego Spisu Ludności z 1921 roku zamieszkiwało tu 29 osób, 10 było wyznania rzymskokatolickiego, 19 prawosławnego. Jednocześnie wszyscy mieszkańcy zadeklarowali polską przynależność narodową. Były tu 3 budynki mieszkalne. W 1931 w 3 domach zamieszkiwało 10 osób.
Wierni należeli do parafii rzymskokatolickiej i parafii prawosławnej w Gródku. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.

</doc>
<doc id="5409993" url="https://pl.wikipedia.org/wiki?curid=5409993" title="Wspólnota Samorządowa – Gryf XXI">
Wspólnota Samorządowa – Gryf XXI

Wspólnota Samorządowa – Gryf XXI – polskie stowarzyszenie polityczne o charakterze samorządowym działające na terenie powiatu polickiego. Organizacja powołana została przez Władysława Diakuna, burmistrza Polic. 
Od 2002 roku rejestruje swoje listy w wyborach do rady powiatu polickiego, rady miejskiej w Policach oraz na burmistrza Polic. 
Historia.
Stowarzyszenie zostało zarejestrowane 10 czerwca 2002 roku. W wyborach samorządowych w 2002 roku organizacja zarejestrowała swoje listy w wyborach do rady powiatu polickiego, rady miasta i gminy Police oraz na burmistrza Polic, a także w okręgu 1 do rady gminy Kołbaskowo. W wyborach na burmistrza wygrał ubiegający się o reelekcję kandydat Gryfa XXI Władysław Diakun, do rady powiatu organizacja wprowadziła 5 osób, a do rady miasta i gminy 7 osób. W wyborach do rady gminy Kołbaskowo mandatu nie uzyskał żaden z kandydatów reprezentujących organizację.
W wyborach samorządowych w 2006 roku organizacja ponownie zarejestrowała swoje listy wyborcze. W wyborach do rady powiatu polickiego startowała w grupie z Platformą Obywatelską i wprowadziła do rady powiatu 4 radnych. W wyborach do rady miasta i gminy Police, również startując z PO, wprowadziła do rady 7 osób. W wyborach na burmistrza Polic ponownie zwyciężył prezes organizacji – Władysław Diakun. 8 grudnia tego samego roku członek Gryfa XXI – Andrzej Bednarek został wybrany wicestarostą powiatu polickiego w zarządzie Leszka Guździoła. W styczniu 2010 roku na funkcji wicestarosty zastąpiła go również członkini organizacji – Izabela Wesołowska-Kośmider. W marcu tego samego roku Bednarek został wybrany sekretarzem powiatu.
W wyborach samorządowych w 2010 roku Gryf XXI wprowadził 6 radnych do rady powiatu polickiego oraz 9 radnych do rady gminy Police. Burmistrzem Polic ponownie został wybrany prezes organizacji, Władysław Diakun. Po wyborach Gryf XXI utworzył koalicję z Prawem i Sprawiedliwością. Przewodniczącym rady gminy został członek organizacji, Witold Król, a Władysław Diakun powołał Jakuba Pisańskiego na funkcję wiceburmistrza. W radzie powiatu przewodniczącym klubu Gryfa XXI został Cezary Arciszewski. Arciszewski został następnie wybrany przewodniczącym rady powiatu, a Izabela Wesołowska-Kośmider wiceprzewodniczącą. W lipcu 2014 koalicja Gryfa XXI z PiSem została zerwana w wyniku odwołania z funkcji wiceburmistrza Pawła Mirowskiego.
W wyborach samorządowych w 2014 roku organizacja uzyskała 9 mandatów w radzie powiatu oraz 17 mandatów w radzie gminy Police. Władysław Diakun kandydując z KWW Wspólnoty Samorządowej Gryf XXI ponownie został wybrany burmistrzem Polic. 1 grudnia tego samego roku Cezary Arciszewski został wybrany przewodniczącym rady powiatu, a Izabela Wesołowska-Kośmider wiceprzewodniczącą. Tego samego dnia rada gminy wybrała ponownie na swojego przewodniczącego Witolda Króla, a na jego zastępców dwóch członków Gryfa XXI: Elżbietę Jaźwińską oraz Michała Rajewskiego. 7 dni później Andrzej Bednarek został wybrany starostą powiatu polickiego, a Beata Chmielewska (również z Gryfa XXI) członkiem zarządu powiatu. 1 marca 2015 roku Władysław Diakun powołał na swojego drugiego wiceburmistrza Macieja Greinerta.
W wyborach w 2018 roku Gryf XXI zarejestrował swoje listy w wyborach do rady powiatu, rady miasta i gminy Police oraz na burmistrza Polic. Poparł także Aleksandra Dobę jako kandydata do Sejmiku Województwa Zachodniopomorskiego w ramach listy Bezpartyjnych Samorządowców. W wyborach do rady powiatu organizacja wprowadziła 8 radnych, do rady miasta i gminy 10 radnych. Burmistrzem został ponownie wybrany Władysław Diakun. Aleksander Doba uzyskał mandat radnego z najwyższym wynikiem na liście, ale postanowił zrezygnować z mandatu. Po wyborach Gryf XXI zawiązał koalicję z Platformą Obywatelską i Nowoczesną. W listopadzie tego samego roku Cezary Arciszewski został ponownie wybrany przewodniczącym rady powiatu, Andrzej Bednarek został ponownie starostą, Beata Chmielewska członkiem zarządu powiatu. W radzie miasta przewodniczącym został Grzegorz Ufniarz, a wiceprzewodniczącym Andrzej Rogowski. W lutym 2021 roku Grzegorz Ufniarz wystąpił z klubu radnych, zrezygnował z funkcji przewodniczącego rady miejskiej oraz dołączył do Polski 2050. Na funkcję przewodniczącego został wybrany radny Gryfa – Andrzej Rogowski, a na wiceprzewodniczącą wybrano Ilonę Bednarek. We wrześniu 2022 roku klub radnych Gryfa XXI w radzie miasta opuścili Artur Echaust i Sławomir Kajkowski, tym samym powodując utratę większości przez koalicję Gryfa XXI i Koalicji Obywatelskiej.
Struktura i działacze.
Struktura.
Władze stowarzyszenia składają się z 2 organów – Zarządu (będącego organem reprezentującym) oraz Komisji Rewizyjnej (będącej organem nadzoru).
Działacze.
Od wyborów samorządowych w 2002 roku organizacja rejestruje swoje listy wyborcze do rady powiatu polickiego oraz rady gminy Police.
Samorząd województwa.
W wyborach samorządowych w 2018 roku mandat radnego Sejmiku Województwa Zachodniopomorskiego z ramienia organizacji (kandydując z list Bezpartyjnych) uzyskał Aleksander Doba. Ostatecznie postanowił on zrezygnować z mandatu radnego.

</doc>
<doc id="5409999" url="https://pl.wikipedia.org/wiki?curid=5409999" title="Sadów (Ukraina)">
Sadów (Ukraina)

Sadów () – wieś na Ukrainie, w obwodzie wołyńskim, w rejonie łuckim, w hromadzie Torczyn. W 2001 liczyła 830 mieszkańców.
W okresie międzywojennym wieś znajdowała się w granicach II RP, wchodząc w skład gminy Torczyn w powiecie łuckim, w województwie wołyńskim.

</doc>
<doc id="5410005" url="https://pl.wikipedia.org/wiki?curid=5410005" title="Dzikowiny (Ukraina)">
Dzikowiny (Ukraina)

Dzikowiny () – wieś na Ukrainie, w obwodzie wołyńskim, w rejonie łuckim, w hromadzie Beresteczko. W 2001 liczyła 323 mieszkańców, spośród których 321 wskazało jako ojczysty język ukraiński, a 2 rosyjski.
W okresie międzywojennym wieś znajdowała się w granicach II RP, wchodząc w skład gminy Beresteczko w powiecie horochowskim, w województwie wołyńskim.

</doc>
<doc id="5410006" url="https://pl.wikipedia.org/wiki?curid=5410006" title="Festiwal Piosenki Włoskiej w San Remo 2023">
Festiwal Piosenki Włoskiej w San Remo 2023

73. Festiwal Piosenki Włoskiej w San Remo (wł. "73° Festival della Canzone Italiana di Sanremo") odbędzie się w Teatro Ariston w San Remo w dniach od 7 do 11 lutego 2023. Zorganizuje go włoski nadawca publiczny Rai. W festiwalu weźmie udział 28 wykonawców: 22 wybranych spośród wysłanych zgłoszeń oraz 6 zwycięzców "Sanremo Giovani".
Przebieg konkursu.
Podobnie jak corocznie od 2015, zwycięzca kategorii Big otrzyma prawo do reprezentowania Włoch w 67. Konkursie Piosenki Eurowizji w Liverpoolu. Zwycięzcy jednak nie są zobowiązani do udziału w konkursie – uczestnicy festiwalu muszą przed jego rozpoczęciem ujawnić nadawcy Rai, czy zgodzą się brać udział w konkursie. W przypadku, gdy zwycięzca zdecyduje się nie uczestniczyć w Konkursie Piosenki Eurowizji, Rai i organizatorzy festiwalu zastrzegają sobie prawo do wybrania włoskiego uczestnika.Czwarty rok z rzędu dyrektorem artystycznym został Amadeus, który jest również prowadzącym festiwalu, wraz z Giannim Morandi. Podczas pierwszego oraz piątego (finałowego) wieczoru do pary dołączy Chiara Ferragni, podczas drugiego – Francesca Fagnani, podczas trzeciego – Paola Egonu, a podczas czwartego – Chiara Francini.
Uczestnicy.
W festiwalu udział weźmie 28 wykonawców: 22 wybranych spośród wysłanych zgłoszeń oraz 6 zwycięzców preselekcji "Sanremo Giovani" dla nowych artystów. Drugi rok z rzędu tradycyjna sekcja "Big" zostanie połączona z sekcją "Nuove proposte". Pierwszych 22 uczestników festiwalu ogłoszono 4 grudnia 2022 podczas wieczornej audycji TG1, natomiast tytuły ich utworów ujawniono 16 grudnia podczas finału "Sanremo Giovani" 2022, gdzie wybrano pozostałych 6 uczestników festiwalu (którzy musieli na festiwal przygotować nowe piosenki), dopełniając finalną składkę uczestników.
Dyrektor artystyczny Amadeus otrzymał ponad 300 zgłoszeń do festiwalu. Organizacja festiwalu tradycyjnie nie podaje nazwisk artystów, którzy zgłosili się, ale nie zostali wybrani. Według niektórych źródeł lub na podstawie wypowiedzi samych artystów, wśród wykluczonych są: Al Bano, Francesca Michielin, Arisa, Orietta Berti z Fabio Rovazzim, Eiffel 65, Nada, Daniele Silvestri, Fausto Leali, Raf, Finley, Gino Paoli, Francesco Gabbani, Bliźniaczki Guidonia, Ricchi e Poveri, Antonino, Marco Carta, Ermal Meta, Celeste Gaia, Jalisse, Auroro Borealo i Elio, Marcella Bella, Edoardo Vianello, Nathalie, Tricarico, Ensi, Enzo Iacchetti, Max Arduini, Ivana Spagna, Povia, Alan Sorrenti z Comete, Virginio, Romina Falconi, Nomadi, Drusilla Foer, Matteo Romano, AKA 7even, Elettra Lamborghini, Mietta, Clementino, Beba, Boomdabash, Sangiovanni, Ditonellapiaga, Fast Animals and Slow Kids, Jack Savoretti ze Svegliaginevrą, Bugo, Matteo Becucci, Michele Bravi, Aiello, The Zen Circus, Cecco i Cipo, Luigi Strangis, The Kolors Follyas, Valerio Lundini i Vazzanikkis, Alex W, Cristiano De André, Simone Cristicchi z Amara, Carmen Consoli z Mariną Rei, Alice, Lola Ponce, Margherita Vicario, Paola Turci, Cosmo, Matteo Bocelli, Bresh, Silvia Salemi, Chadia Rodríguez, Coez, Maria Antonietta, Andrea Sannino, Syria, Galeffi z Sissi, Anna Tatangelo, Fabio Concato, Vasco Brondi, Sonohras, Peter White, Lorenzo Strawberry, Soul System, Mameli, Blind z Simoną Molinari i Federica Abbate.
"Sanremo Giovani 2022".
Finał "Sanremo Giovani 2022" odbył się 16 grudnia 2022 roku w kasynie w San Remo. Sześciu artystów zakwalifikowało się do 73. Festiwalu Piosenki w San Remo, gdzie wykonają inne piosenki. 20 października 2022 komisja Rai opublikowała listę 714 kandydatów selekcji, lecz tylko 43 artystów pochodzących ze wszystkich regionów Włoch – z wyjątkiem Basilicata i Valle d’Aosta – oraz z zagranicy zostało wybranych w pierwszej fazie. 5 listopada 2022 Rai ogłosił listę 8 uczestników selekcji. Oprócz nich, podczas przesłuchań "Area Sanremo", spośród 330 uczestników wybrano dodatkowo czterech artystów: Colla Zio, Fiat 131, Noor oraz Romeo i Drill.
Koncerty.
Pierwszy wieczór.
Pierwszego wieczoru, który odbył się 7 lutego 2023, wystąpiło 14 z 28 rywalizujących artystów, każdy z własnym utworem. Utwory oceniło jury prasy i telewizji, jury sieci i jury radia w równych proporcjach. Po zakończeniu głosowania został sporządzony wstępny ranking. Wśród gości specjalnych wieczoru znaleźli się: Prezydent Włoch Sergio Mattarella wraz z córką Laurą Mattarella, Roberto Benigni, Mahmood i Blanco („Brividi”), Blanco („L'issola delle rose”), Elena Sofia Ricci (prezentacja filmu "Fiori sopra l’inferno"), Piero Pelù („Gigante” na żywo ze sceny "Suzuki Stage" zlokalizowanej na Piazza Colombo), Pooh i Riccardo Fogli („Amici per sempre”, „Dammi solo un minuto”, „Stai con me”, „Tanta voglia di lei”, „Pensiero”, „Piccola Katy”, „Chi fermerà la musica” i „Uomini soli” oraz prezentacja filmu "Pooh - Un attimo ancora"), Salmo („Russell Crowe” i „90min” na żywo ze sceny na statku "Costa Smeralda"), Antonella Veltri wraz z aktywistami przeciw przemocy domowej wobec kobiet, Fiorello, Fabrizio Biggio i Alessia Marcuzzi.
Drugi wieczór.
Drugiego wieczoru, który odbył się 8 lutego 2023, wystąpiło 14 z 28 rywalizujących artystów, każdy z własnym utworem. Utwory oceniło jury prasy i telewizji, jury sieci i jury radia w równych proporcjach. Po zakończeniu głosowania został sporządzony wstępny ranking. Wśród gości specjalnych wieczoru znaleźli się: Francesco Arca i Mario Di Leva (prezentacja filmu "Resta con me"), Al Bano wraz z Massimo Ranierim i Gianni Morandim („In ginocchio da te”, „Vent'anni ”, „Nel sole”, „Andavo a cento all'ora”, „Se bruciasse la città”, „Mattino ”, „Rose rosse”, „Scende la pioggia”, „Felicità”, „Perdere l'amore”, „Uno su mille”, „È la mia vita” i „Il nostro concerto”), Drusilla Foer i Pegah Moshir Pour, Nek i Francesco Renga („La tua bellezza” i „Fatti avanti amore” na żywo ze sceny "Suzuki Stage" zlokalizowanej na Piazza Colombo), Black Eyed Peas („Mamacita”, „Don't You Worry”, „I Gotta Feeling”, „Simply the Best”), Fedez („Sanremo Freestyle”, „Problemi con tutti (Giuda)” na żywo ze sceny na statku "Costa Smeralda"), Francesca Lollobrigida, Angelo Duro, Fiorello, Fabrizio Biggio i Alessia Marcuzzi.
Trzeci wieczór.
Trzeciego wieczoru, który odbył się 9 lutego 2023, wystąpiło 28 rywalizujących artystów ze swoimi utworami. Zostali ocenieni przez jury demoskopiczne oraz przez publiczność za pośrednictwem głosowania telewidzów. Po zakończeniu głosowania został sporządzony wstępny ranking 28 artystów, który następnie został dodany do klasyfikacji generalnej dwóch pierwszych wieczorów, tworząc drugą klasyfikację generalną. c Måneskin i Tom Morello („I Wanna Be Your Slave”, „Zitti e buoni”, „The Loneliest” i „Gossip”), Sangiovanni i Gianni Morandi („Fatti rimandare dalla mamma a prendere il latte”), Annalisa („Bellissima” na żywo ze sceny "Suzuki Stage" zlokalizowanej na Piazza Colombo), Massimo Ranieri i Rocío Muñoz Morales („Lasciami dove ti pare”, prezentacje programu "Tutti i sogni ancora in volo" i filmu "Un passo dal cielo"), Guè („Mollami pt. 2” na żywo ze sceny na statku "Costa Smeralda"), Lillo, Alessandro Siani (prezentacja filmu "Tramite amicizia"), Fiorello, Fabrizio Biggio i Alessia Marcuzzi.
Czwarty wieczór.
Podczas czwartego wieczoru, który odbył się 10 lutego 2023, wszyscy artyści wystąpili z wybranym przez siebie utworem, włoskim, bądź międzynarodowym, wydanym w latach: sześćdziesiątych, siedemdziesiątych, osiemdziesiątych, dziewięćdziesiątych czy dwutysięcznych. Występy zostały ocenione przez jury demoskopiczne (33%), jury prasy i telewizji (33%) oraz publiczność za pośrednictwem głosowania telewidzów (34%). Artyści mieli możliwość podjęcia decyzji, czy wystąpią sami, w towarzystwie gości włoskich, czy zagranicznych. Po zakończeniu głosowania został sporządzony wstępny ranking 25 artystów biorących udział w konkursie, który zostanie dodany do rankingu z poprzednich wieczorów. Wśród gości specjalnych wieczoru znaleźli się: Peppino di Capri („Champagne” i „Un grande amore e niente più e ritiro”), La Rappresentante di Lista („Diva” i „Ciao Ciao” na żywo ze sceny "Suzuki Stage" zlokalizowanej na Piazza Colombo), Carolina Crescentini, Valentina Romani, Nicolas Maupas, Massimiliano Caiazzo, Giacomo Giorgio, Ar Tem, Domenico Cuomo, Matteo Paolillo, Clotilde Esposito, Maria Esposito i Kyshan Wilson, Takagi i Ketra („Roma-Bangkok”, „Una volta ancora” i Bubble e Panico” na żywo ze sceny na statku "Costa Smeralda"), Andrea Delogu i Jody Cecchetto, Gli Autogol, Fiorello, Fabrizio Biggio i Alessia Marcuzzi.
Piąty wieczór.
Podczas ostatniego wieczoru, który odbył się 11 lutego 2023, wszystkich 28 artystów wykonało ponownie swój oryginalny utwór, byli oceniani wyłącznie przez głosowanie telewidzów. Po zakończeniu głosowania został sporządzony ostateczny ranking, określony przez średnią pomiędzy procentami piątego wieczoru i poprzednich wieczorów, który ustalił średnią ogólną i klasyfikację generalną dla miejsc 28.–6. Artyści, którzy zajęli miejsca w czołowej piątce zmierzyli się razem w finałowym pojedynku, w którym ranking z poprzednich nocy został zresetowany, a liczyły się jedynie głosy oddane podczas niego. W finałowym pojedynku wybrany został zwycięzca 73. Festiwalu Piosenki Włoskiej w San Remo. Artyści w nim byli oceniani przez jury demoskopiczne (33%), prasę (33%) oraz telewidzów (33%). Wśród gości specjalnych wieczoru znaleźli się: Guardia di Finanza („Il Canto degli Italiani”), Charles Leclerc i Antonio Fuoco, Depeche Mode („Ghost Again” i „Personal Jesus”), Gino Paoli i Danilo Rea („Una lunga storia d'amore”, „Sapore di sale” i „Il cielo in una stanza”), Fedez, Achille Lauro („Rolls Royce”, „Me ne frego”, „Bam Bam Twist”, „Domenica” i „16 marzo” na żywo ze sceny Suzuki Stage zlokalizowanej na Piazza Colombo), Fiorello, Salmo (mashup), Ornella Vanoni („Vai”, „Valentina”, „L'appuntamento”, „Eternità” i „Una ragione di più”), Mara Venier, Luisa Ranieri (prezentacja filmów "Le indagini di Lolita Lobosco" i "Nuovo Olimpo"), Wołodymyr Zełenski i zespół Antytiła („Fortecia Bachmut”).
Oglądalność.
We Włoszech festiwal nadawany jest na kanałach Rai 1 oraz Rai Italia (kanał dla diaspory włoskiej); kanale Rai 4K nadający w rozdzielczości 4K, stacji radiowej Rai Radio 2 oraz stronie internetowej RaiPlay, dostępnej również dla widzów międzynarodowych. W Albanii kanał RTSH Muzikë oraz stacja radiowa Radio Tirana 1 nadają wszystkie wieczory festiwalu, a oprócz tego kanał RTSH 1 nada piąty wieczór. W Czarnogórze wszystkie wieczory festiwalu zostaną pokazane na kanale TVCG 2. W Wielkiej Brytanii z angielskim komentarzem piąty (finałowy) wieczór festiwalu zostanie nadany przez stację radiową GlitterBeam.
Nagrody.
Tak jak co roku, przed ogłoszeniem wyników ostatniego wieczoru, przyznane zostaną nagrody. Najważniejszymi z nich są: Nagroda Krytyków Festiwalu Piosenki Włoskiej im. Mia Martini oraz Nagroda Złotego Lwa. Nagroda Krytyków Festiwalu Piosenki Włoskiej przyznawana jest corocznie od 1982 roku i nosi imię Mii Martini. Jest reprezentowana przez srebrną tabliczkę lub talerz i czasami uważana jest za ważniejszą niż pierwsze miejsce. Wśród artystów, którzy trzykrotnie zdobyli nagrodę, są: Patty Pravo, Mia Martini, Cristiano De André, Paola Turci. Nagroda krytyków oraz zwycięstwo festiwalu w wielu latach historii San Remo się zbiegały. Nagroda Złotego Lwa przyznawana jest zwycięzcom kategorii "Big" festiwalu.

</doc>
<doc id="5410009" url="https://pl.wikipedia.org/wiki?curid=5410009" title="Józef Ciuba">
Józef Ciuba

Józef Ciuba (ur. 19 września 1903 w Babicach, zm. ?) – polski działacz spółdzielczy i polityk, poseł na Sejm PRL II i III kadencji.
Życiorys.
Syn Józefa i Tekli. Uzyskał wykształcenie średnie. Należał do partii ludowych, w 1929 wstąpił do Polskiego Stronnictwa Ludowego „Piast”, następnie do Stronnictwa Ludowego, był prezesem Powiatowego Komitetu SL w Chrzanowie. W czasie okupacji niemieckiej należał do Stronnictwa Ludowego „Roch”, był żołnierzem Batalionów Chłopskich. W 1945 wstąpił do Polskiego Stronnictwa Ludowego, po czym w 1946 wstąpił do SL „lubelskiego”. W latach 1945–1946 pełnił funkcję wójta gminy Babice, w okresie 1947–1948 był kierownikiem Wydziału Rolnego Wojewódzkiej Rady Narodowej w Krakowie. W 1948 został kierownikiem Banku Spółdzielczego w Chrzanowie. W 1949 wstąpił do Zjednoczonego Stronnictwa Ludowego, w 1949 był prezesem Powiatowego Komitetu ZSL w Chrzanowie, w 1958 był członkiem prezydium Wojewódzkiego Komitetu ZSL w Krakowie.
W 1957 i 1961 uzyskiwał mandat posła na Sejm PRL z okręgu Chrzanów. Początkowo zasiadał w Komisji Planu Gospodarczego, Budżetu i Finansów oraz w Komisji Zdrowia i Kultury Fizycznej, następnie w Komisji Budownictwa i Gospodarki Komunalnej.

</doc>
<doc id="5410012" url="https://pl.wikipedia.org/wiki?curid=5410012" title="Brygada Piechoty Morskiej">
Brygada Piechoty Morskiej



</doc>
<doc id="5410016" url="https://pl.wikipedia.org/wiki?curid=5410016" title="Oszczów (Ukraina)">
Oszczów (Ukraina)

Oszczów () – wieś na Ukrainie, w obwodzie wołyńskim, w rejonie łuckim, w hromadzie Horochów. W 2001 liczyła 480 mieszkańców, spośród których 478 wskazało jako ojczysty język ukraiński, a 2 rosyjski.
W okresie międzywojennym wieś znajdowała się w granicach II RP, wchodząc w skład gminy Skobełka w powiecie horochowskim, w województwie wołyńskim.

</doc>
<doc id="5410019" url="https://pl.wikipedia.org/wiki?curid=5410019" title="Wielkopolskie Stowarzyszenie Lokatorów">
Wielkopolskie Stowarzyszenie Lokatorów

Wielkopolskie Stowarzyszenie Lokatorów, "(skrót. WSL)" - organizacja pozarządowa zapoczątkowana 16 grudnia 2011 w Poznaniu. W 2012 została zarejestrowana jako stowarzyszenie.
Działalność WSL skupia się m.in. na obronie obronie praw mieszkańców narażonych na utratę swojego lokalu, zagrożonych nadmiernym wzrostem czynszu i tzw. dziką eksmisją czyli siłowym pozbawieniem dostępu do zajmowanego lokalu, bez pomocy komornika. Stowarzyszenie oferuje bezpłatną pomoc prawną, wparcie w procedurach administracyjnych oraz bierze udział w bezpośrednich interwencjach w sprawach lokatorskich na terenie województw wielkopolskiego i lubuskiego.
Początek działalności organizacji był bezpośrednio związany z dwoma wydarzeniami. 25 października 2011 środowisko anarchistyczne podjęło nieudaną próbę blokady eksmisji małżeństwa Jenczów zamieszkałych przy ul. Dąbrowskiego w Poznaniu. 28 października doszło do demonstracji mieszkańców kamienicy położonej przy ul. Piaskowej ponownie wspieranych przez anarchistów. W tych okolicznościach mieszkańcy kamienicy wraz z członkami lokalnej Federacji Anarchistycznej podjęli decyzję o powołaniu komitetu założycielskiego stowarzyszenia.
Działalność.
Działalność Stowarzyszenia skupia się przede wszystkim na organizacji protestów i demonstracji, blokowaniu eksmisji i nagłaśnianiu historii lokatorów. WSL Pomaga również lokatorom w kontaktach z urzędami, prowadzi rozmowy mediacyjne z władzami miasta i organizuje spotkania lokatorskie, które mają jednoczyć środowisko osób pokrzywdzonych przez system polityki mieszkaniowej, w tym przez reprywatyzację. W Poznaniu, Stowarzyszenie działa również na rzecz integracji środowiska Romów z "koczowiska" przy ul. Lutyckiej.
W 2022 r., nakładem wydawnictwa Bractwo Trojka wydana została publikacja "Stop eksmisjom. 10 lat Wielkopolskiego Stowarzyszenia Lokatorów".
Przeciwko kontenerom socjalnym.
Jeszcze przed formalnym powstaniem stowarzyszenia członkowie organizacji anarchistycznych i aktywiści miejscy angażowali się w działalność na rzecz lokatorów. W 2009 rozpoczęli kampanię w sprawie przedstawionego w projekcie budżetu miasta Poznania na rok 2010 planu budowy osiedla kontenerów socjalnych. Według nich miasto robiło niewystarczająco w celu zaspokojenia potrzeb lokalowych mieszkańców. Krytykowali standard mieszkaniowy osiedli kontenerowych oraz niskie wydatki na gospodarkę mieszkaniową, a w szczególności na budownictwo komunalne. Zwracali uwagę na złe warunki mieszkaniowe panujące w już istniejącym osiedlu kontenerowym w Bydgoszczy. W roku 2011 aktywiści przeprowadzili wystawę zdjęć i debatę na temat planu budowy osiedla substandardowego w Gdańsku. Brali udział w posiedzeniu komisji gospodarki komunalnej w sprawie kontenerów socjalnych i debacie zorganizowanej przez Gazetę Wyborczą. Przerwali obrady rady miasta i organizowali protesty. Budowę osiedla przy ul. Średzkiej w Poznaniu ukończono jednak w listopadzie 2011 i w 2012 wprowadzili się tam pierwsi lokatorzy. W następujących latach Wielkopolskie Stowarzyszenie Lokatorów wielokrotnie przywoływało problem kontenerów socjalnych i domagało się zamknięcia osiedla przy ul. Średzkiej. W 2016 Zarząd Komunalnych Zasobów Lokalowych podjął decyzję o jego likwidacji, w grudniu 2016 ostatni lokatorzy wyprowadzili się z kontenerów.

</doc>
<doc id="5410021" url="https://pl.wikipedia.org/wiki?curid=5410021" title="Puchar Białorusi w piłce siatkowej mężczyzn (2022)">
Puchar Białorusi w piłce siatkowej mężczyzn (2022)

Puchar Białorusi w piłce siatkowej mężczyzn 2022 – 32. sezon rozgrywek o siatkarski Puchar Białorusi zorganizowany przez Białoruski Związek Piłki Siatkowej. Rozgrywki zainaugurowane zostały 7 października 2022 roku. Składały się z fazy kwalifikacyjnej, fazy półfinałowej oraz turnieju finałowego, w ramach którego rozegrano półfinały, mecz o 3. miejsce oraz finał.
Turniej finałowy odbył się w dniach 23-24 grudnia 2022 roku w Pałacu Sportu "Uruczje" w Mińsku.
Po raz piąty Puchar Białorusi zdobył klub , który w finale pokonał . Najlepszym zawodnikiem turnieju finałowego został Andriej Marczenko.
System rozgrywek.
Puchar Białorusi 2022 składał się z fazy kwalifikacyjnej, fazy półfinałowej oraz turnieju finałowego. jako uczestnik rosyjskiej Superligi w sezonie 2022/2023 udział w rozgrywkach rozpoczął od fazy półfinałowej.
Faza kwalifikacyjna
W fazie kwalifikacyjnej drużyny podzielone zostały na dwie grupy (A i B). Cztery najlepsze zespoły Pucharu Białorusi 2021 automatycznie przydzielono do grup w następujący sposób:
Pozostałe zespoły trafiły do określonych grup w drodze losowania. W poszczególnych grupach drużyny rozgrywały między sobą po dwa spotkania w ramach czterech turniejów (po dwa turnieje w każdej grupie). Gospodarzami turniejów byli półfinaliści Pucharu Białorusi 2021. Do fazy półfinałowej awansowały po dwa zespoły z każdej grupy oraz najlepsza drużyna z 3. miejsca w grupie.
Faza półfinałowa
W fazie półfinałowej drużyny ponownie podzielone zostały na dwie grupy (A i B) zgodnie z poniższym kluczem:
Zespoły w ramach grup rozegrały między sobą po jednym meczu w ramach turniejów organizowanych przez zwycięzców grup fazy kwalifikacyjnej. Dwie najlepsze drużyny z każdej grupy awansowały do turnieju finałowego.
Turniej finałowy
Turniej finałowy składał się z półfinałów, meczu o 3. miejsce oraz finału. Pary półfinałowe wyłonione zostały w drodze losowania. Do drużyn, które wygrały grupy fazy półfinałowej, dolosowane zostały zespoły z 2. miejsc. Zwycięzcy w półfinałowych parach rozgrywali mecz finałowy o Puchar Białorusi, natomiast przegrani rywalizowali o 3. miejsce.
Rozgrywki.
Faza kwalifikacyjna.
Grupa A.
Tabela
Wyniki spotkań
Grupa B.
Tabela
Wyniki spotkań
Faza półfinałowa.
Grupa A.
Tabela
Wyniki spotkań
Grupa B.
Tabela
Wyniki spotkań

</doc>
<doc id="5410023" url="https://pl.wikipedia.org/wiki?curid=5410023" title="Akcja styczniowa w getcie warszawskim">
Akcja styczniowa w getcie warszawskim

Akcja styczniowa w getcie warszawskim, również druga akcja likwidacyjna lub samoobrona styczniowa – akcja eksterminacyjna przeprowadzona przez okupantów niemieckich w getcie warszawskim 18–21 stycznia 1943 roku, której celem było wywiezienie do obozu zagłady w Treblince około 8 tys. Żydów, którzy przebywali nielegalnie na terenie dzielnicy zamkniętej. Była to pierwsza akcja deportacyjna w getcie warszawskim, która spotkała się ze zbrojną odpowiedzią żydowskiego ruchu oporu.
Podczas wielkiej akcji deportacyjnej w lecie 1942 roku zostało zamordowanych około 300 tys. Żydów. W znacznie zmniejszonym getcie pozostało około 60 tys. mieszkańców. Nawet do 40% przebywało tam nielegalnie, nie posiadając zaświadczeń o zatrudnieniu wystawionych przez okupanta. Ten stan rzeczy był początkowo tolerowany przez Niemców. Podczas inspekcji w Warszawie przeprowadzonej 9 stycznia 1943 roku Reichsführer-SS Heinrich Himmler zarządził jednak natychmiastową deportację 8 tys. „nielegalnych” Żydów do Treblinki, a także ewakuację niemieckich zakładów produkcyjnych (tzw. szopów) na Lubelszczyznę. 18 stycznia Niemcy i ich kolaboranci wkroczyli do getta. Spotkali się z biernym oporem Żydów, którzy ignorując wezwania do dobrowolnego stawiennictwa, usiłowali przeczekać akcję w schronach i kryjówkach. Z kolei Żydowska Organizacja Bojowa (ŻOB), mimo początkowego zaskoczenia, podjęła zbrojną walkę w obronie ludności.
Po czterech dniach Niemcy wycofali się z getta. Co najmniej 5 tys. Żydów zostało wywiezionych i zgładzonych w Treblince, a kolejnych 1171 zamordowano w domach i na ulicach. Mimo że celem Niemców nie była całkowita likwidacja getta, przerwanie akcji powszechnie przypisano oporowi żydowskich bojowników. Znacznie wzrósł autorytet ŻOB wśród mieszkańców getta, jej działania zyskały także uznanie polskiej ludności oraz Polskiego Państwa Podziemnego. Gdy 19 kwietnia 1943 roku Niemcy ponownie wkroczyli do getta, wybuchło tam powstanie, które zdołali stłumić dopiero po miesiącu.
Getto warszawskie po „Wielkiej Akcji”.
22 lipca 1942 roku okupanci niemieccy rozpoczęli w getcie warszawskim tzw. wielką akcję deportacyjną. Trwała 62 dni, a w jej konsekwencji liczba mieszkańców dzielnicy zamkniętej zmniejszyła się o ponad 300 tys. Co najmniej 253 742 Żydów, a być może więcej, zostało wywiezionych i zgładzonych w obozie śmierci w Treblince. Około 10,3 tys. osób zmarło lub zostało zamordowanych na terenie getta, a kolejnych 11 580 wywieziono do różnych obozów pracy. Trudna do ustalenia liczba Żydów, szacowana nawet na około 8 tys., zdołała zbiec na „aryjską stronę”.
28 października 1942 roku Wyższy Dowódca SS i Policji „Wschód” ("HSSPF „Ost”") SS-Obergruppenführer Friedrich Wilhelm Krüger wydał rozporządzenie dotyczące utworzenia tzw. gett szczątkowych (niem. "Restgetto") w wybranych miastach dystryktów lubelskiego i warszawskiego. 10 listopada wydał podobne zarządzenie w sprawie utworzenia „gett szczątkowych” w dystryktach galicyjskim, krakowskim i radomskim. Były to odtąd jedyne miejsca na terenie Generalnego Gubernatorstwa, w których Żydzi mieli prawo legalnie przebywać. Dzielnica zamknięta w Warszawie była jednym z sześciu takich gett w dystrykcie warszawskim. Rozporządzenie Krügera dawało Żydom ukrywającym się po „aryjskiej stronie” czas do 30 listopada 1942 roku na zamieszkanie w „gettach szczątkowych”. Niezastosowanie się do tego polecenia miało być karane śmiercią.
Według oficjalnych danych po wielkiej akcji deportacyjnej w getcie warszawskim pozostało zaledwie 35 639 Żydów. Aż 75,5% stanowiły osoby w wieku 20–50 lat, przy czym na 100 mężczyzn przypadało 78 kobiet. Dzieci do lat 9 oraz osoby powyżej 60. roku życia stanowiły odpowiednio 1,4% i 1,5% „oficjalnej” populacji getta. Niemieckie statystyki nie uwzględniały jednak Żydów „dzikich”/„nielegalnych”, którzy zdołali przeżyć „Wielką Akcję” i pozostali na terenie getta, nie posiadając jednakże – w przeciwieństwie do Żydów „zewidencjonowanych” – tzw. numerków na życie. Ich liczbę szacowano na około 20–25 tys.
Żydzi, którzy przetrwali „Wielką Akcję”, byli zmuszani do niewolniczej pracy. Spośród 35 639 „zewidencjonowanych” najwięcej, gdyż około 26 tys., pracowało w niemieckich przedsiębiorstwach (szopach) znajdujących się na terenie getta. Kolejne 2797 osób znalazło zatrudnienie w agendach Judenratu, a pozostali na „placówkach” poza terenem getta lub w komandzie "Werterfassungsstelle". To ostatnie zajmowało się opróżnianiem opustoszałych mieszkań i lokali ze wszelkich wartościowych przedmiotów. Zatrudniało ok. 4 tys. Żydów, w tym wielu „dzikich”. Większość robotników była zmuszona pracować na akord. W zamian otrzymywali jedynie kartki żywnościowe, uprawniające do uzyskania niewielkich przydziałów żywności. W praktyce większość Żydów utrzymywała się z wyprzedaży mienia, a żywność nabywała od „placówkarzy” lub szmuglerów, którzy przemycali ją z „aryjskiej strony”.
Konsekwencją „Wielkiej Akcji” było także znaczące zmniejszenie powierzchni getta. Tereny leżące na południe od ul. Leszno, oraz jej północna strona na odcinku między ulicami Karmelicką i Przejazd, zostały wyłączone z getta i przeznaczone do zamieszkania przez Polaków. Na tym obszarze pozostała jednak enklawa w postaci szopu Walthera Többensa w rejonie ul. Prostej. Główną część warszawskiego „getta szczątkowego” stanowiło odtąd tzw. getto centralne. Zajmowało ono obszar zamknięty ulicami: Stawki – Pokorna – Muranowska – Bonifraterska – Franciszkańska – Gęsia – Smocza – Parysowska – Szczęśliwa. W „getcie centralnym” znajdowały się biura Judenratu, sześć szopów oraz siedziba "Werterfassungsstelle". Stanowiło ono jednocześnie miejsce schronienia dla większości „nielegalnych”, a także miejsce zamieszkania „placówkarzy”. Z kolei na terenach, które rozciągały się między ulicami Gęsią i Franciszkańską na północy a ul. Leszno na południu, przeplatały się ze sobą tereny oficjalnie niezamieszkane („dzikie”) oraz cztery zamknięte strefy, które były zajmowane przez poszczególne szopy, i również wchodziły w skład „getta szczątkowego”. Tymi strefami były: „główny teren szopów” (obręb ulic Leszno – Żelazna – Nowolipie – Smocza – Nowolipki – Karmelicka), teren szopu szczotkarzy (obręb ulic Bonifraterska – Świętojerska – Wałowa – tyły ul. Franciszkańskiej), teren szopu Oschmann-Leszczyńskiego (rejon ulic Nowolipie i Mylnej), teren garbarni Weiglego (nieparzysta strona ul. Gęsiej, między ulicami Smoczą i Okopową). Spośród „zewidencjonowanych” Żydów większość, gdyż około 22 700, mieszkała na terenach szopów, a kolejne 12 800 w „getcie centralnym”. Przydzielono im 295 domów, podczas gdy w kolejnych 133 domach zamieszkali „nielegalni”.
Po zakończeniu „Wielkiej Akcji” getto w zasadzie przestało pełnić funkcję dzielnicy mieszkalnej, stając się wielkim obozem pracy. Jego ulice, a także wiele domów całkowicie opustoszały. Przez pewien czas istniały jeszcze "Transferstelle" oraz urząd komisarza do spraw dzielnicy żydowskiej, jednakże decydujący głos we wszystkich sprawach dotyczących getta należał odtąd do funkcjonariuszy warszawskiego Gestapo, którzy urzędowali w tzw. "Befehlstelle" przy ul. Żelaznej 103. Judenrat i Żydowska Służba Porządkowa (ŻSP) zostały pozbawione przez Niemców jakichkolwiek istotnych kompetencji. Całkowicie utraciły także autorytet wśród ludności żydowskiej. Jesienią 1942 roku rozpoczął się proces grodzenia terenów szopów drewnianymi płotami i ogrodzeniami z drutu kolczastego. Szopy zaczęły przypominać niewielkie obozy pracy, czy też – wedle słów Abrahama Lewina – „zamknięte więzienia”. Były odizolowane do tego stopnia, że zatrudnieni w nich Żydzi często przez dłuższy czas nie mieli żadnego kontaktu z krewnymi i przyjaciółmi zamieszkującymi w innych częściach getta. Stały się także instytucjami częściowo samowystarczalnymi. Miały bowiem własne piekarnie, sklepy oraz punkty usługowe. Niepodzielną władzę w szopach sprawowali niemieccy właściciele oraz podległa im straż fabryczna ("Werkschutz"). Za najdrobniejsze przewinienia robotnikom groziły kary w postaci grzywny, zmniejszenia przydziałów żywności lub skreślenia z listy pracowników i wydania w ręce SS. 
28 września 1942 roku w getcie rozplakatowano obwieszczenie podpisane przez przewodniczącego Judenratu Marka Lichtenbauma, które informowało, że na mocy zarządzenia "Sonderkommando der Sipo-Umsiedlung" na obszarze leżącym na południe od ulic Gęsiej i Franciszkańskiej Żydzi mogą się poruszać jedynie w zwartych kolumnach – do lub z miejsca pracy. Z kolei „getcie centralnym” w godzinach roboczych, tj. między 8:00 a 20:00, mogły przebywać jedynie te osoby, które były w stanie udowodnić konieczność opuszczenia stanowiska pracy. Handel uliczny został zakazany. Zabroniono również „bezcelowego wystawania na ulicy i gromadzenia się przechodniów”. W konsekwencji w ciągu dnia na ulicach getta można było spotkać tylko funkcjonariuszy (ŻSP), zwarte kolumny robotników, wozy, którymi dowożono żywność do szopów, a także wózki do transportu zwłok. Do pozostałych przechodniów niemieckie patrole strzelały bez ostrzeżenia. Z dokumentów Judenratu wynika, że od października do grudnia 1942 roku zabito na ulicach getta 546 Żydów.
Żydowski ruch oporu.
Niepowodzenie prób samoobrony w lecie 1942.
Masowe deportacje do Treblinki w lecie 1942 roku zasadniczo nie spotkały się z czynnym oporem mieszkańców getta. Ludność żydowska – złożona głównie z kobiet, dzieci, starców, a także osób fizycznie i psychicznie wyczerpanych latami głodu oraz izolacją – nie była bowiem w stanie przeciwstawić się działaniom Niemców. Z kolei organizacje podziemne, pozbawione broni i nieposiadające wystarczającego autorytetu, nie były w stanie zorganizować samoobrony i poderwać mieszkańców getta do walki. Co więcej, jak wskazuje Israel Gutman, „wielu działaczy i całe ugrupowania były przeciwne idei zbrojnego oporu”. W pierwszych dniach „Wielkiej Akcji” przywódcy najważniejszych żydowskich partii politycznych, sprzeciwili się zbrojnemu wystąpieniu, gdyż błędnie założyli, że „wysiedlenie” obejmie tylko część ludności. Wkrótce aktywność podziemnych ugrupowań musiała zostać skoncentrowana na ratowaniu przed deportacją swoich członków.
Z zachowawczą polityką „tradycyjnych” partii kontrastowała postawa ruchów młodzieżowych. 28 lipca 1942 roku z inicjatywy przedstawicieli Droru, Ha-Szomer Ha-Cair i Akiwy powołano do życia Żydowską Organizację Bojową. W skład jej komendy weszli Szmuel Bresław, Icchak Cukierman, Cywia Lubetkin, Mordechaj Tenenbaum i Izrael Kanał. Nowo powstała organizacja zamierzała zbrojnie przeciwstawić się deportacji, jednakże nie dysponowała żadnym konkretnym planem działania. Co więcej, wśród jej członków panowała rozbieżność zdań co do taktyki, jaką należy przyjąć, a uzbrojenie stanowił jeden pistolet. Na „aryjską stronę” wysłano emisariusza w osobie Izraela Chaima „Arie” Wilnera. Kontakt z Armią Krajową udało mu się jednak nawiązać dopiero po upływie wielu tygodni. Nieco wcześniej, 21 sierpnia, ŻOB otrzymała pierwszą niewielką dostawę broni od komunistycznej Polskiej Partii Robotniczej.
20 sierpnia Izrael Kanał przeprowadził nieudany zamach na komendanta ŻSP Józefa Szeryńskiego. Bojownicy ŻOB usiłowali także podpalać opustoszałe domy oraz magazyny zlikwidowanych szopów, nie chcąc dopuścić, aby znajdujące się w nich mienie wpadło w ręce Niemców. Wydawano ulotki i odezwy, w których ostrzegano, że „wysiedlenie” oznacza śmierć oraz wzywano ludność do stawiania biernego oporu i przeciwstawiania się rozkazom ŻSP. Plany „obrony honoru Żydów Warszawy” zostały jednak przekreślone przez wydarzenia, które rozegrały się 3 września 1942 roku. Tego dnia Gestapo aresztowało Józefa Kapłana, a Szmuel Bresław został zastrzelony przez niemiecki patrol na ul. Gęsiej. W ręce Niemców wpadł również cały zapas broni, który łączniczka Reginka Justman usiłowała przemycić z bloku mieszkalnego OBW przy ul. Miłej 63 do nowej skrytki przy ul. Dzielnej 34. Po tych wydarzeniach działalność ŻOB została przejściowo sparaliżowana. W ostatnich dniach akcji część działaczy była co prawda gotowa ruszyć do samobójczego ataku na Niemców, jednakże przeważyło zdanie, by odłożyć zbrojne wystąpienie do czasu zdobycia broni i zbudowania podziemnych struktur.
Konsolidacja podziemia jesienią 1942 roku.
Jesienią 1942 roku w getcie warszawskim zapanowała tymczasowa stabilizacja. Niemcy głosili, że „wysiedlenie” zostało definitywnie zakończone, a od pozostawionych w getcie Żydów wymagane będzie jedynie „posłuszeństwo i sumienne wykonywanie pracy”. Mimo oficjalnych zakazów odrodziły się szmugiel i czarnorynkowy handel. Na przełomie września i października członkowie personelu lekarskiego i pielęgniarskiego, którym udało się przetrwać pierwszą deportację, zorganizowali nowy szpital w dwóch kamienicach przy ul. Gęsiej 6/8. Z kolei 22 listopada z Umschlagplatzu zwolniono kilkuset Żydów, którzy byli tam przetrzymywani od czasu „Wielkiej Akcji”. Także obecność „nielegalnych” Żydów była tolerowana przez Niemców. Wielu znalazło zatrudnienie na „placówkach” lub w "Werterfassungsstelle". Co prawda oficjalna „amnestia” nie została nigdy ogłoszona, niemniej pod koniec października 1942 roku około 4,5 tys. „dzikich”, którzy zdecydowali się ujawnić podczas przeprowadzonego przez Judenrat spisu ludności, zostało dopisanych do „oficjalnej” populacji getta. Niemcy zgodzili się nawet na utworzenie przytułku dla opuszczonych i osieroconych dzieci. Zorganizowano go przy ul. Zamenhofa 50 lub 52, a w uroczystości jego otwarcia wziął udział SS-Untersturmführer Karl Georg Brandt – zastępca szefa „referatu żydowskiego” w urzędzie komendanta SD i policji bezpieczeństwa na dystrykt warszawski.
Niemniej „Wielka Akcja” pozbawiła warszawskich Żydów jakichkolwiek złudzeń wobec intencji nazistów. Powszechne było przekonanie, że stabilizacja jest zjawiskiem przejściowym, a kolejne „wysiedlenie” może nastąpić w każdej chwili. Wielu Żydów ogarnęły nastroje rezygnacji i tymczasowości. Szukali oni zapomnienia w rozrywkach, pijaństwie i przelotnych związkach. Wraz z utratą wiary w obietnice okupanta przyszła jednak konstatacja, iż bierność i uległość przestały nieść ze sobą jakiekolwiek szanse na ocalenie. W konsekwencji wzrosła liczba ucieczek na „aryjską stronę”. Wielu Żydów, zwłaszcza zamożniejszych, przystąpiło także do budowy kryjówek, w których mieli nadzieję przetrwać kolejną deportację. Sprzyjał temu fakt, że w związku z zagrożeniem sowieckimi nalotami Niemcy zezwolili na budowę schronów przeciwlotniczych w getcie oraz na dostarczenie w tym celu materiałów budowlanych. Wreszcie pojawiło się pragnienie zemsty i walki. Rozwojowi ruchu oporu sprzyjał fakt, że wśród ludności getta przeważali teraz ludzie młodzi i samotni, nieobarczeni obowiązkiem opieki nad rodzinami.
Jesienią 1942 roku działacze ŻOB przystąpili do odbudowy i reorganizacji podziemnych struktur. Pod koniec października, po długich i trudnych negocjacjach, dotychczasowy skład ŻOB poszerzono o przedstawicieli Bundu, Gordonii, Ha-Noar ha-Cijoni, Poalej Syjon-Prawicy, Poalej Syjon-Lewicy i PPR. Tym samym zjednoczyła ona wszystkie najważniejsze żydowskie ugrupowania polityczne poza syjonistami-rewizjonistami i religijnymi ortodoksami. ŻOB za główny cel postawiła sobie obronę getta przed kolejną deportacją oraz ukaranie kolaborantów i prześladowców ludności żydowskiej, tj. funkcjonariuszy ŻSP, członków "Werkschutzu", kierowników szopów, gestapowskich konfidentów i prowokatorów. Polityczne zwierzchnictwo nad ŻOB objął Żydowski Komitet Narodowy (ŻKN). Jego utworzenie było do pewnego stopnia wyjściem naprzeciw oczekiwaniom Polskiego Państwa Podziemnego, którego przywódcy byli gotowi negocjować tylko z reprezentacją całego żydowskiego ruchu oporu. Komitet przygotowywał jednocześnie grunt – społeczny i materialny – pod planowaną walkę zbrojną. ŻKN podporządkowało się ponadto Oneg Szabat – podziemne archiwum getta warszawskiego. Socjalistyczny Bund odmówił wejścia w skład ŻKN, niemniej zgodził się z nim współpracować w ramach tzw. Komisji Koordynacyjnej. Statuty ŻOB, ŻKN i KK uchwalono w nocy z 1 na 2 grudnia 1942 roku. 
Na czele ŻOB stanął Mordechaj Anielewicz – 23-letni działacz Ha-Szomer Ha-Cair. Wywarł on znaczący wpływ na proces przygotowań do walki zbrojnej, gdyż w czasie „Wielkiej Akcji” przebywał w Zagłębiu Dąbrowskim, dzięki czemu obce mu były uczucia zniechęcenia i klęski, które ogarnęły wielu ocalałych członków żydowskiego ruchu oporu. Zastępcą Anielewicza został Icchak Cukierman z Droru. Wraz z nimi w skład komendy ŻOB weszli jeszcze: Hersz Berliński (Poalej Syjon-Lewica), Berek Szajndmil, zastąpiony po pewnym czasie przez Marka Edelmana (Bund), Jochanan Morgenstern (Poalej Syjon-Prawica) i Michał Rozenfeld (PPR). Pełnomocnikiem ŻOB do spraw kontaktów z polskim Podziemiem został „Arie” Wilner. Pod koniec 1942 roku ŻOB liczyła już co najmniej 600 członków.
Wkrótce ŻOB przystąpiła do likwidacji najbardziej znienawidzonych żydowskich kolaborantów. Celem tej akcji było zarówno ukaranie osób, której najgorliwiej współpracowały z Niemcami w czasie „Wielkiej Akcji”, jak i pozbawienie okupanta współpracowników, którzy mogliby zaszkodzić działaniom ŻOB w czasie kolejnej akcji deportacyjnej. Przywódcy ŻOB założyli przy tym, że Niemcy nie będą interweniować tak długo, jak sami nie zostaną bezpośrednio zaatakowani przez żydowski ruch oporu. 29 października 1942 roku na ul. Gęsiej został zastrzelony Jakub Lejkin – powszechnie znienawidzony zastępca komendanta ŻSP. Z kolei 29 listopada na ul. Muranowskiej został zabity Izrael First – kierownik wydziału gospodarczego Judenratu, a zarazem jeden z najważniejszych konfidentów Gestapo w getcie. Przeprowadzono także zamachy na kilku niższych rangą funkcjonariuszy ŻSP. Z Warszawy wysłano łączników i emisariuszy, którzy przystąpili do tworzenia struktur ruchu oporu w gettach na prowincji. Żydowskie podziemie zdołało także nawiązać współpracę z Polskim Państwem Podziemnym. 11 listopada 1942 roku komendant główny Armii Krajowej gen. Stefan Rowecki ps. „Grot” zaakceptował przekazane mu dwa dni wcześniej deklaracje ŻKN, w których domagano się uznania Komitetu za oficjalne przedstawicielstwo ludności żydowskiej i proszono o dostarczenie broni do getta. „Grot” obiecał pomoc dla ŻOB zarówno poprzez szkolenie bojowników, jak i dostawy broni. Pierwszych 10 pistoletów, aczkolwiek w złym stanie technicznym i z niewielką ilością amunicji, zostało przekazanych przez AK w grudniu 1942 roku.
Jesienią 1942 roku w warszawskim getcie ukształtował się także drugi ośrodek oporu, związany z rewizjonistyczną Nową Organizacją Syjonistyczną, a w szczególności z jej młodzieżówką Betar. Rewizjonistyczna organizacja bojowa nosiła początkowo nazwę Żydowska Organizacja Wojskowa, zmienioną w styczniu 1943 roku na Żydowski Związek Wojskowy (ŻZW). Na jej czele stanęli Paweł Frenkel i Leon Rodal. ŻOB i ŻZW prowadziły rozmowy zjednoczeniowe, ostatecznie nie udało się jednak powołać wspólnej organizacji bojowej. Jako przyczyny tego stanu rzeczy wskazywane są m.in. różnice ideologiczne i animozje z okresu przedwojennego, spory o przywództwo, dążenie rewizjonistów do utrzymywania własnych kanałów kontaktu z polskim podziemiem oraz ich niechęć do dzielenia się posiadaną bronią, czy wreszcie oczekiwanie liderów ŻOB, że rewizjoniści będą wstępować do organizacji indywidualnie – nie zaś jako zwarta grupa. Niemniej obie organizacje zdołały po pewnym czasie „podzielić strefy wpływów” i uzgodnić podstawowe zasady współdziałania.
Akcja styczniowa.
Preludium.
Jesienią 1942 roku SS zintensyfikowało działania, których celem było przejęcie całkowitej kontroli nad resztkami żydowskiej siły roboczej w Generalnym Gubernatorstwie oraz budowa własnego imperium gospodarczego. Na mocy rozkazu Reichsführera-SS Heinricha Himmlera z 9 października 1942 roku wszyscy Żydzi, którzy dotąd byli wyłączeni z deportacji do obozów zagłady i pracowali na potrzeby wojska, mieli zostać zgromadzeni w dwóch specjalnych obozach koncentracyjnych w Warszawie i Lublinie. W dalszej kolejności planowano przeniesienie wszystkich żydowskich robotników na Lubelszczyznę. W regionie tym SS przystąpiła bowiem do budowy własnego kombinatu przemysłowego, znanego od marca 1943 roku pod nazwą Ostindustrie GmbH (Osti). Przedsiębiorstwo to miało korzystać zarówno z urządzeń i surowców skonfiskowanych w żydowskich fabrykach i warsztatach, jak i z pracy żydowskich robotników przymusowych.
9 stycznia 1943 roku Himmler przeprowadził inspekcję w Warszawie. Jednym z elementów wizyty był przejazd opustoszałymi ulicami getta. Ku swemu zaskoczeniu Reichsführer usłyszał, że w dzielnicy zamkniętej wciąż znajduje się około 40 tys. Żydów, z czego wielu przebywa tam nielegalnie. W szczególności zirytowała go jednak informacja, że w getcie nadal działają prywatne przedsiębiorstwa niemieckie, które wykonują zamówienia dla Wehrmachtu oraz zatrudniają tysiące żydowskich robotników. Ich właścicieli, w szczególności Walthera Többensa, oskarżył o chciwość i sabotaż. Prawdopodobnie chcąc ułagodzić gniew zwierzchnika, dowódca SS i Policji w dystrykcie warszawskim SS-Oberführer Ferdinand von Sammern-Frankenegg obiecał, że 8 tys. „nielegalnych” Żydów zostanie niezwłocznie wywiezionych do Treblinki. Dwa dni później, a według innych źródeł jeszcze tego samego dnia, Himmler wystosował list do Friedricha Wilhelma Krügera, w którym wyrażając zdumienie, że „jego polecenia odnośnie do Żydów nie są realizowane”, poinformował, że „w najbliższych dniach” zostanie deportowanych 8 tys. mieszkańców getta warszawskiego. Zarządził jednocześnie natychmiastowe wyłączenie prywatnych przedsiębiorstw z procesu produkcji oraz ewakuację wyposażenia i robotników szopów na Lubelszczyznę. Ostateczny termin likwidacji getta wyznaczył na 15 lutego 1943 roku.
15–17 stycznia 1943 roku SS i policja niemiecka przeprowadziły w Warszawie zakrojone na szeroką skalę uliczne łapanki. Zatrzymano wtedy kilkanaście tysięcy Polaków. Von Sammern-Frankenegg wykorzystał obecność w mieście dodatkowych jednostek SS i policji, aby przeprowadzić w getcie kolejną akcję deportacyjną. Według polskich źródeł konspiracyjnych do udziału w akcji wyznaczono 200 funkcjonariuszy niemieckiej policji oraz 800 litewskich i łotewskich kolaborantów, przydzielając im jako wsparcie lekkie czołgi. Israel Gutman uznaje jednak te szacunki za zawyżone. Do udziału w „wysiedleniu” został oddelegowany m.in. SS-Hauptsturmführer Theodor van Eupen – komendant karnego obozu pracy w Treblince.
W pierwszych dniach stycznia w getcie zaczęły szerzyć się pogłoski o kolejnej deportacji. Ludność żydowską ogarnęły niepokój i przygnębienie. 5 stycznia na murach rozlepiono obwieszczenie Judenratu, zabraniające poruszania się między obszarami „starego i nowego getta” bez specjalnych przepustek wydanych przez "Befehlstelle". Pogłębiło to panujący w getcie strach.
Przebieg.
W poniedziałek 18 stycznia 1943 roku o godzinie 6:30 rano „placówkarze”, którzy szykowali się do wyjścia do pracy „na aryjską stronę”, zostali niespodziewanie zatrzymani przy bramach getta. Jednocześnie zaobserwowano, że po drugiej stronie murów koncentrują się jednostki wojska i policji niemieckiej. Około godziny 7:30 Niemcy wkroczyli do getta.
18 i 19 stycznia Niemcy prowadzili akcję przede wszystkim w „getcie centralnym”. Trzeciego dnia rozszerzono ją na tereny szopów, aczkolwiek robotnicy tych zakładów, które były uznawane za kluczowe z punktu widzenia niemieckich interesów gospodarczych, ucierpieli stosunkowo niewiele. Niemcy planowali wyłapać „nielegalnych” w ten sam sposób co podczas „Wielkiej Akcji”, tj. urządzając „blokady” w domach i szopach. Tym razem jednak postawa ludności żydowskiej okazała się diametralnie inna. Nikt nie miał już wątpliwości co do niemieckich intencji, stąd na wieść o gromadzeniu się wojska i policji pod murami getta Żydzi zaczęli pośpiesznie kryć się w przygotowanych uprzednio „schronach” i kryjówkach. W wielu szopach robotnicy nie stawili się do pracy. Podczas „blokad” tylko nieliczne osoby posłuchały niemieckich rozkazów i wyszły na podwórza celem okazania dokumentów. Najwięcej Żydów, gdyż około 3 tys., Niemcom udało się ująć w pierwszym dniu akcji. Wśród zatrzymanych tego dnia byli „placówkarze”, których ujęto przy bramach getta, robotnicy schwytani na miejscach zbiórek oraz osoby, których wkroczenie hitlerowców zaskoczyło na ulicach lub w mieszkaniach.
Wobec skuteczności biernego oporu Żydów działania Niemców wkrótce nabrały brutalności. Chcąc osiągnąć wyznaczony przez dowództwo limit deportowanych, esesmani i policjanci urządzali łapanki na ulicach, zabierając na Umschlagplatz nawet osoby posiadające zaświadczenia o zatrudnieniu. Bezpieczni nie byli także członkowie Judenratu. Co najmniej dziewięciu zostało wywiezionych do Treblinki lub zastrzelonych na ulicach. Na Umschlagplatzu kilkudziesięciu członków Bundu, należących do grupy dowodzonej przez Borucha Pelca, zostało zastrzelonych, gdyż odmówili wejścia do wagonów. Według Marka Edelmana zamordował ich własnoręcznie Theodor van Eupen.
Niemcy nie oszczędzili także szpitala przy ul. Gęsiej 6/8. Po raz pierwszy poddano go „blokadzie” rankiem 18 stycznia. Do Treblinki wywieziono ponad 300 pacjentów, w tym wielu chorych na tyfus. Bezpośrednio ze szpitala wywieziono także większość pielęgniarek i pielęgniarzy oraz dwóch lekarzy: Chaima Glauternika i Glebfisza. Deportowano ponadto wielu lekarzy i pielęgniarki zamieszkujących przy ul. Kupieckiej. W czasie „wysiedlania” szpitala kilka osób popełniło samobójstwo, wyskakując z okien. Obłożnie chorych Niemcy zastrzelili w łóżkach, to samo uczynili z noworodkami na oddziale położniczym. Część pracowników oraz członkowie ich rodzin zdołali jednak przetrwać akcję, ukrywając się przez kilka dni w kryjówkach urządzonych na terenie placówki. Gdy Niemcy opuścili getto, zdewastowany szpital został ponownie uruchomiony.
Żydowski ruch oporu starał się zachowywać w poniedziałki szczególną czujność, gdyż odnotowano, że właśnie tego dnia Niemcy mają w zwyczaju rozpoczynać akcje deportacyjne. Niemniej hitlerowcom udało się uzyskać efekt zaskoczenia. Trwające od kilku dni łapanki „po aryjskiej stronie” wytworzyły bowiem wśród Żydów błędne przekonanie, że Niemcy będą zbyt zajęci w innych częściach miasta, by podjąć akcję w getcie. Zorganizowany opór utrudniły także problemy z łącznością oraz fakt, że w momencie rozpoczęcia akcji większość bojowników ŻOB nie była skoszarowana, lecz przebywała w swoich miejscach zamieszkania. Marek Edelman podawał, że spośród 50 grup bojowych ŻOB tylko pięć było w stanie spontanicznie przystąpić do walki.
Pierwszy strzał do wroga miał oddać „Arie” Wilner, gdy Niemcy rozpoczęli przeszukanie w jednym z konspiracyjnych mieszkań ŻOB przy ul. Miłej. Jako pierwsi zorganizowany opór stawili natomiast członkowie Ha-Szomer Ha-Cair, którzy mieszkali w domu przy ul. Miłej 61. Decyzję o rozpoczęciu walki podjął samorzutnie Anielewicz nie konsultując tego ani ŻKN, ani z pozostałymi członkami komendy ŻOB. Wraz z grupą towarzyszy wmieszał się w tłum ludzi prowadzonych na Umschlagplatz. Gdy kolumna znalazła się na rogu ulic Niskiej i Zamenhofa, bojowcy niespodziewanie otworzyli ogień do konwojentów. W powstałym zamieszaniu kilkudziesięciu Żydów zdołało uciec. Ochłonąwszy z zaskoczenia, Niemcy odpowiedzieli ogniem, zabijając większość atakujących. Ocalało tylko 3–4 bojowców, w tym Anielewicz, który zdołał dobiec do bramy pobliskiego domu, a następnie został ukryty przez jednego z Żydów w znajdującym się w pobliżu schronie. Dom ten został w odwecie podpalony przez Niemców.
Do zbrojnych starć doszło także w kilku innych miejscach. Gdy Niemcy wkroczyli do domu przy ul. Zamenhofa 58 na terenie „getta centralnego”, zamieszkujący tam członkowie Droru i Gordonii, dowodzeni przez Icchaka Cukiermana, zaatakowali ich przy użyciu pistoletów, granatów, pałek, łomów i kwasu siarkowego. Dwóch Niemców zabito lub zraniono, pozostałych zmuszono do ucieczki. Grupy ŻOB-owców dowodzone przez Eliezera Gellera i „Arie” Wilnera podjęły walkę m.in. przy ulicach Zamenhofa 40, Miłej 34, 41 i 63 oraz Franciszkańskiej 22. W szopie Schultza („główny teren szopów”) opór stawili bojowcy, którymi dowodził Izrael Kanał z Akiwy. Nie wiadomo, czy podczas „akcji styczniowej” do zbrojnej walki przyłączyli się w sposób zorganizowany członkowie ŻZW.
18 stycznia miały miejsce najgwałtowniejsze starcia. Począwszy od drugiego dnia akcji ŻOB zaczął unikać otwartej walki z Niemcami. Przyjęto postawę wyczekującą, ograniczając się do prób rozbrajania pojedynczych policjantów i żołnierzy. Zaskoczeni niespodziewanym oporem Niemcy zaczęli unikać wszelkich miejsc, w których mogli napotkać na uzbrojonych ludzi (np. strychów i piwnic). Przełożyło się to na mniejszą skuteczność „blokad”. Jednocześnie żydowski opór spowodował, że działania okupanta stały się jeszcze bardziej brutalne. 21 stycznia, mszcząc się za poniesione straty, Niemcy zastrzelili na ulicach getta dziesiątki ludzi.
W przeciwieństwie do „Wielkiej Akcji”, Niemcy podczas „akcji styczniowej” w bardzo ograniczonym stopniu korzystali ze wsparcia ŻSP. Jej funkcjonariusze nie uczestniczyli już bezpośrednio w „blokadach” i formowaniu transportów na Umschlagplatzu. Niemniej esesmani sporadycznie zabierali kilku-, kilkunastoosobowe grupki żydowskich policjantów z gmachu komendy przy ul. Gęsiej 4, by następnie wykorzystać ich jako wywiadowców lub jako „żywe tarcze”. Funkcjonariuszy ŻSP zmuszano również do ogłaszania ludności zarządzeń władz niemieckich. Wśród policjantów dało się jednak zaobserwować brak gorliwości w wykonywaniu niemieckich rozkazów. Z tego powodu jeden funkcjonariusz ŻSP miał zostać zabity przez esesmanów.
Po czterech dniach, uznawszy, że zadanie zmniejszenia populacji getta zostało wykonane, Niemcy zakończyli akcję i wycofali się za mury.
Bilans.
Próba deportacji „nielegalnych” Żydów została później nazwana „drugą akcją wysiedleńczą” lub „drugą akcją likwidacyjną”. Inne używane w stosunku do niej określenie to „akcja styczniowa”. Ze względu na fakt, że działania Niemców spotkały się ze zbrojnym oporem, wydarzenia te bywają również nazywane „samoobroną styczniową”.
Według Barbary Engelking w trakcie czterodniowej akcji Niemcy zdołali wywieźć do Treblinki nie więcej jak 5 tys. Żydów. Do grona ofiar „akcji styczniowej” należy także doliczyć 1171 Żydów, których zastrzelono na terenie getta. Inni historycy szacowali, że deportowano 6 tys. lub 6,5 tys. osób. Ta ostatnia liczba podawana jest również w raporcie Stroopa. Najwyższe szacunki podawał Emanuel Ringelblum, którego zdaniem „akcja styczniowa” pochłonęła około 10 tys. ofiar, w tym około 1000 rozstrzelanych na miejscu. Israel Gutman oceniał z kolei, że rzeczywista liczba wywiezionych i zamordowanych w getcie wyniosła od 4,5 tys. do 5 tys. osób. Cytował w tym kontekście m.in. polskie źródła konspiracyjne, które podawały, że Niemcom udało się zapełnić tylko połowę wagonów podstawionych na Umschlagplatz. 
Wśród osób zamordowanych w getcie lub wywiezionych do Treblinki znaleźli się: Michał Brandstätter (nauczyciel, dziennikarz), Ber Ajzyk Ekerman (dziennikarz, działacz Agudy, przewodniczący wydziału cmentarnego Judenratu), Icchak Giterman (działacz społeczny, wieloletni dyrektor polskiego oddziału „Jointu”, członek Oneg Szabat), Gustawa Jarecka (pisarka, współpracowniczka Oneg Szabat), Izrael Milejkowski (lekarz dermatolog, przewodniczący wydziału zdrowia Judenratu), Bolesław Rozensztadt (adwokat, przewodniczący wydziału prawnego Judenratu), Adolf Różański (historyk, działacz Żydowskiej Samopomocy Społecznej), Zofia Sara Syrkin-Binsztejnowa (lekarka, działaczka społeczna, członkini kierownictwa wydziału zdrowia Judenratu), Bernard Zundelewicz (przed wojną prezes Centrali Drobnych Kupców Żydowskich). Prawdopodobnie wśród ofiar „akcji styczniowej” znalazł się także Abraham Lewin (nauczyciel, członek Oneg Szabat, autor jednego z najważniejszych pamiętników z getta). W trakcie akcji styczniowej zginęła również większość pozostałych jeszcze w getcie absolwentek Szkoły pielęgniarstwa w Warszawie przy Szpitalu Starozakonnych, w tym między innymi pielęgniarki: Prużańska, S. Fryd, Katz, Swierdzioł, Michelburg i Niemcówna. W schronie przetrwała akcję dyrektorka szkoły Luba Blum-Bielicka oraz pielęgniarki: Gurfinkiel-Glocer i Isserlis.
W walkach poległa znaczna liczba bojowników ŻOB. Marek Edelman oceniał, że utracono 4/5 pierwotnego składu organizacji. Liczba rannych i zabitych Niemców pozostaje nieznana. Ferdinand von Sammern-Frankenegg najprawdopodobniej nie poinformował bowiem zwierzchników o stratach poniesionych w walce z żydowskimi bojowcami. Polskie źródła konspiracyjne, a także Emanuel Ringelblum, szacowali niemieckie straty na kilkudziesięciu zabitych. Jest to jednak zapewne liczba znacznie zawyżona. Barbara Engelking szacuje, że w czasie „styczniowej samoobrony” zginęło prawdopodobnie 12 Niemców.
Epilog.
Celem „akcji styczniowej” nie była całkowita likwidacja getta, lecz deportacja do Treblinki 8 tys. „nielegalnych” Żydów. Niemniej zarówno wśród mieszkańców getta, jak i po „aryjskiej stronie” powszechne było przekonanie, iż to żydowscy bojownicy zmusili Niemców do odwrotu i przerwania wywózek. W efekcie jeszcze bardziej wzrósł autorytet ŻOB wśród ludności żydowskiej. „Styczniowa samoobrona” przyniosła psychologiczny przełom, budząc wśród mieszkańców getta przekonanie, że czynny i bierny opór nie tylko są możliwe, lecz dają realną szansę na ocalenie. Icchak Cukierman ocenił później, że „styczniowe powstanie umożliwiło wybuch powstania kwietniowego”.
Informacje o podjęciu zbrojnej walki przez żydowskie podziemie, niekiedy zresztą mocno przesadzone, zostały przyjęte z dużym uznaniem przez ludność polską. O wydarzeniach, które rozegrały się w getcie, pisała szeroko podziemna prasa, w tym będący oficjalnym organem AK „Biuletyn Informacyjny”, organ PPS–WRN – pismo „WRN”, organ Stronnictwa Ludowego – „Przez walkę do zwycięstwa” oraz organ komunistycznej Gwardii Ludowej – „Gwardzista”. Wspomniano o nich także na łamach wydawanego w Wielkiej Brytanii „Dziennika Polskiego”. Styczniowa samoobrona spowodowała – wedle słów Dariusza Libionki – „radykalną zmianę w traktowaniu ŻOB” przez Polskie Państwo Podziemne. Komendant główny AK gen. Stefan Rowecki ps. „Grot” – prezentujący dotąd raczej sceptyczne stanowisko wobec dostarczania Żydom uzbrojenia – zgodził się przekazać ŻOB kolejną partię broni i amunicji. Pod koniec stycznia do getta przemycono 50 pistoletów z amunicją, około 80 kg materiałów do wyrobu butelek zapalających oraz pewną ilość granatów. Wiele wskazuje, że była to ostatnia taka dostawa przekazana ŻOB przez AK. Niemniej polskie podziemie udzieliło żydowskim bojownikom pomocy w zakupie broni i amunicji po „stronie aryjskiej”.
Po „akcji styczniowej” ŻOB przejęła realną władzę w getcie. Zdziesiątkowany Judenrat w zasadzie zaprzestał działalności, ograniczając się odtąd do załatwiania spraw związanych z aprowizacją. Jego przewodniczący Marek Lichtenbaum w rozmowach z Niemcami przyznawał, że nie ma już żadnego wpływu na sytuację w dzielnicy. ŻSP, w której szeregach pozostały zaledwie 82 osoby, także całkowicie straciła na znaczeniu. Niemcy już tylko sporadycznie pojawiali się w getcie, przy czym zazwyczaj odważali się na to tylko za dnia. 
ŻOB, który – według Israela Gutmana – był początkowo „luźną federacją frakcji i ugrupowań”, przekształcił się ostatecznie w zjednoczoną organizację. Autorytet Anielewicza i pozostałych liderów był odtąd niekwestionowany. Jednocześnie komenda organizacji wyciągnęła szereg praktycznych wniosków z przebiegu styczniowych walk. Postanowiono odtąd unikać starć ulicznych, koncentrując się na prowadzeniu obrony w oparciu o domy i kompleksy budynków. Między piwnicami i strychami zaczęto budować ukryte przejścia, aby umożliwić bojownikom zarówno bezpieczne przemieszczanie się w obrębie getta, jak i przechodzenie na „stronę aryjską”. Wszystkich bojowców skoszarowano na stałe w opuszczonych mieszkaniach, chcąc w ten sposób uniknąć sytuacji ze stycznia, kiedy to Niemcy zaskoczyli ŻOB częściowo rozproszoną. Niektórzy z członków organizacji przeszli szkolenie na kursach wojskowych organizowanych przez AK i PPS. Produkowano oraz nabywano broń i amunicję. Przeprowadzano także dobrowolne zbiórki oraz akcje ekspropriacyjne w celu uzyskania funduszy na ich zakup. Zarówno ŻOB, jak i ŻZW kontynuowały ponadto likwidację kolaborantów i konfidentów. 
Od czasu „styczniowej samoobrony” idea oporu cieszyła się szerokim poparciem wśród mieszkańców getta. Niemniej zdecydowana większość Żydów, zdając sobie sprawę, że przerwa w deportacjach jest tylko chwilowa, szukała przede wszystkim sposobów na ocalenie siebie i najbliższych. Jacek Leociak podaje, że po „akcji styczniowej” na „aryjską stronę” uciekło około 4,5 tys. mieszkańców getta. Gunnar S. Paulsson szacuje natomiast, że w okresie od „Wielkiej Akcji” do powstania kwietniowego z getta zbiegło około 10 tys. Żydów, z czego najwięcej, gdyż około 7,5 tys., między 18 stycznia a 18 kwietnia 1943 roku. Żydzi, którzy zdecydowali się pozostać w getcie, z większą niż dotychczas intensywnością przystąpili do budowy „bunkrów” i kryjówek.
Tymczasem Niemcy nadal planowali likwidację getta oraz przeniesienie robotników i majątku szopów do dystryku lubelskiego. 1 lutego 1943 roku, na mocy umowy, którą SS-Brigadeführer Odilo Globocnik zawarł dzień wcześniej z Waltherem Többensem, SS przejęło wszystkie zakłady w getcie prowadzące produkcję na potrzeby Wehrmachtu. Analogiczne porozumienie SS zawarło także z właścicielem drugiego największego szopu, Fritzem Schultzem. 16 lutego Himmler rozkazał szefowi Głównego Urzędu Gospodarczo-Administracyjnego SS (SS-WVHA) SS-Obergruppenführerowi Oswaldowi Pohlowi przekształcić warszawskie getto w obóz koncentracyjny o statusie przedsiębiorstwa państwowego ("Reichsbetrieb"), po czym jak najszybciej przenieść obóz (wraz z zakładami i więźniami) do Lublina i okolicy. Tego samego dnia wystosował także pismo do SS-Obergruppenführera Friedricha Wilhelma Krügera, w którym zarządził, aby po przeniesieniu obozu do Lublina zabudowania opustoszałego getta – „dotychczas użytkowane przez 500 000 podludzi, a które nigdy nie będą się nadawać dla Niemców” – zostały całkowicie zrównane z ziemią. Zburzenie getta, oficjalnie motywowane względami bezpieczeństwa, najprawdopodobniej miało być elementem realizacji nazistowskich planów zmniejszenia Warszawy oraz jej zredukowania do rzędu miast prowincjonalnych.
16 lutego z getta warszawskiego odszedł pierwszy transport do obozu pracy w Trawnikach. Kolejny transport, w którym znalazło się 850 Żydów, został wysłany 23 lutego do obozu w Poniatowej. Többens – pełniący teraz funkcję „komisarza ds. ewakuacji” – usilnie starał się nakłonić Żydów, by dobrowolnie przesiedlili się na Lubelszczyznę. Robotnikom i ich rodzinom gwarantował całkowite bezpieczeństwo. Sprowadził nawet do getta żydowskich robotników z Trawnik i Poniatowej, by przekonali rodaków, że tamtejsze obozy są rzeczywiście obozami pracy. Tymczasem ŻOB przystąpił do intensywnej kontrakcji, podpalając przeznaczone do ewakuacji magazyny i zakłady oraz wzywając ludność, by nie dawała wiary niemieckim obietnicom. Gdy zawiodły perswazje, "Werkschutz" zaczął organizować łapanki na Żydów, co spotkało się z kolei ze zbrojną reakcją ŻOB. W tym okresie do największego starcia na ulicach getta doszło około 13 marca, gdy żydowscy bojownicy za cenę kilku zabitych odbili zatrzymanego kolegę oraz zabili dwóch Niemców. W odwecie esesmani zamordowali od 100 do 210 mieszkańców jednego z pobliskich domów. Ostatecznie dobrowolnie lub pod przymusem wyjechało na Lubelszczyznę nie więcej jak kilka tysięcy warszawskich Żydów.
Gdy 19 kwietnia 1943 roku Niemcy ponownie wkroczyli do getta, by przymusowo wysiedlić wszystkich jego mieszkańców, ŻOB i ŻZW przystąpiły do walki z bronią w ręku. Dzielnicę zamkniętą ogarnęło powstanie, które okupantom udało się stłumić dopiero po miesiącu i zaangażowaniu znacznych sił.
Odniesienia w kulturze.
Styczniowej samoobronie getta Władysław Szlengel poświęcił wiersz "Kontratak". Swoje przeżycia z okresu „akcji styczniowej”, w tym przebieg „selekcji” przeprowadzonej przez Niemców w szopie szczotkarzy, opisał ponadto w szkicu "Co czytałem umarłym". Styczniowe wydarzenia wywarły znaczny wpływ na twórczość Szlengla, który za swe zadanie uznał odtąd zagrzewanie ducha oporu wśród mieszkańców getta.
„Akcję styczniową” i stoczone w jej trakcie walki ukazano w filmie "Uprising" z 2001 roku (reż. Jon Avnet).

</doc>
<doc id="5410025" url="https://pl.wikipedia.org/wiki?curid=5410025" title="Łasków (Ukraina)">
Łasków (Ukraina)

Łasków () – wieś na Ukrainie, w obwodzie wołyńskim, w rejonie włodzimierskim, w hromadzie Włodzimierz. W 2001 liczyła 681 mieszkańców, spośród których 672 wskazało jako ojczysty język ukraiński, 8 rosyjski, a 1 białoruski.
W okresie międzywojennym wieś znajdowała się w granicach II RP, wchodząc w skład gminy Chotiaczów w powiecie włodzimierskim, w województwie wołyńskim.

</doc>
<doc id="5410029" url="https://pl.wikipedia.org/wiki?curid=5410029" title="Wesełe (obwód wołyński)">
Wesełe (obwód wołyński)

Wesełe (, pol. Boratyn) – wieś na Ukrainie, w obwodzie wołyńskim, w rejonie łuckim, w hromadzie Torczyn. W 2001 liczyła 673 mieszkańców, spośród których 664 wskazało jako ojczysty język ukraiński, 7 rosyjski, 1 polski, a 1 inny.
W okresie międzywojennym wieś Boratyn znajdowała się w granicach II RP, wchodząc w skład gminy Torczyn w powiecie łuckim, w województwie wołyńskim.

</doc>
<doc id="5410032" url="https://pl.wikipedia.org/wiki?curid=5410032" title="Markowicze (rejon łucki)">
Markowicze (rejon łucki)

Markowicze () – wieś na Ukrainie, w obwodzie wołyńskim, w rejonie łuckim. W 2001 liczyła 391 mieszkańców, spośród których 390 wskazało jako ojczysty język ukraiński, a 1 ormiański.
W okresie międzywojennym wieś znajdowała się w granicach II RP, wchodząc w skład gminy Skobełka w powiecie horochowskim, w województwie wołyńskim.

</doc>
<doc id="5410033" url="https://pl.wikipedia.org/wiki?curid=5410033" title="Adam Spała">
Adam Spała

Adam Spała (ur. 1956) – polski przedsiębiorca, rzeźbiarz, projektant i wynalazca. 
Życiorys.
Pochodzi z Wólki Wojnowskiej koło Ćmielowa. Z wykształcenia jest metalurgiem. Pracował między innymi jako urzędnik w spółdzielni pracy Drewmet, a w 1984 roku założył własną firmę remontową. Następnie w okresie transformacji systemowej został dzierżawcą świeżo sprywatyzowanej huty w Lubartowie i specjalizował się z druku na szkle. 
W 1996 roku, w ramach prywatyzacji zakupił wydzieloną z Zakładów Produkcji Porcelany w Ćmielowie, przedwojenną Wytwórnię Porcelany Świt sp. z o.o., którą przekształcił w Fabrykę Porcelany AS Ćmielów. Wznowił w niej produkcję figurek porcelanowych, zarówno według dawnych ja i zupełnie nowych wzorów. Przy fabryce utworzył także Żywe Muzeum Porcelany w Ćmielowie (w 2015 uznane za jeden spośród "7 nowych cudów Polski" w konkursie czasopisma National Geographic). Spała jest także autorem wielu projektów porcelanowych figurek dla swojej Manufaktury. Wśród jego projektów była między innymi seria "Piękne Małpy Europy", której premiera odbyła się w Muzeum Narodowym w Hanoi i związana była z objęciem przez Polskę Prezydencji w Radzie Unii Europejskiej w 2011 roku. Kontynuacją cyklu były wykonane przez niego w brązie – rzeźby z 2015 roku.
Spała przyczynił się również do odtworzenia utraconej w trakcie II wojny światowej receptury różowej porcelany opracowanej przez inż. Bronisława Kryńskiego, który zmarł w niemieckim-nazistowskim obozie koncentracyjnym. Adam Spała opracował i opatentował także recepturę szmaragdowej porcelany, którą wprowadził do produkcji w 2021 roku.
Adam Spała jest zdobywcą Lauru Świętokrzyskiego w kategorii „Człowiek Roku 2013”.

</doc>
<doc id="5410036" url="https://pl.wikipedia.org/wiki?curid=5410036" title="Pieczychwosty (obwód wołyński)">
Pieczychwosty (obwód wołyński)

Pieczychwosty () – wieś na Ukrainie, w obwodzie wołyńskim, w rejonie łuckim. W 2001 liczyła 997 mieszkańców, spośród których 990 wskazało jako ojczysty język ukraiński, 5 rosyjski, 1 węgierski, a 1 inny.
W okresie międzywojennym wieś znajdowała się w granicach II RP, wchodząc w skład gminy Podberezie w powiecie horochowskim, w województwie wołyńskim.

</doc>
<doc id="5410037" url="https://pl.wikipedia.org/wiki?curid=5410037" title="Lemieszów (Ukraina)">
Lemieszów (Ukraina)

Lemieszów () – wieś na Ukrainie, w obwodzie wołyńskim, w rejonie łuckim. W 2001 liczyła 513 mieszkańców, spośród których 511 wskazało jako ojczysty język ukraiński, 1 rosyjski, a 1 białoruski.
W okresie międzywojennym wieś znajdowała się w granicach II RP, wchodząc w skład gminy Podberezie w powiecie horochowskim, w województwie wołyńskim.

</doc>
<doc id="5410038" url="https://pl.wikipedia.org/wiki?curid=5410038" title="Piotr Jaworski">
Piotr Jaworski



</doc>
<doc id="5410041" url="https://pl.wikipedia.org/wiki?curid=5410041" title="Zawidów (Ukraina)">
Zawidów (Ukraina)

Zawidów () – wieś na Ukrainie, w obwodzie wołyńskim, w rejonie włodzimierskim, w hromadzie Pawliwka. W 2001 liczyła 658 mieszkańców, spośród których 655 wskazało jako ojczysty język ukraiński, 2 rosyjski, a 1 białoruski.
W okresie międzywojennym wieś znajdowała się w granicach II RP, wchodząc w skład gminy Poryck w powiecie włodzimierskim, w województwie wołyńskim.

</doc>
<doc id="5410042" url="https://pl.wikipedia.org/wiki?curid=5410042" title="Koziatyn (obwód wołyński)">
Koziatyn (obwód wołyński)

Koziatyn () – wieś na Ukrainie, w obwodzie wołyńskim, w rejonie łuckim. W 2001 liczyła 240 mieszkańców, spośród których 239 wskazało jako ojczysty język ukraiński, a 1 rosyjski.
W okresie międzywojennym wieś znajdowała się w granicach II RP, wchodząc w skład gminy Podberezie w powiecie horochowskim, w województwie wołyńskim.

</doc>
<doc id="5410043" url="https://pl.wikipedia.org/wiki?curid=5410043" title="Wojnopol">
Wojnopol

Wojnopol (, "Wajanpolle"; , "Wojenpolje") – wieś na Białorusi, w obwodzie grodzieńskim, w rejonie lidzkim, w sielsowiecie Możejków.
Wojnopol jest eksklawą sielsowietu Możejków w sielsowiecie Chodorowce.
Historia.
Dawniej folwark. W XIX i w początkach XX w. położony był w Rosji, w guberni wileńskiej, w powiecie lidzkim. Był własnością książąt Ogińskich.
W dwudziestoleciu międzywojennym leżał w Polsce, w województwie nowogródzkim, w powiecie szczuczyńskim (od 29 maja 1929, wcześniej w powiecie lidzkim), w gminie Lebioda. W 1921 miejscowość liczyła 8 mieszkańców, zamieszkałych w 2 budynkach, wyłącznie Polaków wyznania rzymskokatolickiego.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5410044" url="https://pl.wikipedia.org/wiki?curid=5410044" title="Staryki (obwód wołyński)">
Staryki (obwód wołyński)

Staryki () – wieś na Ukrainie, w obwodzie wołyńskim, w rejonie łuckim, w hromadzie Beresteczko. W 2001 liczyła 596 mieszkańców, spośród których 591 wskazało jako ojczysty język ukraiński, 4 rosyjski, a 1 inny.
W okresie międzywojennym wieś znajdowała się w granicach II RP, wchodząc w skład gminy Beresteczko w powiecie horochowskim, w województwie wołyńskim.

</doc>
<doc id="5410045" url="https://pl.wikipedia.org/wiki?curid=5410045" title="Lipa (rejon łucki)">
Lipa (rejon łucki)

Lipa () – wieś na Ukrainie, w obwodzie wołyńskim, w rejonie łuckim, w hromadzie Beresteczko. W 2001 liczyła 354 mieszkańców.
W okresie międzywojennym wieś znajdowała się w granicach II RP, wchodząc w skład gminy Beresteczko w powiecie horochowskim, w województwie wołyńskim.

</doc>
<doc id="5410047" url="https://pl.wikipedia.org/wiki?curid=5410047" title="Bronisław Kryński">
Bronisław Kryński

Bronisław Kryński (ur. 1887, zm. 10 lutego 1945) – polski chemik i technolog, znany jako twórca metody wytwarzania różowej porcelany.
Życiorys.
Dyplom inżyniera chemika uzyskał na Wydziale Chemii Kijowskiego Instytutu Politechnicznego. Po I wojnie światowej przybył do Warszawy, gdzie podjął studia na Politechnice Warszawskiej w celu uzyskania polskiego dyplomu. Studia ukończył w 1928 roku. W latach 1928–1932 pełnił więc funkcję kierownika technicznego Fabryka Porcelany i Wyrobów Ceramicznych w Ćmielowie. Od 1932 był kierownikiem technicznym całej firmy, nadzorując tym samym także oddział w Chodzieży. W latach 1930–1936, Kryński nadzorował także przyzakładową szkołę malarzy-zdobników oraz szkolił modelarzy.
Należał do grona twórców założonej w 1936 roku, Wytwórni Porcelany Świt sp. z o.o. w Ćmielowie. Był udziałowcem wytwórni oraz kierownikiem technicznym. Odkrył i w 1936 roku opatentował technologię wytwarzania różowej masy porcelanowej wykorzystywanej do produkcji różowej porcelany. Kryński był także autorem receptur mas porcelanowych do produkcji porcelany białej i niebieskawej oraz receptur na szkliwo koloru kości słoniowej i kobalt podszkliwny. 
W trakcie okupacji niemieckiej podczas II wojny światowej, na początku 1942 roku Bronisław Kryński został aresztowany przez władze okupacyjne i osadzony w obozie koncentracyjnym w Oświęcimiu. Zmarł 10 lutego 1945 roku w obozie koncentracyjnym w Buchenwaldzie.
Opracowana przez Kryńskiego receptura wytwarzania różowej porcelany przez wiele lat uchodziła za utraconą. Udało się ją odtworzyć staraniem jego córki Zofii Kryńskiej (zm. 2021) oraz właściciela Fabryki Porcelany AS Ćmielów – Adama Spały.

</doc>
<doc id="5410048" url="https://pl.wikipedia.org/wiki?curid=5410048" title="Żabcze (Ukraina)">
Żabcze (Ukraina)

Żabcze () – wieś na Ukrainie, w obwodzie wołyńskim, w rejonie łuckim. W 2001 liczyła 429 mieszkańców, wśród których 427 wskazało jako ojczysty język ukraiński, a 2 rosyjski.
W okresie międzywojennym wieś znajdowała się w granicach II RP, wchodząc w skład gminy Czaruków w powiecie łuckim, w województwie wołyńskim.

</doc>
<doc id="5410049" url="https://pl.wikipedia.org/wiki?curid=5410049" title="Hościłowce">
Hościłowce

Hościłowce (, "Hasciłaucy"; , "Gostiłowcy") – wieś na Białorusi, w obwodzie grodzieńskim, w rejonie lidzkim, w sielsowiecie Możejków, nad Lebiodą i przy drodze magistralnej M6.
Historia.
W XIX i w początkach XX w. położone były w Rosji, w guberni wileńskiej, w powiecie lidzkim.
W dwudziestoleciu międzywojennym leżały w Polsce, w województwie nowogródzkim, w powiecie szczuczyńskim (od 29 maja 1929, wcześniej w powiecie lidzkim), w gminie Lebioda. W 1921 miejscowość liczyła 210 mieszkańców, zamieszkałych w 42 budynkach, w tym 206 Białorusinów i 4 Polaków. 203 mieszkańców było wyznania prawosławnego i 7 rzymskokatolickiego.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5410059" url="https://pl.wikipedia.org/wiki?curid=5410059" title="Władysław Bohosiewicz">
Władysław Bohosiewicz

Władysław Bohosiewicz (ur. 9 sierpnia 1905 w Czortkowie w powiecie tarnopolskim, obecnie Ukraina, zm. 22 grudnia 2001 w Katowicach) – polski inżynier elektryk.
Jego ojciec Andrzej był inżynierem mechanikiem, pracownikiem kolejowym. W 1921 roku rodzina zamieszkała we Lwowie.
Maturę zdał w 1925 r. we Lwowie. W latach 1925–1935 studiował (z przerwą na leczenie) na Oddziale Elektrycznym Wydziału Mechanicznego Politechniki Lwowskiej. Stopień inżyniera elektryka, po wykonaniu u prof. Kazimierza Idaszewskiego pracy klauzurowej "Obliczenie motoru bocznikowego", uzyskał 16 grudnia 1935 r.
Pracę zawodową rozpoczął 1 czerwca 1935 r. na Politechnice Lwowskiej jako asystent w Katedrze Pomiarów Elektrotechnicznych i Laboratorium Elektrotechnicznym prowadzonym przez prof. Włodzimierza Krukowskiego. Ówczesny dyrektor techniczny Śląskich Zakładów Elektrycznych SA z Elektrownią Chorzów Ślązel w Katowicach – prof. Roman Podolski zwrócił się do prof. Krukowskiego o skierowanie do „Ślązelu" kandydata do pracy w dziale liczników. Wybór padł na wyróżniającego się asystenta – Bohosiewicza. W końcu 1936 r. został on zaangażowany do pracy w Oddziale Liczników „Ślązelu". W 1938 r. został kierownikiem tego Oddziału. 02 września 1939 r. personel kierowniczy zakładów ewakuował się do Krakowa i Lublina. Po rozwiązaniu konwoju Bohosiewicz pracował w okresie okupacji niemieckiej w Dynowie w woj. rzeszowskim, a następnie we Lwowie, gdzie prowadził biuro techniczne.
W styczniu 1945 r. wraz z grupą operacyjną elektryków, kierowaną przez inż. Józefa Michejdę, powrócił do Katowic. Aktywnie uczestniczył w przywracaniu zasilania regionu w energię oraz w zabezpieczaniu mienia firm elektrotechnicznych. W latach 1946–1949 pełnił funkcję dyrektora Ślązelu, a następnie Elgóru Gliwice. W końcu 1949 r. po likwidacji obu tych zakładów rozpoczął pracę na kierowniczym stanowisku w Zakładach Energetycznych Okręgu Południowego w Katowicach. W latach 1951–1958 był dyrektorem Zakładu Zbytu Energii w Katowicach, a następnie do 1962 r. zastępcą dyrektora tego przedsiębiorstwa d\s obsługi technicznej odbiorców. W 1962 r. zorganizował od podstaw Okręgowy Inspektorat Gospodarki Paliwowo–Energetycznej w Katowicach i pełnił w nim funkcję dyrektora do czasu przejścia na emeryturę w 1972 r.
Po przejściu na emeryturę nadal pracował jako specjalista d\s elektroenergetycznych w Biurze Projektów Miastoprojekt w Katowicach i dopiero w 1982 r. zakończył swoją czterdziestosiedmioletnią pracę zawodową i ograniczył się do pracy społecznej w Oddziale Zagłębia Węglowego SEP w Katowicach, którego członkiem był od 1936 r., pełniąc w nim wiele kierowniczych funkcji. Był m.in. wiceprezesem oraz organizatorem i kierownikiem Poradni Energetycznej, przewodniczącym Komisji Egzaminacyjnej. 
Miał dwóch synów, którzy zostali wychowankami śląskich uczelni podjęli prace na Śląsku. Za długoletnią pracę zawodową i działalność społeczną otrzymał wiele odznaczeń państwowych i stowarzyszeniowych. W 1989 r. otrzymał godność Zasłużonego Seniora SEP.

</doc>
<doc id="5410061" url="https://pl.wikipedia.org/wiki?curid=5410061" title="I Get a Kick Out of You">
I Get a Kick Out of You

I Get a Kick Out of You – utwór Cole’a Portera, pochodzący z broadwayowskiego musicalu "Anything Goes z" 1934 roku, następnie wykorzystany w wersji filmowej z 1936 roku. Piosenka była wielokrotnie wykonywana przez innych wykonawców m.in. przez: Franka Sinatrę, Dolly Parton i Ellę Fitzgerald. W 2021 roku została wydana wersja utworu w wykonaniu Lady Gagi i Tony’ego Bennetta, za którą wykonawcy otrzymali nominację do Nagrody Grammy w kategorii Nagranie roku oraz Najlepszy pop duet.
Tło i kompozycja.
21 listopada1934 roku miała miejsce premiera musicalu "Anything Goes na Broadwayu, którego autorem był Cole Porter"". Sztuka opierała się na książkach: P.G. Wodehouse’a, Guya Boltona, Howarda Lindsaya, Russela Crouse’a, Timothy’ego Crouse’a oraz Johna Weidmana; i opowiadała o podróży statkiem asystenta maklera giełdowego". Piosenka „I Get a Kick Out of You” została napisana jako utwór otwierający cały musical, po uwerturze. Utwór podczas spektaklu wykonywany był przez Ethel Merman, która wcielała się w postać Reny Sweeney. Kompozycja pojawiła się również w filmie "Anything Goes z 1936 roku i ponownie została zaśpiewana" przez Merman.
Piosenka „I Get a Kick Out of You” jest definiowana gatunkowo jako jazz, a jej tempo z początku jest wolne, lecz po pierwszej zwrotce zwiększa się. Utwór opowiada o osobie zakochanej i stanowi pewnego rodzaju opis przemyśleń i reakcji na adresata lirycznego. W tekście pojawiło nawiązanie do Anne Morrow Lindbergh, czyli żony lotnika Charles Lindbergh, jednak po porwaniu i zamordowaniu syna pary, Porter zdecydował się na zmianę warstwy lirycznej.
Wersja Lady Gagi i Tony’ego Bennetta.
Tło i wydanie.
W 2014 roku Lady Gaga i Tony Bennett po raz pierwszy nawiązali współpracę nad albumem, tworząc Cheek to Cheek. Wówczas na krążku ukazały się dwa utwory Portera – „Anything Goes” i „Ev’ry Time We Say Goodbye”. W 2018 roku rozpoczęto nagrywanie nowego albumu, który miał być w całości hołdem dla Cole’a Portera. Z powodu projektów Gagi takich jak film "Narodziny gwiazdy" (2018) i solowe albumy "Joanne" (2016) i "Chromatica" (2020); sesje nagraniowe albumu Love for Sale przedłużyły się do 2020 roku.
3 sierpnia 2021 roku doszło do premiery pierwszego singla z albumu, którym została nowa wersja piosenki „I Get a Kick Out of You”. Utwór został wykonany w duecie Gagi i Bennetta, a jego warstwa liryczna nie uległa zmiany. 6 sierpnia doszło do premiery teledysku, który ukazuje moment nagrywania piosenki. Wideo rozpoczyna się od tego, że Bennett mówi „Wszystko gotowe”, a Gaga śmieje się i stwierdza, że „Tony jest zawsze gotowy”. Następnie kamera pokazuje Bennetta i Gagę nagrywających piosenkę, podczas gdy uśmiechają się do siebie i przytulają kilka razy emocjonalnie. Teledysk został opisany przez krytyków jako „krzepiący”, „emocjonalny” i „słodki”.
Odbiór i nagrody.
Wykonanie Lady Gagi i Tony’ego Bennetta otrzymało pozytywne recenzje od krytyków, a przede wszystkim skupiono się na zdolnościach Bennetta, mimo podeszłego wieku; oraz na idealnym połączeniu pary. Jon Blistein z "Rolling Stone" opisał piosenkę jako „zachwycająco klasyczną” i stwierdził, że „dwaj wokaliści emanują dużą ilością chemii”. Heran Mamo z "Billboardu" wyraził opinię, że „idealny zespół tchnął nowe życie w klasyczną melodię Cole’a Portera”. Alexis Petridis z "The Guardian" zauważył, że piosenka była dowodem na to, że stan zdrowia Bennetta nie wydaje się wpływać na chemię między duetem.
Piosenka została nominowana do nagrody Grammy podczas 64. ceremonii wręczenia nagród Grammy, w kategoriach Nagranie roku oraz Najlepszy pop duet; a dodatkowo teledysk do piosenki otrzymał nominację w kategorii Najlepszy teledysk. Piosenka otrzymała również nominacje do Gold Derby Awards w kategoriach Najlepsza kolaboracja oraz Najlepsze nagranie.
Inne wykonania.
Utwór „I Get a Kick Out of You” został wykonany przez wielu artystów. W 1954 Frank Sinatra wydał cover piosenki, zaś w 1962 ukazała się druga wersja w jego wykonaniu ze zmienionym tekstem. W 1995 roku został wydany album Mel Tormé "Velvet &amp; Brass, na którym znalazł się cover piosenki „I Get a Kick Out of You”". Nowe wykonanie piosenki otrzymało nagrodę Grammy w 1996 roku za najlepszą aranżację, instrumental i wokal. W 2001 roku została wydana wersja utworu w wykonaniu Dolly Parton.

</doc>
<doc id="5410067" url="https://pl.wikipedia.org/wiki?curid=5410067" title="Pokrowśke (hromada Zinków)">
Pokrowśke (hromada Zinków)

Pokrowśke () – wieś na Ukrainie, w obwodzie połtawskim, w rejonie połtawskim, w hromadzie Zinków. W 2001 liczyła 556 mieszkańców, wśród których 511 wskazało jako ojczysty język ukraiński, 10 rosyjski, a 35 inny.

</doc>
<doc id="5410069" url="https://pl.wikipedia.org/wiki?curid=5410069" title="Opizo">
Opizo



</doc>
<doc id="5410070" url="https://pl.wikipedia.org/wiki?curid=5410070" title="Cancel culture">
Cancel culture



</doc>
<doc id="5410072" url="https://pl.wikipedia.org/wiki?curid=5410072" title="Christian Aaron Lewandowski">
Christian Aaron Lewandowski

Christian Aaron Lewandowski pseud. "Tadzio", "Tadeusz" (ur. 14 października 1973 w Nowym Jorku, zm. 3 stycznia 2023 w Bydgoszczy) – polsko-amerykański literaturoznawca, wykładowca akademicki, doktor habilitowany.
Życiorys.
Przeprowadził się do Europy w wieku kilkunastu lat. Uzyskał tytuł magistra historii na University of Rochester. W 2009 roku uzyskał doktorat na Uniwersytecie Opolskim na podstawie pracy pt. "The happy warrior of the mind: Dwight Macdonald and the creation and defense of the mid-twentieth-century mass culture critique", w 2017 roku habilitował się na podstawie pracy zatytułowanej "Red Bird, Red Power: The Life And Legacy of Zitkala- Ša". Był zatrudniony na Uniwersytecie Ostrawskim oraz pracował w Instytucie Nauk o Literaturze na Uniwersytecie Opolskim od 2004 roku.

</doc>
<doc id="5410075" url="https://pl.wikipedia.org/wiki?curid=5410075" title="Aleksandra Hartwig">
Aleksandra Hartwig

Aleksandra Teresa Hartwig (ur. 3 września 1936 w Warszawie, zm. 22 grudnia 2022) – polska weterynarz, specjalizująca się w chorobach pszczół, prof. dr hab.
Życiorys.
W 1959 ukończyła studia w Szkole Głównej Gospodarstwa Wiejskiego w Warszawie, w 1967 obroniła pracę doktorską "Badania cytochemiczne nad jelitem środkowym pszczół zdrowych, zakażonych pasożytem Nosema apis Zander oraz zakażonych i poddanych leczeniu preparatem Fumagilin DCH", w 1977 otrzymała stopień doktora habilitowanego. W 1991 uzyskała tytuł profesora nauk weterynaryjnych.
Pracowała w Katedrze Chorób Zakaźnych, Mikrobiologii i Parazytologii na Wydziale Medycyny Weterynaryjnej Szkoły Głównej Gospodarstwa Wiejskiego.
Należała do Parafii Ewangelicko-Ausburskiej Wniebowstąpienia Pańskiego w Warszawie. 12 styczna 2023 roku pochowana została na Cmentarzu ewangelicko-augsburskim w Warszawie. Nabożeństwo poprowadził proboszcz tejże parafii, ks. Dariusz Chwastek.

</doc>
<doc id="5410079" url="https://pl.wikipedia.org/wiki?curid=5410079" title="Aureonarius limonius">
Aureonarius limonius



</doc>
<doc id="5410081" url="https://pl.wikipedia.org/wiki?curid=5410081" title="W.A. Hersey">
W.A. Hersey



</doc>
<doc id="5410085" url="https://pl.wikipedia.org/wiki?curid=5410085" title="R.H. Flack">
R.H. Flack



</doc>
<doc id="5410087" url="https://pl.wikipedia.org/wiki?curid=5410087" title="Hygronarius">
Hygronarius

Hygronarius Niskanen &amp; Liimat. – rodzaj grzybów z rodziny zasłonakowatych ("Cortinariaceae").
Systematyka i nazewnictwo.
Pozycja w klasyfikacji według Index Fungorum: "Aureonarius, Cortinariaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Gatunki :

</doc>
<doc id="5410088" url="https://pl.wikipedia.org/wiki?curid=5410088" title="Natasha Mack">
Natasha Mack

Natasha Mack (ur. 3 listopada 1997 w Lufkin) – amerykańska koszykarka, występująca na pozycjach silnej skrzydłowej lub środkowej, obecnie zawodniczka Polskiego Cukru AZS-UMCS Lublin.
22 lipca 2022 przedłużyła umowę z zespołem AZS-UMCS.

</doc>
<doc id="5410091" url="https://pl.wikipedia.org/wiki?curid=5410091" title="Theodor Döhler">
Theodor Döhler

Theodor Döhler (ur. 20 kwietnia 1814 w Neapolu, zm. 21 lutego 1856 we Florencji) – austriacki pianista i kompozytor.
Życiorys.
Był uczniem Juliusa Benedicta w Neapolu oraz Carla Czernego i Simona Sechtera w Wiedniu. W 1831 roku został nadwornym pianistą Karola Ludwika, księcia Lukki. W latach 1836–1845 odbył szereg podróży koncertowych, występując m.in. w Berlinie, Warszawie, Paryżu, Londynie, Budapeszcie i w Skandynawii. W 1845 roku wyjechał do Rosji, gdzie występował w Petersburgu i Moskwie. W 1846 roku poślubił hrabinę Szeriemietiewą, w następstwie czego z rozkazu cara Mikołaja I musiał przerwać działalność koncertową i poświęcił się komponowaniu. Otrzymał również tytuł szlachecki. W 1848 roku osiadł we Florencji.
Był autorem opery "Tancreda" (wyst. Florencja 1880), ponadto komponował liczne utwory fortepianowe o charakterze salonowym oraz wariacje na tematy z oper.

</doc>
<doc id="5410092" url="https://pl.wikipedia.org/wiki?curid=5410092" title="Kościół Wniebowzięcia Najświętszej Marii Panny w Bruśniku">
Kościół Wniebowzięcia Najświętszej Marii Panny w Bruśniku



</doc>
<doc id="5410093" url="https://pl.wikipedia.org/wiki?curid=5410093" title="Zatoka San Diego">
Zatoka San Diego

Zatoka San Diego – zatoka i naturalny port położony w hrabstwie San Diego w Kalifornii, w pobliżu granicy amerykańsko-meksykańskiej. Zatoka ma 19,31 km długości i od 1,6 do 4,8 km szerokości. Silnie zurbanizowany teren przylegający do zatoki obejmuje San Diego, National City, Chula Vista, Imperial Beach i Coronado.
Uważana za jeden z najlepszych naturalnych portów na zachodnim wybrzeżu Ameryki Północnej, została skolonizowana przez Hiszpanię w 1769 roku. Później służyła jako kwatera główna dużych okrętów Marynarki Wojennej Stanów Zjednoczonych na Pacyfiku, przestała nią być przed przystąpieniem Stanów Zjednoczonych do II wojny światowej, kiedy to nowo zorganizowana główna baza Floty Pacyfiku Stanów Zjednoczonych została przeniesiona do Pearl Harbor na Hawajach. Mimo tego, zatoka San Diego pozostaje portem macierzystym dla części Floty Pacyfiku Stanów Zjednoczonych, w tym kilku lotniskowców.
Port.
Port w San Diego posiada dwa terminale przeładunkowe oraz dwa terminale pasażerskie. Drugi terminal statków wycieczkowych został otwarty w grudniu 2010 roku. Port obsługuje rocznie ponad 3 miliony ton ładunków. Terminal statków wycieczkowych obsługiwał ponad 250 zawinięć statków rocznie, w sumie ponad 800 000 pasażerów w szczytowym momencie w 2008 roku, od tego czasu liczba zawinięć statków spadła do około 100 rocznie z powodu wycofania regularnych usług przez główne linie wycieczkowe. 
General Dynamics' National Steel and Shipbuilding Company (NASSCO), jedyna stocznia na zachodnim wybrzeżu zdolna do budowy i naprawy dużych statków oceanicznych, znajduje się w pobliżu mostu San Diego-Coronado po stronie San Diego. Międzynarodowe lotnisko w San Diego również sąsiaduje z zatoką.
Most San Diego-Coronado.
Zatokę łączy most San Diego-Coronado, zbudowany w 1969 roku. Most wznosi się na wysokość 200 stóp nad wodą, dzięki czemu statki Marynarki Wojennej mogą pod nim przepływać. (Jednak pionowy prześwit jest niewystarczający dla lotniskowców klasy "Nimitz", dlatego są one zacumowane na północ od mostu.) Most był pierwotnie płatnym mostem, pobór opłat został zniesiony w 2002 r., kiedy kredyty na budowę mostu zostały w całości spłacone. 
Bazy marynarki wojennej.
Zachodnią granicę zatoki chroni przed Oceanem Spokojnym długi, wąski pas lądu zwany Silver Strand . Północny kraniec Silver Strand rozszerza się i przechodzi w North Island, gdzie zlokalizowana jest Naval Base Coronado (port macierzysty kilku lotniskowców, w tym USS "Theodore Roosevelt"). US Navy ma dwie inne bazy w zatoce: Naval Station San Diego, Naval Base Point Loma w Ballast Point, która jest bazą atomowych okrętów podwodnych. W okolicy znajduje się kilka innych baz marynarki wojennej, a jeszcze więcej istniało wcześniej, ale zostały zamknięte. Korpus Piechoty Morskiej Stanów Zjednoczonych posiada punkt rekrutacyjny w pobliżu zatoki San Diego.
Ekologia.
Na płytkim południowym krańcu zatoki znajdują się stawy odparowujące sól z wody morskiej. Słone stawy, Sweetwater Marsh i inne obszary zatoki wchodzą w skład Narodowego Rezerwatu Przyrody San Diego. Obszar ten obejmuje również największe watty w południowej Kalifornii. Zatoka jest ważnym przystankiem na Pacific Flyway dla migrujących ptaków, na jej terenie znajduje się wiele zagrożonych gatunków roślin i zwierząt. Już w latach czterdziestych XIX wieku udokumentowano obecność wielorybów w zatoce zimą. W 1858 r. w San Diego zaczęły działać stacje wielorybnicze, które zakończyły działalność w 1886 roku.
Zanieczyszczenia.
Źródła zanieczyszczeń w Zatoce obejmują spływy wód burzowych i odpady morskie pochodzące z żeglugi handlowej i wojskowej oraz przemysłu stoczniowego. Miasto San Diego wydało miliony dolarów na próby oczyszczenia zanieczyszczeń, szczególnie na odcinku wschodniego wybrzeża, zwanym Shipyard Sediment Site. W 2009 roku miasto i San Diego Unified Port Authority złożyły pozwy przeciwko kilku dużym firmom żeglugowym, aby odzyskać część kosztów tych działań naprawczych. W 2014 roku miasto osiągnęło porozumienie z Regionalnym Zarządem Kontroli Wodnej San Diego, aby zapłacić grzywnę w wysokości prawie 1 miliona dolarów za naruszenia dotyczące wód burzowych. W 2015 roku miasto i Port złożyły pozew przeciwko firmie Monsanto, której produkty zawierające polichlorowane bifenyle (PCB) są przyczyną zanieczyszczenia Zatoki i terenów przypływowych. 
Traktat z Guadalupe Hidalgo.
Zatoka San Diego (jako „Port San Diego”) jest wymieniona w traktacie z Guadalupe Hidalgo jako najbardziej wysunięty na zachód punkt orientacyjny użyty przy ustaleniu granicy między Meksykiem a Stanami Zjednoczonymi po wojnie meksykańsko-amerykańskiej. Granica jest zdefiniowana jako jedna liga morska na południe od najbardziej wysuniętego na południe punktu zatoki.

</doc>
<doc id="5410094" url="https://pl.wikipedia.org/wiki?curid=5410094" title="Cortinarius causticus">
Cortinarius causticus



</doc>
<doc id="5410095" url="https://pl.wikipedia.org/wiki?curid=5410095" title="Czempion (singel)">
Czempion (singel)

Czempion – utwór polskiego rapera Kizo oraz rapera Malika Montany, wydany w lipcu 2018, pochodzący z albumu o tej samej nazwie.
Nagranie uzyskało status potrójnej platynowej płyty (2021). Utwór zdobył ponad 43 milionów wyświetleń w serwisie YouTube (2023) oraz ponad 25 milionów odsłuchań w serwisie Spotify (2023).
Producentem utworu jest Bm Rope.

</doc>
<doc id="5410098" url="https://pl.wikipedia.org/wiki?curid=5410098" title="Jagodzianki">
Jagodzianki

Jagodzianki – utwór polskiego rapera Malika Montany oraz rapera Mr. Polska, wydany w kwietniu 2019 roku, pochodzący z albumu "Import/Export".
Nagranie uzyskało status poczwórnej platynowej płyty (2020). Utwór zdobył ponad 52 milionów wyświetleń w serwisie YouTube (2023) oraz ponad 10 miliony odsłuchań w serwisie Spotify (2023).
Producentem utworu jest Abel de Jong.

</doc>
<doc id="5410102" url="https://pl.wikipedia.org/wiki?curid=5410102" title="Rezerwat Las Mgielny Monteverde">
Rezerwat Las Mgielny Monteverde



</doc>
<doc id="5410103" url="https://pl.wikipedia.org/wiki?curid=5410103" title="Leon Hazleton">
Leon Hazleton



</doc>
<doc id="5410107" url="https://pl.wikipedia.org/wiki?curid=5410107" title="Sanwitalia">
Sanwitalia

Sanwitalia, polegnatka ("Sanvitalia" ) – rodzaj roślin z rodziny astrowatych. Obejmuje 6 gatunków. Rośliny te występują w większości w Ameryce Północnej na obszarze od Gwatemali po południowo-zachodnie Stany Zjednoczone (od Kalifornii po Teksas). Jeden gatunek ("S. versicolor") rośnie w Ameryce Południowej na obszarze Boliwii i północnej Argentyny.
Jeden gatunek – sanwitalia rozesłana "S. procumbens" uprawiana jest jako jednoroczna roślina ozdobna. W niektórych krajach europejskich i na Jawie roślina ta zarejestrowana została także jako zdziczała. W Polsce tylko uprawiana.
Systematyka.
Rodzaj z plemienia "Heliantheae" w podrodzinie "Asteroideae" z rodziny astrowatych "Asteraceae".

</doc>
<doc id="5410110" url="https://pl.wikipedia.org/wiki?curid=5410110" title="Sanvitalia">
Sanvitalia



</doc>
<doc id="5410111" url="https://pl.wikipedia.org/wiki?curid=5410111" title="Polegnatka">
Polegnatka



</doc>
<doc id="5410115" url="https://pl.wikipedia.org/wiki?curid=5410115" title="Cerkiew Przemienienia Pańskiego w Wierzchnich">
Cerkiew Przemienienia Pańskiego w Wierzchnich



</doc>
<doc id="5410116" url="https://pl.wikipedia.org/wiki?curid=5410116" title="Plecak (singel)">
Plecak (singel)

Plecak – utwór polskiego rapera Young Multiego, wydany w sierpniu 2017 roku, pochodzący z albumu "Nowa fala".
Nagranie uzyskało status podwójnej platynowej płyty (2019). Utwór zdobył ponad 38 milionów wyświetleń w serwisie YouTube (2023) oraz ponad 9 milionów odsłuchań w serwisie Spotify (2023).
Producentem utworu jest Michał Graczyk.

</doc>
<doc id="5410119" url="https://pl.wikipedia.org/wiki?curid=5410119" title="Rajd Alpejski 1959">
Rajd Alpejski 1959

Rajd Alpejski 1959 (20. Critérium International de la Montagne - Coupe des Alpes) – 20 edycja rajdu samochodowego Rajd Alpejski rozgrywanego we Francji od 23 do 30 czerwca 1959 roku. Była to szósta runda Rajdowych Mistrzostw Europy w roku 1959.

</doc>
<doc id="5410122" url="https://pl.wikipedia.org/wiki?curid=5410122" title="Jaguar Mk1 3.4">
Jaguar Mk1 3.4



</doc>
<doc id="5410126" url="https://pl.wikipedia.org/wiki?curid=5410126" title="Blask (singel)">
Blask (singel)

Blask – utwór polskiego rapera ReTo, wydany w listopadzie 2021 roku, pochodzący z albumu "W samo południe".
Nagranie uzyskało status diamentowej płyty (2022). Utwór zdobył ponad 45 milionów wyświetleń w serwisie YouTube (2023) oraz ponad 22 milionów odsłuchań w serwisie Spotify (2023).
Producentem utworu jest Raff J.R.

</doc>
<doc id="5410127" url="https://pl.wikipedia.org/wiki?curid=5410127" title="USS Tuscumbia (1862)">
USS Tuscumbia (1862)

USS Tuscumbia – amerykańska pancerna kanonierka rzeczna marynarki wojennej Unii z okresu wojny secesyjnej, o napędzie bocznokołowo-śrubowym, zbudowana w 1862 roku i służąca na Missisipi i jej dopływach w latach 1863–1865.
Jej uzbrojenie stanowiły trzy działa kalibru 279 mm i dwa kalibru 229 mm. Weszła do służby 12 marca 1863 roku. Brała udział w walkach nad rzeką Tennessee i na Missisipi pod Vicksburgiem. Została wycofana ze służby w 1865 roku.
Budowa i opis.
„Tuscumbia” należała do trzech podobnych rzecznych kanonierek pancernych o małym zanurzeniu, zamówionych w stoczni Joseph Brown Yard w Cincinnati w stanie Ohio nad rzeką Ohio przez amerykański Departament Wojny 30 kwietnia 1862 roku na potrzeby walk na Missisipi i jej dopływach (pozostałe dwie to „Indianola” i „Chillicothe”). Były to ostatnie kazamatowe rzeczne okręty pancerne zamówione przez Unię. Wszystkie trzy kanonierki były zbudowane na bazie takiej samej idei Josepha Browna: szerokich płaskodennych okrętów z poprzeczną kazamatą pancerną, umożliwiającą silną salwę do przodu, z obudowanymi bocznymi kołami łopatkowymi w tylnej części jednostki. „Tuscumbia” była największą jednostką z całej trójki, a przy tym najszerszym amerykańskim okrętem aż do końcówki XIX wieku. Jej koszt budowy wyniósł ponad 229 000 dolarów. Nazwa okrętu wywodziła się od miasta w Alabamie, nazwanego od imienia wodza Czirokezów. Budowa kadłuba została podzlecona nieustalonej stoczni z New Albany nad rzeką Ohio – być może McCord &amp; Junger, która dostarczyła maszyny. Okręt był wodowany 12 grudnia 1862.
Wszystkie trzy kanonierki były drewnianymi okrętami o napędzie bocznokołowym, z kołami łopatkowymi w dużych obudowanych tamborach blisko rufy. W przedniej części na pokładzie znajdowała się szeroka i krótka opancerzona kazamata, z pochylonymi ścianami. Pod koniec budowy plany „Tuscumbii” zmodyfikowano na żądanie admirała Davida Portera, dodając jeszcze kazamatę rufową. Z uwagi na rozmiary oraz duże masy umieszczone z przodu i tyłu, jednostka musiała być usztywniona typowymi dla amerykańskich statków rzecznych prowadzonymi wysoko wzdłużnymi i dodatkowo poprzecznymi cięgłami (ang. "hog chains"). Mimo to, problemem było opadanie kadłuba na krańcach, zwłaszcza przy uszkodzeniu cięgieł w walce. Kazamaty były przykryte pomiędzy kołami łopatkowymi lekkim pokładem (ang. "hurricane deck") ze sterówką. Kazamata, znajdująca się w przedniej części, miała ok. 18,9 m szerokości i 6,7 m długości (62 na 22 stopy).
Ustalenie szczegółów konstrukcji i danych okrętu jest utrudnione z uwagi na brak zachowanych kompletnych oryginalnych planów. Podawana jest wyporność 915 ton. Długość okrętu wynosiła 176 stóp (53,6 m) lub według innych danych 178 stóp (54,2 m). Podawane są różne wielkości szerokości: 72 stopy (21,9 m), 75 stóp (22,9 m) albo nawet ponad 79 stóp (24,1 m). Wysokość kadłuba od dna do pokładu wynosiła ok. 2,1 m (7 stóp). Dla wzmocnienia kadłuba, posiadał on grodzie oraz usztywniające nadstępki i belki wewnątrz.
Uzbrojenie stanowiły trzy gładkolufowe 11-calowe (279 mm) działa Dahlgrena, mogące strzelać przez ambrazury z przodu kazamaty lub jej boków (po jednej). Pod koniec budowy dodano kazamatę rufową z dwoma 9-calowymi (229 mm) działami Dahlgrena.
Opancerzenie kazamaty tworzyły płyty żelazne grubości 76 mm (3 cale) na podkładzie z drewna grubości 30 cm (12 cali). Podobnie opancerzona była również kazamata rufowa, na podkładzie drewnianym grubości 20 cm (8 cali). Burty były chronione 30-centymetrową osłoną drewnianą pokrytą 2-calowymi (51 mm) płytami żelaznymi, sięgającymi poniżej linii wodnej. Pokład był pokryty płytami grubości 25 mm (1 cal). Masa pancerza wynosiła około 480 ton.
Napęd okrętu stanowiły dwa boczne koła łopatkowe, umieszczone w wycięciach blisko rufy, a dodatkowo dwie śruby o średnicy 6 stóp (ok. 183 mm). Taki nietypowy układ, zastosowany jeszcze na kanonierce „Indianola”, był wybrany w celu polepszenia manewrowości szerokiego okrętu. Koła i śruby poruszane były indywidualnie przez cztery maszyny parowe, w tym maszyny poruszające kołami miały średnicę cylindra i skok tłoka 76 × 183 cm (30″ × 6′), a napędzające śruby za pomocą przekładni – 51 × 51 cm (20″ × 20″). Parę dostarczały kotły parowe, z których spaliny odprowadzano przed dwa wysokie kominy ustawione obok siebie, typowe dla amerykańskich statków rzecznych. Prędkość wynosiła 10 mil na godzinę pod prąd (16 km/h).
Służba.
„Tuscumbia” została wcielona do służby 12 marca 1863 roku w Cairo. Pierwszym dowódcą był komandor podporucznik (Lt Cdr) James W. Shirk. Jednostka weszła następnie w skład Zachodniej Flotylli Kanonierek.
Okręt rozpoczął działania od wsparcia odzyskania fortu Heiman nad rzeką Tennessee między 12 a 14 marca 1863 roku, niszcząc konfederackie jednostki transportujące żołnierzy przez rzekę i ostrzeliwując z flanki pozycje konfederatów za fortem. Od końca marca okręt przeszedł na Missisipi, biorąc dalej udział w kampanii na tej rzece, w szczególności pod Vicksburgiem. 1 kwietnia z wiceadmirałem Davidem Porterem i generałami Grantem i Shermanem na pokładzie kanonierka odbyła wypad rozpoznawczy w górę dopływu Missisipi Yazoo w celu zbadania możliwości lądowania pod Hayne's Bluff powyżej Vicksburga, lecz musiała wycofać się pod ogniem baterii lądowych. W nocy 16/17 kwietnia „Tuscumbia” brała udział w przedarciu się jednostek flotylli w dół rzeki obok baterii Vicksburga do New Carthage, holując uszkodzony transportowiec „Forest Queen”. Ponownie kanonierka rozpoznawała rzekę między New Carthage a Grand Gulf z generałem Pricem na pokładzie, szukając możliwości ataku na Vicksburg.
29 kwietnia „Tuscumbia” wspierała atak pod Grand Gulf, otrzymując 81 trafień. Jednostka została wyłączona z akcji i miała pięć ofiar wśród załogi. Kule zerwały między innymi trzy z czterech głównych łańcuchów usztywniających i rufa jednostki opadła o ponad 18 cm. Podczas akcji opadło również lewe koło łopatkowe, uszkadzając swoją maszynę, i kanonierka stała się niezdolna do manewrów i spłynęła z prądem rzeki. Po naprawach, ponownie brała udział w pojedynkach z konfederackimi bateriami pod Vicksburgiem 19 i 22 maja, odnosząc sukcesy drugiego dnia wraz z innymi kanonierkami. 
W sierpniu „Tuscumbia” odeszła na remont do Memphis, lecz prace odłożono i została wyremontowana dopiero w maju 1864 roku. Patrolowała następnie między Cairo a początkiem rzeki Tennessee. 
W lutym 1865 roku została wycofana z czynnej służby, a po wojnie 29 listopada 1865 roku sprzedana na aukcji w Mound City za 3000 dolarów.
Okręt był krytykowany za słabą jakość wykonania i słabą konstrukcję oraz wybijanie przy trafieniach śrub mocujących pancerz. Z drugiej strony, wiceadmirał Porter chwalił, że kanonierki Browna spełniły swoją funkcję, do której były przeznaczone.

</doc>
<doc id="5410130" url="https://pl.wikipedia.org/wiki?curid=5410130" title="David DiLeo">
David DiLeo

David Michael DiLeo (ur. 28 lutego 1997 w Iowa City) – amerykański koszykarz, występujący na pozycjach niskiego lub silnego skrzydłowego, aktualnie zawodnik Grupy Sierleccy-Czarnych Słupsk.
W 2021 reprezentował New Orleans Pelicans podczas rozgrywek letniej ligi NBA w Las Vegas, natomiast rok później Indianę Pacers.
25 lipca 2022 dołączył do Grupy Sierleccy-Czarnych Słupsk.
Pochodzi z koszykarskiej rodziny. Jego ojciec Frank grał na uczelni Lafayette, a następnie był asystentem trenera drużyn akademickich Virginia Cavaliers oraz Iowa Hawkeyes. Nieco później piastował stanowisko skauta w klubie NBA – Philadelphia 76ers. Jego matka Kay trenowała żeńską drużynę akademicką Indiana State Sycamores. W koszykówkę grali też jego kuzyni T.J. i Max oraz wujek Tony.

</doc>
<doc id="5410134" url="https://pl.wikipedia.org/wiki?curid=5410134" title="Ladislav Nádaši-Jégé">
Ladislav Nádaši-Jégé

Ladislav Nádaši-Jégé ("Ladislav Ľudovít Jozef Nádaši") (ur. 12 lutego 1866 w Dolnym Kubinie; zm. 2 lipca 1940 tamże) – słowacki lekarz i powieściopisarz.
Pochodził z rodziny inteligenckiej, ojciec pracował jako adwokat. Po zakończeniu studiów na wydziale lekarskim w Pradze, przez całe życie pracował jako lekarz w Dolnym Kubinie. Pełnił też funkcję redaktora naczelnego gazety "Nasza Orawa". Działalność literacką rozpoczął już w czasie studiów, pisząc m.in. felietony i nowele. Później pisał głównie powieści o tematyce historycznej, czego przykładem jest powieść Adam Šangala, na podstawie której powstał w latach 70. XX wieku miniserial, pod tym samym tytułem. Wpływ na jego twórczość miał Émile Zola. Publikując, używał pseudonimów: "dr Ján Grob", "Jégé" i innych. Ladislav Nádaši-Jégé zmarł na atak serca 2 lipca 1940 roku po długiej chorobie. 

</doc>
<doc id="5410180" url="https://pl.wikipedia.org/wiki?curid=5410180" title="Sterling Gibbs">
Sterling Gibbs

Sterling Dupree Gibbs (ur. 17 lipca 1993 w Scotch Plains) – amerykański koszykarz, występujący na pozycji rozgrywającego, obecnie zawodnik Twardych Pierników Toruń.
W 2016 reprezentował Washington Wizards podczas rozgrywek letniej ligi NBA w Las Vegas.
26 października 2022 został zawodnikiem Twardych Pierników Toruń.
Jego ojciec Temple grał w futbol amerykański na uczelni Temple. 

</doc>
<doc id="5410229" url="https://pl.wikipedia.org/wiki?curid=5410229" title="Billy Kid (singel)">
Billy Kid (singel)

Billy Kid – utwór polskiego rapera ReTo, wydany w lipcu 2020 roku przez wytwórnię spacerange, pochodzący z albumu "W samo południe".
Nagranie uzyskało status diamentowej płyty (2021). Utwór zdobył ponad 74 milionów wyświetleń w serwisie YouTube (2023) oraz ponad 50 milionów odsłuchań w serwisie Spotify (2023).
Producentem utworu jest Kubi Producent. Za mix/mastering utworu odpowiada DJ Johny.

</doc>
<doc id="5410313" url="https://pl.wikipedia.org/wiki?curid=5410313" title="Bryce McGowens">
Bryce McGowens

Bryce Alexander McGowens (ur. 8 listopada 2002 w Pendleton) − amerykański koszykarz, występujący na pozycji rzucającego obrońcy, obecnie zawodnik Charlotte Hornets oraz zespołu G-League − Greensboro Swarm.
W 2021 wystąpił w meczach gwiazd amerykańskich szkół średnich − Jordan Brand Classic, Allen Iverson Roundball Classic. Został też wybrany najlepszym zawodnikiem szkół średnich stanu Karolina Południowa (South Carolina Mr. Basketball, South Carolina Gatorade Player of the Year).

</doc>
<doc id="5410325" url="https://pl.wikipedia.org/wiki?curid=5410325" title="Mark Williams (koszykarz)">
Mark Williams (koszykarz)

Mark Oluwafemi Williams (ur. 16 grudnia 2001 w Norfolk) − amerykański koszykarz, występujący na pozycji środkowego, obecnie zawodnik Charlotte Hornets.
W 2020 wystąpił w meczach gwiazd amerykańskich szkół średnich − McDonald’s All-American, Jordan Brand Classic.
Jego starsza siostra Elizabeth jest zawodową koszykarką z doświadczeniem w WNBA.

</doc>
<doc id="5410328" url="https://pl.wikipedia.org/wiki?curid=5410328" title="Tyrese Martin">
Tyrese Martin

Tyrese Jeffrey Martin (ur. 7 marca 1999 w Allentown) – amerykański koszykarz, występujący na pozycjach rzucającego obrońcy lub niskiego skrzydłowego, obecnie zawodnik Atlanty Hawks.

</doc>
<doc id="5410330" url="https://pl.wikipedia.org/wiki?curid=5410330" title="Blok ścienny wielowymiarowy">
Blok ścienny wielowymiarowy



</doc>
<doc id="5410331" url="https://pl.wikipedia.org/wiki?curid=5410331" title="Thaxterogaster croceocoeruleus">
Thaxterogaster croceocoeruleus



</doc>
<doc id="5410334" url="https://pl.wikipedia.org/wiki?curid=5410334" title="Opizzo Fieschi">
Opizzo Fieschi



</doc>
<doc id="5410350" url="https://pl.wikipedia.org/wiki?curid=5410350" title="Carondelet">
Carondelet



</doc>
<doc id="5410355" url="https://pl.wikipedia.org/wiki?curid=5410355" title="Pływanie synchroniczne na Letnich Igrzyskach Olimpijskich 1984 – solo">
Pływanie synchroniczne na Letnich Igrzyskach Olimpijskich 1984 – solo

Solo – jedna z konkurencji rozgrywanych w ramach pływania synchronicznego, podczas letnich igrzysk olimpijskich w 1984. Eliminacje odbyły się 10 sierpnia, a finał został rozegrany 12 sierpnia.
Zanim rozegrano właściwą fazę zmagań, miały miejsce 8 sierpnia obowiązkowe ćwiczenia będące kwalifikacjami do zawodów w konkurencji zarówno indywidualnie, jak i w duetach. Do ćwiczeń zgłoszonych zostało 50 zawodniczek z 21 państw, z których każda reprezentacja mogła wystawić tylko jedną zawodniczkę do zmagań eliminacyjnych. Osiem najlepszych uczestniczek w fazie eliminacji awansowało do finałowej rywalizacji.
Zawody w tej konkurencji wygrała reprezentantka Stanów Zjednoczonych Tracie Ruiz. Drugą pozycję zajęła zawodniczka z Kanady Carolyn Waldo, trzecią zaś reprezentująca Japonię Miwako Motoyoshi.
Wyniki.
Ćwiczenia kwalifikacyjne.
Źródło: 

</doc>
<doc id="5410356" url="https://pl.wikipedia.org/wiki?curid=5410356" title="Pływanie synchroniczne na Letnich Igrzyskach Olimpijskich 1984 – duety">
Pływanie synchroniczne na Letnich Igrzyskach Olimpijskich 1984 – duety

Duety – jedna z konkurencji rozgrywanych w ramach pływania synchronicznego, podczas letnich igrzysk olimpijskich w 1984. Eliminacje odbyły się 6 sierpnia, a finał został rozegrany 9 sierpnia.
8 sierpnia z kolei miały miejsce obowiązkowe ćwiczenia będące kwalifikacjami do zawodów w konkurencji zarówno indywidualnie, jak i w duetach. Wyniki stamtąd były później uwzględnione w fazie eliminacyjnej, do której zgłoszono osiemnaście reprezentacji po dwie zawodniczki każda. Osiem najlepszych duetów w fazie eliminacji awansowało do finałowej rywalizacji.
Zawody w tej konkurencji wygrały reprezentantki Stanów Zjednoczonych Tracie Ruiz oraz Candy Costie. Drugą pozycję zajęły zawodniczki z Kanady Sharon Hambrook oraz Kelly Kryczka, trzecią zaś reprezentujące Japonię Saeko Kimura oraz Miwako Motoyoshi.

</doc>
<doc id="5410360" url="https://pl.wikipedia.org/wiki?curid=5410360" title="W samo południe (album)">
W samo południe (album)

W samo południe – album studyjny polskiego rapera ReTo. Został wydany 1 października 2021 roku przez wytwórnię Chillwagon.co.
Album uzyskał status potrójnej platynowej płyty (2022).

</doc>
<doc id="5410362" url="https://pl.wikipedia.org/wiki?curid=5410362" title="Sparkle Taylor">
Sparkle Taylor

Sparkle Taylor (ur. 28 lipca 1995 we Flint) – amerykańska koszykarka, występująca na pozycji rzucającej, obecnie zawodniczka Polskiego Cukru AZS-UMCS Lublin.
W grudniu 2022 zawarła umowę z zespołem Polskiego Cukru AZS-UMCS Lublin.

</doc>
<doc id="5410372" url="https://pl.wikipedia.org/wiki?curid=5410372" title="Boris Pistorius">
Boris Pistorius

Boris Pistorius (ur. 14 marca 1960 w Osnabrücku) – niemiecki polityk i prawnik, działacz Socjaldemokratycznej Partii Niemiec (SPD), minister spraw wewnętrznych Dolnej Saksonii w rządach Stephana Weila, poseł do landtagu. Od 2023 minister obrony w rządzie Olafa Scholza.
Życiorys.
Urodził się jako syn polityk i Ludwiga Pistoriusa. Jego babka pochodziła z Wrocławia.
Egzamin maturalny zdał w Ernst-Moritz-Arndt Gymnasium w Osnabrücku (1978), kształcił się następnie w zawodzie handlowca. W latach 1981–1987 studiował prawo na Universität Osnabrück oraz na Westfalskim Uniwersytecie Wilhelma w Münsterze. W międzyczasie kształcił się również na Université catholique de l’Ouest w Angers. W 1987 i 1990 zdał państwowe egzaminy prawnicze I i II stopnia, w 1990 podjął praktykę w zawodzie adwokata.
W 1976 wstąpił do SPD. W latach 1991–1995 był osobistym doradcą Gerharda Glogowskiego, ministra spraw wewnętrznych w rządzie Dolnej Saksonii. W latach 1995–1996 pełnił funkcję zastępcą szefa jego gabinetu. Od 1997 kierował różnymi departamentami w administracji okręgu Weser-Ems. W latach 1996–2013 zasiadał w radzie miejskiej w Osnabrücku. Od 1999 do 2002 pełnił funkcję zastępcy burmistrza tego miasta. W 2006 wybrał wybory na burmistrza tej miejscowości, otrzymując poparcie na poziomie 55,5% i pokonując swojego konkurenta Wolfganga Grieserta. Urząd ten sprawował do 2013. Był też członkiem rady nadzorczej operatora portu lotniczego Münster/Osnabrück. Powołany w skład rady konsultacyjnej forum biznesu SPD oraz rady kuratorów fundacji Robert-Enke-Stiftung.
19 lutego 2013, wkrótce po wyborach krajowych z tegoż roku, objął stanowisko ministra spraw wewnętrznych i sportu w rządzie Dolnej Saksonii kierowanym przez Stephana Weila. Funkcję tę utrzymywał również w jego kolejnych gabinetach powoływanych w 2017 i 2022. W wyborach w 2017 po raz pierwszy został wybrany na posła do landtagu, w 2022 z powodzeniem ubiegał się o reelekcję. Został jednym z przedstawicieli Dolnej Saksonii w Bundesracie. Wszedł w skład Zgromadzenia Parlamentarnego NATO jako zastępca członka.
W 2019 ubiegał się o wybór na współprzewodniczącego partii wraz z Petrą Köpping. W pierwszej turze głosowania para zajęła 5. miejsce z wynikiem 14,6% głosów.
17 stycznia 2023 został desygnowany na stanowisko ministra obrony w rządzie kanclerza Olafa Scholza. Urząd ten objął 19 stycznia tegoż roku.
Życie prywatne.
Ma dwie córki z małżeństwa ze zmarłą w 2015 Sabine Pistorius. Później jego partnerką życiową była dziennikarka Doris Schröder-Köpf. W 2019 wyróżniony nagrodą "Schlesierschild", przyznawaną przez Ziomkostwo Śląskie.

</doc>
<doc id="5410375" url="https://pl.wikipedia.org/wiki?curid=5410375" title="Oniszczuk">
Oniszczuk



</doc>
<doc id="5410377" url="https://pl.wikipedia.org/wiki?curid=5410377" title="Igła z otworem bocznym">
Igła z otworem bocznym



</doc>
<doc id="5410378" url="https://pl.wikipedia.org/wiki?curid=5410378" title="Skoki do wody na Letnich Igrzyskach Olimpijskich 1984 – trampolina 3 m mężczyzn">
Skoki do wody na Letnich Igrzyskach Olimpijskich 1984 – trampolina 3 m mężczyzn

Trampolina 3 m mężczyzn – jedna z konkurencji rozgrywanych w ramach skoków do wody, podczas letnich igrzysk olimpijskich w 1984. Eliminacje odbyły się 7 sierpnia, a finał został rozegrany 8 sierpnia.
Do eliminacji zgłoszonych zostało 30 zawodników z 19 państw. Dwunastu najlepszych awansowało do finałowej rywalizacji.
Zawody w tej konkurencji wygrał reprezentant Stanów Zjednoczonych Greg Louganis. Drugą pozycję zajął zawodnik z Chin Tan Liangde, trzecią zaś reprezentujący kraj triumfatora Ron Merriott.

</doc>
<doc id="5410380" url="https://pl.wikipedia.org/wiki?curid=5410380" title="Ruch Jemenu Południowego">
Ruch Jemenu Południowego



</doc>
<doc id="5410381" url="https://pl.wikipedia.org/wiki?curid=5410381" title="Blask (singiel)">
Blask (singiel)



</doc>
<doc id="5410382" url="https://pl.wikipedia.org/wiki?curid=5410382" title="Billy Kid (singiel)">
Billy Kid (singiel)



</doc>
<doc id="5410383" url="https://pl.wikipedia.org/wiki?curid=5410383" title="Skoki do wody na Letnich Igrzyskach Olimpijskich 1984 – wieża 10 m mężczyzn">
Skoki do wody na Letnich Igrzyskach Olimpijskich 1984 – wieża 10 m mężczyzn

Wieża 10 m mężczyzn – jedna z konkurencji rozgrywanych w ramach skoków do wody, podczas letnich igrzysk olimpijskich w 1984. Eliminacje odbyły się 11 sierpnia, a finał został rozegrany 12 sierpnia.
Do eliminacji zgłoszonych zostało 26 zawodników z 18 państw. Dwunastu najlepszych awansowało do finałowej rywalizacji.
Zawody w tej konkurencji wygrał reprezentant Stanów Zjednoczonych Greg Louganis. Drugą pozycję zajął rodak triumfatora Bruce Kimball, trzecią zaś reprezentujący Chiny Li Kongzheng.

</doc>
<doc id="5410385" url="https://pl.wikipedia.org/wiki?curid=5410385" title="Dmitrowce">
Dmitrowce

Dmitrowce (, "Dzmitraucy"; , "Dmitrowcy") – wieś na Białorusi, w obwodzie grodzieńskim, w rejonie lidzkim, w sielsowiecie Możejków.
Historia.
W XIX i w początkach XX w. położone były w Rosji, w guberni wileńskiej, w powiecie lidzkim.
W dwudziestoleciu międzywojennym leżały w Polsce, w województwie nowogródzkim, w powiecie szczuczyńskim (od 29 maja 1929, wcześniej w powiecie lidzkim), w gminie Lebioda. W 1921 miejscowość liczyła 147 mieszkańców, zamieszkałych w 26 budynkach, wyłącznie Polaków. 137 mieszkańców było wyznania prawosławnego i 10 rzymskokatolickiego.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5410387" url="https://pl.wikipedia.org/wiki?curid=5410387" title="Skoki do wody na Letnich Igrzyskach Olimpijskich 1984 – trampolina 3 m kobiet">
Skoki do wody na Letnich Igrzyskach Olimpijskich 1984 – trampolina 3 m kobiet

Trampolina 3 m kobiet – jedna z konkurencji rozgrywanych w ramach skoków do wody, podczas letnich igrzysk olimpijskich w 1984. Eliminacje odbyły się 5 sierpnia, a finał został rozegrany 6 sierpnia.
Do eliminacji zgłoszone zostały 24 zawodniczki z 18 państw. Dwanaście najlepszych awansowało do finałowej rywalizacji.
Zawody w tej konkurencji wygrała reprezentantka Kanady Sylvie Bernier. Drugą pozycję zajęła zawodniczka ze Stanów Zjednoczonych Kelly McCormick, trzecią zaś również reprezentująca Stany Zjednoczone Christina Seufert.

</doc>
<doc id="5410389" url="https://pl.wikipedia.org/wiki?curid=5410389" title="Skoki do wody na Letnich Igrzyskach Olimpijskich 1984 – wieża 10 m kobiet">
Skoki do wody na Letnich Igrzyskach Olimpijskich 1984 – wieża 10 m kobiet

Wieża 10 m kobiet – jedna z konkurencji rozgrywanych w ramach skoków do wody, podczas letnich igrzysk olimpijskich w 1984. Eliminacje odbyły się 9 sierpnia, a finał został rozegrany 10 sierpnia.
Do eliminacji zgłoszonych zostało 21 zawodniczek z 14 państw. Dwanaście najlepszych awansowało do finałowej rywalizacji.
Zawody w tej konkurencji wygrała reprezentantka Chin Zhou Jihong. Drugą pozycję zajęła zawodniczka ze Stanów Zjednoczonych Michele Mitchell, trzecią zaś również reprezentująca Stany Zjednoczone Wendy Wyland.

</doc>
<doc id="5410397" url="https://pl.wikipedia.org/wiki?curid=5410397" title="Vladimír Janko">
Vladimír Janko

Vladimir Janko (ur. 8 sierpnia 1917 w Nosislaviu, zam. 14 marca 1968 w Pradze) – czechosłowacki wojskowy, generał pułkownik, poseł do parlamentu Czechosłowacji w latach 1954–1960.
Życiorys.
Urodził się w biednej rodzinie ślusarza, wyznania ewangelickiego (bracia czescy). Ukończył gimnazjum realne w Brnie.
W dniu 4 października 1936 roku powołany został do wojska w 43 pułku piechoty w Brnie. Z tego pułku został skierowany do szkoły oficerów rezerwy przy 6 Dywizji Piechoty. Szkołę tę ukończył w dniu 16 września 1937 roku, po czym jako ochotnik wstąpił do akademii wojskowej w Hranicach, którą ukończył 14 sierpnia 1938 roku. Po ukończeniu szkoły przydzielony został do 47 pułku piechoty w Mlade Boleslaviu początkowo do 10 kompanii, od do 15 stycznia 1939 roku do 7 kompanii, gdzie odbywał kurs aplikacyjny dla poruczników.
Po zajęciu przez Niemcy Czechosłowacji i utworzeniu Protektoratu Czech i Moraw w dniu 15 czerwca 1939 roku wystąpił z wojska i wstąpił do wojskowej organizacji konspiracyjnej „Obrona Narodu”. W sierpniu 1939 roku zbiegł do Polski i 26 sierpnia 1939 roku wstąpił do Legionu Czechów i Słowaków.
Po wkroczeniu do Polski oddziałów radzieckich w dniu 18 września 1939 roku został internowany wraz z oddziałem Legionu Czechów i Słowaków dowodzonym przez ppłk. Svobodę w Związku Radzieckim.
Po ataku Niemiec na ZSRR i podpisaniu 18 lipca 1941 roku umowy przez czechosłowacki rząd emigracyjny i ZSRR w sprawie organizacji czechosłowackich oddziałów wojskowy ze Związku Radzieckim, wstąpił do nich i od 7 lutego 1942 roku przebywał w Buzułukach, gdzie zajmował się szkoleniem najpierw 3 kompanii, a następnie szkoły podoficerskiej batalionu.
W lipcu 1942 roku został dowódcą 3 kompanii 1 Czechosłowackiego batalionu piechoty. Po skierowaniu batalionu na front, na czele kompanii wziął udział w bitwie pod Sokołowem. Po wycofaniu batalionu z frontu został dowódcą szkoły oficerskiej w nowo tworzonej 1 Czechosłowackiej Brygadzie w Nowochopiorsku. W czerwcu 1943 roku został skierowany do szkoły wojsk pancernych w Tambowie.
Po ukończeniu kursu został mianowany w dniu 26 lipca 1943 roku dowódcą batalionu czołgów w utworzonego w składzie 1 Czechosłowackiej Brygady, a 11 września 1943 został szefem sztabu tego batalionu. W składzie tego batalionu wziął udział w wyzwalaniu Kijowa i prawobrzeżnej Ukrainy. Od 3 stycznia 1944 roku pełnił obowiązki dowódcy, a 5 lutego został ponownie mianowany dowódcą 1 batalionu czołgów.
Po przeformowaniu batalionu w pułk pancerny w dniu 20 maja 1944 roku został jego dowódcą, a sierpniu 1944 roku został dowódcą 1 Czechosłowackiej Samodzielnej Brygady Pancernej, która utworzona została na bazie dowodzonego przez niego pułku.
Dowodząc brygada uczestniczył w operacji dukielskiej, a następnie morawsko-ostrawskiej, kończąc walki 8 maja 1945 roku w Ołomuncu.
Po zakończeniu wojny, pozostał na stanowisku dowódcy brygady, a latem 1945 roku został dowódcą zgrupowania wojsk w czasie polsko-czechosłowackiego konfliktu granicznego o Cieszyn. We wrześniu 1945 roku został szefem sztabu Korpusu Pancernego w Morawskiem Trebowie. 1 listopada 1945 roku został szefem sztabu wojsk pancernych Ministerstwa Obrony Narodowej.
1 stycznia 1946 roku został skierowany do Akademii Sztabu Generalnego im. Woroszyłowa w Moskwie, gdzie był słuchaczem wyższego kursu dowódców, który ukończył w maju 1947 roku.
Po powrocie w dniu 15 maja 1947 roku został wykładowcą taktyki oraz szefem katedry wojsk pancernych Wyższej Szkole Wojskowej w Pradze. Wiosną 1948 roku został szefem sztabu wojsk pancernych Ministerstwa Obrony Narodowej, a lipca 1950 roku był dowódcą korpusu pancernego w Ołomuncu. Od 20 października 1950 roku pełnił obowiązki dowódcy wojsk pancernych, a od 12 lutego 1952 roku został dowódca tych wojsk.
W 1954 roku został posłem do czechosłowackiego Zgromadzenia Narodowego (funkcję pełnił od 28 listopada 1954 do 11 czerwca 1960 roku). Należał do zwolenników Antoniego Novotnego.
Od 11 października 1956 roku był zastępcą szefa Sztabu Generalnego ds. wojsk pancernych i zmechanizowanych. 28 lipca 1958 roku został zastępcą Ministra Obrony Narodowej. 26 października 1966 roku został mianowany szefem Zarządu Głównego Wojsk Lądowych i jednocześnie zastępcą Ministra Obrony Narodowej.
W dniu 14 marca 1968 roku popełnił samobójstwo, gdy został włączony w tzw. aferę posła Jana Šejna, który zbiegł za żelazną kurtynę.

</doc>
<doc id="5410400" url="https://pl.wikipedia.org/wiki?curid=5410400" title="Incydent Vela">
Incydent Vela

Incydent Vela (ang. "Vela incident") – zdarzenie z 22 września 1979 roku, kiedy to amerykański satelita Vela 6911 wykrył podwójny rozbłysk nad wodami Oceanu Indyjskiego, na południowy wschód od terytorium Republiki Południowej Afryki (RPA). Systemy zamontowane w satelitach VELA miały na celu wykrywanie i rejestrowanie prób atomowych. Administracja amerykańska nigdy nie przedstawiła ostatecznych i oficjalnych dowodów na to, co zarejestrował satelita VELA nad Oceanem Indyjskim. Za państwa powiązane z przeprowadzeniem domniemanej próby atomowej uznaje się Izrael i Republikę Południowej Afryki, jednak żadna ze stron nigdy się do tego nie przyznała.
Zdarzenie.
5 sierpnia 1963 roku Stany Zjednoczone, Wielka Brytania i Związek Radziecki podpisały Układ o zakazie prób broni nuklearnej w atmosferze, w przestrzeni kosmicznej i pod wodą (ang. "Treaty Banning Nuclear Weapon Tests in the Atmosphere, in Outer Space and Under Water"). Po jego wejściu w życie Stany Zjednoczone wystrzeliły w przestrzeń kosmiczną satelity, których zadaniem było wykrywanie prób atomowych na świecie. Od tego czasu satelity VELA wykryły 41 prób z udziałem broni nuklearnej.
22 września 1979 roku tuż przed świtem systemy satelity Vela 6911 zarejestrowały podwójny rozbłysk na południowy wschód od wybrzeży Republiki Południowej Afryki. Jak podają Lars-Erik De Geer i Christopher M. Wright, analiza sygnałów hydroakustycznych odebranych na Wyspie Wniebowstąpienia 110 minut po wybuchu pozwalała na stwierdzenie, że do testu mogło dojść w rejonie Wysp Księcia Edwarda, 2200 km od Kapsztadu. Informacja o tym, że satelita wykrył podwójny rozbłysk, była utajona. Jednak 25 października 1979 roku informacja o odczycie satelity została upubliczniona przez American Broadcasting Company.
Podwójny rozbłysk jest cechą charakterystyczną wybuchu atomowego. Pierwszy rozbłysk jest intensywny i powstaje podczas detonacji. Następnie kula ognia rozchodzi się, a jej powierzchnia wytraca temperaturę towarzyszącą przy eksplozji. Po krótkim czasie kula ognia rozszerza się, a z jej wnętrza dochodzi do drugiego rozbłysku.
Następstwa i dochodzenie.
Badanie szczegółów zdarzenia.
8 listopada 1979 roku podsekretarz w Departamencie Energii Stanów Zjednoczonych John Deutch wysłał do nadzwyczajnego ambasadora Henry’ego Owena raport oparty na odczytach z Obserwatorium Arecibo w Portoryko. Według Deutcha wpływ na odczyty satelity mogły mieć zarejestrowane w tym dniu „przemieszczające się zaburzenia jonosferyczne”.
Zaniepokojona tym wydarzeniem administracja prezydenta Jimmy’ego Cartera postanowiła powołać specjalny zespół niezależnych naukowców, którzy mieli zbadać zdarzenie. Zespołowi temu przewodniczył profesor z Massachusetts Institute of Technology (MIT) Jack Ruina. Raport z prac zespołu został opublikowany 23 maja 1980 roku. Stanowił on, że zanotowany przez satelitę podwójny rozbłysk był najprawdopodobniej spowodowany przez przeprowadzenie próby atomowej, ponieważ czas trwania zdarzenia oraz jego charakterystyka były takie same, jak w przypadku poprzednich eksplozji. Zaznaczono jednak, że odczyty z systemów satelity nie noszą żadnych dodatkowych oznak potwierdzających wybuch spowodowany przez broń nuklearną. Członkowie grupy Ruiny zaznaczyli, iż wątpliwości budzi wysokość źródła sygnału. W przypadku poprzednich odczytów satelit źródło lokalizowano w dużej bliskości powierzchni ziemi. Sygnał z 22 września 1979 roku był natomiast bliższy satelicie VELA niż powierzchni ziemi. Ponadto natężenie światła zaobserwowanego zjawiska było zbyt duże jak na eksplozję i pochmurną pogodę panującą na tym obszarze 22 września. Dokument sporządzony po pracach zespołu dopuszczał także wpływ czynników zewnętrznych na reakcję systemów satelity i ich odczyty.
 twierdziło z kolei, że posiadane przez nie systemy zanotowały odczyty wyraźnie sugerujące test nuklearny. Alan Berman, członek Naval Research Laboratory, twierdził, że w okolicy Wysp Księcia Edwarda doszło do wybuchu nuklearnego, który wyemitował nagły i silny impuls akustyczny. Naval Research Laboratory w swojej opinii również odwołało się do odczytów hydroakustycznych. De Geer i Wright podają, że podobne odczyty zanotowano także w Argentynie. Tezę o tym, iż satelita VELA wykrył eksplozję, popierała także Central Intelligence Agency (CIA). Za nietypowe agencja uznała przeprowadzenie testu w porze nocnej, a także niższą, niż można by założyć, moc wybuchu.
De Geer i Wright przywołują także badania profesora Lestera van Middleswortha, który przeprowadził badania na tarczycach owiec zabitych na przełomie października i listopada 1979 roku w Australii. W tarczycach owiec van Middlesworth stwierdził podwyższone i odbiegające od normy stężenie izotopu jodu-131. Owce te wypasane były na obszarze, na którym w dniach 26–27 września 1979 roku wystąpiły opady deszczu. Na podstawie danych meteorologicznych z września 1979 roku oszacowano, że chmury te nadeszły z kierunku znajdującej się w archipelagu Wysp Księcia Edwarda Wyspy Mariona. W tym czasie badania naukowe potwierdzały już tezę, iż tarczyce zwierząt gatunków pasterskich, w szczególności owiec, wchłaniają izotopy jodu pochodzące z testów broni nuklearnej przeprowadzanych w atmosferze. Defense Intelligence Agency (DIA) podjęła działania w celu zbadania, czy skażenie to mogło wynikać z działalności lokalnego przemysłu. De Geer i Wright stwierdzili jednak, że w Australii nie wykryto skażenia gruntu i powietrza izotopem jodu-131 przed 22 września. Ponadto w okolicach miejsc wypasu owiec nie istniał przemysł mogący emitować izotopy jodu.
Stany Zjednoczone ostatecznie nie przedstawiły oficjalnych dowodów, które poparłyby lub odrzuciłyby tezę o tym, iż 22 września miał miejsce test nuklearny. Urzędnicy Departamentu Energii, Departamentu Obrony, a także DIA i CIA stały na stanowisku, że tego dnia doszło do wybuchu nuklearnego. Urzędnicy z Białego Domu i doradcy naukowi prezydenta poparli tezę o wpływie czynników trzecich na odczyty satelity.
Identyfikacja państw odpowiedzialnych za zdarzenie.
Wraz z wszczęciem dochodzenia mającego na celu sprawdzenie, czy doszło do wybuchu, Amerykanie podjęli wysiłki w celu wskazania państwa odpowiedzialnego za przeprowadzenie ewentualnego testu nuklearnego. Już 22 września prezydent Carter wskazał państwa, które miały być odpowiedzialne za eksplozję: „Pojawił się sygnał o eksplozji jądrowej w rejonie Afryki Południowej – albo RPA, Izrael z wykorzystaniem statku, albo nic”. W latach 70. XX wieku administracja amerykańska podejrzewała, że Izrael był w trakcie rozwijania swojego programu nuklearnego oraz posiadał głowice nuklearne i środki ich przenoszenia. Podczas wojny Jom Kipur Izrael, w celu uzyskania pomocy od Stanów Zjednoczonych, sugerował możliwość rozpoczęcia konfliktu nuklearnego. Amerykanie zaniepokojeni byli izraelsko-południowoafrykańską współpracą w dziedzinie balistycznych pocisków rakietowych oraz spotkaniami naukowców związanych z atomistyką. Co więcej, wywiad amerykański posiadał informacje o tym, iż w zamian za "yellowcake" i uran Izrael wysyłał do Południowej Afryki tryt. Wśród potencjalnych odpowiedzialnych za przeprowadzenie testu były Francja, Związek Radziecki, Indie oraz Pakistan. Jednak miejsce, w którym VELA zarejestrował podwójny rozbłysk, oraz izraelsko-południowoafrykańska współpraca wojskowa sprawiły, że amerykańskie podejrzenia skupiły się na tych dwóch państwach.
Weiss twierdzi, że prezydent Carter celowo unikał jednoznacznego wskazania państwa odpowiedzialnego za potencjalny test nuklearny ze względów politycznych. Z jednej strony stwierdzenie, że 22 września nie doszło do eksplozji, podważyłoby wcześniejsze odczyty satelit VELA. Z drugiej strony Stany Zjednoczone były zaangażowane w rokowania dotyczące kontroli broni nuklearnej i proces pokojowy na Bliskim Wschodzie. Amerykanie wynegocjowali ze Związkiem Radzieckim SALT II i czekali na jego ratyfikację. W 1978 roku w Camp David Izrael i Egipt podpisały "Porozumienie z Camp David", które tworzyło ramy dla porozumienia pokojowego. Uznanie, że to Izrael przeprowadził test nuklearny, mogłoby mieć niekorzystny wpływ na wspomniane porozumienia. Carter bał się także oskarżenia o podwójne standardy wobec kontroli zbrojeń nuklearnych na świecie i pozwalanie Izraelowi oraz Południowej Afryce na rozwój programów nuklearnych poza międzynarodowymi systemami kontroli. Ponadto w 1978 roku Carter podpisał , który uznawał rozprzestrzenianie się broni nuklearnej na świecie za zagrożenie dla Stanów Zjednoczonych Ameryki.
Dieter Gerhardt, oficer południowoafrykańskiej marynarki wojennej i szpieg GRU (od lat 50. do lat 80. XX wieku), uznał przeprowadzenie testu przez Izrael za bardzo prawdopodobne, ponieważ przed 22 września zamknięto bazę marynarki wojennej w Simonstad na bezpośrednie polecenie ministerstwa obrony, a także nie udzielano żadnych wyjaśnień w tej sprawie personelowi wojskowemu. Udział Izraela w teście został potwierdzony przez dziennikarza Seymoura Hersha. W książce "The Samson Option: Israel’s Nuclear Arsenal and American Foreign Policy" podaje, że test wykonany 22 września był jednym z trzech przeprowadzonych przez izraelską armię na Oceanie Indyjskim. 22 września w próbnej eksplozji miały wziąć co najmniej dwa okręty wojenne, personel wojskowy, izraelscy naukowcy i przedstawiciele południowoafrykańskiej marynarki wojennej.
Izrael oraz Południowa Afryka nigdy nie przyznały się do przeprowadzenia testu oraz nie wyjaśniły, co wydarzyło się 22 września 1979 roku. Izraelczycy przyznali, że podwójny rozbłysk jest cechą charakterystyczną eksplozji nuklearnej. Jednak zaznaczyli, że satelita mógł zarejestrować meteor. Ponadto specjaliści izraelscy uznali, że systemy satelit VELA pod koniec lat 70. XX wieku można było uznać za przestarzałe, co podaje w wątpliwość ich skuteczność. 22 września nad Oceanem Indyjskim nie znajdowały się inne satelity poza przestarzałą VELĄ. Jako zaprzeczenie swojego udziału w teście Izraelczycy podają brak jakichkolwiek ujawnionych dowodów w tej sprawie ze strony Południowej Afryki, która od lat 90. XX wieku rządzona jest przez nieprzychylne Izraelowi władze.

</doc>
<doc id="5410405" url="https://pl.wikipedia.org/wiki?curid=5410405" title="Lebioda (wieś)">
Lebioda (wieś)

Lebioda (, "Lebiada"; , "Lebieda"; hist. Lebioda Wielka) – wieś na Białorusi, w obwodzie grodzieńskim, w rejonie lidzkim, w sielsowiecie Możejków, nad Lebiodą.
Historia.
W XIX i w początkach XX w. folwark należący do książąt Ogińskich, położony w Rosji, w guberni wileńskiej, w powiecie lidzkim. Była wówczas siedzibą gminy Lebioda. Znajdowała się tu cerkiew prawosławna.
W dwudziestoleciu międzywojennym Lebioda Wielka leżała w Polsce, w województwie nowogródzkim, w powiecie szczuczyńskim (od 29 maja 1929, wcześniej w powiecie lidzkim), w gminie Lebioda. W 1921 miejscowość liczyła 25 mieszkańców, zamieszkałych w 5 budynkach, wyłącznie Polaków. 18 mieszkańców było wyznania prawosławnego i 7 rzymskokatolickiego.
W latach 20. XX w. utraciła status siedziby gminy na rzecz Hordziejowców. Nazwa gminy nie uległa jednak zmianie.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5410406" url="https://pl.wikipedia.org/wiki?curid=5410406" title="Lebioda Wielka">
Lebioda Wielka



</doc>
<doc id="5410409" url="https://pl.wikipedia.org/wiki?curid=5410409" title="Życie jest piękne (singel)">
Życie jest piękne (singel)

Życie jest piękne – utwór polskiego rapera Kizo oraz rapera Tymka, wydany w czerwcu 2019 roku, pochodzący z albumu "Pegaz".
Nagranie uzyskało status podwójnej platynowej płyty (2021). Utwór zdobył ponad 35 milionów wyświetleń w serwisie YouTube (2023) oraz ponad 12 milionów odsłuchań w serwisie Spotify (2023).
Producentem utworu jest Kamil ‘PSR’ Pisarski. Za mix/mastering utworu odpowiada Enzu.

</doc>
<doc id="5410410" url="https://pl.wikipedia.org/wiki?curid=5410410" title="Gauntlet match">
Gauntlet match



</doc>
<doc id="5410412" url="https://pl.wikipedia.org/wiki?curid=5410412" title="Kwiat polskiej młodzieży (singel)">
Kwiat polskiej młodzieży (singel)

Kwiat polskiej młodzieży – utwór polskiego rapera Bedoesa oraz Kubiego Producenta, wydany przez wytwórnię SBM Label w listopadzie 2018 roku, pochodzący z albumu o tej samej nazwie.
Nagranie uzyskało status diamentowej płyty (2020). Utwór zdobył ponad 17 milionów wyświetleń w serwisie YouTube (2023) oraz ponad 12 milionów odsłuchań w serwisie Spotify (2023).
Producentem utworu jest również Kubi Producent. Za mix/mastering utworu odpowiada DJ Johny. Utwór został nagrany w Nobocoto Studio w Warszawie.

</doc>
<doc id="5410424" url="https://pl.wikipedia.org/wiki?curid=5410424" title="Istra 1961">
Istra 1961



</doc>
<doc id="5410431" url="https://pl.wikipedia.org/wiki?curid=5410431" title="Kasper Siemek">
Kasper Siemek

Kasper Siemek herbu Brochwicz (również Gasparus Siemek ; ur. w drugiej połowie XVI w., zm. 1642) – polski pisarz polityczny.
Życiorys.
W 1610 r. rozpoczął studia na Uniwersytecie Krakowskim. W okresie studiów był jednym z przywódców wystąpień studenckich przeciw różnowiercom. Choć nie uzyskał żadnego stopnia, obracał się w krakowskim środowisku akademickim, uchodząc za znawcę prawa, filozofii i matematyki. Pracował jako nauczyciel synów zamożnej szlachty. W 1630 r. występował jako pełnomocnik sądowy weneckiego kupca Stefana Posterli.

</doc>
<doc id="5410434" url="https://pl.wikipedia.org/wiki?curid=5410434" title="Sleeveface">
Sleeveface

Sleeveface – zjawisko internetowe (zob. mem internetowy); kreatywna, czasem zabawna fotografia osoby częściowo zakrytej przez okładkę książki lub płyty; na zdjęciu osoba zostaje wkomponowana w okładkę, uzupełnia ją, stanowi jej fragment.
Historia i nazwa.
Dokładne pochodzenie pojęcia nie jest znane, ale przyjęło się w kwietniu 2007 roku. Gdy DJ Carl Morris grał w barze w Cardiff, zrobiono jemu i jego towarzyszom zdjęcia, na których trzymali przed twarzami okładki płyt winylowych. Przyjaciel Carla John Rostron opublikował fotografie w Internecie i założył specjalną grupę na Facebooku, co między innymi przyczyniło się do upowszechnienia zjawiska. John Rostron i Carl Morris są także autorami książki "Sleeveface: Be The Vinyl", która zawiera zestawienie okładek nadesłanych z całego świata na ich stronę internetową www.sleeveface.com
Sleeveface jako zjawisko istniał już wcześniej. Przykładami sleeveface (także przed erą internetu) są między innymi: okładka płyty Johna Hiatta "Slug Line" (1979), tył albumu "Picture This" Huey Lewis and the News (1982), na którym Huey trzyma przednią stronę swojej płyty, okładka magazynu „Mad”, na której pojawia się Gary Numan pozujący z czasopismem czy okładka singla J Rocca „Play This (One)” (2003). W 2006 roku na waxidermy.com została opublikowana kolekcja fotografii sleeveface.
Sleeveface w kulturze.
Sleeveface, często w połączeniu z hasłem "ubierz się w książkę", jest wykorzystywany jako forma promocji czytelnictwa, zwykle przez bibliotekarzy i pracowników ośrodków kultury. 
Na całym świecie organizowane są imprezy oraz warsztaty sleeveface. Jeden z warsztatów odbył się w Muzeum Narodowym w Cardiff w listopadzie 2008 roku w ramach corocznego festiwalu .

</doc>
<doc id="5410436" url="https://pl.wikipedia.org/wiki?curid=5410436" title="They Ain't Ready">
They Ain't Ready



</doc>
<doc id="5410443" url="https://pl.wikipedia.org/wiki?curid=5410443" title="Mosiewicze (sielsowiet Możejków)">
Mosiewicze (sielsowiet Możejków)

Mosiewicze (, "Masiawiczy"; , "Mosiewiczi") – wieś na Białorusi, w obwodzie grodzieńskim, w rejonie lidzkim, w sielsowiecie Możejków.
Historia.
W XIX i w początkach XX w. położone były w Rosji, w guberni wileńskiej, w powiecie lidzkim, w gminie Tarnowszczyzna.
W dwudziestoleciu międzywojennym leżały w Polsce, w województwie nowogródzkim, w powiecie lidzkim, w gminie Tarnowo/Białohruda. W 1921 miejscowość liczyła 350 mieszkańców, zamieszkałych w 57 budynkach, wyłącznie Polaków. 347 mieszkańców było wyznania rzymskokatolickiego i 3 prawosławnego.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5410445" url="https://pl.wikipedia.org/wiki?curid=5410445" title="Komitat Brassó">
Komitat Brassó

Komitat Brassó (, ) – komitat Królestwa Węgier. W 1910 roku liczył 101 199 mieszkańców, a jego powierzchnia wynosiła 1499 km². Jego stolicą był Braszów.
Graniczył z komitatami Fogaras, Háromszék i Nagy-Küküllő.
W wyniku podpisania traktatu w Trianon w 1920 roku obszar komitatu znalazł się w granicach Królestwa Rumunii.

</doc>
<doc id="5410447" url="https://pl.wikipedia.org/wiki?curid=5410447" title="Jeorjos Mawros">
Jeorjos Mawros

Jeorjos Mawros (; ur. 15 marca 1909 w m. Kastelorizo na wyspie Mejisti, zm. 6 maja 1995 w Atenach) – grecki polityk i prawnik, wielokrotny minister i wicepremier, parlamentarzysta krajowy i eurodeputowany, były prezes Banku Grecji oraz partii Unia Centrum – Nowe Siły. Sprawiedliwy wśród Narodów Świata.
Życiorys.
Syn handlarza Janisa Mawrosa. Ukończył studia prawnicze na Uniwersytecie Narodowym im. Kapodistriasa w Atenach, kształcił się też na Uniwersytecie Humboldtów w Berlinie (1934–1935). W 1936 obronił doktorat, od 1937 do 1942 był wykładowcą macierzystej uczelni, praktykował też w zawodzie. Autor publikacji z zakresu prawa cywilnego, morskiego, międzynarodowego publicznego i prywatnego, a także licznych książek. Walczył podczas wojny grecko-włoskiej na froncie albańskim. W trakcie wojny pomógł żydowskiej rodzinie w znalezieniu schronienia i następnie ucieczce, za co w 1994 otrzymał tytuł Sprawiedliwy wśród Narodów Świata. Pomagał także w ucieczce z kraju na Bliski Wschód wysokich przedstawicieli władz. Od 1943 należał do grupy Unia Socjalistyczna, działającej na rzecz wyzwolenia i idei lewicowych.
Po wojnie zaangażował się w działalność polityczną, przystąpił do Partii Liberalnej (w 1961 przekształconej w Unię Centrum). Od 1946 do 1967 zasiadał Parlamencie Grecji (z przerwą na kadencję 1952–1956). Był członkiem i przewodniczącym delegacji Grecji do Zgromadzenia Ogólnego Organizacji Narodów Zjednoczonych, a także członkiem Zgromadzenia Parlamentarnego Rady Europy. Zajmował stanowiska sekretarza stanu przy premierze ds. sprawiedliwości (listopad 1945–luty 1946), a następnie ministra: sprawiedliwości (luty–kwiecień 1946, lipiec 1951), edukacji narodowej (marzec–kwiecień 1946), ekonomii (kwiecień 1949–styczeń 1950), finansów (marzec–październik 1951), koordynacji (wrzesień–październik 1951, listopad–grudzień 1963, luty–czerwiec 1964), obrony narodowej (lipiec–październik 1952). Od 1949 do 1952 reprezentował Grecję we władzach Banku Światowego, a od 1964 do 1966 kierował Bankiem Grecji. Po zamachu stanu czarnych pułkowników od kwietnia do października 1968 osadzony w areszcie domowym, w 1974 był także uwięziony w obozie na wyspie Jaros. Po śmierci Jeorjosa Papandreu stał się jednym z liderów opozycji.
W 1974 został założycielem Unii Centrum – Nowych Sił, jego partia w wyborach z 1974 zajęła drugie miejsce, a Mawros został liderem opozycji (do 1977). Od lipca do października 1974 wicepremier i minister spraw zagranicznych w rządzie jedności narodowej. W 1976 ugrupowanie weszło w skład sojuszu Unia Demokratycznego Centrum, w której objął funkcję lidera. W 1977 uzyskał reelekcję do parlamentu, jednak ze względu na słaby wynik wyborczy zrezygnował ze stanowiska i przeszedł do Ogólnogreckiego Ruchu Socjalistycznego. W 1981 wybrany ponownie do krajowej legislatywy, zaś w 1984 do Parlamentu Europejskiego. Przystąpił do frakcji socjalistycznej. W 1989 zrezygnował z członkostwa w PASOK, następnie zakończył działalność polityczną.
Odznaczenia.
Odznaczony m.in. Orderem Zasługi Republiki Włoskiej I klasy i Orderem Flagi Jugosławiańskiej I klasy.

</doc>
<doc id="5410448" url="https://pl.wikipedia.org/wiki?curid=5410448" title="Komitat Fogaras">
Komitat Fogaras

Komitat Fogaras (, ) – komitat Królestwa Węgier, leżący na terenie Siedmiogrodu. W 1910 roku liczył 95 174 mieszkańców, a jego powierzchnia wynosiła 2433 km². Jego stolicą był Fogarasz.
Graniczył z komitatami Szeben, Nagy-Küküllő i Brassó.
W wyniku podpisania traktatu w Trianon w 1920 roku obszar komitatu znalazł się w granicach Królestwa Rumunii.

</doc>
<doc id="5410449" url="https://pl.wikipedia.org/wiki?curid=5410449" title="Milton Giménez">
Milton Giménez

Milton Giménez (ur. 12 sierpnia 1996 w Grand Bourg) – argentyński piłkarz występujący na pozycji napastnika, od 2023 roku zawodnik Banfield.

</doc>
<doc id="5410452" url="https://pl.wikipedia.org/wiki?curid=5410452" title="Johan Silén">
Johan Silén



</doc>
<doc id="5410455" url="https://pl.wikipedia.org/wiki?curid=5410455" title="Komitat Szeben">
Komitat Szeben

Komitat Szeben (, ) – komitat Królestwa Węgier, leżący na terenie Siedmiogrodu. W 1910 roku liczył 176 921 mieszkańców, a jego powierzchnia wynosiła 3313,52 km². Jego stolicą był Sybin.
Graniczył z komitatami Hunyad, Alsó-Fehér, Nagy-Küküllő i Fogaras oraz z Rumunią.
W wyniku podpisania traktatu w Trianon w 1920 roku obszar komitatu znalazł się w granicach Królestwa Rumunii.

</doc>
<doc id="5410457" url="https://pl.wikipedia.org/wiki?curid=5410457" title="Leszek Kopeć (producent)">
Leszek Kopeć (producent)

Leszek Kopeć (ur. 3 lipca 1951 w Gdańsku) - producent filmowy, przedsiębiorca, wydawca. Dyrektor Festiwalu Polskich Filmów Fabularnych w Gdyni, Gdyńskiej Szkoły Filmowej oraz Prezes Zarządu Pomorskiej Fundacji Filmowej w Gdyni. 
Życiorys.
Leszek Kopeć urodził się 3 lipca 1951 roku w Gdańsku. W latach szkolnych i studenckich Kopeć uczęszczał do sławnego gdańskiego Dyskusyjnego Klubu Filmowego „Żak”, prowadzonego przez Lucjana Bokińca, pomysłodawcy i pierwszego dyrektora Festiwalu Polskich Filmów Fabularnych. 
W 1976 roku ukończył studia na Wydziale Filologii Polskiej Uniwersytetu Gdańskiego. Był współzałożycielem i redaktorem pisma studenckiego „Literaria” (1973-1979), redaktorem naczelnym wydawnictwa „Fokus” (1993-1994), współpracownikiem „Kuriera Czytelniczego Megaron” (1995-2002). Od roku 2010 wydaje „Kwartalnik Artystyczny Bliza”. Jest autorem m.in. powieści fantasy „Kredowe koło" (1989), opowiadań i recenzji opublikowanych m.in. w pismach „Litteraria”, „Punkt” czy „Kurier Czytelniczy. Megaron” i „Tytuł”. Absolwent Studium Menedżerów prowadzonego przez Gdańską Fundację Kształcenia Menadżerów.
Od 1999 do 2005 Dyrektor Neptun Filmu, od 2000 do 2002 – producent, a następnie Dyrektor Festiwalu Polskich Filmów Fabularnych. Od 2005 do 2010 Dyrektor Centrum Kultury w Gdyni. Od 2010 do 2022 wydawca kwartalnika artystycznego „Bliza”. Od 2015 do 2022 dyrektor Gdyńskiego Centrum Filmowego. Od 2010 – dyrektor Gdyńskiej Szkoły Filmowej. 
Producent kilkudziesięciu filmów dyplomowych absolwentów Gdyńskiej Szkoły filmowej, które zostały nagrodzone na ponad 100 i nominowane na ok. 200 festiwalach w kraju i za granicą, w tym dwukrotnie do Złotej Palmy w konkursie Court Metrage w Cannes. Otrzymał nagrodę Orła Pomorskiego w 2015 roku i tytuł Osobowość Roku Gdyni 2016 przyznawany przez Dziennik Bałtycki. Odznaczony brązowym, srebrnym i złotym Medalem Gloria Artis Ministra Kultury oraz laureat Nagrody Artystycznej Prezydenta Miasta Gdyni. W 2017 roku uhonorowany Medalem im. Eugeniusza Kwiatkowskiego. W 2022 r. otrzymał nagrodę Stowarzyszenia Filmowców Polskich za całokształt i osiągnięcia artystyczne.
Filmografia producenta.
Etiudy filmowe wyprodukowane w Gdyńskiej Szkole Filmowej i prezentowane w TVP Kultura oraz w Telewizji Kino Polska:
Pozostałe etiudy Gdyńskiej Szkoły Filmowej:
Produkcje Pomorskiej Fundacji Filmowej w Gdyni wspólnie z TVP S.A.:
Inne produkcje: 
Koproducent pełnometrażowych filmów fabularnych, m.in. „Iluzja", reż. Marta Minorowicz czy „Orzeł. Ostatni Patrol", reż. Jacek Bławut.

</doc>
<doc id="5410458" url="https://pl.wikipedia.org/wiki?curid=5410458" title="Thaxterogaster multiformis">
Thaxterogaster multiformis



</doc>
<doc id="5410459" url="https://pl.wikipedia.org/wiki?curid=5410459" title="Thaxterogaster fulvo-ochrascens">
Thaxterogaster fulvo-ochrascens



</doc>
<doc id="5410465" url="https://pl.wikipedia.org/wiki?curid=5410465" title="Thaxterogaster ochroleucus">
Thaxterogaster ochroleucus



</doc>
<doc id="5410469" url="https://pl.wikipedia.org/wiki?curid=5410469" title="Dawid Śmiełowski">
Dawid Śmiełowski

Dawid Śmiełowski (ur. 20 listopada 1995 w Wągrowcu) – polski zawodnik mieszanych sztuk walki (MMA) walczący w kategorii piórkowej. Były zawodnik Babilon MMA. Od stycznia 2022 roku jest zawodnikiem KSW. Obecny nr. 4 rankingu KSW w wadze piórkowej.
Kariera MMA.
Slugfest i RWC.
28 października 2017 na gali "Slugfest 12" zadebiutował w zawodowym MMA technicznie nokautując Jakuba Hanuszkiewicza w pierwszej rundzie.
13 kwietnia 2018 podczas gali Slugfest 14, w Murowanej Goślinie doszło do jego walki ze Sławomirem Szczepańskim. Śmiełowski znokautował swojego rywala kopnięciem na głowę w pierwszej rundzie.
21 grudnia 2018 poddał duszeniem trójkątnym w trzeciej rundzie Daniela Matyszaka. Starcie, które odbyło się w limicie umownym do 67 kg odbyło się na gali "RWC 1: Nowe Rozdanie".
KSW.
17 stycznia 2022 roku największa polska organizacja, Konfrontacja Sztuk Walki za pośrednictwem mediów społecznościowych ogłosiła zakontraktowanie Śmiełowskiego.
W pierwszej walce dla nowego pracodawcy, na gali "KSW 67: De Fries vs. Stosič" 26 lutego 2022 miał zmierzyć się z Krzysztofem Klaczkiem, jednak ten wypadł z pojedynku, ze względu na chorobę. Nowym rywalem Śmiełowskiego był Chorwat, Filip Pejić. Starcie odbyło się w umownym limicie do 68,5 kg. Śmiełowski przegrywał na kartach sędziowskich, ale ostatecznie udało mu się odwrócić losy pojedynku i znokautować rywala na 8 sekund przed zakończeniem walki.
Niecałe pięć miesięcy później, na gali "KSW 72: Romanowski vs. Grzebyk" zmierzył się z byłym mistrzem organizacji Armia Fight Night, Patrykiem Kaczmarczykiem. Zwyciężył w drugiej rundzie, kiedy to znokautował rywala kopnięciem na korpus. Po walce otrzymał pierwszy bonus za najlepszy "nokaut wieczoru".
Oczekiwano, że Śmiełowski po dwóch efektownych zwycięstwach 17 marca 2023 na "KSW 80" zawalczy z Robertem Ruchałą o tymczasowy pas mistrzowski kategorii piórkowej KSW. Ostatecznie na nieco miesiąc przed zaplanowaną galą w mediach społecznościowych wybiegła informacja o kontuzji "Królika", która wykluczyła go z tego zestawienia.

</doc>
<doc id="5410470" url="https://pl.wikipedia.org/wiki?curid=5410470" title="Katedra Najświętszej Maryi Panny z Guadalupe w Anchorage">
Katedra Najświętszej Maryi Panny z Guadalupe w Anchorage

Katedra Najświętszej Maryi Panny z Guadalupe w Anchorage – archikatedra rzymskokatolickiej Metropolii Anchorage-Juneau położona w Anchorage, oddana do użytku 12 grudnia 2005 roku.
Historia.
Parafia pw. Najświętszej Maryi Panny z Guadalupe w Anchorage istniała od 1976 roku, jednak w 2005 zakończono budowę nowego kościoła. W 2014 roku została ona konkatedrą archdiecezji Anchorage. W 2020 roku razem z powstaniem archdiecezji Anchorage-Juneau została jej archikatedrą, zaś katedra Narodzenia Najświętszej Maryi Panny w Juneau została jej konkatedrą.

</doc>
<doc id="5410476" url="https://pl.wikipedia.org/wiki?curid=5410476" title="Smutek (singel)">
Smutek (singel)

Smutek – utwór polskiego Rapera KęKę, wydany w czerwcu 2016 roku, pochodzący z albumu "Trzecie rzeczy".
Nagranie uzyskało status podwójnej platynowej płyty (2017). Utwór zdobył ponad 32 milionów wyświetleń w serwisie YouTube (2023) oraz ponad 4 miliony odsłuchań w serwisie Spotify (2023).
Producentem utworu jest PLN.beatz. Za mix/mastering utworu odpowiada DJ Deszczu Strugi.

</doc>
<doc id="5410477" url="https://pl.wikipedia.org/wiki?curid=5410477" title="5 km (obwód tarnopolski)">
5 km (obwód tarnopolski)

5 km () – przystanek kolejowy w miejscowości Borki Wielkie, w rejonie tarnopolskim, w obwodzie tarnopolskim, na Ukrainie.

</doc>
<doc id="5410480" url="https://pl.wikipedia.org/wiki?curid=5410480" title="Płuca zlepione topami">
Płuca zlepione topami

Płuca zlepione topami – utwór polskiego rapera Guziora, wydany w maju 2018 roku, pochodzący z albumu "Evil Things".
Nagranie uzyskało status potrójnej platynowej płyty (2020). Utwór zdobył ponad 71 milionów wyświetleń w serwisie YouTube (2023) oraz ponad 35 milionów odsłuchań w serwisie Spotify (2023).
Producentem utworu jest Wezyr. Za mix/mastering utworu odpowiada Grrracz.

</doc>
<doc id="5410481" url="https://pl.wikipedia.org/wiki?curid=5410481" title="PGAL">
PGAL



</doc>
<doc id="5410482" url="https://pl.wikipedia.org/wiki?curid=5410482" title="Chodaczków Mały (przystanek kolejowy)">
Chodaczków Mały (przystanek kolejowy)

Chodaczków Mały () – przystanek kolejowy w pobliżu miejscowości Chodaczków Mały, w rejonie tarnopolskim, w obwodzie tarnopolskim, na Ukrainie.
Przystanek istniał w II Rzeczpospolitej.

</doc>
<doc id="5410484" url="https://pl.wikipedia.org/wiki?curid=5410484" title="Fala (singel)">
Fala (singel)

Fala – utwór polskiego Rapera Guziora oraz Oskara83, wydany w październiku 2020 roku, pochodzący z albumu "Pleśń".
Nagranie uzyskało status diamentowej płyty (2021). Utwór zdobył ponad 85 milionów wyświetleń w serwisie YouTube (2023) oraz ponad 52 milionów odsłuchań w serwisie Spotify (2023).
Producentem utworu jest Bero. Za mix/mastering utworu odpowiada Grrracz.

</doc>
<doc id="5410487" url="https://pl.wikipedia.org/wiki?curid=5410487" title="Kołodziejówka (przystanek kolejowy)">
Kołodziejówka (przystanek kolejowy)

Kołodziejówka () – przystanek kolejowy w pobliżu miejscowości Kołodziejówka, w rejonie tarnopolskim, w obwodzie tarnopolskim, na Ukrainie.
Przystanek istniał w II Rzeczpospolitej.

</doc>
<doc id="5410488" url="https://pl.wikipedia.org/wiki?curid=5410488" title="Lista zawodników Ultraligi">
Lista zawodników Ultraligi

Poniżej znajduje się Lista zawodników Ultraligi ułożona według pierwszej litery nazwiska. Pod uwagę zostali wzięci zarówno zawodnicy, jak i trenerzy. W przypadku, gdy zawodnik zmienił pseudonim w trakcie kariery, podane są wszystkie jego wariację.
Lista.
Stan na 22.02.2023 r.

</doc>
<doc id="5410492" url="https://pl.wikipedia.org/wiki?curid=5410492" title="San Antonio (rzeka)">
San Antonio (rzeka)

San Antonio () – jedenasta pod względem długości rzeka Teksasu, główny dopływ rzeki Guadalupe. Ma długość 390 km i przecina pięć hrabstw: Bexar, Goliad, Karnes, Refugio i Wilson. Swoje źródła bierze w pobliżu San Antonio, a w samym mieście tworzy park miejski, który jest uznawany za atrakcję numer jeden. 

</doc>
<doc id="5410494" url="https://pl.wikipedia.org/wiki?curid=5410494" title="Iwona Wiśniewska">
Iwona Wiśniewska

Iwona Małgorzata Wiśniewska z domu Janeczko (ur. 1 września 1967 w Świnoujściu) – polska samorządowczyni, od 2017 roku starosta powiatu stargardzkiego. W latach 2014–2017 pełniła funkcję wicestarosty.
Od 2019 roku jest wiceprzewodniczącą Konwentu Starostów Województwa Zachodniopomorskiego.
Życiorys.
Jest córką Kazimiery i Józefa. Ukończyła politologię i nauki społeczne na Wydziale Humanistycznym Uniwersytetu Szczecińskiego. Uzyskała tytuł magistra w dziedzinie socjologii. Otrzymała także kwalifikacje pedagogiczne w Instytucie Kształcenia Nauczycieli we Wrocławiu, a na Wydziale Zarządzania i Ekonomii Usług US ukończyła zarządzanie projektami europejskimi. Przeszła także szkolenie z mediacji w Polskim Centrum Mediacji w Warszawie oraz uzyskała tytuł menadżerki zasobów ludzkich w Agencji Rozwoju Gospodarczego w Poznaniu. Ukończyła także studia podyplomowe Master of Business Administration w Wyższej Szkole Biznesu National-Louis University w Nowym Sączu.
W latach 1986–1987 pracowała w jednostce wojskowej w Witkowie, a następnie w Szkole Podstawowej nr 17 we Wrocławiu. Od 1993 do 1995 była zatrudniona w firmie Nordex Stargard Ltd. Spółka z o.o., a następnie do 1999 w Dutch Farmers Sp. z o.o. w Stargardzie. W latach 2011–2014 pracowała w stargardzkim starostwie powiatowym.
Kariera samorządowa.
W wyborach samorządowych w 2010 roku bezskutecznie kandydowała do rady miasta Stargardu Szczecińskiego, uzyskała wówczas 99 głosów (1,39%). W maju 2013 roku została wiceprezeską prowadzonego przez Sławomira Pajora stowarzyszenia samorządowego Stargard XXI. W wyborach samorządowych w 2014 roku bezskutecznie kandydowała do rady powiatu stargardzkiego z list "KWW Sławomira Pajora – Stargard XXI", uzyskała 241 głosów (4,13%). 1 grudnia tego samego roku została wybrana wicestarostą w zarządzie Ireneusza Rogowskiego z Prawa i Sprawiedliwości. 26 kwietnia 2017 roku, po rezygnacji Rogowskiego, została wybrana starostą powiatu. Za jej kandydaturą głosowało 20 radnych, a 3 wstrzymało się od głosu.
W wyborach samorządowych w 2018 roku ponownie kandydowała do rady powiatu z list "KWW Rafała Zająca". Uzyskała mandat z najwyższym wynikiem na liście – 1195 głosów (21,57%). W listopadzie tego samego roku została ponownie wybrana starostą. W styczniu 2019 roku została wybrana wiceprzewodniczącą Konwentu Powiatów Województwa Zachodniopomorskiego.

</doc>
<doc id="5410502" url="https://pl.wikipedia.org/wiki?curid=5410502" title="Thaxterogaster">
Thaxterogaster

Thaxterogaster Singer – rodzaj grzybów z rodziny zasłonakowatych ("Cortinariaceae").
Systematyka i nazewnictwo.
Pozycja w klasyfikacji według Index Fungorum: "Thaxterogaster, Cortinariaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Gatunki występujące w Polsce:

</doc>
<doc id="5410505" url="https://pl.wikipedia.org/wiki?curid=5410505" title="Tony Delk">
Tony Delk

Tony Lorenzo Delk (ur. 28 stycznia 1974 w Covington) – amerykański koszykarz, występujący na pozycjach rozgrywającego lub rzucającego obrońcy, po zakończeniu kariery zawodniczej trener koszykarski.
W 1992 został wybrany najlepszym zawodnikiem szkół średnich stanu Tennessee (Tennessee Mr. Basketball). Wystąpił też w meczu gwiazd – McDonald’s All-American. Zaliczono go także do IV składu Parade All-American.

</doc>
<doc id="5410507" url="https://pl.wikipedia.org/wiki?curid=5410507" title="Teraz Muzyka">
Teraz Muzyka



</doc>
<doc id="5410509" url="https://pl.wikipedia.org/wiki?curid=5410509" title="Zbigniew Leszek Grzywaczewski">
Zbigniew Leszek Grzywaczewski

Zbigniew Leszek Grzywaczewski (ur. 19 lipca 1920 w Warszawie, zm. 28 sierpnia 1993 w Gdańsku) – polski działacz konspiracji niepodległościowej podczas II wojny światowej, autor amatorskich zdjęć z okresu okupacji niemieckiej, uczestnik powstania warszawskiego.
Życiorys.
Był synem Stanisława i Zofii. Należał do 21 Warszawskiej Drużyny Harcerskiej. Ukończył II Liceum Ogólnokształcące im. Stefana Batorego w Warszawie (do klasy uczęszczał między innymi z Janem Bytnarem i Maciejem Dawidowskim). Maturę uzyskał w 1939. Podczas okupacji niemieckiej od 1941 pracował w Warszawskiej Straży Ogniowej. Jako strażak skierowały był między innymi do getta warszawskiego w trakcie jego pacyfikacji przez siły niemieckie (w getcie pracował prawdopodobnie od 21 kwietnia do 15 maja 1943). Do jego zadań należało pilnowanie, żeby pożar nie przenosił się na domy po tzw. stronie aryjskiej. Jednocześnie podczas okupacji, Grzywaczewski należał do konspiracji. Podczas powstania warszawskiego służył w oddziałach pożarniczych Korpusu Bezpieczeństwa. W trakcie powstania został ranny w nogę.
Po wojnie pracował w Straży Pożarnej w Katowicach. Następnie ukończył Wydział Budownictwa Okrętowego na Politechnice Gdańskiej i pracował w Polskim Rejestrze statków oraz Instytucie Morskim. Należał do redaktorów czasopisma "Budownictwo Okrętowe".
Był między innymi kawalerem Srebrnego Krzyża Zasługi (dwukrotnie).
Działalność fotograficzna.
Przez cały okres okupacji niemieckiej wykonywał amatorsko zdjęcia w tym między innymi podczas powstania w getcie warszawskim. Zdjęcia Grzywaczewskiego określane są jako jedyne znane zdjęcia zrobione wewnątrz getta w czasie powstania, które nie są autorstwa Niemców. Odbitki tych zdjęć znajdują się w zbiorach Muzeum Holokaustu w Waszyngtonie i Żydowskiego Instytutu Historycznego w Warszawie. Negatyw zawierający 33 zdjęcia Grzywaczewskiego z getta został odnaleziony w 2022, w zbiorach rodzinnych.
Życie prywatne.
Był żonaty z Marią Magdaleną Paprocką (1923–2003). Mieli dwoje dzieci: córkę Dorotę (ur. 1953) oraz syna Macieja (ur. 1954), producenta filmowego, przedsiębiorcę, wydawcę i działacza opozycji demokratycznej w okresie PRL.

</doc>
<doc id="5410510" url="https://pl.wikipedia.org/wiki?curid=5410510" title="Popławy (przystanek kolejowy)">
Popławy (przystanek kolejowy)

Popławy () – przystanek kolejowy w pobliżu miejscowości Popławy, w rejonie tarnopolskim, w obwodzie tarnopolskim, na Ukrainie.

</doc>
<doc id="5410511" url="https://pl.wikipedia.org/wiki?curid=5410511" title="Superman (singel Kubiego Producenta)">
Superman (singel Kubiego Producenta)

Superman – utwór polskiego rapera i producenta muzycznego Kubiego Producenta oraz rapera Young Multiego i rapera Żabsona, wydany w lipcu 2018 roku, pochodzący z albumu "+18".
Nagranie uzyskało status podwójnej platynowej płyty (2020). Utwór zdobył ponad 24 milionów wyświetleń w serwisie YouTube (2023) oraz ponad 13 milionów odsłuchań w serwisie Spotify (2023).
Producentem utworu jest również Kubi Producent.

</doc>
<doc id="5410512" url="https://pl.wikipedia.org/wiki?curid=5410512" title="Szczepan Łukowicz">
Szczepan Łukowicz



</doc>
<doc id="5410516" url="https://pl.wikipedia.org/wiki?curid=5410516" title="Diamenty (singel)">
Diamenty (singel)

Diamenty – utwór polskiego Rapera Young Multiego oraz rapera Bedoesa, wydany w październiku 2017 roku, pochodzący z albumu "Nowa fala".
Nagranie uzyskało status platynowej płyty (2020). Utwór zdobył ponad 20 milionów wyświetleń w serwisie YouTube (2023) oraz ponad 5 milionów odsłuchań w serwisie Spotify (2023).
Producentem utworu jest King LeeBoy oraz CashMoneyAP. Za mix/mastering utworu odpowiada August TRFN.

</doc>
<doc id="5410523" url="https://pl.wikipedia.org/wiki?curid=5410523" title="Fernando Madrigal">
Fernando Madrigal

Fernando Madrigal González (ur. 12 listopada 1991 w León) – meksykański piłkarz występujący na pozycji defensywnego pomocnika, od 2022 roku zawodnik Necaxy.

</doc>
<doc id="5410526" url="https://pl.wikipedia.org/wiki?curid=5410526" title="Vincent Novello">
Vincent Novello

Vincent Novello (ur. 6 września 1781 w Londynie, zm. 9 sierpnia 1861 w Nicei) – brytyjski organista, dyrygent, kompozytor i wydawca muzyczny pochodzenia włoskiego.
Życiorys.
W dzieciństwie był chórzystą w kaplicy poselstwa sardyńskiego w Londynie. Uczył się gry na organach u Samuela Webbego. W latach 1797–1822 pełnił funkcję organisty w kaplicy poselstwa portugalskiego w Londynie. W 1812 roku został pianistą Opery Włoskiej, był też jednym ze współzałożycieli Philharmonic Society of London (1813), którego koncertami dyrygował. Współpracował jako dyrygent i akompaniator z wieloma artystami, m.in. Angelicą Catalani. Był współprojektantem oddanych do użytku w 1834 roku organów w Birmingham Town Hall. Od 1840 do 1843 roku pełnił funkcję organisty w katolickim kościele St Mary Moorfields. W 1848 roku osiadł na stałe w Nicei.
Działał na rzecz upowszechnienia w Anglii muzyki włoskiej i niemieckiej, wykonywał dzieła sakralne Haydna i Mozarta. W 1811 roku założył działającą w Londynie firmę wydawniczą, wydającą dzieła o charakterze użytkowym, głównie utwory religijne. Opublikował zbiory muzyki dawnej, m.in. "Fitzwilliam Music" (1825) i "Purcell’s Sacred Music" (5 tomów, 1826–1829). W 1829 roku zorganizował zbiórkę na rzecz wdowy po Mozarcie, Konstancji, którą odwiedził w Salzburgu. Dziennik jego podróży ukazał się w 1955 roku pt. "A Mozart Pilgrimage".
Jego córką była Clara Novello.

</doc>
<doc id="5410530" url="https://pl.wikipedia.org/wiki?curid=5410530" title="Clara Novello">
Clara Novello

Clara Anastasia Novello (ur. 10 czerwca 1818 w Londynie, zm. 12 marca 1908 w Rzymie) – brytyjska śpiewaczka operowa, sopran.
Życiorys.
Córka Vincenta. Uczyła się muzyki w Londynie, a następnie w Paryżu w Institution de Musique Classique et Religieuse Alexandre’a-Étienne Chorona. Paryż opuściła w 1830 roku w związku z wybuchem rewolucji lipcowej. Debiutowała jako śpiewaczka koncertowa w Windsorze w 1832 roku, w tym samym roku śpiewała główną partię sopranową w trakcie angielskiej premiery "Missa Solemnis D-dur" Ludwiga van Beethovena. W 1837 roku na zaproszenie Felixa Mendelssohna śpiewała w sali Gewandhausu w Lipsku. Jej głosem zachwycony był Gioacchino Rossini, z którym przyjaźniła się do końca jego życia. W 1841 roku w Bolonii zadebiutowała jako śpiewaczka operowa w jego "Semiramidzie". W 1843 roku poślubiła hrabiego Gigliucciego i na kilka lat zawiesiła swoją karierę sceniczną, po powrocie na scenę występowała w repertuarze operowym i oratoryjnym. W 1860 roku przeszła na emeryturę i osiadła na stałe w Rzymie.
Jej pamiętniki pt. "Clara Novello’s Reminiscences" zostały wydane pośmiertnie przez córkę w 1910 roku.

</doc>
<doc id="5410538" url="https://pl.wikipedia.org/wiki?curid=5410538" title="Projekt Eldest Son">
Projekt Eldest Son

 
Projekt Eldest Son (znany również jako Italian Green lub Pole Bean) – program tajnych operacji prowadzonych przez amerykańskie Dowództwo Wsparcia Militarnego, Wietnam – Grupę Studyjno-Obserwacyjną (MACV-SOG) podczas wojny wietnamskiej. Projekt koncentrował się na umieszczaniu eksplodujących nabojów w zaopatrzeniu używanym przez komunistyczne siły bojowe w Azji Południowo-Wschodniej. Technicy ze Stanów Zjednoczonych zmontowali 11 565 nabojów 7,62 × 39 mm do karabinka AK, 556 nabojów do ciężkiego karabinu maszynowego 12,7 × 108 mm i 1968 pocisków moździerzowych 82 mm Typ 67 w celu zdetonowania w broni podczas próby strzału. Projekt jest przykładem niekonwencjonalnej wojny, a misje wykonane w jego ramach zostały pomyślnie zrealizowane w Wietnamie, Kambodży i Laosie.
Historia.
Sabotaż amunicji do broni strzeleckiej był wcześniej stosowany przez Wielką Brytanię przeciwko zbuntowanym plemionom podczas drugiej wojny z Matabele (1896–1897) i kampanii w Waziristanie (1936–1939). W obu przypadkach sabotaż amunicji był skuteczny, ponieważ członkowie plemienia byli w dużym stopniu uzależnieni od zdobycznej amunicji, a nie od uprzemysłowionego łańcucha dostaw nowo wyprodukowanej amunicji. Pułkownik John K. Singlaub, weteran II wojny światowej z Biura Służb Strategicznych (OSS), zasugerował podobne metody, gdy dowodził MACV-SOG w latach 1966–1968.
Metody.
Przechwycona amunicja była przez Amerykanów częściowo demontowana i ponownie składana z podstawionymi elementami. Naboje do karabinka i karabinu maszynowego zawierające proch bezdymny, zastępowano materiałem wybuchowym o podobnym wyglądzie, który generował ciśnienie około pięciokrotnie większe niż w broni palnej. Mechanizm ryglowy i fragmenty eksplodującej komory zamkowej karabinka AK były zwykle wyrzucane do tyłu, w głowę osoby strzelającej. Imitacje zapalnika były umieszczane w pociskach moździerza, aby go zdetonować, w momencie wystrzelenia z moździerza. Eksplozje karabinów maszynowych i moździerzy strzelających zespołowo często zabijały lub raniły każdego, kto znajdował się w pobliżu eksplodującej broni.
Pojedynczy sabotowany nabój lub łuska były następnie umieszczane w magazynku lub skrzynce z dobrą amunicją, aby uniknąć ujawnienia przyczyny eksplozji. Te sabotowane pojemniki z amunicją były przewożone przez patrole MACV-SOG i pozostawiane po odkryciu zapasów amunicji partyzanckiej. Utworzono kilka skrytek przygotowanych w ten sposób, że wyglądały tak jakby żołnierze przewożący lub przechowujący amunicję zostali zabici.
Cele.
Celem projektu było skłonienie wroga do zakwestionowania bezpieczeństwa ich amunicji. Fizyczne uszkodzenia i obrażenia obserwowane przez siły komunistyczne zostały spotęgowane przez sfałszowane dokumenty, aby wzbudzić nieufność między wojskami wietnamskimi a chińskimi dostawcami. Jeden udający dokument Wietkongu potwierdził pogłoski o eksplodującej amunicji, ale przedstawił je jako wyolbrzymienie znikomo występującego problemu. Inny dokument przyznał się do kilku tysięcy problemów wynikających ze słabej chińskiej kontroli jakości, ale szacuje, że przyszłe ryzyko będzie mniejsze. Oficjalne dokumenty przekazane siłom amerykańskim z założeniem, że dostaną się w ręce komunistów, zalecały żołnierzom, aby nie używali przechwyconych karabinków AK, ponieważ wadliwa metalurgia powodowała ich eksplozję po wystrzale.
Zakończenie.
Niektóre szczegóły projektu zostały ujawnione w amerykańskich publikacjach informacyjnych w 1969 roku, kiedy umieszczono mniej niż połowę sabotowanych pocisków. Projekt został przemianowany na „Italian Green”, a następnie „Pole Bean” i zainicjowano program przyspieszonego sabotażu, aby wykorzystać jak najwięcej przed wygaśnięciem uprawnień do programu. Warunki te pozwoliły siłom komunistycznym ustalić prawdziwą przyczynę awarii ich broni, ale wzbudziły wątpliwości co do bezpieczeństwa dostaw amunicji na obszarach bojowych.

</doc>
<doc id="5410540" url="https://pl.wikipedia.org/wiki?curid=5410540" title="Pleśń (album)">
Pleśń (album)

Pleśń – trzeci album studyjny polskiego Rapera Guziora. Wydawnictwo ukazało się 4 grudnia 2020 roku nakładem wytwórni muzycznej QueQuality.
Album w 2022 roku uzyskał status potrójnej platynowej płyty. Album dotarł do pierwszego miejsca listy sprzedaży OLiS.
Lista utworów.
Opracowano na podstawie materiału źródłowego.

</doc>
<doc id="5410546" url="https://pl.wikipedia.org/wiki?curid=5410546" title="Brayan Garnica">
Brayan Garnica

Brayan Eduardo Garnica Cortés (ur. 27 maja 1996 w Chimalhuacán) – meksykański piłkarz występujący na pozycji prawego skrzydłowego, od 2022 roku zawodnik Necaxy.

</doc>
<doc id="5410557" url="https://pl.wikipedia.org/wiki?curid=5410557" title="Kościół św. Teresy z Ávili i klasztor pijarów w Szczuczynie">
Kościół św. Teresy z Ávili i klasztor pijarów w Szczuczynie



</doc>
<doc id="5410561" url="https://pl.wikipedia.org/wiki?curid=5410561" title="Facundo Batista">
Facundo Batista

Facundo Agustín Batista Ochoa (ur. 16 stycznia 1999 w Montevideo) – urugwajski piłkarz występujący na pozycji napastnika, od 2021 roku zawodnik meksykańskiej Necaxy.

</doc>
<doc id="5410563" url="https://pl.wikipedia.org/wiki?curid=5410563" title="Adam Šangala (powieść)">
Adam Šangala (powieść)

Adam Šangala, () – powieść historyczna Ladislava Nádaši-Jégégo z 1923 roku.
Głównym bohaterem powieści jest Adam Szangala, syn chłopa, który po śmierci ojca powieszonego w ramach kary za polowanie w lesie feudała, opuszcza rodzinną wieś i rusza w świat. Jego niezbyt długie ale intensywne życie kończy się tragicznie, umiera od ciosu katowskiego topora. Utwór reprezentuje współczesną literaturę słowacką i zawiera analizę stosunków społecznych w pierwszej połowie XVII wieku na tle barwnych losów bohaterów. Porusza także kwestię rywalizacji wyznania rzymskokatolickiego z wyznaniem protestanckim na Słowacji.
Adaptacje.
Na motywach powieści powstał czechosłowacki trzyodcinkowy miniserial "Adam Szangala" w reżyserii Karola Spišáka, którego premiera miała miejsce w 1972 roku.

</doc>
<doc id="5410564" url="https://pl.wikipedia.org/wiki?curid=5410564" title="Nicole Malliotakis">
Nicole Malliotakis

Nicole Malliotakis (ur. 11 listopada 1980 w Nowym Jorku) – amerykańska polityk, członkini Partii Republikańskiej. Od 3 stycznia 2021 jest przedstawicielką 11. okręgu wyborczego w stanie Nowy Jork w Izbie Reprezentantów Stanów Zjednoczonych.
Biografia.
Jest córką imigrantów, jej ojciec pochodzi z Grecji, a matka jest kubańską uchodźczynią z czasów dyktatury Castro. Wychowała się w prawosławnej rodzinie. Uzyskała tytuły licencjata w dziedzinie komunikacji na Seton Hall University oraz Master of Business Administration (MBA) na Wagner College w Nowym Jorku.
W latach 2011–2012, a następnie 2013–2021 była członkiem Zgromadzenia Stanu Nowy Jork. W 2015 roku była przewodniczącą kampanii prezydenckiej w Nowym Jorku, konserwatywnego senatora Marco Rubio. W 2017 roku była kandydatką na burmistrza Nowego Jorku, przeciwko zasiedziałemu Billowi de Blasio.
3 listopada 2020 została wybrana na członka Izby Reprezentantów z 11. okręgu stanu Nowy Jork, pokonując urzędującego demokratę Maxa Rose'a , stosunkiem 53,1% do 46,8% głosów. 11. okręg który reprezentuje obejmuje dzielnice Brooklyn i Staten Island.
Stanowiska polityczne.
Malliotakis została zidentyfikowana jako członkini konserwatywnej grupy zwanej jako „Freedom Force”, która deklaruje walkę z socjalizmem w Ameryce. Jej historia głosowań pokazuje, że jest zasadniczo przeciwna prawu do aborcji i podwyżkom płac minimalnych.
Głosowała za ustawodawstwem dotyczącym ochrony dzieci, w tym za terapią zmiany orientacji seksualnej nieletnich, inicjatywami bezpieczeństwa publicznego i różnymi ustawami o ochronie zwierząt. W 2013 roku głosowała przeciwko swojej konferencji, za przełomową ustawą o kontroli broni. 

</doc>
<doc id="5410567" url="https://pl.wikipedia.org/wiki?curid=5410567" title="Partia antysystemowa">
Partia antysystemowa

Partia antysystemowa – partia polityczna podważająca legitymację lokalnego systemu politycznego za pomocą ideologii obcej dla tego systemu, nie podzielającej jego wartości. Głównym celem działania partii antysystemowej nie jest zmiana rządu, czy reguł gry wyborczej, ale modyfikacja całego systemu politycznego, w związku z czym jest to organizacja o trwałej, intensywnej antypostawie wobec systemu, a nie tylko wobec wybranych jego części lub uczestników. 
Nazwa.
Twórcą teorii partii antysystemowych był włoski politolog, Giovanni Sartori, choć holenderski naukowiec, Hans Daalder wskazywał, że pojęcie to było znane już wcześniej, w latach 60. XX wieku, wśród badaczy związanych z projektem Roberta Dahla, w ramach którego badano zasady działania opozycji politycznej. Wprowadzenie pojęcia do szerszego obiegu i jego popularyzacja były natomiast bezsprzeczną zasługą Sartoriego. Partia antysystemowa pojawiła się w jego typologii systemów partyjnych, zawartej w książce "Parties and Party Systems. Framework for Analysis" z 1976. Stawiał opozycję antysystemową na pierwszej pozycji w wyliczaniu oznak spolaryzowanego pluralizmu. 
Definicja.
Według Sartoriego definicja partii antysystemowej może być szersza lub węższa, a elementem różnicującym jest stopień zaawansowania ewolucji antypostawy danej partii. W rozumieniu szerszym negacja systemu obejmuje szeroki wachlarz postaw – poczucie obcości, odrzucanie różnorakich elementów, czy protest. W węższym ujęciu bierze się pod uwagę jedynie zmienną ideologiczną – obcość wyznawanego systemu ideologicznego w stosunku do tego, w którym się działa. Celem jest w tym kontekście całkowita zmiana systemu politycznego na inny z użyciem obcej ideologii. Wspólną cechą partii antysystemowych jest delegitymizujący wpływ na system, z którym walczą i podkopywanie jego fundamentów. Partia antysystemowa może być partią rewolucyjną. Może działać wewnątrz systemu i spoza niego. Sartori wyróżnił trzy rodzaje partii antysystemowych: 
Definicja Sartoriego jest z naukowego punktu widzenia postrzegana przez niektórych naukowców, jako problematyczna lub zbyt szeroka. Michael Keren, ekonomista z Uniwersytetu w Calgary nie zgadza się na przykład ze "składaniem partii faszystowskich, populistycznych i radykalnych w jedną gromadę". Prof. Maxmilián Strmiska z Uniwersytetu Masaryka wskazuje, że "nieokreślone granice między "prosystemową", a "antysystemową" działalnością polityczną mają swój głębszy aspekt związany z samą istotą nowoczesnej demokracji pluralistycznej". Trudno w niej stwierdzić, kto zachowuje się antysystemowo, skoro brakuje odpowiedzi na opytanie o to, czym jest prosystemowość. Włoski politolog, Giovanni Capoccia stworzył własną definicję antysystemowości, dzieląc ją na antysystemowość sytuacyjną i ideologiczną. Ta pierwsza polega na tworzeniu partii o znikomej zdolności koalicyjnej, bardzo odległych ideologicznie od wszelkich innych organizacji partyjnych w danym systemie i stosujących populistyczną oraz delegitymizującą taktykę wyborczą. Antysystemowość ideologiczna to według Capoccii stosunek do systemu demokratycznego, jako całości. Partia antysystemowa w tym rozumieniu to de facto partia antydemokratyczna. Capoccia różnicuje antysystemowość (zmienną) i partię antysystemową (byt).
Alternatywne nazwy.
Andreas Schedler z Uniwersytetu Środkowoeuropejskiego wprowadził dodatkowe pojęcie partii antyestablishmentowej (ang. "anty-political-establishment party"), będącej "czymś więcej niż normalną opozycją", ale jednocześnie "czymś mniej niż opozycją fundamentalną". Do partii antysystemowych zaliczać można partie skrajne ideologiczne lub antyimigracyjne. Określeniem konkurencyjnym może być "partia ekstremalna", czy "partia protestu". 

</doc>
<doc id="5410568" url="https://pl.wikipedia.org/wiki?curid=5410568" title="Nikopolis ad Istrum">
Nikopolis ad Istrum

Nikopolis ad Istrum – miasto w starożytnym Rzymie. W późniejszych latach należało do Cesarstwa Bizantyńskiego. Jego ruiny znajdują się w wiosce Nikyup. Miasto znajdowało się u zbiegu rzek Jantra oraz Rosica. W 1984 roku zostało wpisane na listę informacyjną UNESCO.
Historia.
Nikopolis ad Istrum zostało założone na początku II wieku, przez cesarza rzymskiego Trajana. W 170 roku miasto zostało splądrowane przez Kostobóków, a w 447 roku zostało zniszczone przez Hunów.
W 250 roku miała tutaj miejsce .

</doc>
<doc id="5410569" url="https://pl.wikipedia.org/wiki?curid=5410569" title="Tomasz Wasiak">
Tomasz Wasiak

Tomasz Wasiak (ur. 11 kwietnia 1977 w Kaliszu) – polski aktor teatralny i telewizyjny oraz performer motion capture.
Życiorys.
Absolwent III Liceum Ogólnokształcącego imienia Mikołaja Kopernika w Kaliszu.
W 2003 roku ukończył studia z zakresu prawa i administracji publicznej Wyższej Szkoły Zarządzania i Bankowości w Poznaniu.
Jest współzałożycielem, prezesem i aktorem Niepublicznego Teatru Impresaryjnego "SCENA TAM2" w Kaliszu (2013 do dziś), a od stycznia 2023 roku współpracuje także z Teatrem im. Wojciecha Bogusławskiego w Kaliszu.
Jego przygoda z teatrem rozpoczęła się jednak znacznie wcześniej, ponieważ już jako 12-latek grał w spektaklach teatralnych oraz brał udział w ogólnopolskich konkursach aktorskich i recytatorskich. Z grupą teatralną o nazwie "Scena TAM2" (w 2013 przemianowaną w Niepubliczny Teatr Impresaryjny "SCENA TAM2) zagrał od 1993 do 2002 roku około 300 spektakli.
Życie prywatne.
Żona Anna (od 2005 r.), z którą ma dwoje dzieci: syna Piotra (2007 r.) i córkę Urszulę (2010 r.)
Od 1992 roku jest krótkofalowcem. Jego znak wywoławczy to SP3VZQ.
Ukończył ognisko muzyczne w klasie akordeonu i klarnetu. W latach 1987-1990 grał w zespole akordeonistów przy Fabryce Wyrobów Runowych "Runotex" w Kaliszu.
Działalność społeczna i polityczna.
Od 2016 roku jest członkiem "Komitetu Obrony Demokracji". Od 2018 roku pełni funkcję wiceprzewodniczącego i rzecznika prasowego Grupy Lokalnej w Kaliszu.
W 2018 roku kandydował do Rady Miasta Kalisza jako bezpartyjny kandydat z list "Koalicji Obywatelskiej". W swoim okręgu uzyskał 3. wynik (nie wszedł do Rady).
Od 2021 jest działaczem "Kaliskiego Towarzystwa Wioślarskiego", gdzie we wrześniu 2022 roku uzyskał licencję sędziego sportowego w "kajak polo".

</doc>
<doc id="5410573" url="https://pl.wikipedia.org/wiki?curid=5410573" title="Ewa Fleszar">
Ewa Fleszar

Ewa Fleszar (ur. 18 października 1966 w Szczecinku jako Ewa Mikulska) – polska artystka rzeźbiarka, działaczka na rzecz kultury i sztuki. Żona Romana Fleszara.
Życiorys.
Urodziła się 18 października 1966 w Szczecinku jako córka Bolesława i Lidii Mikulskich. W 1986 r. ukończyła Liceum Plastyczne w Koszalinie. Studiowała w Państwowej Wyższej Szkole Sztuk Plastycznych w Poznaniu na Wydziale Rzeźby, gdzie w 1992 r. uzyskała dyplom magisterski w pracowni Józefa Kopczyńskiego. W latach 1998-1999 była stypendystką Ministerstwa Kultury i Sztuki, w 2018 r. otrzymała Stypendium Prezydenta Miasta Tarnowa, a w 2019 została odznaczona Medalem Stulecia Odzyskanej Niepodległości za zasługi w służbie państwu i społeczeństwu.
Aktywnie uczestniczy w życiu artystycznym. Jej twórczość prezentowana była na kilkudziesięciu wystawach w kraju i za granicą i została doceniona przez krytyków, m.in. redaktora naczelnego czasopisma Sztuka. Tworzy małe formy rzeźbiarskie, statuetki, realizacje sakralne oraz pomniki. Jest autorką min. Ławeczki Paderewskiego w Ciężkowicach, ławeczki Mari Dąbrowskiej w Komorowie. Projektuje formy rzeźbiarskie w przestrzeni miast.
Obecnie wraz z mężem mieszka i tworzy w Karwodrzy koło Tuchowa. Jej dzieła dostępne są również w galerii sztuki Wirydarz w Lublinie. Jej odcisk dłoni znajduje się w Alei Artystów w Nałęczowie.
Twórczość.
Rzeźby Ewy Fleszar określane są jako metaforyczne i aluzyjne. Wiele z nich przedstawia ludzką postać zatrzymaną w dynamicznej scenie. Rzeźby powstają z różnorodnych materiałów, takich jak brąz, mosiądz, drewno, kamień i szkło. Pierwsze formy powstają często w technice traconego wosku. Rzeźbiarka wykazuje zainteresowanie rzeźbą z wielu okresów historii, od starożytnej Mezopotamii, przez dynamiczne rzeźby barokowe, po XX-wieczny surrealizm, m.in. strukturami Giacomettiego czy Botero, a także teatrem i „sytuacjami dramatycznymi”, co znajduje odbicie w jej pracach. Główną inspiracją i pretekstem do tworzenia jest dla Artystki wizerunek osoby ludzkiej, jako "niewyczerpane źródło inspiracji i dosłownie temat wieczny". Wiele z jej dzieł można podziwiać w przestrzeni publicznej miast w Polsce jak i za granicą, w tym prace wielkoformatowe, takie jak drzwi z brązu do katedry w Webster, USA.
„Twórczość rzeźbiarską Ewy Fleszar charakteryzuje specyficzne podejście do detalu oraz śmiałe zderzanie różnych materii, łączonych często, jak muzyczny kontrapunkt, w zaskakujący sposób. (...) Kameralne rzeźby urzekają swoistą estetyką, w pewnym zakresie jakby nie z naszej epoki. W całej tej twórczości bardzo ważny jest portret, ludzka sylwetka oraz rola i postawa, jaką przyjmują bohaterowie i bohaterki rzeźb. Wiele rzeźb Ewy Fleszar ma swoje jakby podwójne dno (...). To bardzo dobra cecha sztuki, która powinna przemawiać w sposób uniwersalny i ciekawy, a nawet zagadkowy i tajemniczy” – pisał o rzeźbie mniejszego formatu Profesor Stanisław Tabisz, rektor Akademii Sztuk Pięknych w Krakowie.

</doc>
<doc id="5410576" url="https://pl.wikipedia.org/wiki?curid=5410576" title="Juan Pablo Segovia">
Juan Pablo Segovia

Juan Pablo Segovia González (ur. 21 marca 1989 w Corrientes) – argentyński piłkarz występujący na pozycji środkowego obrońcy, od 2022 roku zawodnik meksykańskiej Necaxy.

</doc>
<doc id="5410587" url="https://pl.wikipedia.org/wiki?curid=5410587" title="Nicolás Ibáñez">
Nicolás Ibáñez

Nicolás Alejandro „Nico” Ibáñez (ur. 23 sierpnia 1994 w Venado Tuerto) – argentyński piłkarz występujący na pozycji napastnika, od 2021 roku zawodnik meksykańskiego Tigres UANL.
Jego brat Joaquín Ibáñez również jest piłkarzem.

</doc>
<doc id="5410592" url="https://pl.wikipedia.org/wiki?curid=5410592" title="David Rittenhouse">
David Rittenhouse

David Rittenhouse (ur. 8 kwietnia 1732 w Filadelfii, zm. 26 czerwca 1796 tamże) – amerykański astronom, wynalazca, matematyk, geodeta i zegarmistrz. Był członkiem oraz przewodniczącym American Philosophical Society, członkiem Royal Society of London i pierwszym dyrektorem U.S. Mint.
Życiorys.
Młodość.
Urodził się 8 kwietnia 1732 roku w Germantown, dzielnicy Filadelfii, w rodzinie farmera Matthiasa Rittenhouse’a. W dzieciństwie otrzymał podstawowe wykształcenie, potrafił czytać, pisać i liczyć"". Był także samoukiem w dziedzinie mechaniki i zaawansowanej matematyki"". W wieku 13 lat uczył się m.in. z angielskiego tłumaczenia książki Isaaca Newtona pt. "Philosophiae naturalis principia mathematica". Po śmierci jego wujka, Davida Williamsa, David odziedziczył narzędzia stolarskie i podręczniki, przy pomocy których nauczył się składać drewniane modele budynków, zegary oraz pomoce i narzędzia naukowe"". W wieku 19 lat otrzymał stypendium Rutger’s University za wykonanie dla uczelni dwóch modeli układu słonecznego. Przez kolejne 30–40 lat wykonywał przyrządy matematyczne i astronomiczne dla College of New Jersey i College of Philadelphia.
Praca geodety i astronoma.
W 1768 roku został członkiem Amerykańskiego Towarzystwa Filozoficznego (ang. "American Philosophical Society"). W 1769 roku zlecono mu obserwację tranzytu Merkurego i Wenus. W 1791 roku został wybrany na przewodniczącego Amerykańskiego Towarzystwa Filozoficznego. Stanowisko to sprawował do swojej śmierci.
W 1770 roku wykorzystywał obserwacje astronomiczne i terenowe do badań nad ciekami wodnymi. Wytyczył granice Pensylwanii z Delaware, Maryland, Nowym Jorkiem i New Jersey. W 1774 roku otrzymał posadę miejskiego geodety Filadelfii. Pomógł w pracach końcowych nad wytyczaniem linii Masona-Dixona na południowym zachodzie Pensylwanii. Brał także udział w pracach nad granicami , granicą pomiędzy Nowym Jorkiem a New Jersey oraz granicą pomiędzy Nowym Jorkiem a Massachusetts. Podczas rewolucji amerykańskiej pomagał strukturom rewolucyjnym i wojsku w Pensylwanii. W 1777 lub 1779 roku został wybrany na skarbnika Pensylwanii. W latach 1779–1782 był profesorem astronomii na Uniwersytecie Pensylwanii, z którym pozostał związany aż do swojej śmierci. W 1781 roku jako pierwszy Amerykanin zaobserwował Urana.
Na farmie swojego ojca w Norriton skonstruował, jako pierwszy Amerykanin, teleskop w celu obserwacji Wenus. Na podstawie swoich obserwacji i zapisków publikował artykuły naukowe, w tym m.in. na temat umiejscawiania planety na orbicie. Na podstawie obserwacji tranzytu Wenus określił odległość między Ziemią a Słońcem na 93 miliony mil (ok. 150 milionów km).
Stanowisko dyrektora U.S. Mint.
W 1790 roku Thomas Jefferson, wykorzystując znajomość z Rittenhousem, poprosił naukowca, aby ten pomógł w pracach nad standaryzacją miar, wag i monet. Jefferson angażował się aktywnie w prace nad planami rozwoju amerykańskiego systemu monetarnego już od lat 80. XVIII wieku. Zaproponował, aby amerykańskie monety były wybijane w złocie, srebrze i miedzi. Był także przeciwnikiem bicia krajowej monety poza granicami państwa. Jeszcze przed uchwaleniem "Coinage Act of 1792" 2 kwietnia prezydent Jerzy Waszyngton wytypował Rittenhouse’a na kandydata na pierwszego dyrektora mennicy. Ze względu na zły stan zdrowia niechętnie przyjął tę propozycję. Od pierwszego dnia sprawowania tej funkcji zaczął zatrudniać artystów, którzy mieli zaprojektować stemple pierwszych monet (wśród nich był rytownik o nazwisku Birch i Henry Voight, który sprawował funkcję rytownika nieoficjalnie). 31 lipca 1792 roku wmurował kamień węgielny pod budowę budynku, w którym wybijano by monety. We wrześniu tego samego roku nakazał już przeniesienie wszystkich maszyn i przyrządów do nowego budynku.
W trakcie swojej kadencji podejmował zabiegi, aby U.S. Mint posiadała jak największe depozyty srebra i złota, aby móc wybijać kruszcowe monety, które z kolei wypierałyby z obiegu monety obce. Na przykład pierwsze 1758 srebrnych jednodolarówek "Flowing Hair" zostało wypłaconych bezpośrednio jemu w celu wykupu za nie hiszpańskich dolarów, aby jak najszybciej zaznajomić użytkowników z nową amerykańską monetą. W trakcie swojej kadencji Rittenhouse zgodził się także na złamanie amerykańskiego prawa. Zaakceptował zmiany zaproponowane przez głównego probiercę mennicy Albiona Coxa, który uznał za „dziwny” wymóg Kongresu, aby do wybicia srebrnego dolara używać kruszcu próby 892,4. Cox twierdził, że próba 900 będzie znaczniej łatwiejsza do osiągnięcia i będzie chronić monety przed czernieniem. Było to działanie na szkodę ludzi, którzy, aby otrzymać srebrne dolary, zmuszeni byli wnosić większy depozyt srebra niż przewidywało prawo.
Wiosną 1795 roku w związku z pogarszającym się stanem zdrowia i rosnącą krytyką polityki U.S. Mint powiadomił prezydenta, że z dniem 30 czerwca skończy sprawować stanowisko dyrektora mennicy. Zmarł w Filadelfii 26 czerwca 1795 roku.
Życie prywatne.
Był dwukrotnie żonaty. Pierwszą żoną była Eleanora Coulston. Z tego małżeństwa zrodziła się czwórka dzieci: Elizabeth (1767–1836), Esther (1769–1833), Eleanor (ur. 1770) i David (ur. i zm. 1771). Po śmierci Eleanory poślubił Hannę Jacobs, z którą miał jedną córkę: Sarę Hester (1773–1799).

</doc>
<doc id="5410594" url="https://pl.wikipedia.org/wiki?curid=5410594" title="Adam Šangala (serial telewizyjny)">
Adam Šangala (serial telewizyjny)

Adam Šangala, () – czechosłowacki serial telewizyjny z 1972 w reżyserii Karola Spišáka, emitowany w Telewizji Polskiej w latach 70. XX wieku.
Miniserial produkcji czechosłowackiej powstał w 1972 roku na podstawie powieści ‎ Adam Šangala wydanej w 1923 roku przez prozaika słowackiego Ladislava Nádaši-Jégégo.
Głównym bohaterem serialu jest Adam Szangala, syn chłopa, który po śmieci ojca powieszonego w ramach kary za polowanie w lesie feudała, opuszcza rodzinną wieś i rusza w świat. Jego niezbyt długie ale intensywne życie kończy się tragicznie, umiera od ciosu katowskiego topora. Serial, podobnie jak powieść ukazuje też stosunki społecznych w pierwszej połowie XVII wieku na Słowacji. Porusza także kwestię rywalizacji wyznania rzymskokatolickiego z wyznaniem protestanckim na Słowacji.

</doc>
<doc id="5410608" url="https://pl.wikipedia.org/wiki?curid=5410608" title="Ángelo Araos">
Ángelo Araos

Ángelo Giovani Araos Llanos (ur. 6 stycznia 1997 w Antofagaście) – chilijski piłkarz występujący na pozycji ofensywnego pomocnika, reprezentant Chile, od 2023 roku zawodnik brazylijskiego Atlético Goianiense.

</doc>
<doc id="5410612" url="https://pl.wikipedia.org/wiki?curid=5410612" title="Scott Donie">
Scott Donie

Scott Richard Donie (ur. 10 października 1968 w Vicenzy) – amerykański skoczek do wody, trener.
W 1991 otrzymał brązowy medal uniwersjady w konkurencji skoku z wieży. Był dwukrotnym uczestnikiem letnich igrzysk olimpijskich – w 1992 zdobył srebrny medal w konkurencji skoku z wieży (w finale uzyskał 633,63 pkt), natomiast cztery lata później uzyskał w finale konkurencji skoku z trampoliny rezultat 666,93 pkt i zajął 4. pozycję w tabeli. W latach 1995-1996 występował też w konkursach pływackich Pucharu Świata i Grand Prix rozgrywanych pod egidą FINA.
W 1993 rozpoczął karierę trenerską, zostając asystentem trenera skoków do wody na Uniwersytecie Miami. Funkcję asystenta pełnił do 1996 roku. W 2000 został trenerem skoków do wody na Uniwersytecie Nowojorskim, funkcję tą sprawował przez szesnaście lat.

</doc>
<doc id="5410613" url="https://pl.wikipedia.org/wiki?curid=5410613" title="Myron Tarnawskyj">
Myron Tarnawskyj



</doc>
<doc id="5410616" url="https://pl.wikipedia.org/wiki?curid=5410616" title="Germán Berterame">
Germán Berterame

Germán Berterame (ur. 13 listopada 1998 w Villa María) – argentyński piłkarz występujący na pozycji napastnika lub skrzydłowego, od 2022 roku zawodnik meksykańskiego Monterrey.

</doc>
<doc id="5410620" url="https://pl.wikipedia.org/wiki?curid=5410620" title="Love for Sale (singel)">
Love for Sale (singel)

Love for Sale – utwór Cole’a Portera, po raz wykorzystany zaśpiewany w broadwayowskim musicalu "The New Yorkers z" 1930 roku. Wielu wykonawców wykonywało ten utwór w swoich aranżacjach m.in.: Billie Holiday, Mel Tormé, Jacky Terrasson, k.d. lang, Tony Bennett i Lady Gaga.
Historia piosenki.
8 grudnia 1930 roku miała miejsce premiera musicalu The New Yorkers, autorstwa Cole’a Portera. Fabuła sztuki dotyczyła romansu zamożnej Alice Wentworth z Alem Spanishem, właścicielem klubu nocnego i przemytnikiem. Para dokonuje wielu przestępstw w drodze po majątek i sławę.
Piosenka „Love for Sale” została napisana na potrzeby musicalu i została wykonana w pierwszym akcie, przez Kathryn Crawford, wraz z June Shafer, Idą Pearson i Stellą Friend. Postacie, w które wcielały się aktorki były prostytutkami, co spowodowało kontrowersje związane z utworem i nie został on dopuszczony do grania w stacjach radiowych. Warstwa liryczna utworu skupia się na aspekcie pracy głównych bohaterek, jako „młodej miłości na sprzedaż”.
Wersja Lady Gagi i Tony’ego Bennetta.
Tło i wydanie.
Po sukcesie albumu kolaboracyjnego między Lady Gagą i Tonym Bennettem w 2014 roku", piosenkarze postanowili nagrać drugi album; tym razem składający się w całości z utworów Cole’a Portera"". W latach" 2018–2020 "trwały sesje nagraniowe, a po ich zakończeniu nazwano album na wzór piosenki „Love for Sale”, ponieważ był to ulubiony utwór Bennetta z repertuaru Portera"". Album został wydany 1 października 2021 roku i otrzymał Nagrodę Grammy za Najlepszy tradycyjny JAZZ / POP album".
Piosenka "„Love for Sale” w wersji Gagi i Bennetta została wydana, jako drugi singiel promujący płytę wykonawców, 17 września 2021 roku"". Utwór został wykonany w duecie z aranżacja fortepianu i trąbek, a warstwa liryczna utworu nie uległa zmiany". 18 września doszło do premiery teledysku do singla "„Love for Sale”". Wideo prezentuje sesje nagraniowe piosenki w studio i ukazuje wycięte klipy pary śmiejącej się razem, przytulającej się nawzajem oraz rozprawiającej z członkami bandu. Joey Nolfi z "Entertainment Weekly" nazwał teledysk „wyciskaniem łzami”, „co podkreśla ich głęboką, wzajemną adorację, gdy wpatrują się z miłością w oczy podczas śpiewania melodii”. Cillea Houghton z ABC News zauważyła, że w teledysku „Gaga traktuje [sesję studyjną] bardziej jako występ niż tylko śpiewanie do mikrofonu”.
Odbiór i występy na żywo.
Wykonanie Lady Gagi i Tony’ego Bennetta spotkało się z pozytywnymi recenzjami. Według Derricka Rossignola z "Uproxx", piosenka "„"pokazuje, że Bennett nie stracił kotletów wokalnych nawet w wieku 95 lat i że Gaga pozostaje doskonałym akompaniamentem dla legendy”. Ross Horton z "The Line of Best Fit" uważał, że "„"Love for Sale”, wraz z dwoma utworami otwierającymi album "„"It’s De-Lovely” i "„Night" and Day”, pokazują, jak dobrze wokal duetów się łączą, mówiąc: "„"Głosy Bennetta i Gagi wydają się odbijać od siebie, ośmielić i ożywiać”. Mary Siroky z "Consequence" uważa, że duet „nasyca tytułowy utwór orzeźwiającą, szczerą energią”.
2 lipca 2021 roku odbył się kameralny koncert nagrywany przez MTV Unplugged, podczas którego Lady Gaga i Tony Bennett wykonali utwory z nowej płyty, w tym "„Love for Sale”". Piosenka została wykonana podczas koncertu "One Last Time: an Evening with Tony Bennett and Lady Gaga". Piosenka została wykonana przez Gagę podczas swojej rezydencji Jazz &amp; Piano Vegas, oraz na 64. dorocznym rozdaniu nagród Grammy. Występ podczas ceremonii został przyjęty pozytywnie i uznany za jeden z najlepszych podczas wieczoru.
Inne wersje.
W 1954 roku piosenka została wykonana i nagrana przez "Billie Holiday". W 1956 roku cover utworu znalazł się na płycie "Ella Fitzgerald Sings the Cole Porter Song Book". Piosenka znalazła się na minialbumie Shirley Bassey. W 1965 roku utwór został wykonany przez Arethę Franklin.

</doc>
<doc id="5410621" url="https://pl.wikipedia.org/wiki?curid=5410621" title="Rzymski grobowiec w Silistrze">
Rzymski grobowiec w Silistrze

Rzymski grobowiec w Silistrze – rzymski grobowiec wybudowany w IV wieku n.e., w mieście Silistra.
W 1984 roku został wpisany na listę informacyjną UNESCO.
Położenie.
Grobowiec znajduje się w mieście Silistra, w obwodzie Silistra w Bułgarii. Położony jest przy skrzyżowaniu ulic Sedmi Septemvri oraz Boyka Voyvoda.
Historia.
Grobowiec powstał w IV wieku n.e. Posiada pojedynczą komorę grobową o wymiarach 3,30 na 2,60 metra. Został odkryty w 1942 roku. W 2016 roku został udostępniony dla zwiedzających. 

</doc>
<doc id="5410623" url="https://pl.wikipedia.org/wiki?curid=5410623" title="Rodrigo Aguirre">
Rodrigo Aguirre

Rodrigo Sebastián Aguirre Soto (ur. 1 października 1994 w Montevideo) – urugwajski piłkarz występujący na pozycji napastnika lub skrzydłowego, od 2022 roku zawodnik meksykańskiego Monterrey.
W swojej karierze grał także w Liverpool FC, Udinese Calcio i LDU Quito.
Bibliografia.
Rodrigo Aguirre , [w:] baza Transfermarkt (zawodnicy) [online] [dostęp 2023-01-17].
Rodrigo Aguirre , [w:] baza Soccerway (zawodnicy) [online] [dostęp 2023-01-17].

</doc>
<doc id="5410626" url="https://pl.wikipedia.org/wiki?curid=5410626" title="AirPlay – Top">
AirPlay – Top



</doc>
<doc id="5410630" url="https://pl.wikipedia.org/wiki?curid=5410630" title="Pasztunizacja">
Pasztunizacja

Pasztunizacja (paszto پښتون‌ جوړونه) lub patanizacja bądź afganizacja – dobrowolny lub przymusowy proces przyswajania języka paszto i kultury pasztuńskiej.
Historia.
Początki pasztunizacji sięgają VIII i IX wieku; wówczas na terenie dzisiejszego Afganistanu osiedlały się ludy tureckie, które z czasem zaczęły asymilować się z mieszkającymi tam plemionami pasztuńskimi. Jednym z takich ludów byli Chaladżowie, którzy zamieszkiwali regiony Ghazni, Kalatu i Zabulistanu. Zawierali oni małżeństwa z miejscowymi Pasztunami oraz stopniowo przyjmowali ich kulturę. Część Chaladżów opuściła teren Afganistanu i przeniosła się na teren subkontynentu indyjskiego, w XIII wieku założyli oni Sułtanat Delhijski oraz rządzącą nim dynastię Chaldżiów.
Proces pasztunizacji był przeprowadzany również poprzez osiedlanie się Pasztunów na terenach zamieszkiwanych przez inne ludy, które pod wpływem silnej pozycji politycznej Pasztunów przyjmowały ich kulturę oraz język; odbywało się to na początku XVI wieku w regionie Peszawaru leżącego ówcześnie w granicach Sułtanatu Delhijskiego. Proces ten nasilił się w Imperium Durrani założonym przez Ahmeda Szaha Abdalego w połowie XVIII wieku; Pasztuni osiedlali się wówczas na północy kraju, zdominowanej przez Persów. Pasztuńskie osadnictwo w tym tereni było również inicjowane przez Imperium Brytyjskie w latach 80. XIX wieku; miało to na celu powstrzymać potencjalną rosyjską ekspansję w kierunku Indii. W ramach pasztunizacji, pod koniec XIX wieku w Afganistanie miały miejsce prześladowania ludności hazarskiej.
Panujący w latach 1919-1929 król Afganistanu Amanullah Chan mianował Mohammada Gula Chama Momanda na wicegubernatora Balchu; prowadził politykę pasztunizacji między innymi poprzez zmianę persko- i tureckojęzycznych nazw geograficznych na pasztuńsko języczne oraz poprzez przekazywanie pastwisk ludności pasztuńskiej, które należały wcześniej do Tadżyków i Uzbeków. Pasztunizacja była realizowana również w prowincjach Dżozdżan, Sar-e Pol i Farjab; w tych regionach używanie nie-pasztuńskich nazw miejscowości było karane grzywną.
Kolejni królowie Afganistanu, Mohammad Nader Szah i Mohammad Zaher Szah, również próbowali kontynuować politykę pasztunizacji. W 1939 roku zaprzestano nauczania w afgańskich szkołach w języku perskim, zastępując go językiem paszto. Nieznajomość tego języka przez uczniów przyczyniła się do paraliżu afgańskiego systemu edukacji oraz upowszechnienia się zjawiska analfabetyzmu. Po kilku latach władze przywróciły w perskojęzycznych regionach naukę w języku perskim. W latach 1939–1978 prowadzono kursy języka paszto, obowiązkowe dla afgańskich urzędników oraz pracowników banków; nie przyniosły one oczekiwanych rezultatów, ponieważ większość perskojęzycznych osób uczęszczających na te kursy nie potrafiła czytać ani pisać w języku paszto.
Podczas władzy Talibów, w zamieszkanej głównie przez Uzbeków prowincji Farjab ludność nie mogła posługiwać się ojczystym językiem, była zmuszana do używania języka paszto.
Część Ajmaków zamieszkujących afgańską prowincję Ghor przyjęła język paszto. Aktualnie pasztunizacji podlegają również Tadżycy i Uzbecy, którzy osiedlają się na terenach zamieszkanych przez Pasztunów.
Krytyka i kontrowersje.
Ludność perska zamieszkująca Afganistan krytykowała wydawanie nowych dokumentów tożsamości wyłącznie w języku paszto, mimo, że język perski również ma w tym kraju status języka urzędowego. Kontrowersyjny był również sposób rejestrowania pochodzenia etnicznego w elektronicznych aktach urodzenia poprzez uznanie wszystkich mieszkańców Afganistanu za Afgańczyków; według ludności niepasztuńskiej, taki sposób rejestracji pochodzenia narzuca im pasztuńską tożsamość etniczną.
Według Międzynarodowej Grupy Kryzysowej, były prezydent Afganistanu Aszraf Ghani dokonywał nominacji w rządzie wyłącznie na podstawie pochodzenia etnicznego.
W 2016 roku jeden z pracowników biura prezydenckiego ujawnił rozwiązania umożliwiające zwalnianie z niego osób o innej etniczności niż pasztuńska, by na ich miejsce zatrudniać Pasztunów.

</doc>
<doc id="5410631" url="https://pl.wikipedia.org/wiki?curid=5410631" title="Patanizacja">
Patanizacja



</doc>
<doc id="5410632" url="https://pl.wikipedia.org/wiki?curid=5410632" title="Afganizacja">
Afganizacja



</doc>
<doc id="5410634" url="https://pl.wikipedia.org/wiki?curid=5410634" title="Edson Gutiérrez">
Edson Gutiérrez

Edson Antonio Gutiérrez Moreno (ur. 19 stycznia 1996 w Salamance) – meksykański piłkarz występujący na pozycji prawego obrońcy, od 2018 roku zawodnik meksykańskiego Monterrey.
Bibliografia.
Edson Gutiérrez , [w:] baza Transfermarkt (zawodnicy) [online] [dostęp 2023-01-17].
Edson Gutiérrez , [w:] baza Soccerway (zawodnicy) [online] [dostęp 2023-01-17].

</doc>
<doc id="5410637" url="https://pl.wikipedia.org/wiki?curid=5410637" title="Mercedes-Benz Stadium">
Mercedes-Benz Stadium

Mercedes-Benz Stadium – stadion piłkarski i futbolowy w Atlancie w Stanach Zjednoczonych. Mecze na tym obiekcie rozgrywają klub piłkarski Atlanta United FC i drużyna futbolu amerykańskiego Atlanta Falcons. 
Stadion jest jedną z aren na których będą rozgrywane mecze Mistrzostw Świata w Piłce Nożnej 2026. Pojemność stadionu wynosi 71 000, a koszt realizacji budowy stadionu wyniósł 1,6 mld $.
Architektura.
Kopuła na planie ośmiokąta jest jedną z niewielu tego typu konstrukcji na świecie. Do jej zbudowania wykorzystano 27,5 tys. ton stali. Stadion jest wyposażony w dach, który zasuwa się w ciągu 12 minut.
Pojemność.
Stadion mieści standardowo 71 000 ludzi, lecz to zależy od tego, jakiej dyscypliny mecz jest rozgrywany. Jest to o 3 000 siedzeń mniej niż jego poprzednik, Georgia Dome.
Położenie.
Stadion mieści się przy ulicy 1 AMB Drive NW w Atlancie. Znajduje się on:

</doc>
<doc id="5410638" url="https://pl.wikipedia.org/wiki?curid=5410638" title="PHA (ujednoznacznienie)">
PHA (ujednoznacznienie)



</doc>
<doc id="5410639" url="https://pl.wikipedia.org/wiki?curid=5410639" title="Rosjanie na Łotwie">
Rosjanie na Łotwie

Rosjanie na Łotwie – mniejszość narodowa licząca około 490 000 ludzi i stanowiąca około 25% wszystkich mieszkańców Łotwy. 
Historia.
Pierwszymi Rosjanami na Łotwie byli kupcy. Populacja Rosjan zwiększyła się w XVII w. po przybyciu staroobrzędowców. W XVIII wieku Łotwa stała się częścią Imperium Rosyjskiego. W tym czasie na Łotwę przybyła kolejna fala Rosjan. W 1935 roku Rosjanie stanowili około 10% mieszkańców Łotwy. Największa fala rosyjskiej imigracji miała miejsce po włączeniu Łotewskiej Socjalistycznej Republiki Radzieckiej do ZSRR. W 1989 roku Rosjanie stanowili 34% mieszkańców Łotwy.
Współczesność.
Po odzyskaniu niepodległości przez Łotwę liczba Rosjan zaczęła się powoli kurczyć. Współcześnie Rosjanie stanowią około 25% mieszkańców Łotwy, co czyni ich największą mniejszością narodową państwa. Rosjanie mieszkają głównie w miastach; stanowią dużą część mieszkańców Rygi i Dyneburg. Według łotewskiego prawa prawo do obywatelstwa kraju przysługuje jedynie osobom, które posiadały je przed radziecką aneksją Łotwy 16/17 czerwca 1940 oraz ich potomkom. Obywatelstwo można uzyskać, jeżeli żyje się na Łotwie dłużej niż pięć lat (licząc od 4 maja 1990), posiada legalne zatrudnienie, zna język łotewski, konstytucję i zobowiąże się do lojalności wobec państwa. Prawo do ubiegania się o obywatelstwo nie przysługuje przy tym byłym pracownikom radzieckich służb specjalnych, emerytowanym oficerom Armii Radzieckiej, wszystkim, którzy sprzeciwiali się niepodległości Łotwy, oraz propagatorom ustroju totalitarnego i idei komunistycznych. Z tego powodu znaczna część zamieszkujących Łotwę Rosjan należy do grupy nieobywateli. Jedynym językiem urzędowym Łotwy jest łotewski. W 2012 roku odbyło się referendum konstytucyjne w sprawie ustanowienia rosyjskiego drugim językiem państwowym; w głosowaniu projekt zmian został odrzucony. W 2022 roku przyjęta została ustawa, która zakłada, że do 2025 w szkołach ma być stopniowo likwidowana zasada dwujęzyczności, a przedstawiciele mniejszości rosyjskiej po rosyjsku będą mogli się uczyć tylko języka rosyjskiego i kultury rosyjskiej. Do najważniejszych ugrupowań politycznych powiązanych z rosyjską mniejszością należą: Socjaldemokratyczna Partia Zgoda oraz Rosyjski Związek Łotwy. 

</doc>
<doc id="5410641" url="https://pl.wikipedia.org/wiki?curid=5410641" title="Rezerwat Przyrody Wraczanski karst">
Rezerwat Przyrody Wraczanski karst

Rezerwat Przyrody Wraczanski karst – obszar chroniony w randze rezerwatu przyrody, położony w obwodzie Wraca w Bułgarii. Zajmuje powierzchnię 30129,9 ha. Głównym przedmiotem ochrony są krasowe jaskinie oraz wąwozy. Na terenie rezerwatu odkryto 43 jaskinie.
W 2011 roku został wpisany na listę informacyjną UNESCO.
Historia.
Rezerwat został założony 21 grudnia 1989 roku. W 2011 roku został wpisany na listę informacyjną UNESCO.
Fauna i flora.
Na terenie rezerwatu znajduje się ok. 1100 roślin naczyniowych. Wśród nich znajduje się wiele gatunków endemicznych m.in.: "Acanthus balcanicus", "Achillea ageratifolia," "Crocus veluchensis" oraz "Digitalis viridiflora". Zidentyfikowano tutaj ok. 1231 gatunków bezkręgowców, 180 gatunków ptaków oraz 36 gatunków ssaków.

</doc>
<doc id="5410646" url="https://pl.wikipedia.org/wiki?curid=5410646" title="Bad Boy (singel Kubiego Producenta)">
Bad Boy (singel Kubiego Producenta)

Bad Boy – utwór polskiego rapera i producenta muzycznego Kubiego Producenta oraz rapera Beteo i rapera ReTo oraz rapera Siles, wydany w grudniu 2018 roku, pochodzący z albumu "+18".
Nagranie uzyskało status podwójnej platynowej płyty (2020). Utwór zdobył ponad 44 milionów wyświetleń w serwisie YouTube (2023) oraz ponad 16 milionów odsłuchań w serwisie Spotify (2023).
Producentem utworu jest również Kubi Producent. Za mix/mastering utworu odpowiada DJ Johny.

</doc>
<doc id="5410647" url="https://pl.wikipedia.org/wiki?curid=5410647" title="Eijik">
Eijik

Eijik (ros. Эйик, jakut. "Ээйик)" – wieś w Ułusie oleniockim, w Jakucji, w Rosji. Według danych na rok 2021 miejscowość zamieszkiwało 336 osób.
We wsi obowiązuje zakaz sprzedaży alkoholu.

</doc>
<doc id="5410649" url="https://pl.wikipedia.org/wiki?curid=5410649" title="Rodźki">
Rodźki

Rodźki – dawniej folwark. Obecnie część Mańkowszczyzny na Białorusi, w obwodzie mińskim, w rejonie wołożyńskim, w sielsowiecie Pierszaje.
Dawniej używana nazwa – Roćki.
Historia.
W czasach zaborów w powiecie wilejskim, w guberni wileńskiej Imperium Rosyjskiego.
W latach 1921–1945 folwark leżał w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Według Powszechnego Spisu Ludności z 1921 roku zamieszkiwało tu 15 osób, 8 było wyznania rzymskokatolickiego a 7 prawosławnego. Jednocześnie wszyscy mieszkańcy zadeklarowali polską przynależność narodową. Były tu 2 budynki mieszkalne. W 1931 w 4 domach zamieszkiwało 17 osób.
Wierni należeli do parafii rzymskokatolickiej w Gródku i parafii prawosławnej w Jarszewiczach. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5410650" url="https://pl.wikipedia.org/wiki?curid=5410650" title="Park Naturalny Rusenski łom">
Park Naturalny Rusenski łom

Park Naturalny Rusenski łom – obszar chroniony w randze parku naturalnego, położony w obwodzie Ruse w Bułgarii. Zajmuje powierzchnię 3408 ha. Głównym przedmiotem ochrony jest rzeka Rusenski Łom. Został ogłoszony parkiem narodowym przez UNESCO.
W 1984 roku został wpisany na listę informacyjną UNESCO.
Historia.
Park został założony 26 lutego 1970 roku. W 1984 roku został wpisany na listę informacyjną UNESCO.
Fauna.
Na terenie parku zidentyfikowano 29 gatunków bezkręgowców (spośród których 5 jest objętych ochroną) oraz 22 gatunki ryb.

</doc>
<doc id="5410651" url="https://pl.wikipedia.org/wiki?curid=5410651" title="Romanicha">
Romanicha

Romanicha – dawny zaścianek. Tereny, na których leżał, znajdują się obecnie na Białorusi, w obwodzie mińskim, w rejonie wołożyńskim, w sielsowiecie Dory.
Historia.
W czasach zaborów w powiecie wilejskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Powszechny Spis Ludności z 1921 roku nie podał danych dotyczących miejscowości. W 1931 w 2 domach zamieszkiwało 15 osób.

</doc>
<doc id="5410652" url="https://pl.wikipedia.org/wiki?curid=5410652" title="University of Phoenix Stadium">
University of Phoenix Stadium



</doc>
<doc id="5410657" url="https://pl.wikipedia.org/wiki?curid=5410657" title="Mauro Quiroga">
Mauro Quiroga

Mauro Daniel „Comandante” Quiroga (ur. 7 grudnia 1989 w Concepción del Uruguay) – argentyński piłkarz występujący na pozycji napastnika, od 2023 roku zawodnik Platense.

</doc>
<doc id="5410659" url="https://pl.wikipedia.org/wiki?curid=5410659" title="Almost Goat">
Almost Goat

Almost Goat – czwarty album studyjny polskiego wokalisty Smolastego. Wydawnictwo ukazało się 25 listopada 2022 roku, nakładem wytwórni muzycznej Warner Music Poland.
Nagrania uzyskały status potrójnej platynowej płyty (2022). Album dotarł do trzynastego miejsca listy sprzedaży OLiS.
Lista utworów.
Opracowano na podstawie materiału źródłowego.

</doc>
<doc id="5410664" url="https://pl.wikipedia.org/wiki?curid=5410664" title="Skały Bełogradczik">
Skały Bełogradczik

Skały Bełogradczik – grupa skał zbudowanych z piaskowca oraz zlepieńca, położonych w pobliżu miasta Bełogradczik, w obwodzie Widyń w Bułgarii. Zajmują łącznie powierzchnię 50 km2.
Skały zaczęły się tworzyć w erze permu ok. 250 milionów lat temu.
W 2011 roku zostały wpisane na listę informacyjną UNESCO.
Jest to siedlisko jastrzębca "Hieracium belogradcense", która znajduje się na bułgarskiej czerwonej księdze gatunków zagrożonych.

</doc>
<doc id="5410665" url="https://pl.wikipedia.org/wiki?curid=5410665" title="Heavy ConstruKction">
Heavy ConstruKction

Heavy ConstruKction – album koncertowy King Crimson, wydany 7 listopada 2000 roku nakładem Discipline Global Mobile jako potrójny CD. 
Historia albumu.
King Crimson między 27 maja a 3 lipca 2000 dał szereg koncertów Europie, aby promować wydany nieco wcześniej album "The ConstruKction of Light". Zespół odwiedził Danię, Niemcy, Czechy, Polskę, Włochy, Wielką Brytanię, Francję i Hiszpanię. Z zarejestrowanych w czasie trasy koncertów powstał trzypłytowy zestaw "Heavy ConstruKction". Dwie pierwsze płyty zawierają zarówno stare, jak i nowe kompozycje zespołu. Do drugiego dysku dołączono ponadto bonusowe wideo koncertowe w formacie CD-ROM. Trzecia płyta zawiera wybór najlepszych improwizacji zespołu.
Lista utworów.
Lista według Discogs:
CD One:
CD Two:
CD zawiera dołączone wideo z następującymi utworami:
CD Three:
Muzycy:

</doc>
<doc id="5410672" url="https://pl.wikipedia.org/wiki?curid=5410672" title="Fabricio Formiliano">
Fabricio Formiliano

Fabricio Orosmán „Tito” Formiliano Duarte (ur. 14 stycznia 1993 w Salto) – urugwajski piłkarz pochodzenia włoskiego występujący na pozycji środkowego obrońcy, od 2021 roku zawodnik meksykańskiej Necaxy.

</doc>
<doc id="5410674" url="https://pl.wikipedia.org/wiki?curid=5410674" title="Nie, nie">
Nie, nie

Nie, nie – utwór polskiego rapera Otsochodzi, wydany w listopadzie 2017 roku, pochodzący z albumu "Nowy kolor". Tekst utworu został napisany przez Miłosza Stępienia.
Nagranie uzyskało status diamentowej płyty (2021). Utwór zdobył ponad 96 milionów wyświetleń w serwisie YouTube (2023) oraz ponad 26 milionów odsłuchań w serwisie Spotify (2023).
Producentem utworu jest MiloBeats. Za mix/mastering utworu odpowiada Jan Kwapis.

</doc>
<doc id="5410675" url="https://pl.wikipedia.org/wiki?curid=5410675" title="Heriberto Jurado">
Heriberto Jurado

Heriberto de Jesús Jurado Flores (ur. 3 stycznia 2005 w mieście Meksyk) – meksykański piłkarz występujący na pozycji lewego skrzydłowego, od 2021 roku zawodnik Necaxy.

</doc>
<doc id="5410677" url="https://pl.wikipedia.org/wiki?curid=5410677" title="Pełnia (album Smolastego)">
Pełnia (album Smolastego)

Pełnia – drugi pełnoprawny album studyjny polskiego wokalisty Smolastego. Wydawnictwo ukazało się 15 maja 2020 roku, nakładem wytwórni muzycznej Warner Music Poland.
Album zadebiutował na 2. miejscu polskiej listy sprzedaży – OLiS.
Krążek uzyskał status złotej płyty za sprzedaż ponad 15 tysięcy kopii.
Lista utworów.
Opracowano na podstawie materiału źródłowego.

</doc>
<doc id="5410679" url="https://pl.wikipedia.org/wiki?curid=5410679" title="Vicente Poggi">
Vicente Poggi

Vicente Poggi Sassi (ur. 11 lipca 2002 w Montevideo) – urugwajski piłkarz pochodzenia włoskiego występujący na pozycji defensywnego pomocnika, od 2022 roku zawodnik meksykańskiej Necaxy.

</doc>
<doc id="5410680" url="https://pl.wikipedia.org/wiki?curid=5410680" title="Anna Krzewińska">
Anna Krzewińska

Anna Krzewińska (ur. 9 sierpnia 1927 w Grudziądzu, zm. 12 lipca 2000 w Toruniu) – profesor Uniwersytetu Mikołaja Kopernika w Toruniu na Wydziale Humanistycznym, doktor habilitowana, historyk literatury staropolskiej, badaczka idei i dawnej kultury europejskiej. 
Ukończyła studia polonistyczne na UMK w Toruniu w 1955 roku, uzyskując stopień magistra filologii polskiej. Seminarzystka prof. dra hab. Bronisława Nadolskiego. W 1957 roku rozpoczęła pracę na UMK jako asystent, a po uzyskaniu stopnia doktora nauk humanistycznych w 1965 roku, pracowała na stanowisku adiunkta. W 1977 roku uzyskała stopień doktora habilitowanego nauk humanistycznych w zakresie historii literatury polskiej. Tematyka jej publikacji: twórczość Mikołaja Reja, Jana Kochanowskiego i Stanisława Herakliusza Lubomirskiego; staropolska pieśń ziemiańska; recepcja antyku grecko-rzymskiego w europejskiej literaturze dawnej; sielanka staropolska; utopia w literaturze dawnej. W 1979 roku otrzymała stanowisko docenta, a w 1990 profesora nadzwyczajnego UMK. Przez wiele lat kierowała Zakładem Literatury Staropolskiej i Oświecenia. Prowadziła wykłady i seminaria dyplomowe, magisterskie i doktorskie, poświęcone dawnej literaturze polskiej i powszechnej. Członek Towarzystwa Naukowego w Toruniu. 
Pochowana na Cmentarzu Najświętszej Marii Panny w Toruniu, ul. Wybickiego. 

</doc>
<doc id="5410683" url="https://pl.wikipedia.org/wiki?curid=5410683" title="EUR-ACE label">
EUR-ACE label

Znak EUR-ACE (European Accredited Engineer) jest akredytacją – certyfikatem jakości – przyznawanym programom studiów inżynierskich, które poświadczają, że program studiów inżynierskich spełnia określone kryteria jakości, tak aby Europejski Obszar Szkolnictwa Wyższego był czytelny.
Stowarzyszenie ENAEE udziela tego upoważnienia organom krajowym – na przykład w Polsce jest to Komisja Akredytacyjna Uczelni Technicznych – do wydawania tego zaświadczenia akredytacji studiów inżynierskich zgodnie z europejskimi ramami kwalifikacji (EQF) i normami ENAEE., które będzie odnawiane co pięć lat.
ENAEE ujednoliciła ogólne ramy Europejskiego Obszaru Szkolnictwa Wyższego, w szczególności europejskie ramy kwalifikacji dla poziomów 6 i 7 oraz podejście do zapewniania jakości na studiach inżynierskich. W 2015 r. ENAEE opublikowała drugą wersję "Reference and Lines of the EUR ACE Label", która określa wiedzę naukową, know-how i zdolności behawioralne europejskich absolwentów inżynierów. Programy spełniające te kryteria mogą otrzymać znak EUR ACE, wydany przez jedną z upoważnionych agencji. Aktualizacja została wprowadzona w 2018 roku.
Uznaje się, że osoba, która ukończyła szkolenie opatrzone znakiem EUR-ACE, posiada zestaw umiejętności i wiedzy zgodnie z europejskimi standardami akademickimi i zawodowymi. Jest to również wspólny punkt odniesienia dla promowania mobilności studentów. Ponadto etykieta ta nie ogranicza się do państw członkowskich Unii Europejskiej, ponieważ jest również uznawana w krajach takich jak Turcja, Szwajcaria czy Rosja.
Agencje upoważnione do przyznawania znaku EUR-ACE.
Od stycznia 2019 r. agencje uprawnione do przyznawania znaku EUR-ACE to:

</doc>
<doc id="5410684" url="https://pl.wikipedia.org/wiki?curid=5410684" title="Mandrin">
Mandrin

Mandrin (, ) – francusko-włoski film płaszcza i szpady z 1962 roku w reżyserii Jeana-Paula Le Chanois na podst. powieści "Mandrin" Arthura Bernède. Opiera się na życiu słynnego przemytnika i rozbójnika Louisa Mandrina, który działał za panowania Ludwika XV.
Scenografię do filmu zaprojektował polski scenograf Anatol Radzinowicz. Zdjęcia plenerowe miały miejsce w południowej Polsce, w okolicach Tatr oraz Château de Vigny pod Paryżem.
Fabuła.
W 1750 roku ludność Francji jest nękana coraz wyższymi podatkami i nieustannymi wojnami prowadzonymi przez króla Ludwika XV. Władze gminy Saint-Étienne-de-Saint-Geoirs witają z wielką fetą gubernatora Delfinatu, jednocześnie ukrywając ubogich mieszkańców i oznaki biedy. Przyszły zięć mera wioski – bednarz Louis Mandrin zirytowany tą obłudą zakłóca powitanie swą pracą. Korzystając zamieszania jeden z ubogich mieszkańców ujawnia się gubernatorowi mówiąc mu o marnych dochodach. Gubernator wzburzony kłamstwami opuszcza gminę i karze ją dodatkowymi haraczami, a uciekinier ukrywa się u Mandrina. Władze chcą obciążyć kosztami ludność, a sędzia de Moret każe Mandrina grzywną w 2 tys. écu, którą musi spłacić w ciągu trzech dni, inaczej sąd zajmie jego zapas drewna na beczki.
Mandrin nie wierzy, że grzywna pójdzie do skarbu państwa, po czym uniemożliwia zajęcie własności jednego z biedniejszych mieszkańców. Jego ślub z Antoinette, córką burmistrza zostaje unieważniony i za jego głowę sąd wyznacza nagrodę. Przed planowaną ucieczką do Genewy Mandrin chce wziąć Antoinette ze sobą, ale ta odmawia i sugeruje skorzystanie ze znajomości jej ojca i zaprzyjaźnionego wicehrabiego. W swej tułaczce Mandrin ratuje innych ludzi również prześladowanych przez władzę, którzy w podzięce mu towarzyszą. Zatrzymując się na jarmarku do drużyny Mandrina dołącza piękna Cyganka imieniem Myrtille ze swym ojcem Marco. Mandrin dowiaduje się, że jego dom sprzedano i jego matka musi pracować w polu, a jego szwagra Josepha skazano na powieszenie za pomoc wyjętym spod prawa. Mandrin ratuje Josepha, jednak zostaje zaocznie skazany na śmierć i za jego głowę wyznacza się pięćset écu.
Marco opiekuje się rannym Josephem i każe Myrtille wskazać banitom bezpieczną drogę do Sabaudii. Trafiają na przemytników pod wodzą Bélissarda otoczonych przez żandarmerię. Banici pomagają przemytnikom odeprzeć wspólnego wroga. Wracająca do ojca Myrtille odkrywa powieszonego Josepha i umierającego Marco mówiącego, że to robota służb, które zabrały do aresztu Ménestrela, jednego z bandy Mandrina. Tymczasem wdzięczny Bélissard zaprasza banitów do kryjówki w ruinach zamku i deklaruje pomoc w odbiciu Ménestrela. Przemytnicy są jednak niechętni i oskarżają Myrtille o podjudzanie. Bélissard chce ją zrobić swoją kobietą, co nie podoba się Mandrinowi. Wyzywa więc Bélissarda na pojedynek, gdzie stawką jest przywództwo nad przemytnikami i wygrywa go. Wspólnymi siłami oswabadzają Ménestrela i innych niesłusznie skazanych więźniów, których wcielają do swych oddziałów.
Następnie rabują nadużywających uprawnień poborców podatkowych i na ich koszt obdarowują najuboższych. Działalność rozbójnicza Mandrina uderzająca w służby jest coraz bardziej znana i wdzięczny lud wznosi pieśni na jego cześć. Jego sława dociera również do Voltaire’a sympatyzującego z rozbójnikami. Tymczasem kawaler Grandville wciela swój plan w dopadnięciu Mandrina. Jako rzekomy więzień infiltruje jego oddziały i ma dać znak wojsku do działań. Jednak w planowaną zasadzkę wpada Bélissard i to on ginie. Ludwik XV rzuca swe wojska przeciw Mandrinowi. Ten jednak zakazuje swym ludziom atakowania królewskich wojsk, mówiąc że walczą z grabieżcami rujnującymi królestwo. Z Mandrinem jednoczy się Antoinette, która wbrew swej woli ma poślubić sędziego de Moreta..
W zaprzyjaźnionej karczmie rozbójnicy więżą zatrzymującego się tu szwajcarskiego arystokratę, markiza d’Ulricha jadącego do Wersalu, a Mandrin pod niego się podszywa. Zatrzymuje się w zamku d’Escourt, by zobaczyć się z wdową po baronie, jak planował prawdziwy markiz. Baronowa zaprasza Mandrina na pierwszy od zakończenia jej żałoby bal dla miejscowych szlachty i wojskowych. Rozbójnicy i markiz w strojach chłopów umykają dragonom, którzy niedługo orientują, że eskortowali fałszywego markiza. Obecny jest również de Moret, który widząc Antoinette chce ją użyć jako przynętę dla Mandrina, lecz powstrzymuje go Myrtille zabijając go na miejscu. Myrtille ucieka do zamku d’Escourt, by ostrzec Mandrina przed niebezpieczeństwem. Ten ucieka w trakcie balu baronowej.
W pobliskim mieście Antoinette jest sądzona przez Grandville’a za współpracę z rozbójnikami, jednak markiz nie mający do nich urazy daje jej alibi. Ratuje ją Mandrin, który znów salwuje się ucieczką, lecz zostaje schwytany. Miejscowa ludność wdzięczna za wszystko Mandrinowi udaje się do miasta i go odbija. Wojsko uważa, że skoro wszyscy są w mieście, to nikt się nie wymknie. Mandrin przewidział to umieszczając kilku przebranych rozbójników poza miastem na przeszpiegi. Czeka na sygnał od Myrtille w wieży kościelnej, gdzie atakuje ją skrywający się Grandville. Ma już zastrzelić Myrtille, lecz życie poświęca zakochany w niej Ménestrel i to on uruchamia dzwon jako sygnał do walki. Ludność skutecznie odpiera wojsko, zaś Mandrin staje do walki z Grandville’em, który ginie przez defenestrację. Mandrin usłyszawszy o kolejnych pojmanych jedzie im na ratunek mimo ostrzeżeń Antoinette i Myrtille o strasznej śmierci jak go czeka, jaką przewidziała Myrtille. Mandrin stwierdza, że każdy kiedyś musi umrzeć.
Odbiór.
Joanna Guze na łamach „Filmu” dała "Mandrinowi" ocenę negatywną, wyrażając nadzieję, że film będzie dozwolony do lat dwunastu, gdyż „nie wydaje się, że mógł zdobyć widownię o smaku jako tako ukształtowanym, nie dającą się zadowolić samym tylko pokazem bójek i galopad”. Ubolewała też nad udziałem Georgesa Wilsona, którego znakomity talent aktorski nie jest w stanie wynagrodzić reszty słabej obsady, „z której udałoby się może jeszcze wyłączyć Sylvię Mofort”. Określiła film jako gorszy od "Cartouche’a-zbójcy": „Człowiek wybrzydza się na «Cartouche’a-zbójcę» de Broki, Pan Bóg zsyła mu «Mandrina, rycerskiego zbójcę» Le Chanois. Zawsze może być gorzej”.

</doc>
<doc id="5410689" url="https://pl.wikipedia.org/wiki?curid=5410689" title="Powiat Osnabrück">
Powiat Osnabrück



</doc>
<doc id="5410691" url="https://pl.wikipedia.org/wiki?curid=5410691" title="Helena Martyka">
Helena Martyka

Helena Martyka (ur. 14 września 1909 w Rzepienniku Strzyżewskim, zm. ?) – polska nauczycielka, posłanka na Sejm PRL III kadencji.
Życiorys.
Uzyskała wykształcenie średnie. W 1929 rozpoczęła pracę, po ukończeniu seminarium nauczycielskiego w Gorlicach i wyższych kursów świetlicowo-teatralnych w Krakowie. Uczyła i kierowała szkołami powszechnymi w Staszkówce, Szalowej, Bieczu i Rzepienniku Strzyżewskim oraz w Dębach Szlacheckich. Wstąpiła do Związku Harcerstwa Polskiego oraz Związku Młodzieży Wiejskiej RP „Wici”. Zakładała placówki Towarzystwa Czytelni Ludowych i prowadziła zespoły taneczne i teatralne. W czasie okupacji niemieckiej została inspektorem sanitarnym Batalionów Chłopskich. W 1945 została nauczycielką w szkole w Radzionkowie, a od 1946 była wykładowczynią Uniwersytetu Ludowego w Błotnicy Strzeleckiej. Wstąpiła do Zjednoczonego Stronnictwa Ludowego, w którym pełniła funkcję wiceprezesa Wojewódzkiego Komitetu ZSL w Opolu. W 1961 została posłanką na Sejm PRL z okręgu Koźle, w parlamencie zasiadała w Komisji Przemysłu Lekkiego, Rzemiosła i Spółdzielczości Pracy.

</doc>
<doc id="5410700" url="https://pl.wikipedia.org/wiki?curid=5410700" title="Mursal Nabizada">
Mursal Nabizada

Mursal Nabizada (ur. w 1993 w prowincji Nangarhar, zm. 15 stycznia 2023 w Kabulu) – afgańska prawniczka, deputowana do parlamentu.
Życiorys.
Pochodziła z prowincji Nangarhar. W 2018 została wybrana deputowaną do Zgromadzenia Narodowego, mandat piastując do przejęcia władzy przez talibów w Afganistanie, w 2021 roku. Jako deputowana zasiadała w parlamentarnej komisji obrony. Nabizada była jedną z nielicznych kobiet-deputowanych, które pozostały w Kabulu po przejęciu władzy przez talibów w sierpniu 2021 roku.
W styczniu 2023 roku została zastrzelona w swoim domu w Kabulu. Razem z nią zginął jej ochroniarz, a jej brat i drugi ochroniarz zostali ranni. Mursal Nabizada w momencie śmierci była pierwszą osobą sprawującą wysoką funkcję państwową zabitą po przejęciu władzy przez talibów.

</doc>
<doc id="5410702" url="https://pl.wikipedia.org/wiki?curid=5410702" title="Kościół św. Antoniego Padewskiego w Prostkach">
Kościół św. Antoniego Padewskiego w Prostkach

Kościół świętego Antoniego w Prostkach – rzymskokatolicki kościół parafialny należący do parafii pod tym samym wezwaniem (dekanat Ełk – Matki Bożej Fatimskiej diecezji ełckiej).
Budowa obecnej świątyni została rozpoczęta w 1987 roku, natomiast jej poświęcenie odbyło się w dniu 14 kwietnia 1999 roku.

</doc>
<doc id="5410714" url="https://pl.wikipedia.org/wiki?curid=5410714" title="CEEMAN">
CEEMAN

Central and East European Management Development Association (CEEMAN) – stowarzyszenie założone w 1993 roku w celu wspierania rozwoju zarządzania i edukacji menedżerskiej w regionie Europy Środkowo-Wschodniej. Do 2023 zakres obszaru członkostwa wyrósł daleko poza region Europy Środkowo-Wschodniej, obejmując ponad 200 instytucji szłonkowskich (szkoły biznesu, uniwersytety, centra rozwoju zarządzania, stowarzyszenia krajowe, regionalne i międzynarodowe, korporacje i osoby prywatne) w ponad 51 krajów, w tym z Europy Zachodniej, obu Amerykach, Afryce i Azji.
Działalność.
Główne działania stowarzyszenia obejmują programy edukacyjne dla wykładowców i pracowników instytucji rozwoju zarządzania takich jak "IMTA – International Management Teachers Academy" i "Program Management Seminar", Międzynarodowa Akredytacja Jakości (IQA) międzynarodowe konferencje, promowanie pisania przypadków i stosowania metody przypadku w edukacji menedżerskiej w Europie Środkowo-Wschodniej, wspieraniu współpracy międzynarodowej i wspólnych projektów między instytucjami członkowskimi itp.
CEEMAN współpracuje z radą EMBA (Executive MBA Council), Europejską Fundacją Rozwoju Zarządzania (EFMD), Stowarzyszeniem MBA (AMBA), AACSB International oraz wieloma innymi międzynarodowymi i regionalnymi stowarzyszeniami rozwoju zarządzania. CEEMAN jest także członkiem komitetu sterującego inicjatywy PRME – Principles for Responsible Management Education i przewodzi grupie roboczej ds. ubóstwa jako wyzwania dla edukacji menedżerskiej.
Akredytacja.
Założona w 1998 roku Międzynarodowa Akredytacja Jakości (IQA) koncentruje się na zaspokajaniu potrzeb szkół zarządzania. CEEMAN zmodyfikował swój system akredytacji IQA w 2007 roku o nowe procedury oceny, aby zachęcić szkoły do skupienia się na dostarczaniu i rozwoju wysokiej jakości produktów edukacyjnych w ich specyficznym środowisku i kontekście.

</doc>
<doc id="5410718" url="https://pl.wikipedia.org/wiki?curid=5410718" title="1Ł220U Zoopark-2">
1Ł220U Zoopark-2

1Ł220U Zoopark-2 () – radar artyleryjski wykorzystywany przez Siły Zbrojne Ukrainy.
Historia.
Rada Ministrów ZSRR zlecając 5 lipca 1981 r. opracowanie radaru 1Ł219 Zoopark-1 zarządziła prowadzenie równolegle prac nad stacją o lepszych parametrach oznaczoną jako 1Ł220. Nad projektem 1Ł219 prace miał prowadzić Naukowo-Doświadczalny Instytut Strieła, zadanie zbudowania 1Ł220 powierzono Kompleksowi Naukowo-Produkcyjnemu Iskra (ros. НПК «Искра») z Zaporoża.
W 1984 r. podjęta została decyzja o unifikacji elementów wykorzystywanych w projektach 1Ł219 i 1Ł220. Dlatego też zakładom Iskra zlecono opracowanie dla obu stacji anteny oraz aparatury elektronicznej odpowiedzialnej za obróbkę sygnału. W trakcie prac stwierdzono, że radar 1Ł220 wymaga innej anteny, co spowodowało wzrost jego rozmiarów i masy. Te zmiany wymusiły rezygnację z nadwozia transportera MT-LB na rzecz nowego nadwozia oznaczonego GM-5951, które było pochodną konstrukcji używanych w zestawach przeciwlotniczych 9K37 Buk i 2K22 Tunguska. Przednia część nadwozia została skopiowana z Buka, kadłub został wydłużony i dodano siódmą parę kół nośnych. Miejsca operatorów radaru umieszczono po prawej stronie kadłuba. Rozpad Związku Radzieckiego spowodował przerwanie prac nad konstrukcją 1Ł220.
Projekt został wznowiony po 1990 r. jako 1Ł220U przez stronę ukraińską, która umieściła radiolokator w swojej ofercie eksportowej. W tej wersji pojazd ma masę 39 500 kg, długość 9214 mm, szerokość 3250 mm i wysokość 3350 mm. Obsługę stanowi trzech żołnierzy, którzy przygotowują radar do pracy w ciągu 5 minut i w ciągu 3 minut przygotowują go do wymarszu. W konstrukcji wprowadzono istotne zmiany: zastosowano nowocześniejsze elementy wyposażenia elektronicznego tj. ekrany ciekłokrystaliczne i moduły nawigacji bezwładnościowej. Próby państwowe trwały kilka lat, w 2003 r. oficjalnie przyjęto radar na uzbrojenie Sił Zbrojnych Ukrainy. Po kilku latach pojawił się projekt rozwojowy stacji oznaczony 1Ł220U-KS montowanej na naczepie KrAZ H251N2 holowanej przez ciągnik KrAZ-62221. W wersji holowanej miejsca operatorów znajdują się w kabinie zamontowanej na nadwoziu samochodu ciężarowego KrAZ-6322 towarzyszącego radarowi. W 2018 r. wersja kołowa radaru została zaprezentowana na wystawie sprzętu wojskowego w Diewiczkach.
Wersją rozwojową systemu ma być 1Ł221E (), który jest projektowany na podwoziu terenowym KrAZ-7634NE o układzie kół 8 x 8.
Przeznaczenie.
Radar 1Ł220U jest przeznaczony do rozpoznania stanowisk ogniowych wroga (pozycje wyrzutni MLRS, artylerii i moździerzy, wyrzutni rakiet taktycznych i systemów obrony powietrznej itp.), obliczania trajektorii pocisków, korygowania ognia własnej artylerii oraz śledzenia przestrzeni powietrznej i kontroli nad bezzałogowymi statkami powietrznymi. Możliwości systemu pozwalają na wykrywanie 50 stanowisk ogniowych przeciwnika na minutę. Informacje są przekazywane automatycznie do stanowiska dowodzenia w czasie rzeczywistym. Wykonuje zadania dla szczebla armijnego, na rzecz brygad lub dywizji artylerii funkcjonujących na szczeblu korpusu lub armii. Założono, że radar będzie współpracował z armatami samobieżnymi 2S7 Pion oraz z systemem artylerii rakietowej BM-30 Smiercz.
Radar ma możliwość wykrywania pocisków artyleryjskich kalibru 152 mm z odległości 20–25 km, pocisków moździerzowych kalibru 82–120 mm z odległości 25–30 km, pocisków z wieloprowadnicowych wyrzutni rakietowych z odległości 21–40 km oraz taktycznych pocisków rakietowych z odległości 80 km. Zastosowanie radaru 1Ł220U, w porównaniu do dotychczas wykorzystywanych systemów, zwiększa strefy rozpoznania o 800–1000%, pozwala na znaczne skrócenie czasu spędzanego na wykonywaniu misji ogniowych, zmniejszenia zużycie amunicji oraz pozwala na tworzenie ogniowych zespołów rozpoznawczo-uderzeniowych.

</doc>
<doc id="5410722" url="https://pl.wikipedia.org/wiki?curid=5410722" title="Chakoina">
Chakoina

Chakoina – organiczny związek chemiczny, toksyczny glikoalkaloid występujący w roślinach z rodziny psiankowatych.
Jest naturalną substancją trującą wytwarzaną w zielonych ziemniakach, którym nadaje gorzki smak. Bulwy wytwarzają ją w odpowiedzi na stres, nadając roślinie właściwości owadobójcze i grzybobójcze. Wraz solaniną stanowi 95% całej ilości glikoalkaloidów obecnych w ziemniakach. Aglikonem w przypadku α-solaniny oraz α-chakoniny jest mieszanina alkaloidów steroidowych: solanidyny oraz solasodyny.

</doc>
<doc id="5410727" url="https://pl.wikipedia.org/wiki?curid=5410727" title="Sytuacja prawna i społeczna osób LGBT w Arabii Saudyjskiej">
Sytuacja prawna i społeczna osób LGBT w Arabii Saudyjskiej

Prawa LGBTQ w Arabii Saudyjskiej nie są oficjalnie uznawane publicznie. Homoseksualizm jest oficjalnie karany w państwie saudyjskim więzieniem, karami cielesnymi i śmiercią. Arabia Saudyjska nie ma kodeksu karnego, a jej przepisy karne opierają się na interpretacji prawa szariatu. Seks poza małżeństwem jest w tych ramach nielegalny. Kary za aktywność seksualną osób tej samej płci są różne w zależności od okoliczności.
Niektóre źródła informacji wskazują na powszechność homoseksualizmu w Rijadzie, pomimo przepisów go zakazujących oraz dowody na to, że członkowie rodziny Saudów angażowali się w akty homoseksualne podczas podróży zagranicznych..

</doc>
<doc id="5410728" url="https://pl.wikipedia.org/wiki?curid=5410728" title="Muranów (kino)">
Muranów (kino)



</doc>
<doc id="5410729" url="https://pl.wikipedia.org/wiki?curid=5410729" title="Maximiliano Silvera">
Maximiliano Silvera

Maximiliano Joaquín „Maxi” Silvera Cabo (ur. 5 września 1997 w Pando) – urugwajski piłkarz występujący na pozycji napastnika, od 2023 roku zawodnik meksykańskiej Necaxy.

</doc>
<doc id="5410740" url="https://pl.wikipedia.org/wiki?curid=5410740" title="Highschool of the Dead">
Highschool of the Dead

 – manga napisana przez Daisuke Satō i zilustrowana przez Shōjiego Satō, publikowana na łamach magazynu „Gekkan Dragon Age” wydawnictwa Fujimi Shobō od sierpnia 2006 do kwietnia 2013, jednakże pozostała niedokończona z powodu śmierci Daisuke Satō w marcu 2017. W Polsce seria została wydana przez Waneko.
Na podstawie mangi powstało 12-odcinkowe anime wyprodukowane przez studio Madhouse, które emitowano od lipca do września 2010. W 2011 roku wydano odcinek OVA.
Fabuła.
Historia rozgrywa się we współczesnej Japonii podczas śmiertelnej pandemii, która przemienia ludzi w zombie, określanych przez głównych bohaterów jako . Opowieść opowiada o grupie licealistów i szkolnej pielęgniarce, którzy próbują przetrwać apokalipsę zombie, a zarazem stawić czoła innym zagrożeniom, takim jak niebezpieczni współocalali oraz możliwemu upadkowi ich własnych norm moralnych.
Manga.
Pierwszy rozdział "Highschool of the Dead" ukazał 9 sierpnia 2006 w magazynie „Gekkan Dragon Age” wydawnictwa Fujimi Shobō. W latach 2008–2010 prace nad serią zostały wstrzymane, jednakże po marcu 2011 ukazał się tylko jeden rozdział, który opublikowano 9 kwietnia 2013. Manga pozostała niedokończona z powodu śmierci Daisuke Satō 22 marca 2017. Seria została zebrana w 7 tankōbonach, wydanych między 1 marca 2007 a 25 kwietnia 2011 nakładem wydawnictwa Kadokawa Shoten. W Polsce prawa do dystrybucji nabyło wydawnictwo Waneko.
Pełnokolorowa wersja mangi, zatytułowana , zadebiutowała w lutowym numerze „Gekkan Dragon Age”, wydanym 8 stycznia 2011. Wydawnictwo Kadokawa Shoten zebrało ją w 7 tankōbonach, opublikowanych między 25 lutego 2011 a 9 marca 2013.
Crossover autorstwa Shōjiego Satō, zatytułowany , został wydany 9 sierpnia 2012. W mandze wystąpiły postacie z innej serii Satō – "Triage X".
Autor serii, Daisuke Satō zachorował w 2008 roku, co bardzo utrudniło prace nad mangą. Po jego śmierci w 2017 roku, Kawanakajima i Shōji Satō zgodzili się, że seria powinna zostać zatrzymana w obecnej formie i zamiast tego skupili się na mandze "Triage X".
Anime.
Adaptacja w formie telewizyjnego serialu anime była emitowana od 5 lipca do 20 września 2010 w stacji AT-X, a później również w TV Kanagawa, Tokyo MX, Chiba TV, KBS Kyoto, TV Aichi, TV Saitama i Sun TV. Została wyprodukowana przez Geneon Universal Entertainment, Showgate, AT-X i Madhouse. Za reżyserię odpowiadał Tetsurō Araki, scenariusz napisał Yōsuke Kuroda, postacie zaprojektował Masayoshi Tanaka, a muzykę skomponował Takafumi Wada. Motywem otwierającym jest „Highschool of the Dead” autorstwa Kishidy Kyoudan &amp; The Akeboshi Rockets, zaś motywami końcowym jest 12 różnych utworów wykonanych przez Maon Kurosaki.
Odcinek OVA, zatytułowany "Drifters of the Dead", został dołączony do limitowanego wydania 7. tomu mangi wydanego 26 kwietnia 2011.

</doc>
<doc id="5410743" url="https://pl.wikipedia.org/wiki?curid=5410743" title="Europejski Obszar Szkolnictwa Wyższego">
Europejski Obszar Szkolnictwa Wyższego

Europejski obszar szkolnictwa wyższego (EOSW) jest jedyną w swoim rodzaju europejską przestrzenią edukacyjną wszystkich krajów uczestniczących w procesie bolońskim w dziedzinie szkolnictwa wyższego. Został on uruchomiony w marcu 2010 r. podczas konferencji Europejskich Ministrów Edukacji Budapeszt-Wiedeń z okazji 10. rocznicy procesu bolońskiego.
Głównym celem procesu bolońskiego od jego powstania w 1999 r. było zapewnienie bardziej porównywalnych, kompatybilnych i spójnych systemów szkolnictwa wyższego w Europie. W latach 1999–2010 wszystkie wysiłki członków procesu bolońskiego były ukierunkowane na utworzenie europejskiego obszaru szkolnictwa wyższego, który stał się rzeczywistością wraz z deklaracją budapeszteńsko-wiedeńską z marca 2010 r. Aby przystąpić do EOSW, kraj musi podpisać i ratyfikować traktat .
Cele ogólne.
Głównymi celami są promowanie mobilności studentów i pracowników, szans absolwentów na zatrudnienie oraz europejski wymiar szkolnictwa wyższego. Uwzględniając różnorodność systemów krajowych, członkowie EOSW zgadzają się przyjąć:
Celem procesu bolońskiego jest rozszerzenie dostępu do szkolnictwa wyższego, dalsza poprawa jakości i atrakcyjności europejskiego szkolnictwa wyższego; zwiększenie mobilności studentów i nauczycieli, a także zapewnienie skutecznego zatrudnienia absolwentów szkół wyższych, ponieważ wszystkie stopnie naukowe i inne kwalifikacje powinny być ukierunkowane na rynek pracy. Utworzenie jednolitej europejskiej przestrzeni edukacyjnej było głównym celem porozumienia bolońskiego i cel ten został osiągnięty w 2010 roku.
Historia.
Pod wieloma względami proces boloński stał się rewolucyjny w dziedzinie europejskiego szkolnictwa wyższego. Jego początki sięgają połowy 1970 roku, kiedy Rada Ministrów UE przyjęła rezolucję w sprawie pierwszego programu współpracy w dziedzinie edukacji. Następnie czterech ministrów edukacji, którzy uczestniczyli w obchodach 800-lecia paryskiej Sorbony w 1998 r., zgodziło się, że segmentacja europejskiego szkolnictwa wyższego w Europie utrudnia rozwój nauki i edukacji. Podpisali Deklarację Sorbońską (Sorbone Joint Declaration, 1998). Decyzja o udziale w dobrowolnym procesie tworzenia Europejskiego Obszaru Szkolnictwa Wyższego (EOSW) została sformalizowana rok później w Bolonii przez przedstawicieli 29 krajów (Deklaracja Bolońska, 1999 r.). Oczywiście było to wyjątkowe porozumienie, ponieważ dziś proces obejmuje 47 państw członkowskich z 49 krajów, które ratyfikowały Europejską Konwencję Kulturalną Rady Europy (1954)).
Cele Deklaracji Sorbońskiej zostały potwierdzone w 1999 r. przy podpisaniu Deklaracji Bolońskiej, która wzywała do zwiększenia konkurencyjności Europejskiego Obszaru Szkolnictwa Wyższego, podkreślając potrzebę zachowania niezależności i niezależności wszystkich instytucji szkolnictwa wyższego. Wszystkie postanowienia Deklaracji Bolońskiej zostały ustanowione jako środki dobrowolnego procesu zatwierdzania, a nie jako wiążące zobowiązania prawne.
Konferencje ministerialne.
W ramach Deklaracji Bolońskiej co dwa lata odbywają się konferencje ministrów, którzy wyrażają swoją wolę w formie komunikatu. W komunikacie praskim z 2001 r. liczba państw członkowskich została zwiększona do 33, a także rozszerzono cele w kontekście kształcenia ustawicznego z udziałem studentów jako aktywnych uczestników zwiększania atrakcyjności i konkurencyjności Europejskiego Obszaru Szkolnictwa Wyższego.
Następna konferencja ministerialna odbyła się w Berlinie w 2003 r. Komunikat berliński zwiększył liczbę krajów uczestniczących w procesie bolońskim do 40. Główne postanowienia niniejszego komunikatu dotyczą rozszerzenia celów w zakresie zachęcania do łączenia Europejskiego Obszaru Szkolnictwa Wyższego z Europejską Przestrzenią Naukową (), a także środki promujące edukację wysokiej jakości.
W 2005 r. w Bergen odbyła się konferencja ministerialna. W komunikacie końcowym podkreślono znaczenie zapewnienia bardziej dostępnego szkolnictwa wyższego, a także zwiększenia atrakcyjności europejskiego obszaru szkolnictwa wyższego w innych częściach świata.
W komunikacie londyńskim z 2007 r. liczba krajów została zwiększona do 46.
W 2009 roku konferencja odbyła się w belgijskim mieście (New Leuven). Główne pytania robocze dotyczyły planów na następną dekadę. Wszystkie te kwestie zostały opisane w komunikacie końcowym, wskazującym nowy kierunek procesu bolońskiego – głębszą reformę, która zapewni zakończenie procesu wdrażania procesu bolońskiego. Kolejna zmiana dotycząca wewnętrznych mechanizmów związanych z przewodnictwem w Radzie Bolońskiej. Jeśli wcześniej procesowi bolońskiemu przewodniczył kraj, który był szefem UE, teraz proces ten odbędzie się pod przewodnictwem dwóch krajów: kraju sprawującego prezydencję w UE i państwa spoza UE, na przemian w kolejności alfabetycznej.
Kolejna konferencja ministerialna odbyła się w marcu 2010 roku. Punktem spotkania jest Budapeszt-Wiedeń. Konferencja zbiegła się z rocznicą – dziesiątą rocznicą procesu bolońskiego. Na cześć rocznicy nastąpiło oficjalne ogłoszenie utworzenia Europejskiego Obszaru Szkolnictwa Wyższego, co oznacza, że cel wyznaczony w Deklaracji Bolońskiej został osiągnięty. Ponadto od czasu tej konferencji Europejski Obszar Szkolnictwa Wyższego został rozszerzony do 47 krajów.

</doc>
<doc id="5410745" url="https://pl.wikipedia.org/wiki?curid=5410745" title="Ministerstwo Obrony (Niemcy)">
Ministerstwo Obrony (Niemcy)



</doc>
<doc id="5410747" url="https://pl.wikipedia.org/wiki?curid=5410747" title="Prawa osób LGBTQ w Arabii Saudyjskiej">
Prawa osób LGBTQ w Arabii Saudyjskiej



</doc>
<doc id="5410753" url="https://pl.wikipedia.org/wiki?curid=5410753" title="Damián Batallini">
Damián Batallini

Damián Iván Batallini (ur. 24 czerwca 1996 w Don Torcuato) – argentyński piłkarz występujący na pozycji skrzydłowego, od 2023 roku zawodnik meksykańskiej Necaxy.

</doc>
<doc id="5410762" url="https://pl.wikipedia.org/wiki?curid=5410762" title="Moses Gaster">
Moses Gaster

Moses Gaster (ur. 16 września 1865 w Bukareszcie, zm. 5 marca 1939 w Abingdon) – filolog i folklorysta rumuński, brytyjski rabin i działacz syjonistyczny oraz bibliofil.
Dziadek Mosesa był w Rumunii bogatym kupcem tekstylnym, ojciec holenderskim dyplomatą działającym w Rumunii (m.in. konsulem). W 1874 uzyskał bakalaureat w Bukareszcie, po czym wstąpił do wrocławskiego Żydowskiego Seminarium Teologicznego, gdzie w 1881 zyskał uprawnienia rabina. Równolegle studiował także filologię na uniwersytetach we Wrocławiu i w Lipsku, w tym ostatnim uzyskując doktorat z filologii rumuńskiej. Po studiach, w 1881, wrócił do rodzinnego miasta i do 1885 pracował na tamtejszym uniwersytecie jako wykładowca literatury i języka rumuńskiego. Dostał także posadę generalnego inspektora szkół. Karierę przerwała w 1885 decyzja rządu o jego wydaleniu z kraju, spowodowana aktywną działalnością Gastera na rzecz równouprawnienia Żydów i jego krytyką antysemityzmu w Rumunii. Zatrudnił go Uniwersytet Oksfordzki na stanowisku wykładowcy literatury słowiańskiej. W 1887 został nadrabinem gminy sefardyjskiej w Wielkiej Brytanii i funkcję tę pełnił do 1918, a w 1891 mianowano go dyrektorem żydowskiego seminarium teologicznego Judith Lady Montefiore College w Ramsgate, które to stanowisko piastował do 1896. 
Zainteresowania naukowe Gastera były dość różnorodne: literatura i filologia rumuńska (m.in. opracował chrestomatię tekstów rumuńskich z lat 1550-1830), słowiańska, żydowska i samarytańska; folklorystyka rumuńska, żydowska i ogólnoeuropejska, w tej ostatniej głosił tezę o dużym wpływie wierzeń bogomiłów na folklor w różnych krajach Europy i na mistycyzm żydowski. Ponadto Gaster był kolekcjonerem – bibliofilem dokumentów piśmienniczych związanych z judaizmem, historią i kulturą żydowską i samarytańską. Jego kolekcja pośmiertnie weszła w skład zbiorów biblioteki Uniwersytetu Manchesterskiego. 
Jeszcze w czasie pracy w Rumunii zaangażował się w ruch syjonistyczny i wspieranie emigracji Żydów do Palestyny, w Wielkiej Brytanii stał się jednym z istotnych działaczy syjonizmu, będąc m.in. wiceprzewodniczącym pierwszego kongresu w Bazylei, który założył Organizację Syjonistyczną. 

</doc>
<doc id="5410767" url="https://pl.wikipedia.org/wiki?curid=5410767" title="The Shadow Self">
The Shadow Self

The Shadow Self – szósty album studyjny fińskiej wokalistki Tarji Turunen.
Wydawnictwo ukazało się 5 sierpnia 2016 roku nakładem wytwórni earMUSIC.
Lista utworów.
Opracowano na podstawie materiału źródłowego.

</doc>
<doc id="5410771" url="https://pl.wikipedia.org/wiki?curid=5410771" title="Siła muzyki">
Siła muzyki

Siła muzyki (ang. "Song One") – amerykański dramat z 2014 roku w reżyserii Kate Barker-Froyland.
Fabuła.
Kiedy Henry zapada w śpiączkę, siostra wykorzystuje jego ulubioną muzykę, by skontaktować się z bratem.
Nagrody.
W 2014 roku film otrzymał nominację SUNDANCE do głównej nagrody jury za najlepszy dramat Kate Barker-Froyland.

</doc>
<doc id="5410773" url="https://pl.wikipedia.org/wiki?curid=5410773" title="Królestwo małp">
Królestwo małp

Królestwo małp (ang. "Monkey Kingdom") – amerykański film przyrodniczy z 2015 roku. Scenariuszem i produkcją zajęli się Mark Linfield i Alastair Fothergill, natomiast narratorem jest Tina Fey.
Opis.
Maja to sprytna i zaradna małpia blondynka. Jej życie to jedna wielka przygoda pośród starożytnych ruin w dżunglach południowej Azji.Kiedy ich dom na Zamkowej Skale zajmują potężne małpy z sąsiedztwa, cała rodzina Mai musi uciekać, zwłaszcza że na świat przyszedł syn – Kip.
Odbiór.
Film otrzymał dobre opinie. W Rotten Tomatoes 93% osób oceniło film pozytywnie (55 głosów), a średnia ocen wyniosła 7,28/10.
W 2015 roku film został nominowany do Environmental Media Awards w kategorii film fabularny.

</doc>
<doc id="5410775" url="https://pl.wikipedia.org/wiki?curid=5410775" title="OGCh-6">
OGCh-6

OGCh-6 – radziecki wojskowy satelita technologiczny. Szósty satelita serii, drugi który wykonał lot orbitalny. Zadaniem satelity było testowanie nowej głowicy bojowej, która miała odmienny od standardowych pocisków balistycznych profil lotu znany jako FOBS (ang. Fractional Orbital Bombardment System). Wystrzelony w listopadzie 1966 roku satelita uległ awarii a następnie samozniszczeniu w wyniku odpalenia ładunków wybuchowych.
Budowa i działanie.
W 1961 roku rozpoczął się w ZSRR projekt budowy nowego typu głowic międzykontynentalnych pocisków balistycznych. Głowica nie miała poruszać się po standardowym profilu balistycznym, z apogeum na wysokości ok. 1000 kilometrów, a na znacznie niższej wysokości ok. 150 km. Amerykańskie radary obrony przeciwrakietowej przystosowane były do wykrywania głowic nadlatujących od strony ZSRR na wyższych wysokościach. Nowe głowice oznaczane w państwach NATO jako FOBS, mogły nadlatywać nad terytorium Stanów Zjednoczonych np. od strony bieguna południowego, na niższej wysokości niż standardowe pociski balistyczne, przez co były trudne do wykrycia i zniszczenia. Pierwszy z czterech suborbitalnych startów OGCh nastąpił w grudniu 1965 roku. Pierwszy orbitalny start OGCh nastąpił 17 września 1966 roku.
OGCh składał się z głowicy i przymocowanego do niej bloku z silnikami manewrowymi. Gdy OGCh znajdował się nad celem blok napędowy uruchamiał silniki hamujące powodujące wejście w górne warstwy atmosfery i lot w kierunku celu.
Misja.
Misja satelity rozpoczęła się 2 listopada 1966 roku, kiedy rakieta R-36 wyniosła z kosmodromu Bajkonur satelitę OGCh-6 na niską orbitę okołoziemską. Po znalezieniu się na orbicie satelita otrzymał oznaczenie COSPAR 1966-101A. Był to szósty start satelity serii "OGCh", z czego drugi jako lot orbitalny. Satelita miał ponownie wejść w kontrolowany sposób w górne warstwy atmosfery i imitując głowicę bojową uderzyć w cel na poligonie wojskowym. Misja zakończyła się niepowodzeniem, w wyniku czego uruchomiono mechanizm samozniszczenia. Eksplozja ładunku wybuchowego na orbicie wygenerowała 50 odłamków, śledzonych przez radary z Ziemi.
Główna część satelity spłonęła w górnych warstwach atmosfery 29 listopada 1966 roku.

</doc>
<doc id="5410779" url="https://pl.wikipedia.org/wiki?curid=5410779" title="Transformacja cyfrowa">
Transformacja cyfrowa

Transformacja cyfrowa to wykorzystanie technologii cyfrowych przez organizację w celu digitalizacji analogowych produktów, usług lub operacji. Celem jej wdrożenia jest wzrost wartości organizacji poprzez innowacyjność, inwencję, doświadczenie użytkownika czy efektywność.
Historia.
Digitalizacja to proces przekształcania informacji analogowych na postać cyfrową przy użyciu przetwornika analogowo-cyfrowego, takiego jak skaner obrazu lub cyfrowe nagrania audio. Wraz z rosnącą popularnością korzystania z Internetu od lat 90. XX wieku wzrosło również wykorzystanie cyfryzacji. Transformacja cyfrowa to jednak coś więcej niż digitalizacja istniejących procesów. Transformacja cyfrowa wymaga analizy tego, w jaki sposób produkty, procesy i organizacje mogą zostać zmienione dzięki wykorzystaniu nowych technologii cyfrowych. W badaniu z 2019 r. zaproponowano definicję transformacji cyfrowej jako „procesu, którego celem jest ulepszenie podmiotu poprzez wywołanie znaczących zmian w jego właściwościach poprzez połączenie technologii informacyjnych, obliczeniowych, komunikacyjnych i łączności”. Transformację cyfrową można postrzegać jako program społeczno-techniczny
Wdrożenie technologii cyfrowej może przynieść firmie korzyści, jednak niektóre firmy mogą borykać się z adaptacją do zmian wymaganych przez transformację cyfrową.
W raporcie z 2015 roku stwierdzono, że rozwinięte cyfrowo firmy korzystały z hostingu w chmurze, mediów społecznościowych, urządzeń mobilnych i analizy danych, podczas gdy inne firmy wykorzystywały indywidualne technologie do rozwiązywania konkretnych problemów. Jedno z badań wykazało, że do 2017 r. mniej niż 40% branż zostało zdigitalizowanych (choć wykorzystanie digitalizacji było wysokie w sektorach takich jak: media, handel detaliczny i przemysł technologiczny).
Dane wskazują, że w 2020 r. 37% firm europejskich i 27% firm amerykańskich nadal nie akceptowało technologii cyfrowej jako zasadniczego trendu. W latach 2017–2020 70% europejskich gmin zwiększyło swoje wydatki na technologie cyfrowe.
W badaniu z 2021 r. 55% europejskich firm stwierdziło, że pandemia COVID-19 zwiększyła zapotrzebowanie na cyfryzację, a 46% firm stwierdziło, że nastąpiły znaczące postępy w procesie ich cyfryzacji. Połowa z tych firm przewidywała wzrost wykorzystania technologii cyfrowych w przyszłości, przy czym większa część to firmy, które już korzystały z tego typu technologii. Brak infrastruktury cyfrowej był postrzegany jako kluczowa bariera dla inwestycji przez 16% przedsiębiorstw w UE, w porównaniu z 5% w USA. W ankiecie przeprowadzonej w 2021 roku, 89% ankietowanych afrykańskich banków stwierdziło, że pandemia COVID-19 przyspieszyła cyfrową transformację procesów wewnętrznych organizacji. Cyfrowa transformacja daje przedsiębiorstwom nową znaczną przewagę konkurencyjną. Obecnie głównym problemem transformacji cyfrowej są konsekwencje ekonomiczne.
W 2022 r. 53% ankietowanych firm poinformowało o podjęciu działań lub inwestycji dotyczących cyfrowego rozwoju. 71% firm w USA odpowiedziało, że korzysta z co najmniej jednej zaawansowanej technologii cyfrowej, średnie wykorzystanie takich technologii w UE wynosi 69%.
Transformacja cyfrowa w Polsce.
W Polsce badania przeprowadzone przez Microsoft i KPMG pokazują, że 51% firm dostrzega duże znaczenie transformacji cyfrowej w ich organizacjach, ale jednocześnie większość nie planuje zwiększać nakładów na ten cel, ani zatrudniać specjalistów w tym zakresie w ciągu najbliższych miesięcy. Ponadto, tylko 21% ankietowanych firm planuje zwiększyć wydatki na transformację cyfrową w perspektywie kolejnych 12 miesięcy.
Raport firmy Deloitte na temat przeszkód, jakie widzą przedsiębiorcy na drodze do transformacji cyfrowej w Polsce, wykazał, że są to:
Nie istnieją jeszcze kompleksowe zbiory danych na temat transformacji cyfrowej na poziomie makro, dlatego jest jeszcze zbyt wcześnie na dostarczenie ogólnych danych dotyczących efektu transformacji cyfrowej na większą skalę.

</doc>
<doc id="5410782" url="https://pl.wikipedia.org/wiki?curid=5410782" title="Ewa Solarczyk-Ambrozik">
Ewa Solarczyk-Ambrozik

Ewa Maria Solarczyk-Ambrozik – polska pedagog, dr hab. nauk humanistycznych, profesor i kierownik Zakładu Kształcenia Ustawicznego i Doradztwa Zawodowego Wydziału Studiów Edukacyjnych Uniwersytetu im. Adama Mickiewicza w Poznaniu.
Życiorys.
23 lutego 1993 habilitowała się na podstawie pracy zatytułowanej "System oświaty dorosłych a postawy robotników wobec kształcenia". 14 grudnia 2004 uzyskała tytuł profesora nauk humanistycznych. Pracowała w Akademii Wojsk Lądowych imienia generała Tadeusza Kościuszki. 
Została zatrudniona na stanowisku profesora zwyczajnego na Wydziale Nauk Społecznych Wyższej Szkole Humanistycznej im. Króla Stanisława Leszczyńskiego w Lesznie, oraz w Zakładzie Kształcenia Ustawicznego i Doradztwa Zawodowego na Wydziale Studiów Edukacyjnych Uniwersytetu im. Adama Mickiewicza.
Jest profesorem i kierownikiem w Zakładzie Kształcenia Ustawicznego i Doradztwa Zawodowego na Wydziale Studiów Edukacyjnych Uniwersytetu im. Adama Mickiewicza w Poznaniu, a także członkiem Komitetu Nauk Pedagogicznych, Sekcji Andragogiki PAN.
Awansowała na stanowisko prodziekana na Wydziale Studiów Edukacyjnych Uniwersytetu im. Adama Mickiewicza w Poznaniu.

</doc>
<doc id="5410784" url="https://pl.wikipedia.org/wiki?curid=5410784" title="Wallace Bryant">
Wallace Bryant

Imię i nazwisko Wallace Bryant nosili lub noszą m.in.:

</doc>
<doc id="5410788" url="https://pl.wikipedia.org/wiki?curid=5410788" title="Wallace Bryant (łucznik)">
Wallace Bryant (łucznik)

Wallace Bryant (ur. 19 grudnia 1863 w Melrose; zm. 2 maja 1953 w Southern Pines) – amerykański malarz oraz łucznik, medalista olimpijski. Startował w konkurencji łuków klasycznych.
Życiorys.
Ukończył studia w Massachusetts Normal Art School w czerwcu 1884. Następnie studiował w Académie Julian w Paryżu. Później był malarzem portrecistą.
Wystąpił w zawodach łuczniczych na igrzyskach olimpijskich w 1904 w Saint Louis, na których zdobył brązowy medal w rywalizacji drużynowej (jako członek zespołu "Boston Archers", w którym występował jego młodszy brat George Bryant, a także Cyrus Edwin Dallin i Henry B. Richardson). W konkurencjach indywidualnych zajął 4. miejsce w Double York Round i 5. miejsce w Double American Round (w obu zwyciężył George Bryant).
Rodzina.
Jego żoną była Nanna Matthews Bryant (pobrali się w 1898, rozstali ok. 1917) był malarką i rzeźbiarką. Młodszy brat George był trzykrotnym medalistą igrzyska olimpijskich w 1904 w łucznictwie.

</doc>
<doc id="5410792" url="https://pl.wikipedia.org/wiki?curid=5410792" title="Alaksiej Nasiewicz">
Alaksiej Nasiewicz

Alaksiej Nasiewicz (biał. Аляксей насевіч; ur. 5 czerwca 2003 w Grodnie) – białoruski siatkarz, grający na pozycji przyjmującego. 
Rodzina Nasiewiczów ma polskie korzenie. Trenował taekwondo przez 2-2,5 roku. Nasiewicz ma polskie obywatelstwo, jednak gra na białoruskiej licencji.
Pierwsze treningi siatkarskie zaczął w wieku 10 lat, gdy grał w rozgrywkach międzyszkolnych reprezentując Szkołę im. Sapiehy z rodzinnego Grodna. W listopadzie 2016 roku w wieku 13 lat dostał pierwszą licencję zawodniczą. We wrześniu 2018 roku przyjechał razem z rodziną do Gdańska. Tutaj osiedlili się na stałe, nie chcąc wracać na Białoruś. Mając 15 lat zaczął wtedy treningi z GKS-em Stoczniowiec. Od stycznia 2019 roku po uzyskaniu certyfikatu przez FIVB, reprezentował GKS Stoczniowiec Gdańsk w rozgrywkach młodzieżowych w kategoriach kadetów i juniorów, a od sezonu 2020/2021 grał również z seniorami w II lidze, występując w zespole Stoczniowiec Politechnika Gdańska. Od sezonu 2022/2023 jest zawodnikiem w Trefla Gdańsk. 

</doc>
<doc id="5410798" url="https://pl.wikipedia.org/wiki?curid=5410798" title="I Don’t Wanna Stop (singel Ozzy’ego Osbourne’a)">
I Don’t Wanna Stop (singel Ozzy’ego Osbourne’a)

I Don’t Wanna Stop – singel brytyjskiego wokalisty i muzyka Ozzy’ego Osbourne’a, będący pierwszym z singli promujących wydany 22 maja 2007 roku album "Black Rain". Został wydany w formacie CD w 2007 roku w Europie i Stanach Zjednoczonych nakładem Epic Records, a ponadto w Finlandii nakładem Sony BMG Music Entertainment oraz w Wielkiej Brytanii nakładem Columbia Records.
Znaczenie tekstu.
Tekst utworu „I Don’t Wanna Stop” po prostu wyjaśnia, że Ozzy Osbourne nie chce przestać występować i grać muzyki.
Teledysk.
Teledysk do „I Don’t Wanna Stop” został opublikowany w 2007 roku w Stanach Zjednoczonych. Jego reżyserem był Tony T. Ushino. 4-minutowy klip ukazuje zachmurzone pomarańczowe niebo, na tle którego latają nietoperze. Ozzy Osbourne śpiewa, podczas gdy jego zespół: gitarzysta Zakk Wylde, basista Rob „Blasko” Nicholson i perkusista Mike Bordin, gra wokół niego. Za nimi pojawiają się ujęcia dużego drzewa. 
Wykonania i wykorzystanie.
Utwór „I Don’t Wanna Stop” był głównym motywem muzycznym zorganizowanej 20 maja 2007 roku gali wrestlingowej federacji WWE o nazwie Judgment Day. Wcześniej Ozzy Osbourne wykonał utwór na żywo na potrzeby wyemitowanego 18 maja 2007 roku odcinka telewizyjnego programu WWE, Friday Night SmackDown, który nagrano w hali Mariner Arena w Baltimore.
Utwór wykorzystywał jako swój motyw muzyczny związany z federacją Ring of Honor amerykański wrestler Brent Albright.
25 maja 2007 roku Ozzy Osbourne wykonał na żywo „I Don’t Wanna Stop” w talk-show "Friday Night with Jonathan Ross", emitowanym na kanale BBC One. 
Utwór „I Don’t Wanna Stop” był nominowany do nagrody Grammy w kategorii "Best Hard Rock Performance" na 50. ceremonii wręczenia tych nagród, jednak przegrał z utworem „The Pretender” zespołu Foo Fighters.
Piosenka trafiła na ścieżkę dźwiękową wydanej 14 sierpnia 2007 roku komputerowej gry sportowej "Madden NFL 08". Znalazła się także w zestawieniu oddanych do dyspozycji gracza piosenek w grze muzycznej "". 15 czerwca 2010 roku udostępniony został jako zawartość do pobrania ("downloadable content") pakiet sześciu utworów Ozzy’ego Osbourne’a do gier muzycznych z serii "Rock Band", w którym był również obecny „I Don’t Wanna Stop”.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="5410799" url="https://pl.wikipedia.org/wiki?curid=5410799" title="I Don’t Wanna Stop">
I Don’t Wanna Stop



</doc>
<doc id="5410801" url="https://pl.wikipedia.org/wiki?curid=5410801" title="Plac Poli Negri w Warszawie">
Plac Poli Negri w Warszawie



</doc>
<doc id="5410802" url="https://pl.wikipedia.org/wiki?curid=5410802" title="Georg Goltermann">
Georg Goltermann

Georg Eduard Goltermann (ur. 19 sierpnia 1824 w Hanowerze, zm. 29 grudnia 1898 we Frankfurcie nad Menem) – niemiecki wiolonczelista i kompozytor.
Życiorys.
Był uczniem Augusta Christiana Prella we Frankfurcie nad Menem, uczył się także w Monachium u Josepha Mentera (wiolonczela) i Ignaza Lachnera (kompozycja). W latach 1850–1851 odbył tournée koncertowe, następnie przez krótki czas działał w Würzburgu. Od 1853 roku pełnił funkcję drugiego, a od 1874 roku pierwszego dyrygenta Stadttheater we Frankfurcie nad Menem.
Skomponował m.in. "Symfonię A-dur", 8 koncertów wiolonczelowych, 3 uwertury, ponadto liczne utwory na fortepian i pieśni.

</doc>
<doc id="5410804" url="https://pl.wikipedia.org/wiki?curid=5410804" title="Rajd Adriatyku 1959">
Rajd Adriatyku 1959

Rajd Adriatyku 1959 (8. Rallye Adriatique) – 8 edycja rajdu samochodowego Rajd Adriatyku rozgrywanego w Jugosławii od 22 do 26 lipca 1959 roku. Była to siódma runda Rajdowych Mistrzostw Europy w roku 1959. Rajd był rozgrywany na zasadzie rajdu gwiaździstego, zawodnicy wyruszali z Aten, Mediolanu, Monachium, Warszawy i Sarajewa. W rajdzie zginęła polska załoga, startująca z numerem jeden samochodem Triumph TR3A, Michał Nahorski i jego pilot Jan Langer. Wyruszyła ona z Warszawy, a do tragicznego wypadu doszło pod Chęcinami, ich samochód wypadł z trasy, uderzył w drzewo i się zapalił, zawodnicy zginęli na miejscu.

</doc>
<doc id="5410807" url="https://pl.wikipedia.org/wiki?curid=5410807" title="Albert Coppé">
Albert Coppé

Albert Léon Louis Coppé (ur. 26 listopada 1911 w Brugii, zm. 30 marca 1999 w Tervuren) – belgijski (flamandzki) polityk i ekonomista, nauczyciel akademicki. Deputowany krajowy, w latach 1950–1952 minister, członek (1952–1967) i p.o. przewodniczącego (1967) Wysokiej Władzy Europejskiej Wspólnoty Węgla i Stali, w latach 1967–1973 członek Komisji Europejskiej.
Życiorys.
Pochodził z rodziny handlowców, urodził się jako czwarte z ośmiorga dzieci Albert Coppé seniora i Hélène Mahieu. Podczas I wojny światowej wraz z rodziną przebywał w Holandii, uczył się w szkole w Haarlemie, w 1918 powrócił do Brugii. Od 1929 do 1935 studiował na Katolickim Uniwersytecie w Lowanium, uzyskując dyplomy z finansów, nauk społecznych i ekonomii stosowanej. W 1939 obronił doktorat nauk ekonomicznych, specjalizując się w statystyce W maju 1940 zmobilizowany do wojska, do sierpnia tegoż roku walczył m.in. na terytorium Francji. Autor książek, w trakcie II wojny światowej był publicystą ekonomicznym m.in. w gazecie „De Nieuwe Standaard” i doradcą ministra ekonomii. W 1950 został profesorem na macierzystej uczelni (wykładał tam do 1983). Przewodniczył także flamandzkiemu stowarzyszeniu stosunków międzynarodowych, działał również w Unii Europejskich Federalistów i belgijskim oddziale Ruchu Europejskiego.
Po II wojnie światowej był jednym z założycieli i twórców programu Partii Społeczno-Chrześcijańskiej (po jej podziale w ugrupowaniu Chrześcijańscy Demokraci i Flamandowie), współpracował z chrześcijańskimi związkami zawodowymi. W 1946 po raz pierwszy wybrany do Izby Reprezentantów, pozostał jej członkiem do 1952; był także oddelegowany do Parlamentu Europejskiego. W 1948 uczestniczył w kongresie haskim, a w 1951 w negocjacjach traktatu paryskiego. Zajmował stanowisko ministra robót publicznych (czerwiec–sierpień 1950), ds. ekonomii i samozatrudnionych (sierpień 1950–styczeń 1952) oraz rekonstrukcji (styczeń–sierpień 1952).
W 1952 przeszedł do pracy w Wysokiej Władzy Europejskiej Wspólnoty Węgla i Stali, pozostał jej członkiem i drugim wiceprzewodniczącym nieprzerwanie do 1967. Od 8 marca do 5 lipca był ostatnim tymczasowym przewodniczącym Wysokiej Władzy, po jej likwidacji wszedł w skład Komisji Europejskiej. W ramach trzech kolejnych komisji odpowiadał za budżet, kredyty i inwestycje (1967–1973), transport (1970–1973), zatrudnienie, sprawy socjalne i administrację (1972–1973). Po zakończeniu kadencji rozpoczął karierę biznesową, był dyrektorem w Generale Bank i członkiem rady nadzorczej Philipsa. Działał także na rzecz unitarnego charakteru państwa belgijskiego.
Życie prywatne.
Od 1940 był żonaty z Marie-Henriette van Driessche, mieli ośmioro dzieci. W 1942 utracił rodziców, siostrę i ciotkę wskutek bombardowania Brugii.
Odznaczenia.
Odznaczony Orderem Leopolda II pierwszej klasy, Orderem Korony Dębowej I klasy, Krzyżem Wielkim Orderu Zasługi Republiki Federalnej Niemiec, Orderem Zasługi Republiki Włoskiej I klasy, Orderem Oswobodziciela I klasy oraz togijskim Orderem Mono I klasy. Otrzymał doktoraty honoris causa Collège Sainte-Marie de Montréal (1953) i Uniwersytetu Teksańskiego w San Antonio (1955).

</doc>
<doc id="5410808" url="https://pl.wikipedia.org/wiki?curid=5410808" title="Thaxterogaster pluvius">
Thaxterogaster pluvius



</doc>
<doc id="5410810" url="https://pl.wikipedia.org/wiki?curid=5410810" title="Zdzisława Dacko-Pikiewicz">
Zdzisława Dacko-Pikiewicz

Zdzisława Dacko-Pikiewicz – polska socjolog, doktor habilitowany nauk społecznych, rektor Akademii WSB, specjalności naukowe: socjologia edukacji, socjologia młodzieży, studia europejskie, integracja europejska.
Życiorys.
Pracownik naukowo-dydaktyczny Akademii WSB; od 2008 r. pełni funkcję rektora tej uczelni; Od 2014 wiceprzewodnicząca Rady Regionalnej Izby Gospodarczej w Katowicach a od 2015 przewodnicząca Komisji ds. Konkurencyjności, Innowacji i Współpracy Nauki i Biznesu. Członkini Konfederacji Lewiatan – uczestniczy w pracach Rady Nadzorczej Polskiej Unii Edukacyjnej. Pełni funkcje zastępcy redaktora naczelnego międzynarodowego czasopisma Cultural Management: Science and Education oraz przewodniczącej Komitetu Naukowego Security Forum. Jest członkiem Rady Europejskiego Kongresu Gospodarczego oraz Rady Programowej Europejskiego Kongresu Małych i Średnich Przedsiębiorstw. Od kilkunastu lat aktywnie działa na rzecz wszechstronnego rozwoju kobiet m.in. jako członek European Woman Rectors Assosciation i Ambasadorka Przedsiębiorczości Kobiet Polskiej Sieci Ambasadorów Przedsiębiorczości Kobiet. Angażuje się w działania na rzecz rozwoju regionu oraz współpracy nauka – biznes poprzez uczestnictwo w Radzie Społeczno-Gospodarczej przy Zarządzie Górnośląsko-Zagłębiowskiej Metropolii, Komitecie Sterującym Regionalnej Strategii Innowacji przy Marszałku Województwa Śląskiego oraz Radzie Programowej Stowarzyszenia Biznes-Nauka-Samorząd „Pro Silesia”. Aktywnie działa w Komisji Stosunków Polsko-Czeskich i Polsko-Słowackich Oddziału PAN w Katowicach.

</doc>
<doc id="5410811" url="https://pl.wikipedia.org/wiki?curid=5410811" title="Zdzisława Dacko-Pikiewicz,">
Zdzisława Dacko-Pikiewicz,



</doc>
<doc id="5410813" url="https://pl.wikipedia.org/wiki?curid=5410813" title="Wyższa Szkoła Nauk Społecznych z siedzibą w Lublinie">
Wyższa Szkoła Nauk Społecznych z siedzibą w Lublinie



</doc>
<doc id="5410817" url="https://pl.wikipedia.org/wiki?curid=5410817" title="Za późno">
Za późno



</doc>
<doc id="5410822" url="https://pl.wikipedia.org/wiki?curid=5410822" title="Thaxterogaster purpurascens">
Thaxterogaster purpurascens



</doc>
<doc id="5410825" url="https://pl.wikipedia.org/wiki?curid=5410825" title="Thaxterogaster scaurus">
Thaxterogaster scaurus



</doc>
<doc id="5410827" url="https://pl.wikipedia.org/wiki?curid=5410827" title="Thaxterogaster talus">
Thaxterogaster talus



</doc>
<doc id="5410828" url="https://pl.wikipedia.org/wiki?curid=5410828" title="Nashville SC">
Nashville SC

Nashville Soccer Club – amerykański klub piłkarski, mający swoją siedzibę w Nashville, stolicy stanu Tennessee, grający w najwyższej klasie rozgrywkowej w USA, Major League Soccer. Klub jest dwudziestym czwartym, który wszedł w skład MLS, został założony 20 grudnia 2017, a dołączył do ligi w 2020 roku. Swoje mecze rozgrywa na stadionie Geodis Park.
Obecny skład.
"Stan na styczeń 2023 r."

</doc>
<doc id="5410832" url="https://pl.wikipedia.org/wiki?curid=5410832" title="Rajd Szwecji 2023">
Rajd Szwecji 2023

Rajd Szwecji 2023 (70. Rally Sweden) – 70. Rajd Szwecji rozgrywany w Szwecji od 9 do 12 lutego 2023 roku. Była to druga runda Rajdowych Mistrzostw Świata w roku 2023. Rajd był rozegrany na śniegu. W rajdzie zawodnicy startowali między innymi w kategoriach WRC, WRC2, WRC3 i Junior WRC.
Wyniki końcowe rajdu.
W klasyfikacji generalnej oraz WRC2 dodatkowe punkty w klasyfikacji indywidualnej przyznawane są za odcinek Power Stage, natomiast w klasyfikacji Junior WRC dodatkowa punkty są przyznawane za każdy wygrany OS.
Klasyfikacje RMŚ 2023 po 2 rundach.
Punkty otrzymuje 10 pierwszych zawodników, którzy ukończą wyścig według klucza:
W tabeli uwzględniono miejsce, które zajął zawodnik w poszczególnym rajdzie, a w indeksie górnym umieszczono miejsce uzyskane na ostatnim odcinku specjalnym tzw. Power Stage, w którym punkty przyznawane są według porządku:

</doc>
<doc id="5410836" url="https://pl.wikipedia.org/wiki?curid=5410836" title="Jakub Ihnát">
Jakub Ihnát

Jakub Ihnát (ur. 22 października 1996 w m. Kráľovskim Chlmcu) – słowacki siatkarz, grający na pozycji przyjmującego, reprezentant Słowacji.
Studiował ekonomię na uniwersytecie w Bratysławie.
Sukcesy klubowe.
Mistrzostwo Słowacji:
Superpuchar Czech:
Mistrzostwo Czech:

</doc>
<doc id="5410840" url="https://pl.wikipedia.org/wiki?curid=5410840" title="Pełnia (album)">
Pełnia (album)



</doc>
<doc id="5410842" url="https://pl.wikipedia.org/wiki?curid=5410842" title="Pełnia (singel)">
Pełnia (singel)



</doc>
<doc id="5410844" url="https://pl.wikipedia.org/wiki?curid=5410844" title="Dezider Kardoš">
Dezider Kardoš

Dezider Kardoš (ur. 23 grudnia 1914 w Nadlicach, zm. 18 marca 1991 w Bratysławie) – słowacki kompozytor.
Życiorys.
Uczył się w Bratysławie u Alexandra Moyzesa (1933–1937) oraz w Pradze u Vítězslava Nováka (1937–1939). Po ukończeniu studiów pracował w rozgłośni radiowej w Preszowie (1939–1945) i Koszycach (1945–1947), później przez dwa lata kierował Filharmonią Słowacką. Od 1955 do 1964 roku był przewodniczącym związku kompozytorów słowackich. W 1963 roku został wykładowcą Akademii Muzycznej w Bratysławie, gdzie od 1968 roku zatrudniony był na stanowisku profesora kompozycji. W 1975 roku otrzymał tytuł Artysty narodowego.
We wczesnym okresie swojej twórczości opanował liczne style i techniki kompozytorskie, przejawiając skłonność do konstruktywizmu. Stopniowo wypracował własny styl, preferujący melodykę i obficie czerpiący ze słowackiego folkloru muzycznego. W utworach tworzonych w latach 50. uległ wpływom socrealizmu.

</doc>
<doc id="5410848" url="https://pl.wikipedia.org/wiki?curid=5410848" title="Love for Sale (singiel)">
Love for Sale (singiel)



</doc>
<doc id="5410849" url="https://pl.wikipedia.org/wiki?curid=5410849" title="Carolyn Jane Waldo">
Carolyn Jane Waldo



</doc>
<doc id="5410852" url="https://pl.wikipedia.org/wiki?curid=5410852" title="Mary Ellen Clark">
Mary Ellen Clark

Mary Ellen Clark (ur. 25 grudnia 1962) – amerykańska skoczkini do wody, dwukrotna brązowa medalistka olimpijska, uczestniczka mistrzostw świata.
Przebieg kariery.
W 1987 wystąpiła na igrzyskach panamerykańskich, gdzie zajęła 6. pozycję w skoku z wieży. Cztery lata później, także podczas igrzysk panamerykańskich, przystąpiła do zawodów w konkurencji skoku z trampoliny 3 m i zajęła 10. pozycję. W 1992 wystartowała w igrzyskach olimpijskich i wywalczyła brązowy medal w konkurencji skoku z wieży (w finale uzyskała wynik 401,91 pkt).
W 1994 wystąpiła na mistrzostwach świata, gdzie zajęła 7. pozycję w konkurencji skoku z wieży 10 m. W tejże konkurencji udało się jej zdobyć drugi brązowy medal olimpijski, w finale zawodów rozgrywanych w Atlancie uzyskała rezultat 472,95 pkt dający 3. pozycję. Tym samym Clark została najstarszą w historii medalistką olimpijską w dyscyplinie skoków do wody.

</doc>
<doc id="5410855" url="https://pl.wikipedia.org/wiki?curid=5410855" title="Vogue (singiel Bedoesa i Lanka)">
Vogue (singiel Bedoesa i Lanka)



</doc>
<doc id="5410856" url="https://pl.wikipedia.org/wiki?curid=5410856" title="Vogue (singel)">
Vogue (singel)



</doc>
<doc id="5410859" url="https://pl.wikipedia.org/wiki?curid=5410859" title="Halo ziemia (singiel)">
Halo ziemia (singiel)



</doc>
<doc id="5410860" url="https://pl.wikipedia.org/wiki?curid=5410860" title="Jedynowładztwo">
Jedynowładztwo



</doc>
<doc id="5410861" url="https://pl.wikipedia.org/wiki?curid=5410861" title="Halo Ziemia (singel)">
Halo Ziemia (singel)



</doc>
<doc id="5410862" url="https://pl.wikipedia.org/wiki?curid=5410862" title="Thaxterogaster vibratilis">
Thaxterogaster vibratilis



</doc>
<doc id="5410863" url="https://pl.wikipedia.org/wiki?curid=5410863" title="Halo Ziemia">
Halo Ziemia



</doc>
<doc id="5410864" url="https://pl.wikipedia.org/wiki?curid=5410864" title="Halo ziemia">
Halo ziemia



</doc>
<doc id="5410865" url="https://pl.wikipedia.org/wiki?curid=5410865" title="NOON">
NOON



</doc>
<doc id="5410868" url="https://pl.wikipedia.org/wiki?curid=5410868" title="Czempion (ujednoznacznienie)">
Czempion (ujednoznacznienie)



</doc>
<doc id="5410870" url="https://pl.wikipedia.org/wiki?curid=5410870" title="Czempion (singiel)">
Czempion (singiel)



</doc>
<doc id="5410873" url="https://pl.wikipedia.org/wiki?curid=5410873" title="Plecak (singiel)">
Plecak (singiel)



</doc>
<doc id="5410879" url="https://pl.wikipedia.org/wiki?curid=5410879" title="Jagodzianki (singiel)">
Jagodzianki (singiel)



</doc>
<doc id="5410881" url="https://pl.wikipedia.org/wiki?curid=5410881" title="Fever (piosenka)">
Fever (piosenka)



</doc>
<doc id="5410882" url="https://pl.wikipedia.org/wiki?curid=5410882" title="The Sphinx - Das beste aus den Jahren 1976-1983">
The Sphinx - Das beste aus den Jahren 1976-1983



</doc>
<doc id="5410888" url="https://pl.wikipedia.org/wiki?curid=5410888" title="Losin' Out in Vegas">
Losin' Out in Vegas



</doc>
<doc id="5410890" url="https://pl.wikipedia.org/wiki?curid=5410890" title="City of Lakes '76">
City of Lakes '76



</doc>
<doc id="5410894" url="https://pl.wikipedia.org/wiki?curid=5410894" title="Edoardo Martino">
Edoardo Martino

Edoardo Angelo Martino (ur. 20 kwietnia 1915 w Alessandrii, zm. 5 grudnia 1999 w Rzymie) – włoski polityk i nauczyciel, członek ruchu oporu podczas II wojny światowej. Wieloletni deputowany, wiceminister w różnych resortach, w latach 1967–1970 członek Komisji Europejskiej.
Życiorys.
Absolwent literatury i filozofii w Scuola Normale di Pisa. Pracował jako nauczyciel historii i filozofii w szkołach średnich, w pierwszych latach po wojnie wykładał też na Università Internazionale di Scienze Sociali „Pro Deo”. Podczas II wojny światowej wcielony do oddziału piechoty górskiej, walczył na froncie wschodnim do 1943. Następnie działał pod pseudonimem „Malerba” w antyfaszystowskim ruchu oporu, dowodził autonomiczną 11. dywizją „Patria” i kierował jednym z sektorów w regionie Monferrato w Piemoncie. Został redaktorem dwutygodnika „Poligono”.
Od 1943 członek Chrześcijańskiej Demokracji, został również działaczem Akcji Katolickiej. W latach 1948–1967 członek Izby Deputowanych. Był delegowany do Zgromadzenia Ogólnego Organizacji Narodów Zjednoczonych oraz od 1958 do Parlamentu Europejskiego (w latach 1964–1967 kierował w nim komisją ds. politycznych). Zajmował stanowiska podsekretarza stanu ds. partyzantów i weteranów (czerwiec 1947–lipiec 1953), w ministerstwie obrony (lipiec 1953–luty 1954, lipiec 1958–marzec 1960) i spraw zagranicznych (grudzień 1962–grudzień 1963). W latach 1953–1985 sekretarz Najwyższej Rady Obrony, konstytucyjnego organu nadzorującego siły zbrojne. W 1967 wszedł w skład Komisji Europejskiej kierowanej przez Jeana Reya, odpowiadając za stosunki zewnętrzne. Po 1970 zajął się działalnością akademicką i w sektorze pozarządowym (m.in. jako prezes instytutu studiów europejskich im. Alcide De Gasperiego).
Odznaczenia.
W 1970 odznaczony Orderem Zasługi Republiki Włoskiej I klasy.

</doc>
<doc id="5410898" url="https://pl.wikipedia.org/wiki?curid=5410898" title="Boberski">
Boberski



</doc>
<doc id="5410899" url="https://pl.wikipedia.org/wiki?curid=5410899" title="Windows PowerShell">
Windows PowerShell



</doc>
<doc id="5410902" url="https://pl.wikipedia.org/wiki?curid=5410902" title="Transformacja Cyfrowa (digitalizacja)">
Transformacja Cyfrowa (digitalizacja)



</doc>
<doc id="5410905" url="https://pl.wikipedia.org/wiki?curid=5410905" title="Sonata (film)">
Sonata (film)

Sonata – polski film biograficzny z 2021 roku w reżyserii Bartosza Blaschke. To oparta na faktach historia muzyka Grzegorza Płonki z Murzasichla. Premiera filmu odbyła się 23 września 2021 w ramach FPFF w Gdyni. Do polskich kin film wszedł 4 marca 2022 roku.
Fabuła.
Film „Sonata” pokazuje niesamowitą, okupioną ogromnym wysiłkiem i walką, drogę do osiągnięcia niemożliwego. Grzegorz – urodzony przedwcześnie, latami diagnozowany jako dziecko autystyczne, żyje w swoim hermetycznym świecie i nie potrafi nawiązać kontaktu ze światem. Wydaje się, że jego jedyną pasją jest uderzanie w klawiaturę starego fortepianu stojącego w jego domu. Kiedy kończy 14 lat wychodzi na jaw, że przyczyną izolacji nie jest autyzm tylko głęboki niedosłuch, pod którym skrywa się wielki talent muzyczny. Dzięki aparatowi słuchowemu, zaczyna poznawać dźwięki, słowa i muzykę, w której się zakochuje. Pragnie zostać pianistą i wystąpić w filharmonii. Niestety nikt poza nim samym i najbliższą rodziną nie wierzy, że ten niesłyszący chłopak – choć wspomagany nowoczesną technologią – spełni swoje marzenie.
Odbiór.
"Sonata" została pozytywnie oceniona przez publiczność i krytyków. Film zdobył szereg nagród na polskich i międzynarodowych festiwalach fimowych, w tym nagrodę publiczności, a także za profesjonalny debiut aktorski dla Michała Sikorskiego na 46. Festiwalu Polskich Filmów Fabularnych w Gdyni, nagrodę główną oraz nagrodę publiczności na 26. Międzynarodowym Festiwalu Filmowym w Sofii, dwie nagrody na festiwalu Off Camera, trzy statuetki podczas Koszalińskiego Festiwalu Debiutów Filmowych „Młodzi i Film”, nagrodę Orła za najlepszy dźwięk. 
Produkcja.
Zdjęcia do filmu rozpoczęły się w sierpniu 2020 roku, a zakończyły w styczniu 2021 roku. Realizowane był w Kościelisku, Murzasichlu, Gminie Poronin, Zakopanem, na Podkarpaciu, Śląsku, Dolnym Śląsku oraz w Światowym Centrum Słuchu w Kajetanach.
„Sonata” to pełnometrażowy debiut Bartosza Blaschke, który jest również autorem scenariusza. Za zdjęcia odpowiada Tomasz Augustynek, natomiast muzykę skomponował Krzysztof A. Janczak. Scenografię przygotowała Alicja Kazimierczak, kostiumy – Emilia Czartoryska, a charakteryzację – Anna Gorońska. Za montaż odpowiada Robert Piechnik, a za dźwięk: Tomasz Sikora i Artur Kuczkowski. Producentami filmu byli: Marcin Kurek, Sylwester Banaszkiewicz, a kierownikiem produkcji: Kamil Janik.

</doc>
<doc id="5410909" url="https://pl.wikipedia.org/wiki?curid=5410909" title="Barbaria">
Barbaria



</doc>
<doc id="5410917" url="https://pl.wikipedia.org/wiki?curid=5410917" title="Czarkówka kędzierzawa">
Czarkówka kędzierzawa

Czarkówka kędzierzawa ("Cotylidia undulata" (Fr.) P. Karst.) – gatunek grzybów z rodziny "Rickenellaceae".
Systematyka i nazewnictwo.
Pozycja w klasyfikacji według Index Fungorum: "Cotylidia, Rickenellaceae, Hymenochaetales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy gatunek ten opisał w 1828 r. Elias Fries, nadając mu nazwę "Thelephora undulata". Ma 10 synonimów. Obecną, uznaną przez Index Fungorum nazwę, nadał mu Petter Adolf Karsten w 1881 r.
Polską nazwę zaproponował Władysław Wojewoda w 2003 r.
Morfologia.
O wysokości 0,5–1,5 cm i szerokości 0,1-1,5. Zazwyczaj występują gromadnie, często zlewając się z sobą. Pojedynczy jest lejkowaty, z całym lub postrzępionym brzegiem, czasami w różny sposób klapowany. Kapelusz świeżych okazów jest cienki, półprzezroczysty, żółtawy lub szarożółty, z niewyraźnymi ciemniejszymi strefami lub bez nich, ale po wysuszeniu staje się brązowawy. Powierzchnia gołym okiem zwykle gładka i naga, ale pod lupą widać, że jest utworzona z drobnych promieniujących włókienek, a czasami kutnerowata z powodu pilocystyd. Powierzchnia hymenium gładka, pofalowana lub pofałdowana, przechodząca w bladoochrowy kolor, w eksykatach często z szarawym nalotem i delikatnie kutnerowata z powodu wystających cystyd. Trzon o wysokości 0,2–0,6 cm i szerokości 0,05–0,07 cm, białawy.
System strzępkowy monomityczny. Strzępki szkliste, słabo rozgałęzione, w niektórych kolekcjach występują liczne, cylindryczne lub niemal cylindryczne pilo- i kaulocystydy. Mają cienkie lub lekko pogrubione ściany, zwłaszcza te na trzonie, które są raczej dłuższe, do 70 × 5–7 µm, i czasami mają poprzeczną septę. U starszych okazów następuje pogrubienie hymenium. Cystydy liczne, długie, cylindryczne lub nieco wrzecionowate, zaczynające się w tramie tuż nad hymenium i wyrastające ponad podstawki do 40, a nawet 50 µm. Cystydy mają długość do 55 µm i szerokość 5-10 µm, są nieseptowane i mają cienkie lub lekko pogrubione, szkliste ściany. Podstawki 2-4-zarodnikowe, maczugowate, 13–20 × 4–5 µm (według Maire), lub 4 zarodnikowe, 11–18 × 3–4,5 µm (według Lentza). Zarodniki 3,5–4,5 × 2–2,5 µm (według Reida), 4–6 × 1,5–2,5 µm (według Maire), 3,5–5,5 × 1,75–2,5 urn (według Lundella i Nannfeldta), 3,5–5 × 2–3 µm (według Lentza), szkliste, eliptyczne, ale często bardzo nieliczne.
Występowanie i siedlisko.
Podano stanowiska czarkówki kędzierzawej w Ameryce Północnej, Europie, Azji, Australii, a jedno nawet na Antarktydzie. W Polsce do 2003 r. znane było tylko jedno stanowisko podane przez Katarzynę Turnau w 1978 r. W "Czerwonej liście roślin i grzybów Polski" ma status E – gatunek wymierający, którego przeżycie jest mało prawdopodobne, jeśli nadal będą działać czynniki zagrożenia. Aktualne stanowiska podaje internetowy atlas grzybów. Znajduje się w nim na liście gatunków zagrożonych i wartych objęcia ochroną.
Naziemny grzyb saprotroficzny. Występuje zwykle w suchych siedliskach wśród mchów.

</doc>
<doc id="5410918" url="https://pl.wikipedia.org/wiki?curid=5410918" title="Cotylidia undulata">
Cotylidia undulata



</doc>
<doc id="5410919" url="https://pl.wikipedia.org/wiki?curid=5410919" title="Krzysztof Łukaszuk">
Krzysztof Łukaszuk

Krzysztof Jan Łukaszuk (ur. 25 października 1968 w Olsztynie) – profesor dr hab. nauk medycznych, polski specjalista medycyny rozrodu, ginekolog położnik, endokrynolog, embriolog. Kierownik Zakładu Pielęgniarstwa Położniczo-Ginekologicznego Gdańskiego Uniwersytetu Medycznego. Współzałożyciel i współtwórca Klinik Leczenia Niepłodności, Klinik Zdrowia Kobiety i Laboratoriów Medycznych INVICTA oraz aplikacji iYoni wspierającej i monitorującej płodność oraz leczenie niepłodności z wykorzystaniem medycznych standardów i sztucznej inteligencji. Ekspert w Zespole do opiniowania ośrodków ubiegających się o możliwość szkolenia specjalizacyjnego w dziedzinie endokrynologii ginekologicznej i rozrodczości (Centrum Medycznym Kształcenia Podyplomowego).
Życiorys.
W 1993 roku ukończył studia medyczne na Wydziale Lekarskim Akademii Medycznej w Gdańsku. Specjalista w zakresie położnictwa i ginekologii (2000r.), endokrynologii (2012r.) oraz endokrynologii ginekologicznej i rozrodczości (2015r.). Stopień doktora nauk medycznych uzyskał w 1998 roku w Akademii Medycznej w Gdańsku na podstawie rozprawy pt. „Ocena funkcji wydzielniczej wysp i komórek wysp trzustki szczura oraz odpowiedzi humoralnej myszy na transplantowane wyspy i komórki wysp trzustkowych szczura”. W 2004 roku w tej samej uczelni uzyskał stopień doktora habilitowanego, na podstawie pracy pt. Zastosowanie diagnostyki molekularnej infekcji wirusem brodawczaka ludzkiego (HPV) profilaktyce i rokowaniu u chorych na raka szyjki macicy. Od 2009 profesor w Gdańskim Uniwersytecie Medycznym, od 2011 roku posiada tytuł profesora nauk medycznych z nominacji Prezydenta RP. Przewodził zespołowi ekspertów, którzy stworzyli krajowe rekomendacje diagnostyki i leczenia niepłodności. Szkoli zarówno lekarzy specjalizujących się w ginekologii i położnictwie, jak i w endokrynologii ginekologicznej i rozrodczości oraz diagnostów laboratoryjnych w ramach specjalizacji z genetyki laboratoryjnej. Prowadzi wykłady w kraju i za granicą dla lekarzy medycyny rozrodu
Członek zarządu Polskiego Towarzystwa Medycyny Rozrodu i Embriologii. Członek polskich i zagranicznych towarzystw naukowych, w tym Polskiego Towarzystwa Ginekologów i Położników, Polskiego Towarzystwa Diagnostyki Laboratoryjnej, Polskiego Towarzystwa Andrologicznego, Preimplantation Genetic Diagnosis International Society, European Society of Human Reproduction and Embryology(ESHRE) oraz American Society for Reproductive Medicine(ASRM).
Szczególnie interesuje się zagadnieniami związanymi z leczeniem niepłodności (trudne przypadki, niepowodzenia in vitro, leczenie kobiet z niską rezerwą jajnikową i w dojrzałym wieku) czynnikiem immunologicznym w niepłodności, celowaną selekcją plemników i optymalizacją nasienia do zapłodnienia, diagnostyką preimplantacyjną (profilaktyka chorób rzadkich i wad u potomstwa) oraz diagnostyką i leczeniem nawracających poronień. Wprowadził wiele innowacyjnych rozwiązań w medycynie rozrodu, które są używane w polskich ośrodkach medycznych. Jest prekursorem w Polsce oceny rezerwy jajnikowej za pomocą AMH, jak również prekursorem diagnostyki preimplantacyjnej PGD (wprowadził ją w Polsce w 2005, rozwijając w kolejnych latach m.in. o badania chorób jednogenowych, translokacji, w 2013 roku zespół Profesora jako pierwszy na świecie wprowadził do praktyki klinicznej badanie PGD wykorzystujące sekwencjonowanie następnej generacji). Ekspert projektu „Mam raka, chcę dziecko”. Promotor prac naukowych.
Nagrody i wyróżnienia.
2000 i 2003 rok – Dyplom Przewodniczącego Oddziału Gdańskiego Polskiego Towarzystwa Ginekologicznego dla najaktywniejszych wykładowców PTG
2004 – Nagroda Rektora AMG I stopnia za osiągnięcia naukowe
2007 – Nagroda Rektora AMG II stopnia za osiągnięcia naukowe
2009 – Nagroda Rektora GUM I stopnia za osiągnięcia naukowe
2009 – Nagroda Rektora GUM II stopnia za osiągnięcia naukowe
Publikacje.
Publikacje:
Większość publikacji dostępna jest na platformie PubMed.

</doc>
<doc id="5410923" url="https://pl.wikipedia.org/wiki?curid=5410923" title="Komitat Nagy-Küküllő">
Komitat Nagy-Küküllő

Komitat Nagy-Küküllő (, ) – komitat Królestwa Węgier, leżący na terenie Siedmiogrodu. W 1910 roku liczył 148 826 mieszkańców, a jego powierzchnia wynosiła 3337 km². Jego stolicą był Segesvár.
Graniczył z komitatami Alsó-Fehér, Kis-Küküllő, Udvarhely, Háromszék, Brassó, Fogaras i Szeben.
W wyniku podpisania traktatu w Trianon w 1920 roku obszar komitatu znalazł się w granicach Królestwa Rumunii.

</doc>
<doc id="5410924" url="https://pl.wikipedia.org/wiki?curid=5410924" title="Gotszalk z Orbais">
Gotszalk z Orbais



</doc>
<doc id="5410926" url="https://pl.wikipedia.org/wiki?curid=5410926" title="Komitat Kis-Küküllő">
Komitat Kis-Küküllő

Komitat Kis-Küküllő (, ) – komitat Królestwa Węgier, leżący na terenie Siedmiogrodu. W 1910 roku liczył 116 091 mieszkańców, a jego powierzchnia wynosiła 1724 km². Jego stolicą był Dicsőszentmárton.
Graniczył z komitatami Alsó-Fehér, Torda-Aranyos, Maros-Torda, Udvarhely i Nagy-Küküllő.
W wyniku podpisania traktatu w Trianon w 1920 roku obszar komitatu znalazł się w granicach Królestwa Rumunii.

</doc>
<doc id="5410929" url="https://pl.wikipedia.org/wiki?curid=5410929" title="Fundacja Nowoczesna Polska">
Fundacja Nowoczesna Polska



</doc>
<doc id="5410930" url="https://pl.wikipedia.org/wiki?curid=5410930" title="Komitat Torda-Aranyos">
Komitat Torda-Aranyos

Komitat Torda-Aranyos (, ) – komitat Królestwa Węgier, leżący na terenie Siedmiogrodu. W 1910 roku liczył 174 375 mieszkańców, a jego powierzchnia wynosiła 3514 km². Jego stolicą była Torda.
Graniczył z komitatami Kis-Küküllő, Alsó-Fehér, Arad, Maros-Torda, Kolozs i Bihar.

</doc>
<doc id="5410932" url="https://pl.wikipedia.org/wiki?curid=5410932" title="Grzegorz Kłosowski (fotograf)">
Grzegorz Kłosowski (fotograf)

Grzegorz Kłosowski (ur. 1952) – polski fotografik przyrody, artysta malarz.
Od dzieciństwa zafascynowany światem przyrody. Absolwent Wydziału Malarstwa warszawskiej Akademii Sztuk Pięknych z 1972. Porzucił malarstwo na rzecz fotografii. W 1971 roku po raz pierwszy trafił nad rzekę Biebrzę. Tu odkrył bogactwo roślin i zwierząt w ich naturalnym środowisku i krajobrazie. Jest współautorem kilkunastu fotograficznych albumów i książek o tematyce przyrodniczej. Pracuje z nastawieniem na wydania albumowe swoich prac. Współpracuje też przy realizacji przyrodniczych programów popularnonaukowych. W latach 2015–2016 był współprowadzącym cyklu programów dokumentalnych "Tańczący z naturą".
Brat Tomasza, z którym realizuje większość autorskich przedsięwzięć fotograficznych i brat bliźniak Stanisława – biologa. Pierwszym wspólnie przygotowanym albumem fotograficznym był "Ptaki biebrzańskich bagien" z 1991.
W 2022 wraz z braćmi obchodził 50-lecie wspólnej twórczej pracy. Z tej okazji Biebrzański Park Narodowy w ramach 76. Wszechnicy Biebrzańskiej, 26 i 27 marca 2022 zorganizował poświęcony im benefis "50-lecie pracy braci Kłosowskich".

</doc>
<doc id="5410935" url="https://pl.wikipedia.org/wiki?curid=5410935" title="Komitat Maros-Torda">
Komitat Maros-Torda

Komitat Maros-Torda (, ) – komitat Królestwa Węgier, leżący na terenie Siedmiogrodu. W 1910 roku liczył 253 222 mieszkańców, a jego powierzchnia wynosiła 4169 km². Jego stolicą było Marosvásárhely.
Graniczył z komitatami Beszterce-Naszód, Csík, Kis-Küküllő, Kolozs, Torda-Aranyos i Udvarhely.
W wyniku podpisania traktatu w Trianon w 1920 roku obszar komitatu znalazł się w granicach Królestwa Rumunii. Na mocy decyzji drugiego arbitrażu wiedeńskiego (1940) Rumunia utraciła go na rzecz Węgier. W 1944 roku Rumuni odzyskali nad nim faktyczną kontrolę. Pokój paryski (1947) pozwolił ostatecznie na jego formalny powrót w granice Rumunii.

</doc>
<doc id="5410936" url="https://pl.wikipedia.org/wiki?curid=5410936" title="Katastrofa śmigłowca w Browarach">
Katastrofa śmigłowca w Browarach

Katastrofa śmigłowca w Browarach – katastrofa lotnicza z udziałem śmigłowca Państwowej Służby Ukrainy ds. Sytuacji Nadzwyczajnych, do której doszło w Browarach, 18 stycznia 2023.
Katastrofa.
Ranem, 18 stycznia 2023 śmigłowiec Eurocopter Super Puma odbywał lot do Charkowa. Śmigłowcem podróżowało m.in. kierownictwo ukraińskiego MSW. Maszyna rozbiła się o g. 8:20, w czasie mgły, na zaludnionym osiedlu mieszkaniowym w Browarach. Po zdarzeniu szczątki maszyny oraz najbliższa okolica stanęły w płomieniach. Na skutek katastrofy uszkodzony został budynek przedszkola oraz wieżowiec mieszkalny.
W wyniku katastrofy rozwinął się pożar szczątków śmigłowca, budynku przedszkola, trzech samochodów oraz okolicy przedszkola. O godzinie 9:28 ogień został ugaszony. W likwidacji skutków sytuacji kryzysowej było zaangażowanych 127 funkcjonariuszy pożarnictwa i 30 pojazdów strażackich.
Ofiary.
W katastrofie śmierć poniosło 14 osób, w tym wszystkie osoby przebywające na pokładzie śmigłowca. Wyliczając:
Śledztwo.
Urzędnicy nie podali natychmiast przyczyny katastrofy lotniczej. Służba Bezpieczeństwa Ukrainy poinformowała, że eksperci będą badać możliwe przyczyny, w tym naruszenie zasad lotu, usterkę techniczną oraz celowe zniszczenie śmigłowca.
Reakcje.
Krótko po katastrofie kondolencje władzom i narodowi ukraińskiemu złożyła Sekretarz Generalna Rady Europy Marija Pejčinović Burić oraz Przewodniczący Rady Europejskiej Charles Michel.
Kondolencje złożyli również między innymi Premier Estonii Kaja Kallas i Prezydent Estonii Alar Karis, Premier Słowacji Eduard Heger, Prezydent Rzeczypospolitej Polskiej Andrzej Duda i Prezes Rady Ministrów Mateusz Morawiecki, Prezydent Francji Emmanuel Macron, Prezydent Gruzji Salome Zurabiszwili, Kanclerz RFN Olaf Scholz, Premier Włoch Giorgia Meloni, Premier Kanady Justin Trudeau, Minister Spraw Zagranicznych Finlandii Pekka Haavisto i Premier Hiszpanii Pedro Sánchez.

</doc>
<doc id="5410938" url="https://pl.wikipedia.org/wiki?curid=5410938" title="Nawałnik żałobny">
Nawałnik żałobny

Nawałnik żałobny ("Hydrobates tristrami") – gatunek średniej wielkości ptaka z rodziny nawałników (Hydrobatidae). Występuje na wyspach północnego Oceanu Spokojnego. Nie jest zagrożony.
Systematyka.
Gatunek został opisany naukowo przez Osberta Salvina w 1896 roku jako "Oceanodroma tristrami". Holotyp – dorosły samiec – został odłowiony w lipcu 1874 roku w zatoce Sendai w Japonii. Rodzaj "Oceanodroma" został połączony z rodzajem "Hydrobates" w 2019 roku, żeby uniknąć parafiletyczności. Nie wyróżnia się podgatunków.
Morfologia.
Nawałnik żałobny ma długie, ostro zakończone skrzydła i rozwidlony ogon. Dorosłe obojga płci są ciemno upierzone, czekoladowobrązowe z wyrazistymi bladymi pręgami sięgającymi nadgarstka.
Występowanie.
Gatunek rozmnaża się w archipelagu hawajskim, na wyspach Nihoa (2000–3000 par), Necker, French Frigate Shoals (do 280 par), Laysan (500–2500 par) i na atolu Pearl i Hermes (1000–2000 par), a możliwe, że także na Midway, Wyspie Lisianskiego i Kure. Rozmnaża się także na kilku japońskich wysepkach z archipelagów Izu i Ogasawara, które są wolne od drapieżników. Przed II wojną światową występował i rozmnażał się także na wyspach Kazan.
Poza okresem lęgowym nawałniki żałobne są spotykane w strefie podzwrotnikowej na centralnym i zachodnim Pacyfiku.
Pożywienie.
Ptaki te zjadają głównie ryby i kałamarnice, które chwytają pływając na powierzchni oceanu. Żywią się także jamochłonami, skorupiakami i owadami. Żerują samotnie lub z innymi ptakami swojego gatunku, zazwyczaj nocą.
Zachowania.
Nawałnik żałobny przeważnie gnieździ się w norach na wyspach pokrytych piaskiem i guanem, w ziemi lub pod stosami wydobytego guana, bądź w zagłębieniach skał. Wiele gniazd jest traconych ze względu na nietrwałość nor wobec niekorzystnych warunków pogodowych. Zmiana klimatu, z którą wiąże się wzrost poziomu morza i zwiększone falowanie, prawdopodobnie będzie obniżać sukces lęgowy tych ptaków, ale skala tego zjawiska nie została jeszcze oszacowana.
Rozmnaża się zimą, w koloniach lęgowych ptaki te są aktywne nocą. Jaja są składane od grudnia do lutego, pisklęta zyskują dorosłe upierzenie do czerwca. Niewiele wiadomo o tym, jak przebiega opieka nad jajami i pisklętami.
Ptaki te rozmnażają się po raz pierwszy w wieku 3–5 lat, mogą dożyć prawdopodobnie 15–20 lat.
Zagrożenia.
Ocenia się, że łącznie żyje około 30 tysięcy ptaków z tego gatunku, w tym 10 tysięcy par lęgowych. Głównym zagrożeniem dla tego gatunku było i pozostaje drapieżnictwa ze strony gatunków inwazyjnych. W Japonii obecność szczurów i zdziczałych kotów ogranicza możliwość rozrodu do małych wysepek, na których nie ma tych ssaków. Szczur śniady ("Rattus rattus") zjada jaja i poluje na dorosłe ptaki, w związku z czym jest uważany za gatunek odpowiedzialny za dramatyczne spadki populacji nawałników na wielu wyspach. Populacja z Kure zniknęła ze względu na zawleczenie tam szczurów polinezyjskich ("R. exulans") i nie powróciła po ich wytępieniu. Podobnie po deratyzacji Midway na atolu chwytano nawałniki, ale nie obserwowano ich gniazdowania. Inwazyjna mrówka faraona na Laysan także ma wpływ na zwiększoną śmiertelność piskląt nawałnika.
Sukces lęgowy nawałników żałobnych jest znacząco ograniczany przez rywalizację międzygatunkową. Burzykowate walczą o schronienia z nawałnikami, agresywnie wyrzucając ptaki z nor. Na Laysan (gdzie z nawałnikami rywalizuje duża kolonia petreli bonińskich) i Tern Island (atol French Frigate Shoals) był to główny czynnik śmierci piskląt. Dodatkowo albatrosy modyfikują, zasypują i blokują nory nawałników.
Hawajka grubodzioba z Laysan i hawajka tęgodzioba z Nihoa zjadają opuszczone jaja na zamieszkiwanych przez nie wyspach, ale nie jest pewne, czy mają wpływ na sukces lęgowy nawałnika żałobnego.
Status i ochrona.
Zasięg występowania nawałnika żałobnego jest duży, większość populacji rozmnaża się w obrębie obszaru chronionego Papahānaumokuākea Marine National Monument. Na wyspach należących do Japonii planowane są dalsze akcje deratyzacyjne, które w razie sukcesu mogą uchronić ptaki przed szczurem śniadym. Ogółem liczebność gatunku uważa się za stabilną i nawałnik żałobny jest uznawany przez IUCN za gatunek najmniejszej troski, choć drapieżnictwo, wpływ człowieka, skażenie oceanu i zdarzenia losowe mogą w przyszłości doprowadzić do spadku jego populacji.

</doc>
<doc id="5410942" url="https://pl.wikipedia.org/wiki?curid=5410942" title="Jagodzianka">
Jagodzianka



</doc>
<doc id="5410943" url="https://pl.wikipedia.org/wiki?curid=5410943" title="Linia kolejowa Borki Wielkie – Grzymałów">
Linia kolejowa Borki Wielkie – Grzymałów

Linia kolejowa Borki Wielkie – Grzymałów – linia kolejowa na Ukrainie łącząca stację Borki Wielkie ze ślepą stacją Skałat. Zarządzana przez dyrekcję tarnopolską Kolei Lwowskiej (oddział ukraińskich kolei państwowych).
Znajduje się w obwodzie tarnopolskim.
Linia na całej długości jest jednotorowa i niezelektryfikowana.
Historia.
Linia powstała w ramach programu budowy kolei lokalnych, przyjętego przez Sejm Krajowy w latach 90. XIX w. Kapitał zakładowy spółki budującej linię wyniósł 1 800 000 koron, z których 66,67% kwoty wpłaciło Królestwo Galicji i Lodomerii, 23,33% władze państwowe i 10% interesanci miejscowi. 23 marca 1896 spółka otrzymała dokument koncesyjny.
Z dniem 1 stycznia 1933, na mocy ustawy z dnia 28 stycznia 1932, Polskie Koleje Państwowe w imieniu władz polskich wykupiły spółkę zarządzającą linią z całym jej majątkiem.
Linia powstała w czasach Austro-Węgier. W okresie międzywojennym położona była w Polsce. Po II wojnie światowej znalazła się w granicach Związku Sowieckiego. Od 1991 leży na Ukrainie.

</doc>
<doc id="5410947" url="https://pl.wikipedia.org/wiki?curid=5410947" title="Adam Šangala">
Adam Šangala



</doc>
<doc id="5410948" url="https://pl.wikipedia.org/wiki?curid=5410948" title="Nash-Healey">
Nash-Healey

Nash-Healey − luksusowy samochód sportowy produkowany przez amerykańskie przedsiębiorstwo Nash Motors we współpracy z brytyjskim Donald Healey Motor Company w latach 1951–1954.
Historia.
Nash-Healey został wprowadzony do sprzedaży w lutym 1951 roku. Samochód powstał na skutek nawiązanej współpracy między amerykańskim przedsiębiorstwem Nash Motors a brytyjskim kierowcą sportowym i konstruktorem Donaldem Healeyem, która wynikła ze spotkania Healeya na statku z prezesem Nash Motors Georgem Masonem. Miał on pełnić rolę luksusowego samochodu sportowego budującego wizerunek marki Nash (ang. "halo car"). Był on zarazem pierwszym amerykańskim samochodem sportowym produkowanym w większej liczbie przez dużego producenta od lat 20. XX wieku. Powstawał przez połączenie silnika i układu napędowego Nash z brytyjskim podwoziem i nadwoziem, stylizowanym w sposób typowy dla samochodów Nash. W pierwszym roku produkcji miał owalną atrapę chłodnicy z pionowymi żebrami, podobną do wprowadzonej w tym roku w większych modelach tej marki Ambasador i Statesman. Pośrodku atrapy był medalion fabryczny Nasha. 
Samochód miał nadwozie typowego sportowego niskiego dwudrzwiowego dwumiejscowego roadstera, z reflektorami na przedłużeniu błotników, których górna linia opadała lekko w kierunku drzwi, a następnie wznosiła się nad tylnymi kołami, schodząc w dół w opływowy sposób. Maska nad silnikiem z przodu była wyraźnie wyodrębniona optycznie od błotników, a na jej szczycie znajdował się chwyt powietrza. Nadwozie było wykonane z aluminium. Kanapa o szerokości 135 cm i deska przyrządów były luksusowo wykończone angielską skórą. Samochód wyposażony był w rozkładany dach z tkaniny, szyby boczne z tworzywa chowane były w drzwi.
Samochód był napędzany przez 6-cylindrowy rzędowy silnik dolnozaworowy o pojemności 3,8 l (234,8 cala sześciennego). Silnik ten był dzielony z modelem Ambassador, lecz dzięki nowej głowicy z wyższym stopniem sprężania 8,1:1 rozwijał większą moc brutto 125 KM. Wyposażono go w dwa brytyjskie gaźniki S.U. Napęd przenoszony był na tylną oś poprzez trzybiegową skrzynię mechaniczną, za dopłatą dostępny był nadbieg. Koła miały rozmiar 6,40×15. Prędkość maksymalna wynosiła około 201 km/h (125 mph).
W pierwszym roku samochód kosztował od 4063 dolarów, a wyprodukowano ich 104. Był najdroższym modelem marki, w cenie porównywalnej np. do luksusowego sedana Cadillac Series 60.
W 1952 roku samochód został przestylizowany przez włoskie studio Pininfarina, otrzymując przede wszystkim inny pas przedni, z reflektorami umieszczonymi wewnątrz owalnej atrapy chłodnicy, która oprócz tego składała się z dwóch poziomych grubych poprzeczek i medalionu marki. Z tyłu na błotnikach pojawiły się niewielkie płetwy. Jako opcja pojawił się nowy silnik LeMans Dual Jetfire, również 6-cylindrowy dolnozaworowy, o pojemności 4,1 l (252,6 cal³) i mocy 140 KM. Z powodu skomplikowanej logistyki związanej z transatlantyckim procesem produkcji, cena bazowa wzrosła do 5868 dolarów, a wyprodukowano ich w tym roku 150.
W 1953 roku pojawił się dodatkowo model hardtop coupé Nash-Healey Le Mans. Dopiero w tym roku pojawiła się dla niego amerykańska konkurencja w postaci znacznie tańszego (3513 dolarów) Chevroleta Corvette.
Nash-Healey produkowany był do 1954 roku. 

</doc>
<doc id="5410950" url="https://pl.wikipedia.org/wiki?curid=5410950" title="Heart of Steel">
Heart of Steel

Heart of Steel – singel ukraińskiego duetu muzycznego Tvorchi wydany 1 grudnia 2022. Piosenkę skomponowali Jimoh Augustus Kehinde i Andrij Huculiak. Utwór będzie reprezentować Ukrainę w 67. Konkursie Piosenki Eurowizji.
Tło.
Członek duetu Andrij Huculiak rozpoczął komponowanie utworu w 2022 roku podczas oblężenia Azowstalu, a tekst zainspirowany został znalezionymi nagraniami ukraińskiej armii broniącej kombinatu metalurgiczny podczas bitwy o Mariupol. Sama piosenka nawołuje do determinacji, by nie oddać terenu wojskom wroga. Według Huculiaka i Kehinde, piosenka ostrzega przed niebezpieczeństwem wojny jądrowej. W wywiadzie zespół nawiązał do celu powstania Konkursu Piosenki Eurowizji jako jednej z inspiracji dla piosenki, mówiąc: „zajrzeliśmy w przeszłość tego konkursu. [Konkurs Piosenki Eurowizji] powstał po drugiej wojnie światowej, by zjednoczyć Europę. Dziś, gdy niektórzy bawią się groźbami nuklearnymi, nasi ludzie o stalowych sercach chronią całą Europę”. Piosenka ma przesłanie, by nie poddawać się w obliczu przeciwności losu. W oficjalnym teledysku do piosenki ukazany jest portal między rzeczywistością a życiem pozagrobowym, a zespół mówi, że ludzkość wybiera to, co czeka ją w przyszłości.
Kompozycja wygrała finał ukraińskich eliminacji eurowizyjnych "Widbir 2023", dzięki czemu będzie reprezentowała Ukrainę w 67. Konkursie Piosenki Eurowizji, organizowanym w maju 2023 roku w Liverpoolu.

</doc>
<doc id="5410951" url="https://pl.wikipedia.org/wiki?curid=5410951" title="Auguste Alexis Adolphe Alexandre Bellynck">
Auguste Alexis Adolphe Alexandre Bellynck

Auguste Alexis Adolphe Alexandre Bellynck (ur. 16 kwietnia 1814 w Bergues-Saint-Winoc, zm. 14 stycznia 1877 w Namur) – belgijski duchowny jezuicki i biolog.
Po ukończeniu kolegium w swoim rodzinnym mieście kontynuował naukę w seminarium duchownym w Saint-Omer. W 1832 r. wstąpił do Wyższego Seminarium Duchownego w Cambrai. W 1857 roku przyjął święcenia i został mianowany wikariuszem w parafii Quesnoy-sur-Deuie niedaleko Reisel. W 1858 został wikariuszem w Dunkierce, a następnie kapelanem w klasztorze w Gravelines. W 1840 wyjechał na rekolekcje do klasztoru jezuitów w Drongen i wstąpił do niego jako nowicjusz. W następnym roku został wysłany na rok do Katwijk w Holandii, aby uczyć literatury francuskiej. W 1842 został wykładowcą na Facultés Notre-Dame de la Paix w Namur, w 1843 wykładowcą zoologii, w 1844 r. botaniki, a w 1848 r. mineralogii.
A. Bellynck zaczął kolekcjonować rośliny w 1848 lub 1849 roku. 15 grudnia 1865 r. został mianowany członkiem korespondentem Académie Royale des Sciences et Belles-Lettres de Bruxelles, a15 grudnia 1870 r.s towarzyszonym członkiem zagranicznym. Podarował bibliotece Collège Notre-Dame de la Paix w Namur ważną kolekcję książek naukowych, w której zintegrowano kolekcję ikonograficzną hrabiego Alfreda de Limminghe. Zgromadził dużą liczbę okazów w zbiorach zoologicznych i zielarskich. Był też autorem flory okolic Namur i innych prac naukowych.
W nazwach naukowych opisanych przez niego taksonów dodawane jest jego nazwisko Bellynck.

</doc>
<doc id="5410952" url="https://pl.wikipedia.org/wiki?curid=5410952" title="James Connolly (sportowiec)">
James Connolly (sportowiec)



</doc>
<doc id="5410955" url="https://pl.wikipedia.org/wiki?curid=5410955" title="James Connolly (polityk)">
James Connolly (polityk)



</doc>
<doc id="5410956" url="https://pl.wikipedia.org/wiki?curid=5410956" title="Ana Durlovski">
Ana Durlovski



</doc>
<doc id="5410958" url="https://pl.wikipedia.org/wiki?curid=5410958" title="James Connolly (lekkoatleta)">
James Connolly (lekkoatleta)



</doc>
<doc id="5410960" url="https://pl.wikipedia.org/wiki?curid=5410960" title="Grzegorz Kłosowski">
Grzegorz Kłosowski



</doc>
<doc id="5410961" url="https://pl.wikipedia.org/wiki?curid=5410961" title="James Connolly (australijski polityk)">
James Connolly (australijski polityk)



</doc>
<doc id="5410963" url="https://pl.wikipedia.org/wiki?curid=5410963" title="Ranking OFE">
Ranking OFE



</doc>
<doc id="5410966" url="https://pl.wikipedia.org/wiki?curid=5410966" title="Jerome Williams">
Jerome Williams

Jerome Williams (ur. 10 maja 1973 w Waszyngtonie) – amerykański koszykarz, występujący na pozycji silnego skrzydłowego.

</doc>
<doc id="5410968" url="https://pl.wikipedia.org/wiki?curid=5410968" title="Mociosy">
Mociosy

Mociosy (, "Maciasy"; , "Motiasy") – wieś na Białorusi, w obwodzie grodzieńskim, w rejonie lidzkim, w sielsowiecie Możejków, nad Lebiodą.
Historia.
W XIX i w początkach XX w. okolica szlachecka położona w Rosji, w guberni wileńskiej, w powiecie lidzkim.
W dwudziestoleciu międzywojennym zaścianek leżący w Polsce, w województwie nowogródzkim, w powiecie szczuczyńskim (od 29 maja 1929, wcześniej w powiecie lidzkim), w gminie Lebioda. W 1921 miejscowość liczyła 46 mieszkańców, zamieszkałych w 8 budynkach, wyłącznie Polaków wyznania rzymskokatolickiego.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5410973" url="https://pl.wikipedia.org/wiki?curid=5410973" title="Leonie Taylor">
Leonie Taylor

Lenora Josephine „Leonie” Taylor (ur. w marcu 1870 w Cincinnati, zm. 9 marca 1936 w Mount Sterling) – amerykańska łuczniczka, złota medalistka igrzysk olimpijskich w 1904 w Saint Louis. 
Życiorys.
Podczas igrzysk olimpijskich rozgrywanych w Saint Louis zwyciężyła w rywalizacji drużynowej, a także dwukrotnie zajęła 6. miejsce w konkurencjach Double National Round i Double Columbia Round.
Jej młodsza siostra Mabel Taylor również była łuczniczką, uczestniczką igrzysk olimpijskich w 1904.

</doc>
<doc id="5410976" url="https://pl.wikipedia.org/wiki?curid=5410976" title="Kari Lake">
Kari Lake

Kari Lake (ur. 23 sierpnia 1969 w Rock Island) – amerykańska polityk i była prezenterka wiadomości telewizyjnych. Kandydatka Partii Republikańskiej w wyborach na gubernatora stanu Arizona, w 2022 roku. Przez ponad 22 lata była związana z kanałem KSAZ-TV (Fox 10) należącym do sieci telewizyjnej Fox Broadcasting Company. Została odznaczona nagrodą Emmy.
Biografia.
Urodziła i wychowała się jako najmłodsze z dziewięciorga dzieci w Rock Island, w stanie Illinois. Kształciła się w stanie Iowa, w tym zdobyła tytuł Bachelor of Arts z komunikacji i dziennikarstwa na University of Iowa. 
W 1991 roku podjęła staż w telewizji, w Iowa, następnie została asystentką produkcji w stanie Illinois, a w 1994 roku przeniosła się do Arizony aby być prezenterką prognozy pogody. Chwilowo pracowała w wiadomościach telewizyjnych w Nowym Jorku, następnie powróciła do Fox 10 w Phoenix, gdzie pracowała przez 22 lata i współprowadziła wieczorne wiadomości z prezenterem Johnem Hookiem.
W latach 2006–2012 należała do Partii Demokratycznej, po czym powróciła do Partii Republikańskiej. W wyborach na gubernatora stanu Arizona w 2022 roku, nieznacznie przegrała z Demokratką – Katie Hobbs stosunkiem 49,7% do 50,3% głosów.
Stanowiska polityczne.
Lake identyfikuje się jako konserwatywna republikanka i opisała siebie w 2022 roku jako „kandydatka Trumpa”. Niektórzy z jej lewicowych przeciwników nazywają ją „Trumpem w halce”. Poparła twierdzenia Donalda Trumpa jakoby wybory prezydenckie w 2020 roku zostały sfałszowane, następnie sama nie uznała swoich wyników kandydując w wyborach na gubernatora Arizony. 
Wyraża poparcie dla zakazu aborcji chirurgicznej i medycznej w Arizonie, zaś samą aborcję nazwała „grzechem ostatecznym”. Jest przeciwniczką imigracji i federalnych przepisów dotyczących broni palnej. Jest przeciwko ustawie o ochronie osób homoseksualnych i transpłciowych przed dyskryminacją, gdyż jak twierdzi jej przyjaciele geje też są przeciwko, a taka ustawa jest motywowana ideologicznie. 
Pandemia COVID-19.
W sierpniu 2021 r., podczas pandemii COVID-19, Lake prowadziła wiece przeciwko maskowaniu, wzywając studentów Uniwersytetu Stanowego Arizony do przeciwstawienia się nakazom uniwersytetu dotyczącym masek, oraz wzywała do walki o wolność. Lake powiedziała, że ​​jako gubernator nie będzie tolerować nakazów dotyczących masek i szczepień w związku z pandemią COVID-19. Zakwestionowała naukę stojącą za szczepionkami przeciwko COVID-19 i wyznała, że ​​nie została zaszczepiona.
Życie osobiste.
Wychowała się w rodzinie katolicko–luterańskiej, następnie odsunęła się od chrześcijaństwa i często praktykowała jogę. Ze względu na dorastające dzieci wróciła do Kościoła katolickiego, jednak w jednym z wywiadów wyznała, że nie czuła głębszego połączenia z Kościołem. W 2019 roku zaczęła czytać Biblię i konwertuje na ewangelikalne chrześcijaństwo. 7 listopada 2022 r., w przeddzień wyborów śródokresowych brała udział w wiecu, w megakościele – "Dream City Church". 
W 1998 roku wyszła za mąż, za Jeffa Halperina, z którym mają dwójkę dzieci. 

</doc>
<doc id="5410979" url="https://pl.wikipedia.org/wiki?curid=5410979" title="Isaiah Mobley">
Isaiah Mobley

Eric Isaiah Mobley (ur. 24 września 1999 w San Diego) – amerykański koszykarz, występujący na pozycji silnego skrzydłowego, obecnie zawodnik Cleveland Cavaliers oraz zespołu G-League – Cleveland Charge.
W 2017 zajął czwarte miejsce w turnieju Adidas Nations. W 2019 wystąpił w meczach gwiazd szkół średnich – McDonald’s All-American, Allen Iverson Roundball Classic.

</doc>
<doc id="5410980" url="https://pl.wikipedia.org/wiki?curid=5410980" title="Młotek bezpieczeństwa">
Młotek bezpieczeństwa



</doc>
<doc id="5410982" url="https://pl.wikipedia.org/wiki?curid=5410982" title="Znalezisko">
Znalezisko



</doc>
<doc id="5410983" url="https://pl.wikipedia.org/wiki?curid=5410983" title="Emily Woodruff">
Emily Woodruff

Emily Woodruff z domu Smiley (ur. 19 kwietnia 1846 w Cincinnati, zm. 28 marca 1916 w Berwyn) – amerykańska łuczniczka, złota medalistka igrzysk olimpijskich w 1904 w Saint Louis. 
Życiorys.
Podczas igrzysk olimpijskich rozgrywanych w Saint Louis zwyciężyła w rywalizacji drużynowej, a także dwukrotnie zajęła 4. miejsce w konkurencjach Double National Round i Double Columbia Round.
Jej mąż Charles Woodruff również był łucznikiem, medalistą igrzysk olimpijskich w 1904.

</doc>
<doc id="5410984" url="https://pl.wikipedia.org/wiki?curid=5410984" title="Zwalisko (skała)">
Zwalisko (skała)



</doc>
<doc id="5410985" url="https://pl.wikipedia.org/wiki?curid=5410985" title="Geodis Park">
Geodis Park

Geodis Park (w przeszłości Nashville SC Stadium; Nashville Fairgrounds Stadium) – stadion piłkarski w Nashville, stolicy stanu Tennessee. Jego użytkownikiem jest klub piłkarski Nashville SC. Został otwarty 1 maja 2022 roku, kiedy został na nim rozegrany mecz między gospodarzami, a Philadelphia Union.
Stadion może pomieścic 30 000 widzów, co czyni go największym stadionem piłkarskim w Stanach Zjednoczonych.
Koszt budowy pierwotnie był szacowany na 275 milionów dolarów, lecz ostatecznie wyniósł 325-345 milionów dolarów.

</doc>
<doc id="5410990" url="https://pl.wikipedia.org/wiki?curid=5410990" title="Pierścień Wielkiej Damy, czyli Ex-machina-Durejko">
Pierścień Wielkiej Damy, czyli Ex-machina-Durejko

Pierścień Wielkiej Damy, czyli Ex-machina-Durejko – dramat Cypriana Kamila Norwida napisany w roku 1872. Ta sztuka stała się najczęściej wystawianą sztuką teatralną Norwida, choć jak wiele jego dzieł zyskała uznanie dopiero długo po jego śmierci (wydana drukiem w 1933, wystawiona w 1936).
Okoliczności powstania utworu.
W maju 1872 Stanisław Koźmian, który jesienią 1871 objął dyrekcję teatru krakowskiego po Adamie Skorupce, ogłosił, wzorem swego poprzednika, konkurs na utwór dramatyczny i wyznaczając trzy nagrody w wysokości 500, 250 i 150 złr. Norwid powiadomiony o konkursie przez przyjaciela Bronisława Zaleskiego, dość sceptycznie odniósł się do tego przedsięwzięcia. Później jednak, nakłoniony przez Zaleskiego, który myślał o wysłaniu na konkurs "Aktora", lub znęcony nagrodą (znajdował się bowiem w bardzo trudnej sytuacji finansowej), zdecydował się wziąć udział w konkursie, pisząc zupełnie nowy dramat. Do pracy nad "Pierścieniem" zasiadł najpóźniej w czerwcu. Termin składania prac był krótki, został bowiem wyznaczony na 1 grudnia. W lipcu poeta nawiązał kontakt towarzyski z generałową-wdową Jadwigą Zamoyską. Kiedy 1 sierpnia generałowa opuszczała Paryż, spotkało go z jej strony jakieś bliżej nie znane, bardzo dotkliwe upokorzenie towarzyskie, które spowodowało, że poeta na dłuższy czas zerwał wszelkie stosunki towarzyskie i przerwał wszelkie prace. "Pierścień" był już wtedy doprowadzony do połowy. W liście do Józefa Bohdana Zaleskiego z 19 listopada Norwid donosił, że pracę nad dramatem ukończył. Nie udało się ustalić czy wysłał go na konkurs. Utwór raz tylko wspomniany w 1875 w prasie poznańskiej, przeleżał w papierach Teofila Lenartowicza. Po śmierci Lenartowicza rękopis przeszedł w ręce jego spadkobiercy, Stanisława Leszczyńskiego, a od niego do Zenona Przesmyckiego. Drukiem ukazał się w drugim tomiku ineditów wydanych przez Przesmyckiego w 1933 jako "Cypriana Norwida Pierścień Wielkiej Damy".
Treść.
Akt I.
Mak-Yks mieszka w kamienicy Durejków. Głoduje i zalega z czynszem. Odźwierna Salome prosi go, by wstawił się u hrabiny Harrys, znanej ze swej dobroczynności, za jej synem, który służy na morzu japońskim. Mak-Yks tłumaczy hrabinę, że pośród jej licznych dobrych uczynków zdarza się jej o niektórych zapomnieć. Zjawia się Durejko z Szeligą, który podaje się za astronoma i chce wynająć mieszkanie i pokój z widokiem na gwiazdy, a faktycznie na pałac hrabiny Harrys. Durejko każe bezceremonialnie spakować rzeczy Mak-Yksa i wyprowadzić go na poddasze. Mak-Yks szuka pistoletu i z nim wychodzi. Durejko dobija targu z Szeligą. Durejkowa wyjawia mu, że hrabina zaprosiła na przyjęcie podopieczne z ochronki. Małżonkowie wdają się w kłótnię. Szeliga rozmawia z Mak-Yksem i obiecuje mu towarzyszyć w jego podróży do Ameryki, w którą zdesperowany młodzieniec ma się zamiar wybrać . Domyśla się, że Mak-Yks również kocha hrabinę.
Akt II.
Hrabina opowiada Magdalenie swej poufnej o pierścieniu, który zgubił się i odnalazł, o piorunie, który uderzył w akację i nadejściu telegramu od Szeligi. Oprócz powierzenia zadań praktycznych prosi Magdalenę, by o ile zjawi się Szeliga, którego poinformowała, że wyszła ponownie za mąż, spróbowała zniechęcić go do starań o nią. Nie chce przyjąć Mak-Yksa, którego chętnie wydałaby za mąż, gdyby mu znalazła odpowiednią partię. Magdalena sądzi, że jest nią właśnie Maria. Hrabina rozdziera suknię i gdy zmienia stanik, wchodzi Mak-Yks. Maria nie robi z tego ceregieli. Magdalena gorszy się, że się przebiera przy ludziach, ale dla hrabiny Mak-Yks to nie ludzie. Dochodzi do wzajemnej konfuzji. Hrabina odchodzącego zaprasza na wieczór. Po czym udaje się na modlitwę z kalendarzykiem zamiast książeczką do nabożeństwa i w rozdartej sukni, czym budzi rozrzewnienie u Magdaleny.
Zjawia się Szeliga. Opowiada o swoich dwuletnich podróżach po Oriencie. Dopytuje się o hrabinę, lecz Magdalena stanowczo odmawia mu wszelkiej nadziei. Rozpoznaje w Magdalenie ostatnią osobę, którą widział przed wyjazdem. Między obojgiem nawiązuje się intymna więź. Gdy podają sobie ręce wchodzi hrabina, która spóźniła się na modlitwy. Odrobinę zazdrosna kokietuje Szeligę, zaprasza na wieczór i wychodzi. Szeliga też chce odejść, ale zatrzymuje go Magdalena. Podczas rozmowy Szeliga zaczyna miąć rękawiczkę, o której sądzi, że należy do Marii, a w istocie jest to rękawiczka Magdaleny. To dziwne qui pro quo zbliża ich do siebie jeszcze bardziej. Szeliga wychodzi. Magdalenę odwiedza mistrz fajerwerków. Ustalają, że na wieczornym przyjęciu zostanie zaprezentowana iluminacja w kształcie dwóch pierścieni przeszytych strzałą. Magdalena strofuje Marię, że omal nie popsuła całej jej pracy nad Szeligą swymi niewczesnymi umizgami. Hrabina obiecuje poprawę. Magdalena bada ją czy zgodziłaby się, żeby jej miejsce przy Szelidze zajęła inna.
Akt III.
Na przyjęciu zjawia się osłabiony Mak-Yks. Hrabina z pomocą Magdaleny zimno traktuje Szeligę, czym wprawia go w coraz gorszy humor. Goście chwalą gust Hrabiny. Ta chwali się, że chce jeszcze postawić w ogrodzie grób-altankę. Szeliga jest zdegustowany. Dzieci chcą się bawić w pierścień. Hrabina daje swój pierścień na wstążce. Szeliga chce grać o ten pierścień, lecz Hrabina zabrania. Szeliga skarży się Magdalenie na płaskość pewnych ludzi, gdy inni dodają życiu blasku. Mak-Yks rozmyśla o schowanym w kieszeni rewolwerze i ostatecznym rozwiązaniu swych problemów. Sędzina Durejkowa wywołuje go do trzymania dzieciom fantów. Gra się przerywa, bo pękła wstążka i zaginął pierścień. Hrabinie, która jest przesądna, bardzo zależy na odnalezieniu pierścienia. Szeligę razi jej przesądność. Stary sługa zapewnia, że pierścienia nie ma w salonie. Sugeruje, że nowy sługa może mieć nowe pomysły. 
Olśniony tą myślą Durejko wzywa policję i straż. Nowy sługa domaga się, by przeszukano wszystkich gości, co ku strapieniu Hrabiny następuje. Mak-Yks broni się przed przeszukaniem, chcąc ukryć fakt posiadania na przyjęciu pistoletu. Hrabina, chcąc go ratować oświadcza, że podarowała mu pierścień. Mak-Yks zostaje pojmany. Durejko próbuje zasugerować jego obłęd. Przy spisywaniu protokołu Mak-Yks wyznaje, jak to tego dnia głodował, a potem został eksmitowany i miał pomysł, by popełnić samobójstwo. Tymczasem okazuje się, że pierścień się znalazł. Zawisł na wypustce ramienia świecznika. Goście wybiegają. Szeliga deklaruje Mak-Yksowi pomoc i towarzystwo we wspólnej podróży za ocean. Hrabina obiecuje osobiście postarać się o odbudowanie jego dobrego imienia, a gdy on odmawia daruje mu pierścień i swą rękę. Mak-Yks odmawia, bo uważa, że Maria działa z obawy skandalu. Nie chce okazać się mężczyzną wykorzystującym okazję. Hrabina postanawia sama doprowadzić sprawę do końca. Szeliga pod wrażeniem jej czynu, cofa swoje słowo dane Mak-Yksowi. Maria pyta Mak-Yksa czy ją kiedykolwiek kochał. Mak-Yks wyznaje jej swe skomplikowane uczucia. Maria uznaje się za kochaną. Na niebie rozbłyskują dwa pierścienie. Durejko uznaje się za sprawcę zaszłych wypadków.
Recepcja dramatu.
Tadeusz Sinko (1934) widział w dramacie "brylant o dziwnie misternym szlifie". Był zdania, że Norwid wyspowiadał się w nim najbardziej otwarcie ze swego urazu psychicznego, ukazując tragikomiczność miłości ubogiego poety do wielkiej damy. Stawiał go na równi z "Fantazym", wierząc, że otworzy on drogę na scenę innym jego dramatom. Tadeusz Boy-Żeleński (1936) oceniał utwór jako "klejnot wysokiej ceny". Wskazywał na nowatorstwo Norwida: na połączenie liryzmu z ironią, śmiałe stosowanie dysonansów (np. w scenie, gdzie owładnięty myślami samobójczymi poeta opycha się ciasteczkami i jego światopogląd staje się mniej mroczny. Zwracał uwagę na brak romantycznego patosu, na płynący głęboko pod słowami nurt uczuć. Czasem nawet za głęboko, jak na potrzeby sceny. Jego zdaniem żyjący w ciszy Norwid był wyczulony na każdy najlżejszy szept, podczas gdy scena często wymaga wzmocnienia głosu i szminki. Chwalił utwór Adolf Nowaczyński (1936) za dialog otwierający na najdalsze głębie, za kostyczność mijającą się raz za razem z sarkazmem, za subtelną arcypolskość, przy której nawet Dejanira i Fantazy Słowackiego wypadają pospoliciej. Kazimierz Wyka (1936) zauważał, zwłaszcza w dwóch pierwszych aktach, brak akcji, która by porywała czytelnika. Treść dramatu tkwi jego zdaniem w uczuciach, którymi muszą być przepełnione wypowiedzi bohaterów i w uczuciowym stosunku do nich autora. Charaktery i uczucia nie tworzą się w dramacie ze ścierania się postaci lecz trwają.
Bohdan Korzeniowski (1936) zarzucał autorowi jedynie sugerowanie rzeczy wielkich i głębokich, podczas gdy mimo mgły, tajemnice i ciemności widz czuje pod powierzchnią mielizny banału. Wiesław Pyrek (1941) był zdania, że nagła miłość hrabiny do Mak-Yksa mogłaby być przekonująca tylko wówczas, gdyby panująca w utworze atmosfera sugerowała, że wszelka miłość jest irracjonalna. A skoro tak nie jest byłoby rozsądniej gdyby Mak-Yks się zabił, a po jego śmierci znaleziono w jego kieszeni skórki chleba.
Wacław Borowy (1941) zwracał uwagę na wielorakość zastosowanej w utworze ironii. Irena Sławińska (1953) uważała "Pierścień" za najkonkretniejszą z teatralnych wizji Norwida. Leonia Jabłonkówna (1958) zwracała uwagę, że konflikt płci i psychologia miłości zostały poprowadzone z niezwykłą, drapieżną dociekliwością i intuicją nie spotykaną w literaturze polskiej do czasów współczesnych. Kazimierz Braun (1962) zwracał uwagę na rozgrywanie działań w silnym oparciu o rekwizyt, wyostrzenie tekstu czynnościami znaczącymi, konkretność bliskiego otoczenia aktora. Artur Grodzicki (1962) dostrzegał mnóstwo sprzeczności: bardzo nieteatralny dialog i świetne teatralnie sceny; znakomicie skonstruowanych psychologicznie bohaterów, działających wbrew psychologii; konkretną obyczajowość i bardzo specyficzną poetyckość; trudność skondensowanego przekazu poetyckiego i łatwą filozofię i moralność pod spodem; postaci monologujące w samotności i jednocześnie łączone w grupy.

</doc>
<doc id="5410991" url="https://pl.wikipedia.org/wiki?curid=5410991" title="Biały i młody">
Biały i młody

Biały i młody – utwór polskiego rapera i producenta muzycznego Kubiego Producenta oraz rapera Bedoesa, wydany w grudniu 2016 roku, pochodzący z albumu "Aby śmierć miała znaczenie".
Nagranie uzyskało status podwójnej platynowej płyty (2020). Utwór zdobył ponad 37 milionów wyświetleń w serwisie YouTube (2023) oraz ponad 15 milionów odsłuchań w serwisie Spotify (2023).
Producentem utworu jest również Kubi Producent. Za mix/mastering utworu odpowiada Pure White.

</doc>
<doc id="5410996" url="https://pl.wikipedia.org/wiki?curid=5410996" title="Charles Woodruff">
Charles Woodruff

Imię i nazwisko Charles Woodruff nosili lub noszą m.in.:

</doc>
<doc id="5410998" url="https://pl.wikipedia.org/wiki?curid=5410998" title="Tylna Dębowa Kopa">
Tylna Dębowa Kopa

Tylna Dębowa Kopa (niem. Hintere Eich-Berg, Tylna Dębowa Góra, Dębogóra, 334 m n.p.m.) – kulminacja w południowo-zachodniej Polsce, w północnej części Wzgórz Dębowych, na Przedgórzu Sudeckim.
Położenie.
Kulminacja ciągnie się pomiędzy Przednią Dębowa Kopą na północnym wschodzie a Starcem na południowym zachodzie.
Szlaki turystyczne.
 Strzelin – Szańcowa – Gościęcice Średnie – Skrzyżowanie pod Dębem – Gromnik – Dobroszów – Kalinka – Skrzyżowanie nad Zuzanką – Źródło Cyryla – Ziębice – Lipa – Rososznica – Stolec – Cierniowa Kopa – Kolonia Bobolice – Kobyla Głowa – Karczowice – Podlesie – Ostra Góra – Starzec – Tylna Dębowa Kopa – Przednia Dębowa Kopa - Księginice Wielkie – Sienice – Łagiewniki – Oleszna – Przełęcz Słupicka – Sulistrowiczki – Ślęża – Sobótka

</doc>
<doc id="5410999" url="https://pl.wikipedia.org/wiki?curid=5410999" title="Charles Woodruff (łucznik)">
Charles Woodruff (łucznik)

Charles Sherman Woodruff (ur. 15 sierpnia 1844 w Cincinnati, zm. 8 września 1927 tamże) – amerykański łucznik, srebrny medaliska igrzysk olimpijskich w 1904 w Saint Louis. 
Życiorys.
Podczas igrzysk olimpijskich rozgrywanych w Saint Louis zdobył srebrny medal w rywalizacji drużynowej, a w zawodach indywidualnych zajął 4. miejsce w konkurencji Double American Round i 8. miejsce w konkurencji Double York Round.
Był mistrzem Stanów Zjednoczonych w konkurencji Double American Round w 1901 oraz mistrzem stanu Ohio w tej konkurencji w 1904 i 1906.
Jego żona Emily Woodruff również była łuczniczką, medalistką igrzysk olimpijskich w 1904.

</doc>
<doc id="5411008" url="https://pl.wikipedia.org/wiki?curid=5411008" title="Sternotomini">
Sternotomini

Sternotimini – plemię chrząszczy z rodziny kózkowatych i z podrodziny zgrzypikowych. 
Zasięg występowania.
Przedstawiciele tego plemienia występują w Afryce.
Systematyka.
Do "Sternotomini" zaliczane są 82 gatunki zgrupowane w 16 rodzajach:

</doc>
<doc id="5411012" url="https://pl.wikipedia.org/wiki?curid=5411012" title="John Reid (ujednoznacznienie)">
John Reid (ujednoznacznienie)



</doc>
<doc id="5411018" url="https://pl.wikipedia.org/wiki?curid=5411018" title="John Reid (brytyjski polityk)">
John Reid (brytyjski polityk)



</doc>
<doc id="5411019" url="https://pl.wikipedia.org/wiki?curid=5411019" title="John Reid (polityk)">
John Reid (polityk)



</doc>
<doc id="5411020" url="https://pl.wikipedia.org/wiki?curid=5411020" title="Przednia Dębowa Kopa">
Przednia Dębowa Kopa

Przednia Dębowa Kopa (niem. Vordere Eich-Berg, Przednia Dębowa Góra, Dębina, 312 m n.p.m.) – rozczłonkowane wzniesienie w południowo-zachodniej Polsce, w północnej części Wzgórz Dębowych, na Przedgórzu Sudeckim.
Położenie.
Wzniesienie położone jest na północ od Tylnej Dębowej Kopy.
Szlaki turystyczne.
 Strzelin – Szańcowa – Gościęcice Średnie – Skrzyżowanie pod Dębem – Gromnik – Dobroszów – Kalinka – Skrzyżowanie nad Zuzanką – Źródło Cyryla – Ziębice – Lipa – Rososznica – Stolec – Cierniowa Kopa – Kolonia Bobolice – Kobyla Głowa – Karczowice – Podlesie – Ostra Góra – Starzec – Tylna Dębowa Kopa – Przednia Dębowa Kopa - Księginice Wielkie – Sienice – Łagiewniki – Oleszna – Przełęcz Słupicka – Sulistrowiczki – Ślęża – Sobótka

</doc>
<doc id="5411022" url="https://pl.wikipedia.org/wiki?curid=5411022" title="Lamprochernes nodosus">
Lamprochernes nodosus



</doc>
<doc id="5411025" url="https://pl.wikipedia.org/wiki?curid=5411025" title="Citibank (Poland)">
Citibank (Poland)

Citibank (Poland) S.A. – dawny bank komercyjny z siedzibą w Warszawie, działający w latach 1991–2001, kiedy połączył się z Bankiem Handlowym w Warszawie. Członek grupy amerykańskiej grupy kapitałowej Citigroup. 
Historia.
Bank został założony przez Citigroup w 1991, Narodowy Bank Polski wydał zezwolenie na rozpoczęcie przez niego działalności 30 sierpnia tego roku. Był to jeden z pierwszych banków będących własnością inwestora zagranicznego otwarty w Polsce po 1989 oraz jeden z kilku banków rozpoczynających działalność w formule "greenfield", czyli bez inwestycji w istniejący już na polskim rynku bank. Był w całości własnością Citigroup przez cały okres działalności. Początkowo skupiał się na obsłudze klientów instytucjonalnych
W 1992 jako pierwszy bank w Polsce wprowadził usługę bankowości elektronicznej (home banking). W 1997 rozpoczął obsługę klientów indywidualnych.
W latach 1994–2001 (do fuzji z Bankiem Handlowym, który wszedł w prawa i obowiązki wspólnika) był wspólnie z BRE Bankiem współudziałowcem spółki celowej mającej na celu odbudowę Pałacu Jabłonowskich w Warszawie, w którym po zakończeniu inwestycji ulokował swoją siedzibę.
W latach 1998–2000 był, wspólnie z Towarzystwem Ubezpieczeń i Reasekuracji „Warta”, współwłaścicielem Powszechnego Towarzystwa Emerytalnego „DOM” S.A..
28 lutego 2001, na podstawie zgody udzielonej 11 marca 2000 przez Komisję Nadzoru Bankowego, bank został przejęty i wchłonięty przez Bank Handlowy w Warszawie, którego Citigroup została udziałowcem większościowym rok wcześniej. Wraz z bankiem przejęta została spółka zależna Citibrokerage S.A., w marcu 2001 połączona z jedną z jednostek organizacyjnych Banku Handlowego, na bazie których powstał Dom Maklerski Banku Handlowego S.A.

</doc>
<doc id="5411026" url="https://pl.wikipedia.org/wiki?curid=5411026" title="Mieczysław Koziński">
Mieczysław Koziński

Mieczysław Koziński (ur. 10 czerwca 1954, zm. 6 stycznia 2023) – polski specjalista w zakresie bezpieczeństwa państwa, dr hab., pułkownik WP.
Życiorys.
W 1977 ukończył Wyższą Szkoły Oficerskiej Wojsk Pancernych w Poznaniu. Po ukończeniu szkoły dowodził plutonem oraz kompanią czołgów pływających w 34. Budziszyńskim pułku desantowym 7. Łużyckiej Dywizji Desantowej. W latach 1983-1986 kontynuował naukę w Akademii Sztabu Generalnego w Warszawie. Następnie był szefem sztabu 35. Gdańskiego pułku desantowego 7. ŁDD. Od 1988 był dowódcą 60. pułku czołgów średnich w Elblągu, od 1989 był dowódcą 34. pułku desantowego, a po reorganizacji 34. batalionu obrony wybrzeża 8. Dywizji Obrony Wybrzeża. 
W latach 1993–1994 pełnił obowiązki dowódcy 16. pułku czołgów średnich w Słupsku. W 1994 został wyznaczony na dowódcę 7. Pomorskiej Brygady Zmechanizowanej w Słupsku. Później był także zastępcą szefa Wojewódzkiego Sztabu Wojskowego ds. Obrony Terytorialnej w Gdańsku oraz zastępcą szefa Oddziału Szkolenia Bojowego Warszawskiego Okręgu Wojskowego.
W 2002 uzyskał doktorat na Wydziale Strategiczno-Obronnym Akademii Obrony Narodowej na podstawie rozprawy pt. "Użycie wojsk obrony terytorialnej we współdziałaniu z siłami układu pozamilitarnego w działaniach humanitarnych". W 2006 uzyskał habilitację w dziedzinie nauk społecznych w dyscyplinie: nauki o bezpieczeństwie na Wydziale Humanistycznym Uniwersytetu Przyrodniczo-Humanistycznwgo w Siedlcach na podstawie rozprawy pt. "Cyberprzestrzeń - poszukiwania bezpieczeństwa w obliczu współczesnych zagrożeń".
Jako wykładowca akademicki związany był między innymi z Wydziałem Ekonomicznym w Szczecinie Wyższej Szkoły Bankowej w Poznaniu, gdzie nauczał przedmiotów związanych z bezpieczeństwem w biznesie i administracji. Był profesorem nadzwyczajnym Akademii Pomorskiej w Słupsku, w latach 2014–2018 będąc pracownikiem Instytutu Bezpieczeństwa i Zarządzania. 

</doc>
<doc id="5411027" url="https://pl.wikipedia.org/wiki?curid=5411027" title="PTE Warta">
PTE Warta



</doc>
<doc id="5411028" url="https://pl.wikipedia.org/wiki?curid=5411028" title="Katastrofa helikoptera Państwowej Służby Ukrainy ds. Sytuacji Nadzwyczajnych w Browarach">
Katastrofa helikoptera Państwowej Służby Ukrainy ds. Sytuacji Nadzwyczajnych w Browarach



</doc>
<doc id="5411031" url="https://pl.wikipedia.org/wiki?curid=5411031" title="Bryce Alford">
Bryce Alford

Bryce Michael Alford (ur. 18 stycznia 1995 w Manchesterze) – amerykański koszykarz, występujący na pozycjach rozgrywającego lub rzucającego obrońcy, obecnie zawodnik Enea Zastalu BC Zielona Góra.
W 2013 otrzymał nagrodę dla najlepszego zawodnika szkół średnich stanu Nowy Meksyk (New Mexico Gatorade Player of the Year). Został też zaliczony do I składu Parade All-American.
Został pierwszym zawodnikiem w historii klubu Bruins, który zakończył karierę akademicką z dorobkiem co najmniej 1700 zdobytych punktów i 500 asyst. Poprawił też rekord Jasona Kapono (317 w latach 2000–2003) w liczbie celnych rzutów za 3 punkty, trafiając 329 razy jako zawodnik UCLA. 
W 2017 reprezentował Golden State Warriors podczas rozgrywek letniej ligi NBA w Las Vegas. Rok później występował jako gracz Indiana Pacers. W 2018 rozegrał też kilka spotkań przedsezonowych z Oklahoma City Thunder.
13 października 2022 dołączył do zespołu Enea Zastalu BC Zielona Góra.
Jest synem byłego koszykarza NBA – Steve'a Alforda.

</doc>
<doc id="5411033" url="https://pl.wikipedia.org/wiki?curid=5411033" title="Misja Wsparcia Narodów Zjednoczonych dla Iraku">
Misja Wsparcia Narodów Zjednoczonych dla Iraku

Misja Wsparcia Narodów Zjednoczonych dla Iraku, UNAMI (ang. "United Nations Assistance Mission for Iraq", "UNAMI") została ustanowiona 14 sierpnia 2003 r., na mocy rezolucji Rady Bezpieczeństwa S/RES/1500 (2003). Rezolucja została przyjęta jednogłośnie, a w konsultacjach na jej temat brał udział Tymczasowy Rząd Iraku.
Misji przewodniczy Specjalny Przedstawiciel Sekretarza Generalnego ONZ dla Iraku oraz dwóch jego zastępców, którzy zajmują się prawami człowieka, kwestiami politycznymi, nadzorem działalności jednostek Narodów Zjednoczonych w regionie. Jeden z zastępców pełni funkcję Stałego Koordynatora ONZ oraz Koordynatora ds. Humanitarnych w Iraku. Misja działa w ramach Departamentu Spraw Politycznych i jest wspierana przez Departament Operacji Pokojowych ONZ oraz jest wspierana przez Departament Wsparcia Polowego. Misja ma swoje siedziby w Bagdadzie oraz innych miejscach na terenie kraju.
Zadania UNAMI.
Początkowo funkcjonowanie UNAMI zaplanowano na 12 miesięcy, a do jej zadań należały:
W 2007 r. dokonano rewizji misji, podtrzymując wcześniejsze zadania, i jednocześnie przyznano Specjalnemu Przedstawicielowi Sekretarza Generalnego ONZ ds. Iraku dodatkowe kompetencje w zakresie doradztwa i wspierania rządu oraz obywateli Iraku:

</doc>
<doc id="5411035" url="https://pl.wikipedia.org/wiki?curid=5411035" title="UNAMI">
UNAMI



</doc>
<doc id="5411036" url="https://pl.wikipedia.org/wiki?curid=5411036" title="Józef Kołodziej">
Józef Kołodziej

Józef Kołodziej, "Wichura" (ur. 25 czerwca 1921 w Bierach, zm. 31 grudnia 1946 w Katowicach) – polski dowódca wojskowy, podporucznik Narodowych Sił Zbrojnych, żołnierz wyklęty.
Biografia.
Józef Kołodziej urodził się w Bierach na Śląsku Cieszyńskim 25 czerwca 1921 roku. W czerwcu 1945 wstąpił do Narodowych Sił Zbrojnych. Był w oddziale partyzanckim kpt. Henryka Flamego „Bartka”. Brał udział w akcjach zbrojnych. Wziął udział w defiladzie oddziałów „Bartka” w Wiśle 3 maja 1946 roku. W maju 1946 roku mianowano go dowódcą drużyny Pogotowia Akcji Specjalnych o kryptonimie „Błyskawica”. Udanie prowadził misje gromadzenia oddziałów leśnych w Beskidach. Koordynował przerzut żołnierzy NSZ na Zachód w ramach operacji „Lawina” we wrześniu 1946 roku. Aresztowano go w Chorzowie w październiku 1946 roku. Wojskowy Sąd Rejonowy w Katowicach w składzie – Julian Giemborek, Wiktor Altschueler i Wacław Cegiełka – na sesji wyjazdowej w Będzinie skazał ppor. Kołodzieja na karę śmierci 14 grudnia 1946 roku. Wyrok wykonano w więzieniu w Katowicach 31 grudnia 1946 roku. Ciało zostało skrycie pochowane na cmentarzu przy ul. Panewnickiej w Katowicach. Ekshumowano je we wrześniu 2017 roku podczas prac poszukiwawczych prowadzonych przez Instytut Pamięci Narodowej.
Pogrzeb ppor. Józefa Kołodzieja odbył się na cmentarzu przy ul. Mikołaja Kopernika w Czechowicach-Dziedzicach 25 czerwca 2021 roku. W uroczystościach wziął udział wiceprezes IPN prof. Krzysztof Szwagrzyk. Dowódca odznaczony został pośmiertnie Krzyżem Oficerskim Orderu Odrodzenia Polski.

</doc>
<doc id="5411037" url="https://pl.wikipedia.org/wiki?curid=5411037" title="Iver Holter">
Iver Holter

Iver Paul Frederik Holter (ur. 13 grudnia 1850 w Gausdal, zm. 27 stycznia 1941 w Oslo) – norweski kompozytor i dyrygent.
Życiorys.
Początkowo studiował nauki medyczne na uniwersytecie w Oslo, zdecydował się jednak poświęcić muzyce. Jego nauczycielem był Johan Svendsen. W latach 1876–1879 kształcił się w konserwatorium w Lipsku u Salomona Jadassohna, Ernsta Richtera i Carla Reineckego. W latach 1879–1881 przebywał w Berlinie. W 1882 roku objął, jako następca Edvarda Griega, prowadzenie orkiestry Harmonien. Od 1886 do 1911 roku dyrygował Musikforeningen w Oslo. Od 1887 roku nauczał także teorii w konserwatorium. Od 1890 do 1905 roku dyrygował Handvaerkersångforeningen. W 1907 roku założył Holters Korforening, który prowadził do 1921 roku. W latach 1900–1906 wydawał i redagował czasopismo „Nordiskmusik Revue”. W 1919 roku otrzymał stypendium artystyczne przyznawane przez rząd norweski.
Twórczość.
Skomponował m.in. "Symfonię F-dur" (1885), "Koncert skrzypcowy" (1922), "Romance" na skrzypce i orkiestrę (1895), 2 kwartety smyczkowe, a także kantaty na uroczystość 300-lecia Oslo (1924) i 900-lecia śmierci św. Olafa (1930). Jego twórczość kompozytorska reprezentuje akademicką wersję romantyzmu i ma znaczenie drugorzędne. Jako dyrygent propagował muzykę norweską i przyczynił się od podniesienia poziomu wykonawczego chórów.

</doc>
<doc id="5411040" url="https://pl.wikipedia.org/wiki?curid=5411040" title="Pierre Mazior">
Pierre Mazior



</doc>
<doc id="5411043" url="https://pl.wikipedia.org/wiki?curid=5411043" title="Trevor Keels">
Trevor Keels

Trevor Jamaal Keels (ur. 26 sierpnia 2003 w Clinton) – amerykański koszykarz, występujący na pozycji rzucającego obrońcy, obecnie zawodnik New York Knicks oraz zespołu G-League – Westchester Knicks.
W 2021 wystąpił w trzech spotkaniach gwiazd amerykańskich szkół średnich – Jordan Brand Classic, Nike Hoop Summit i McDonald's All-American. Został też wybrany najlepszym koszykarzem szkół średnich stanu Wirginia (Virginia Gatorade Player of the Year).

</doc>
<doc id="5411046" url="https://pl.wikipedia.org/wiki?curid=5411046" title="Łuka-Mełeszkiwśka">
Łuka-Mełeszkiwśka

Łuka-Mełeszkiwśka () – wieś na Ukrainie, w obwodzie winnickim, w rejonie winnickim. W 2001 liczyła 3597 mieszkańców, wśród których 3550 wskazało jako ojczysty język ukraiński, 45 rosyjski, 1 białoruski, a 1 inny.

</doc>
<doc id="5411053" url="https://pl.wikipedia.org/wiki?curid=5411053" title="Hermann Suter">
Hermann Suter

Hermann Suter (ur. 28 kwietnia 1870 w Kaiserstuhl, zm. 22 czerwca 1926 w Bazylei) – szwajcarski kompozytor i dyrygent.
Życiorys.
Był synem organisty, który udzielał synowi pierwszych lekcji muzyki. W latach 1885–1888 kształcił się w konserwatorium w Bazylei u Hansa Hubera i Alfreda Glausa. Następnie był uczniem Immanuela Faissta w Stuttgarcie (1888–1890) i Carla Reineckego w Lipsku (1890–1892). Od 1892 do 1902 roku przebywał w Zurychu, gdzie działał jako dyrygent chórów, organista i wykładowca konserwatorium. W 1902 roku osiadł w Bazylei, gdzie był dyrygentem Basler Gesangverein i Basler Liedertafel, a także dyrygował koncertami symfonicznymi Allgemeine Musikgesellschaft. Od 1918 do 1921 roku był dyrektorem konserwatorium w Bazylei. 
Twórczość.
Jego twórczość kompozytorska obejmuje zaledwie 27 opusowanych dzieł. Tworzył w stylu neoromantycznym, z silnymi wpływami szwajcarskiego folkloru muzycznego. Skomponował m.in. "Symfonię d-moll" (1913), "Koncert skrzypcowy" (1924), 3 kwartety smyczkowe (1901, 1910, 1921), "Sekstet smyczkowy" (1921), oratorium "Le Laudi di San Francesco d’Assisi" (1925). Swój koncert skrzypcowy zadedykował Adolfowi Buschowi.

</doc>
<doc id="5411055" url="https://pl.wikipedia.org/wiki?curid=5411055" title="Radziwoniszki">
Radziwoniszki

Radziwoniszki (, "Radziwoniszki"; , "Radiwoniszki") – wieś na Białorusi, w obwodzie grodzieńskim, w rejonie lidzkim, w sielsowiecie Możejków.
W pobliżu znajduje się przystanek kolejowy Kurhan, położony na linii Lida – Mosty.
Historia.
W Rzeczypospolitej Obojga Narodów leżały w województwie wileńskim, w powiecie lidzkim. Odpadły od Polski w wyniku III rozbioru.
W XIX i w początkach XX w. wieś, okolica szlachecka, dwa folwarki i majątek ziemski położone w Rosji, w guberni wileńskiej, w powiecie lidzkim, w gminach Tarnowszczyzna i Myto. Siedziba okręgu wiejskiego w gminie Tarnowszczyzna.
W dwudziestoleciu międzywojennym nazwę "Radziwoniszki" nosiło sześć położonych w pobliżu siebie miejscowości. Leżały one w Polsce, w województwie nowogródzkim, w powiecie lidzkim, w gminie Tarnowo/Białohruda. Demografia w 1921 przedstawiała się następująco:
Mieszkańcami wszystkich sześciu miejscowości byli Polacy, z wyjątkiem 9 Białorusinów mieszkających w Radziwoniszkach I.
Po II wojnie światowej w granicach Związku Sowieckiego. Działała tu polska partyzantka. W 1950 (lub niedługo później) sowieci rozbili tu grupę Puchalskiego. Puchalski po zaciekłej walce, popełnił samobójstwo ostatnią kulą. Od 1991 w niepodległej Białorusi.
Religia.
We wsi w 1696 wzniesiono cerkiew, początkowo unicką, później prawosławną. W XIX w. zbudowano nową, istniejącą do dziś cerkiew prawosławną.
W majątku znajdowała się kaplica katolicka parafii w Wawiórce, w 1888 już nieistniejąca.

</doc>
<doc id="5411056" url="https://pl.wikipedia.org/wiki?curid=5411056" title="Máximo Perrone">
Máximo Perrone

Máximo Perrone (ur. 7 stycznia 2003 w Buenos Aires) – argentyński piłkarz pochodzenia hiszpańskiego występujący na pozycji defensywnego pomocnika, od 2023 roku zawodnik angielskiego Manchesteru City.
23 stycznia 2023 podpisał pięcioipółletni kontrakt z Manchesterem City.

</doc>
<doc id="5411057" url="https://pl.wikipedia.org/wiki?curid=5411057" title="Pretty Boy">
Pretty Boy

Pretty Boy – album studyjny polskiego rapera White’a 2115. Został wydany 24 czerwca 2022 roku przez wytwórnię SBM Label.
Album uzyskał status podwójnej platynowej płyty (2022). Album dotarł do pierwszego miejsca listy sprzedaży OLiS.
Lista utworów.
Opracowano na podstawie materiału źródłowego.

</doc>
<doc id="5411059" url="https://pl.wikipedia.org/wiki?curid=5411059" title="Polydesmus complanatus">
Polydesmus complanatus



</doc>
<doc id="5411061" url="https://pl.wikipedia.org/wiki?curid=5411061" title="Nipus">
Nipus

Nipus – rodzaj chrząszczy z rodziny biedronkowatych i podrodziny Microweiseinae. Obejmuje cztery opisane gatunki.
Morfologia.
Chrząszcze o podługowato-owalnym, wyraźnie wysklepionym ciele długości od 1 do 1,5 mm. Ubarwione są w odcieniach brązu, czasem z żółtawymi plamkami na pokrywach. Wierzch ciała jest nagi lub z rzadka porośnięty drobnymi szczecinkami.
Lekko wydłużona głowa w spoczynku wycofana jest pod przedplecze. Czułki buduje dziesięć członów, z których trzy ostatnie formują buławkę. Około 2,4 raza dłuższy od panewek czułkowych frontoklipeus jest wokół nich wykrojony, wzdłuż boków wyraźnie obrzeżony. Bruzdy podczułkowe są krótkie. Żuwaczki mają zredukowane mole i wykształcone prosteki. Szczęki mają pozbawione dołków palpifery i niemal równoległoboczne ze skośnie ściętym szczytem człony końcowe głaszczków szczękowych. Warga dolna ma prawie trójkątny przedbródek, wydłużoną i ku szczytowi rozszerzoną bródkę, zredukowany do żeberka podbródek, dobrze rozwinięty i szeroko zaokrąglony języczek oraz wąsko odseparowane głaszczki wargowe. Wydłużona gula wygrodzona jest krótkimi szwami gularnymi.
Poprzeczne przedplecze ma łukowatą krawędź przednią i nieoddzielone liniami od dysku kąty przednie. Kształt tarczki jest trójkątny. Pokrywy mają epipleury dochodzące do ⅔ ich długości. Skrzydła tylnej pary są wykształcone. Przedpiersie wypuszcza ku przodowi duży, szeroko zaokrąglony, zasłaniający narządy gębowe płat, a między biodrami formuje wyrostek z żeberkami. Wyrostek międzybiodrowy śródpiersia jest poprzeczny, nieco szerszy od środkowych bioder. Poprzeczne zapiersie ma opadające i po bokach niepełne linie udowe. Smukłe odnóża kończą się czteroczłonowymi stopami o niezmodyfikowanych pazurkach.
Odwłok ma sześć widocznych na spodzie sternitów (wentrytów), z których pierwszy jest nieco dłuższy niż dwa następne razem wzięte i zaopatrzony w niepełne, ukośne linie udowe oraz linie dodatkowe biegnące bardzo blisko nich. Samiec ma silnie niesymetryczne paramery, długi i niesymetrycznie przekręcony płat środkowy fallobazy oraz zakrzywione długie prącie o wyodrębnionej kapsule nasadowej.
Ekologia i występowanie.
Rodzaj nearktyczny, ograniczony w swym zasięgu do zachodniej części Stanów Zjednoczonych.
Zarówno larwy, jak i owady dorosłe są drapieżnikami żerującymi na czerwcach, w tym na "Ehrhornia cupressi" z rodziny wełnowcowatych.
Taksonomia.
Rodzaj ten wprowadzony został w 1899 roku przez Thomasa Lincolna Caseya i umieszczony wśród Cranophorini. W 1931 roku Richard Korschefsky dokonał wyznaczenia "N. biplagiatus" gatunkiem typowym rodzaju. Robert Gordon w 1970 roku umieścił ów rodzaj w Sticholotidini, a 1977 roku w Microweiseini. 
Z analizy filogenetycznej przeprowadzonej w 2020 roku przez Karola Szawaryna, Jaroslava Větrovca i Wiolettę Tomaszewską wynika zajmowanie przez "Nipus" w obrębie Microweiseini pozycji siostrzanej względem rodzaju "Allenius". Taki sam wynik uzyskali również Hermes Escalona i Adam Ślipiński w analizie z 2012 roku.
Do rodzaju zalicza się więc cztery opisane gatunki:

</doc>
<doc id="5411063" url="https://pl.wikipedia.org/wiki?curid=5411063" title="Max d’Ollone">
Max d’Ollone

Max d’Ollone, właśc. Maximilien Paul Marie Félix d’Ollone (ur. 13 czerwca 1875 w Besançon, zm. 15 maja 1959 w Paryżu) – francuski kompozytor i krytyk muzyczny.
Życiorys.
Studiował w Konserwatorium Paryskim u Alberta Lavignaca, Jules’a Masseneta i Charles’a Lenepveu. W 1897 roku zdobył Prix de Rome za kantatę "Frédégonde". Prowadził aktywną działalność jako dyrygent. Był wykładowcą École normale de musique i Konserwatorium Paryskiego. W latach 1931–1942 sprawował funkcję inspektora szkół muzycznych. Od 1942 do 1944 roku dyrygował paryską Opéra-Comique. Został odznaczony Legią Honorową.
Twórczość.
Był autorem 5 oper: "Le Retour" (wyst. Angers 1913), "Les Uns et les autres" (wyst. Paryż 1922), "L’Arlequin" (wyst. Paryż 1924), "George Dandin" (wyst. Paryż 1930) i "La Samaritaine" (wyst. 1937). W pierwszych dwóch operach, w okresie fascynacji symbolizmem, koncentrował się na przeżyciach postaci scenicznych. Dwie kolejne opery mają charakter komiczny, ostatnia ma natomiast charakter oratorium opartego na tematyce biblijnej. Ponadto skomponował m.in. "Fantaisie" na fortepian i orkiestrę (1899), "Dans la cathédrale" na orkiestrę (1906) i szereg utworów kameralnych. Instrumentalna twórczość d’Ollone’a odznacza się bogactwem barw i precyzyjną instrumentacją.
Opublikował prace "Le langage musical" (Paryż–Genewa 1952) i "Le Théâtre lyrique et le public" (Paryż 1955).

</doc>
<doc id="5411064" url="https://pl.wikipedia.org/wiki?curid=5411064" title="Brandon Vazquez">
Brandon Vazquez

Brandon Vázquez Toledo (ur. 14 października 1998 w San Diego) – amerykański piłkarz pochodzenia meksykańskiego występujący na pozycji napastnika, od 2020 roku zawodnik FC Cincinnati.
Jego rodzice pochodzą z Guadalajary.

</doc>
<doc id="5411066" url="https://pl.wikipedia.org/wiki?curid=5411066" title="Alondes Williams">
Alondes Williams

 
Alondes Williams (ur. 19 czerwca 1999 w Milwaukee) – amerykański koszykarz, występujący na pozycjach rozgrywającego lub rzucającego obrońcy.
12 stycznia 2023 został zwolniony przez Brooklyn Nets.

</doc>
<doc id="5411068" url="https://pl.wikipedia.org/wiki?curid=5411068" title="Maan Sassen">
Maan Sassen

Emmanuel Marie Joseph Antony (Maan) Sassen (ur. 11 września 1911 w ’s-Hertogenbosch, zm. 20 grudnia 1995 tamże) – holenderski polityk, prawnik i dyplomata, deputowany i senator, pierwszy przewodniczący Europejskiej Partia Ludowej. W latach 1948–1949 minister ds. kolonii zamorskich, w latach 1967–1970 członek Komisji Europejskiej, w latach 1971–1977 stały przedstawiciel przy Wspólnotach Europejskich.
Życiorys.
Syn sędziego Karela i Elizabeth van Heijst. W 1936 ukończył studia prawnicze na Katolickim Uniwersytecie w Nijmegen, następnie rozpoczął praktykę jako adwokat. Należał do konserwatywnego ruchu Brabantia Nostra, a od 1938 do Rzymskokatolickiej Partii Stanu, w 1939 wybrany z jej listy do rady Brabancji Północnej (wykonywał mandat do 1941). Od 1940 do 1941 członek Nederlandse Unie, masowego ruchu sprzeciwiającego się niemieckiej okupacji Holandii. Od maja 1942 do grudnia 1943 internowany w obozie jenieckim w Sint-Michielsgestel. Podczas wojny publikował w podziemnych czasopismach katolickich „Je Maintiendrai” i „Christofoor”. 
Po II wojnie światowej członek reformatorskiego Nederlandse Volksbeweging, a następnie Katolickiej Partii Ludowej, był członkiem władz centralnych KVP i wiceprzewodniczącym. Od 1945 do 1958 pozostawał radnym prowincji Brabancja Północna, od 1945 do 1946 wchodził w skład jej władz wykonawczych. W latach 1946–1948 członek Tweede Kamer. Od sierpnia 1948 do lutego 1949 pełniący obowiązki ministra ds. kolonii zamorskich. Zrezygnował ze stanowiska po konflikcie politycznym, w którym opowiedział się przeciwko niepodległości Indonezji wbrew stanowisku rządu i wysokiego komisarza Louisa Beela. Czasowo zrezygnował z polityki, w latach 1950–1958 orzekał w Centrale Raad van Beroep (sądzie apelacyjnym rozpatrującym głównie sprawy z zakresu służby cywilnej). W latach 1952–1958 zasiadał w Eerste Kamer, oddelegowany do Zgromadzenia Ogólnego Organizacji Narodów Zjednoczonych i od 1952 do Parlamentu Europejskiego. Był jednym z inicjatorów powołania frakcji chadeckiej, przekształconej później w Europejską Partię Ludową oraz jej pierwszym przewodniczącym (1953–1958). Pozostawał zarazem wiceszefem Międzynarodówki Centrowych Demokratów (1949–1958).
Od 1958 do likwidacji w 1967 należał do Komisji Europejskiej Wspólnoty Energii Atomowej (kierowanych kolejno przez Louisa Armanda, Étienne’a Hirscha i Pierre’a Chatenet). W 1967 został członkiem Komisji Europejskiej kierowanej przez Jeana Reya, odpowiadał w niej za konkurencję. W latach 1971–1977 pozostawał przedstawicielem Holandii przy Wspólnotach Europejskich, następnie zajmował stanowiska kierownicze i doradcze w sektorze prywatnym.
Życie prywatne.
Dwukrotnie żonaty. Jego pierwszą żoną została w 1939 krewna lidera KVP Carla Romme, mieli czworo dzieci. Drugi związek małżeński zawarł w 1978 z Jeannette Koenen.
Odznaczenia.
Odznaczony m.in. Orderem Oranje-Nassau II (1972) i III (1972) klasy, Orderem Lwa Niderlandzkiego III klasy (1949) oraz Wielki Krzyż Zasługi Orderu Zasługi Republiki Federalnej Niemiec (1956). W 1986 otrzymał nadawany w tym roku po raz pierwszy Medal Roberta Schumana.

</doc>
<doc id="5411069" url="https://pl.wikipedia.org/wiki?curid=5411069" title="Katarzyna Szczepańska-Woszczyna">
Katarzyna Szczepańska-Woszczyna

Katarzyna Szczepańska-Woszczyna – polski naukowiec, doktor habilitowany nauk o zarządaniu, prorektor Akademii WSB ds. Nauki i Kształcenia, profesor w Katerze Zarządzania Akademii WSB. 
Z Akademią WSB związana od 1997 r., od 2020 prorektor ds. Nauki i Kształcenia Akademii WSB; W latach 2010-2019 prorektor WSB ds. kształcenia i współpracy międzynarodowej. 
Zastępca Redaktora Naczelnego międzynarodowego czasopisma Forum Scientiae Oeconomia. Członek zespołu doradczego Ministra Nauki i Szkolnictwa Wyższego w ramach programu „Doskonała nauka”. Członek Polskiej Komisji Akredytacyjnej w latach 2020-2023 powołana przez Ministra Nauki i Szkolnictwa Wyższego. Członek międzynarodowych i krajowych organizacji i stowarzyszeń: European Woman Rectors Assosciation (EWORA), Prezes Zarządu oddziału w Dąbrowie Górniczej Towarzystwa Naukowego Organizacji i Kierownictwa. Autorka i organizatorka cyklicznego międzynarodowego projektu "Innowacje i Przedsiębiorczość. Teoria i praktyka". Członek Rady Ekspertów, ekspert Forów Gospodarczych, Światowego Kongresu Klastrów w Dąbrowie Górniczej. Współorganizatorka wydarzeń upowszechniających wiedzę i kulturę m.in.: Festiwal Nauki, promujących kulturę jakości w szkolnictwie wyższym w wymiarze krajowym i międzynarodowym m.in. cykliczne Akademickie Forum Jakości. Współtwórca szkoły naukowej i Instytutu Studiów nad Współpracą Terytorialną i Międzyorganizacyjną. Członek Academy of Management. Członek "."

</doc>
<doc id="5411070" url="https://pl.wikipedia.org/wiki?curid=5411070" title="Anna Pawłowska (koszykarka)">
Anna Pawłowska (koszykarka)

Anna Pawłowska (ur. 18 stycznia 1996 w Inowrocławiu) – polska koszykarka występująca na pozycji rozgrywająca/rzucająca, obecnie zawodniczka SKK Polonia Warszawa.

</doc>
<doc id="5411073" url="https://pl.wikipedia.org/wiki?curid=5411073" title="JDabrowsky">
JDabrowsky



</doc>
<doc id="5411075" url="https://pl.wikipedia.org/wiki?curid=5411075" title="Daniel Ríos">
Daniel Ríos

Daniel Armando Ríos Calderón (ur. 22 lutego 1995 w mieście Meksyk) – meksykański piłkarz występujący na pozycji napastnika, od 2023 roku zawodnik Guadalajary.

</doc>
<doc id="5411077" url="https://pl.wikipedia.org/wiki?curid=5411077" title="Max d'Ollone">
Max d'Ollone



</doc>
<doc id="5411081" url="https://pl.wikipedia.org/wiki?curid=5411081" title="Kendall Brown">
Kendall Brown

Kendall Thomas Brown (ur. 11 maja 2003 w Cottage Grove) – amerykański koszykarz, występujący na pozycjach rzucającego obrońcy lub niskiego skrzydłowego, obecnie zawodnik Indiany Pacers oraz zespołu G-League – Fort Wayne Mad Ants.
W 2019 został zaliczony do składu MaxPreps Sophomore All-America honorable mention. W 2021 wystąpił w spotkaniach gwiazd amerykańskich szkół średnich McDonald’s All-American, Jordan Brand Classic, Nike Hoop Summit.
Jego ojciec Courtney grał w koszykówkę na uczeni Southwest Missouri State, następnie w Europie, Ameryce Południowej oraz zespole Harlem Globetrotters.

</doc>
<doc id="5411084" url="https://pl.wikipedia.org/wiki?curid=5411084" title="Opéra de Paris">
Opéra de Paris



</doc>
<doc id="5411085" url="https://pl.wikipedia.org/wiki?curid=5411085" title="Flaga Biełgorodu">
Flaga Biełgorodu

Flaga Biełgorodu – jeden z oficjalnych symboli (obok herbu) miasta Biełgorod znajdującego się w Federacji Rosyjskiej.
Obecna flaga została zatwierdzona 22 lipca 1999 roku decyzją Rady Miejskiej Biełgorodu № 321, a w 2002 roku została włączona do Państwowego Rejestru Heraldycznego Federacji Rosyjskiej z nadaniem numeru rejestracyjnego 978.
Opis.
Flaga miejska Biełgorodu (niebieskie płótno z białym pasem poniżej) przedstawia żółtego lwa stojącego na tylnych łapach, nad którym unosi się biały orzeł. Symbolika miasta ma ponad 300 lat i sięga czasów panowania Piotra Wielkiego. Car rosyjski nadał herb mieszkańcom Biełgorodu na pamiątkę zwycięstwa nad Szwedami w bitwie pod Połtawą (1709). W 1712 roku herb widniał na sztandarze pułku biłgorodzkiego, który pokonał wroga, a w 1727 roku stał się symbolem nowo powstałego województwa.

</doc>
<doc id="5411086" url="https://pl.wikipedia.org/wiki?curid=5411086" title="Minister - Członek Rady Ministrów do Spraw Młodzieży">
Minister - Członek Rady Ministrów do Spraw Młodzieży



</doc>
<doc id="5411087" url="https://pl.wikipedia.org/wiki?curid=5411087" title="Wojskowi specjaliści Białorusi">
Wojskowi specjaliści Białorusi

Wojskowi specjaliści Białorusi (biał. "Ваенныя спецыялісты Беларусі") – byli i obecni żołnierze Sił Zbrojnych Republiki Białorusi, rzadziej przedstawiciele organizacji paramilitarnych i pracownicy przedsiębiorstw kompleksu wojskowo-przemysłowego, którzy udzielają wsparcia zagranicznym strukturom siłowym. Reprezentowani zarówno przez państwowych żołnierzy i doradców wojskowych, jak i najemników.
Pojawienie się tego zjawiska na Białorusi wiąże się z polityką demilitaryzacji w latach 1992-1996, podczas której wielu żołnierzy straciło pracę z powodu redukcji armii. Niektórzy odeszli z powodu niskiej pensji. Jednak rząd pilnie potrzebował emerytowanych żołnierzy, ponieważ władze bały się wysłać aktywnych specjalistów do świadczenia wojskowych usług doradczych za granicę.
Najemnicy często współpracowali ze specjalistami państwowymi lub byli pod patronatem rządu białoruskiego.
Wśród poszukiwanych specjalności byli piloci, mechanicy, oficerowie sztabowi, specjaliści operacji specjalnych, w tym snajperzy. Białorusini współpracowali z siłami Nigerii, Libijskiej Dżamahiriji (oficjalnie tylko do wojny domowej 2011 r.), Wenezueli , Sudanu, Jemenu , Wybrzeża Kości Słoniowej i Demokratycznej Republiki Konga. Najemnicy i specjaliści państwowi brali udział w kilku konfliktach. W sektorze usług specjalistów wojskowych kluczowym regionem dla Białorusi była Afryka. Jednak pod koniec lat 10. i na początku lat 20. XXI wieku izraelskie, francuskie i rosyjskie PMC (Grupa Wagnera) zaczęły tworzyć konkurencję dla Białorusinów.

</doc>
<doc id="5411089" url="https://pl.wikipedia.org/wiki?curid=5411089" title="Kruk tasmański">
Kruk tasmański

Kruk tasmański ("Corvus tasmanicus") – gatunek dużego ptaka z rodziny krukowatych (Corvidae). Zamieszkuje Australię (wraz z Tasmanią i okolicznymi wyspami). Nie jest zagrożony wyginięciem.
Systematyka.
Kruk tasmański został opisany przez Mathewsa w 1912 roku jako podgatunek kruka australijskiego ("C. coronoides"; wówczas pod nazwą "C. marianae"). Miejsce typowe to Tasmania i od nazwy tej wyspy pochodzi epitet gatunkowy "tasmanicus".
Wyróżnia się dwa podgatunki "Corvus tasmanicus":
"C. tasmanicus boreus" bywał przez niektórych autorów podnoszony do rangi osobnego gatunku, ale prawie identyczna wokalizacja obu tych taksonów, a także badania genetyczne potwierdzają, że reprezentują one ten sam gatunek.
Występowanie.
Kruk tasmański zamieszkuje Tasmanię i okoliczne wyspy, a także południowo-wschodnią i wschodnią Australię.
Poszczególne podgatunki zamieszkują:
Morfologia.
Ptak osiąga długość ciała 52–54 cm, a rozpiętość jego skrzydeł wynosi 91–113 cm. Osiąga masę ciała od 500 do 800 gramów. Obie płcie są do siebie podobne.
Ekologia.
Zamieszkuje wszystkie typy siedlisk lądowych w obrębie zasięgu występowania – od gór po wybrzeża, najczęściej lasy i ich obrzeża oraz pastwiska.
Jest to gatunek wszystkożerny. Żywi się głównie bezkręgowcami, małymi ptakami, jajami, pisklętami, małymi ssakami i padliną, w tym organizmami morskimi wyrzuconymi na brzeg; czasami zjada jaszczurki. W skład jego diety wchodzą również nasiona, niektóre owoce i inny materiał roślinny, niekiedy nawet nektar. W poszukiwaniu padliny i odpadków często patroluje drogi, wysypiska śmieci czy parki.
Składanie jaj ma miejsce głównie od lipca do września, na Tasmanii nawet do połowy grudnia. Jest to gatunek monogamiczny, gnieżdżący się w samotnych, rozproszonych parach. Gniazdo w kształcie miski mierzącej około 40 cm szerokości i 50 cm głębokości, wykonane jest z patyków, wyłożone korą, liśćmi, piórami, trawą, wełną, włosiem, wodorostami czy końskim nawozem. Jest ono usytuowane w rozwidleniu drzewa na wysokości 3–36 m (zwykle ponad 10 m) nad ziemią; na przybrzeżnych wyspach czasami na ziemi lub w jej pobliżu albo na półce skalnej. W zniesieniu 3–6 jaj, najczęściej 4 lub 5. Inkubacją zajmuje się wyłącznie samica, prawdopodobnie przez około 20 dni. Karmieniem piskląt zajmują się oboje rodzice. Młode opuszczają gniazdo po 37–43 dniach od wyklucia, ale przez kolejne trzy miesiące są jeszcze zależne od rodziców.
Status.
Międzynarodowa Unia Ochrony Przyrody (IUCN) uznaje kruka tasmańskiego za gatunek najmniejszej troski (LC – "Least Concern"). Liczebność populacji nie została oszacowana, ale ptak ten opisywany jest jako pospolity, lokalnie bardzo liczny. Trend liczebności populacji oceniany jest jako spadkowy ze względu na postępujące niszczenie siedlisk.

</doc>
<doc id="5411090" url="https://pl.wikipedia.org/wiki?curid=5411090" title="Mistrzostwa Europy w Piłce Ręcznej Mężczyzn 2026 (eliminacje)">
Mistrzostwa Europy w Piłce Ręcznej Mężczyzn 2026 (eliminacje)

Kwalifikacje do Mistrzostw Europy w Piłce Ręcznej Mężczyzn 2026 – trzyetapowe rozgrywki, mające na celu wyłonienie dwudziestu czterech męskich reprezentacji narodowych w piłce ręcznej, które wystąpią w finałach tego turnieju.
Informacje ogólne.
Turniej finałowy organizowanych przez EHF mistrzostw Europy odbędzie się w styczniu 2026 roku w Danii, Norwegii oraz Szwecji i wezmą w nim udział dwadzieścia cztery drużyny.
System kwalifikacji co do zasady pozostał taki, jak w eliminacjach do ME 2024. Maksymalnie cztery reprezentacje miały otrzymać bezpośredni awans, pozostawiono także układ gier w drugiej fazie w ramach ośmiu czterozespołowych grup, do których zespoły zostały przydzielone automatycznie bądź też po awansie z preeliminacji. Preeliminacje odbywały się dwuetapowo – pierwszą częścią były rozgrywki grupowe dla najsłabszych europejskich reprezentacji, zaś drugą dodatkowa runda barażowa z udziałem najsłabszych drużyn eliminacji do poprzedniego turnieju mistrzowskiego oraz zespołów zakwalifikowanych z pierwszej fazy.
Faza 1.
W pierwszej fazie wystąpiły cztery drużyny, zatem nie było potrzeby organizowania losowania grup, w połowie października 2022 roku wylosowano jedynie kolejność praw do organizacji turnieju. Pierwszeństwo otrzymał Cypr, jednak po jego rezygnacji zawody zorganizowano w Azerbejdżanie. Cztery uczestniczące drużyny rywalizowały w styczniu 2023 roku systemem kołowym o jedno miejsce premiowane awansem do fazy barażowej. Uzyskała je Wielka Brytania dzięki lepszemu od Cypru bilansowi bramkowemu po dwóch zwycięstwach i remisie.
Runda barażowa.
Runda barażowa odbędzie się z udziałem ośmiu reprezentacji, z których jedną będzie triumfator I fazy, w styczniu 2024 roku w formie czterech dwumeczów, których zwycięzcy awansują do drugiej fazy eliminacji.
Mistrzostwa Europy w Piłce Ręcznej Mężczyzn 2024.
Automatyczny awans prócz gospodarzy kolejnych mistrzostw uzyska najlepszy zespół ME 2024 rozegranych w styczniu w Niemczech.
Faza 2.
W drugiej fazie odbędzie się właściwy turniej eliminacyjny z udziałem trzydziestu dwóch reprezentacji podzielonych na osiem czterozespołowych grup. Automatyczny awans do tego etapu zyskało dwadzieścia osiem drużyn, które dołączyły do czterech zwycięzców rundy barażowej. Awans do turnieju finałowego mistrzostw Europy uzyskają dwie najlepsze drużyny z każdej grupy oraz cztery najlepsze zespoły spośród tych, które zajęły trzecie miejsce.

</doc>
<doc id="5411094" url="https://pl.wikipedia.org/wiki?curid=5411094" title="Michel Pignolet de Montéclair">
Michel Pignolet de Montéclair

Michel Pignolet de Montéclair (ochrzczony 4 grudnia 1667 w Andelot, zm. 22 września 1737 w Domont) – francuski kompozytor i teoretyk muzyki.
Życiorys.
Kształcił się przy szkole katedralnej w Langres, gdzie jego nauczycielem był Jean-Baptiste Moreau. Od 1687 roku przebywał w Paryżu. Pozostawał w służbie księcia de Vaudémont, z którym odbył podróż do Włoch. O szczegółach tej podróży niewiele jednak wiadomo. Prowadził działalność pedagogiczną, do grona jego uczniów należały córki François Couperina. Od 1697 do 1737 roku grał na kontrabasie w Operze Paryskiej. Był jednym z pierwszych muzyków grających na tym instrumencie.
Zaliczany jest do grona czołowych francuskich twórców operowych w okresie po śmierci Jeana-Baptiste’a Lully’ego. Opery Montéclaira cechują się podkreśleniem dramatycznej funkcji kolorystyki i wprowadzeniem chórów a cappella. Skomponował m.in. operę baletową "Les Festes de l’été" (wyst. Paryż 1716) i tragédie lyrique "Jephté" (wyst. Paryż 1732). Jego twórczość instrumentalna obejmuje m.in. "Sérénade ou concert divisez en 3 suites" na skrzypce, flety proste i oboje (1697), "6 Concerts" na 2 flety (b.d.), "6 Concerts" na flet i basso continuo (b.d.), "Brunetès anciènes et modernes" na flet lub skrzypce (b.d.). Był autorem licznych prac teoretycznych stanowiących współcześnie ważne źródło wiedzy o muzyce XVIII-wiecznej, wydał pierwszy francuski podręcznik gry na skrzypcach (1711).

</doc>
<doc id="5411096" url="https://pl.wikipedia.org/wiki?curid=5411096" title="Posejdon (album)">
Posejdon (album)

Posejdon – album studyjny polskiego rapera Kizo. Został wydany 23 października 2020 roku przez wytwórnię Chillwagon.co.
Album uzyskał status platynowej płyty (2021). Album dotarł do drugiego miejsca listy sprzedaży OLiS.
Lista utworów.
Opracowano na podstawie materiału źródłowego.

</doc>
<doc id="5411099" url="https://pl.wikipedia.org/wiki?curid=5411099" title="Bazylika Biskupia w Płowdiwie">
Bazylika Biskupia w Płowdiwie

Bazylika Biskupia (również Wielka Bazylika) – wczesnochrześcijańska świątynia w Płowdiwie. Jej ruiny odkryto i wykopano w latach 1982–1986. W 2021 roku ruiny przeniesiono do muzeum.
W 2018 roku została wpisana na listę informacyjną UNESCO.
Historia.
Bazylika jest datowana na okres II–VI wieku. Jej całkowita długość wynosiła 86,30 m, a jej szerokość 38,50 m. Jest znana z wczesnochrześcijańskich mozaik pokrywających nawy boczne. Została odkryta podczas wykopalisk archeologicznych prowadzonych w latach 1982–1986. W 2018 roku została wpisana na listę informacyjną UNESCO.

</doc>
<doc id="5411100" url="https://pl.wikipedia.org/wiki?curid=5411100" title="Bazylika Biskupia">
Bazylika Biskupia



</doc>
<doc id="5411103" url="https://pl.wikipedia.org/wiki?curid=5411103" title="Tusz (singel)">
Tusz (singel)

Tusz – utwór polskiego rapera Smolastego oraz rapera Tymka, wydany w kwietniu 2019 roku, pochodzący z albumu "Pełnia".
Nagranie uzyskało status podwójnej platynowej płyty (2020). Utwór zdobył ponad 27 milionów wyświetleń w serwisie YouTube (2023) oraz ponad 15 milionów odsłuchań w serwisie Spotify (2023).
Producentem utworu jest Miyo. Tekst utworu został napisany przez Norberta Smolińskiego oraz Tymoteusza Buckiego.

</doc>
<doc id="5411112" url="https://pl.wikipedia.org/wiki?curid=5411112" title="Tło skalne">
Tło skalne



</doc>
<doc id="5411113" url="https://pl.wikipedia.org/wiki?curid=5411113" title="Paleokryształ">
Paleokryształ



</doc>
<doc id="5411116" url="https://pl.wikipedia.org/wiki?curid=5411116" title="Koczkodan rzeczny">
Koczkodan rzeczny

Koczkodan rzeczny, dawniej koczkodan mona ("Cercopithecus mona") – gatunek ssaka naczelnego z podrodziny koczkodanów (Cercopithecinae) w obrębie rodziny koczkodanowatych (Cercopithecidae).
Występowanie.
Koczkodan rzeczny występuje na terenach Ghany, Togo, Beninu, Nigerii i Kamerunu. Zamieszkuje głównie lasy mangrowe. Preferuje wysokie temperatury (około 27 °C).
Charakterystyka.
Są to niewielkie zwierzęta, osiągają rozmiar 32–53 cm długości, jednak ich ogon może osiągnąć znacznie więcej niż rozmiar ich samych i jest to 67–90 cm. Samce są cięższe niż samice, samce osiągają około 5 kg, natomiast samice 2,5–4,7 kg.
Ich futro na plecach jest od czerwono-brązowego po złocisto-brązowe, reszta ciała w większości jest biała. Ogon z wierzchu prawie czarny, od spodu szary, końcówka ogona czarna.
Koczkodan rzeczny, tak jak większość małp, żywi się nasionami i niewielkimi owadami.
Koczkodany są zdolne do reprodukcji w wieku około 2 lat, czas ciąży to około 6 miesięcy.
Żyją w grupach od 5 do 50 osobników. Stado zajmuje obszar od 2 do 20 ha (zależnie od liczebności). Zazwyczaj w grupie jest jeden samiec, jednak w przypadku większych stad może być ich kilku. Osobniki mogą dożyć wieku do 30 lat.

</doc>
<doc id="5411117" url="https://pl.wikipedia.org/wiki?curid=5411117" title="Cmentarz wojskowy w Surkontach">
Cmentarz wojskowy w Surkontach

Cmentarz wojskowy w Surkontach – zniszczony przez władze Białorusi cmentarz żołnierzy Armii Krajowej zlokalizowany w miejscowości Surkonty, w obwodzie grodzieńskim na Białorusi.
Polegli.
Na cmentarzu spoczywają żołnierze Armii Krajowej polegli 21 sierpnia 1944 w walce z wojskami wewnętrznymi NKWD pod Surkontami, gdzie odbyło się starcie już po rozbrojeniu oddziałów AK pod Wilnem. Pochowano tutaj m.in. podpułkownika Macieja Kalenkiewicza „Kotwicza” wraz z 36 podkomendnymi, w tym sześcioma oficerami Nowogródzkiego Okręgu Armii Krajowej.
Historia.
Poległych (obdartych przez Sowietów z butów i części odzieży) pochowano, wobec sprzeciwu miejscowego proboszcza (narodowości litewskiej), obawiającego się represji, nie na parafialnym cmentarzu, ale w pobliżu bardzo zaniedbanej mogiły powstańców styczniowych, którą wskazał jeden z mieszkańców wsi, a w której spoczywali najprawdopodobniej żołnierze oddziału Ludwika Narbutta. Ksiądz mimo wszystko poświęcił przeznaczone na pochówek miejsce oraz wziął udział w pogrzebie. Za ten gest był wzywany na przesłuchania. Pogrzeb zorganizował jeden z ocalałych akowców, Czesław Zgorzelski. Prowizoryczna mogiła żołnierzy zachowała się dzięki uporowi miejscowej ludności, która nie dopuściła do jej zaorania na potrzeby lokalnego kołchozu.
Kilku poległych zostało wkrótce po bitwie ekshumowanych przez szefa Biura Informacji i Propagandy Armii Krajowej z Lidy, Józefa Kalecińskiego „Adila”. Ciała ekshumowanych spoczęły na cmentarzu w Jancewiczach (kwatera akowska), obok grobów porucznika Aleksandra Warakomskiego „Świra” i żołnierza z Lidy, Mariana Jończyka. Do przeniesionych należeli m.in. Jerzy Kaleciński „Kosinus” (był synem Józefa), podporucznik Stanisław Dźwinel „Dzwon” (dowódca kompanii lotniczej) oraz podporucznik Walenty Wasilewski „Jary”.
Na cmentarzu dwa razy pojawiały się komisje NKWD z Grodna oraz Moskwy, które sprawdzały, czy rzeczywiście leży tu Kalenkiewicz. Przez lata ZSRR o cmentarzu nie wolno było wspominać, choć według sowieckiej wersji Polacy polegli tu w walce z Niemcami. Z czasem, w wyniku nakazowego zaniedbania, pozostał w obrębie nekropolii jeden kamień nagrobny, zmarłych w końcu XIX wieku Anny i Józefa Lunkiewiczów, który później pozwolił na wyznaczenie kształtu odbudowanej mogiły.
Latem 1972 cmentarz, jako pierwszy Polak z zagranicy, odwiedził przyjaciel „Kotwicza”, absolwent Politechniki Lwowskiej, żołnierz Obwodu Wileńskiego AK, ofiara represji NKWD, Bolesław Krzyżanowski. W towarzystwie miejscowych obejrzał pole bitwy, w tym widoczne jeszcze leje po wybuchach, kamieniami wyznaczył miejsce cmentarza, wykonał fotografie, wykonał szkic i przewiózł cały materiał do Polski. We Wrocławiu sporządził opis terenu i przesłał rodzinie poległych (żonie „Kotwicza”, Irenie Kalenkiewiczowej oraz jego córce, Danucie Wołągiewiczowej, Helenie Nikicicz i Czesławowi Zgorzelskiemu).
W 1980, w miejscu grobu „Kotwicza”, jeden z mieszkańców wsi położył kamień, co było pierwszą formą wskrzeszenia pamięci poległych. Był to fragment pomnika z dawnego cmentarza powstańców styczniowych, znajdującego się obok wykarczowanych potem jałowców i kępy sosen. W 1981 Surkonty odwiedziła starsza córka Kalenkiewicza. Kamień ułożony rok wcześniej jeszcze wówczas leżał. Przez cmentarz pracownicy kołchozu „Prawda” w Bałtiszkach dwa razy dziennie przepędzali bydło na pastwisko. Mieszkańcy w tych czasach bali się jeszcze mówić na temat poległych Polaków.
Dopiero u schyłku istnienia ZSRR pojawiła się okazja godnego upamiętnienia poległych żołnierzy. W 1988 starania o upamiętnienie mogiły podjął historyk, Cezary Chlebowski. Pomysłem zainteresowano konsulat generalny w Mińsku, który do Ministerstwa Spraw Zagranicznych Białorusi SRR wystosował trzy noty (listopad 1988, kwiecień i wrzesień 1989). Odbywano rozmowy z ministerstwem, władzami wojewódzkimi i rejonowymi. Zgoda na upamiętnienie w końcu zapadła, ale niezgodności dotyczyły treści napisu na tablicy pamiątkowej. Rosjanie zaproponowali tekst: "Polskim żołnierzom Armii Krajowej poległym w 1944 roku". Tekst taki nie był do przyjęcia dlatego, że w 1944 w okolicy przebywali okupanci niemieccy, a potem Sowieci i tablica mogła fałszować historię. Strona polska zabiegała o to, by na tablicy była zawarta dokładna data: "21 sierpnia 1944", która bezsprzecznie wskazywała przeciwnika. Po dalszych ustaleniach, a także przemianach politycznych w ZSRR nadeszła zgoda i można było przystąpić do odbudowy cmentarza. W okresie rozpoczęcia robót na cmentarzu stał już krzyż postawiony przez Kazimierza Sosnowskiego z Wilna, prezesa Fundacji Kultury Polskiej, na którym przybito tabliczkę przywiezioną przez Irenę Kalenkiewiczową.
Cmentarz, ostatecznie odbudowany staraniem Rady Ochrony Pamięci Walk i Męczeństwa na podstawie materiałów Krzyżanowskiego, został otwarty 8 września 1991. W uroczystości otwarcia udział wzięli m.in. Irena Kalenkiewiczowa, wdowa po ppłk. „Kotwiczu”, a także kilku żyjących jeszcze uczestników bitwy. Obiekt powstał dzięki pomocy władz rejonu i wsi Surkonty, Bałtiszki, Pielasa, polskiej, litewskiej i białoruskiej ludności tych wsi i pracowników kołchozu „Prawda” w Bałtiszkach. Betonowe krzyże odlano w kołchozie w formach przywiezionych z Polski, przy czym konieczne było nauczenie kołchoźników odlewania betonu. Budowy kamiennego muru otaczającego nekropolię podjęła się wędrowna ekipa Tatarów. Pracami zarządzał Ryszard Bączkowski.
Forma.
Otoczony niskim kamiennym murem cmentarz zawierał wydłużoną mogiłę z dwoma rzędami betonowych krzyży. Do krzyży przytwierdzono żeliwne tablice z nazwiskami i pseudonimami poległych żołnierzy AK. Po drugiej stronie mogiły uczczono w sposób symboliczny pamięć akowców poległych w bitwie pod Poddubiczami. W centrum nekropolii umieszczono, zwieńczony krzyżem, kopiec z kamieni z żeliwną tablicą i napisem w języku polskim: "Żołnierzom Armii Krajowej Okręgów „Nów” i „Wiano” poległym za Polską pod Surkontami 21 VIII 1944 r. i w Poddubiczach 19 VIII 1944 r." Autorem projektu cmentarza był architekt Dominik Mączyński, pracownik Fundacji Ochrony Zabytków. Nekropolią opiekowali się Polacy z Lidy.
Próby zbeszczeszczania i dewastacja.
W maju 2013 lokalny kołchoz rozpoczął budowę ośrodka hodowli krów w odległości około trzydziestu metrów od cmentarza. Tak bliskie sąsiedztwo obory mogło doprowadzić do przedostania się nieczystości na mogiły Polaków. Sprawę sygnalizowała prezes Stowarzyszenia Żołnierzy AK na Białorusi, Weronika Sebastianowicz, a zapytanie w tej sprawie do ministra spraw zagranicznych złożył prezydent Andrzej Duda. 25 sierpnia 2022 władze białoruskie zrównały cmentarz przy użyciu ciężkiego sprzętu. Polskie Ministerstwo Spraw Zagranicznych złożyło ostry protest na ręce białoruskich dyplomatów, po dokonaniu dewastacji nekropolii.

</doc>
<doc id="5411119" url="https://pl.wikipedia.org/wiki?curid=5411119" title="Rubin Goldmark">
Rubin Goldmark

Rubin Goldmark (ur. 15 sierpnia 1872 w Nowym Jorku, zm. 6 marca 1936 tamże) – amerykański kompozytor i pianista.
Życiorys.
Bratanek Károlya Goldmarka. W latach 1889–1891 studiował w Konserwatorium Wiedeńskim u Antona Doora i Johanna Nepomuka Fuchsa. Po powrocie do Stanów Zjednoczonych uczył się w latach 1891–1893 w National Conservatory w Nowym Jorku u Antonína Dvořáka i Rafaela Joseffy’ego. Od 1895 do 1901 roku pełnił funkcję dyrektora konserwatorium w Colorado Springs. W 1902 roku wrócił do Nowego Jorku, gdzie udzielał prywatnie lekcji gry na fortepianie i teorii muzyki, a także występował z recitalami jako pianista. W 1924 roku został dyrektorem wydziału kompozycji w Juilliard School of Music. Do grona jego uczniów należeli George Gershwin, Aaron Copland i Frederick Jacobi.
Posługiwał się późnoromantycznym językiem muzycznym i estetyką, które łączył z elementami narodowej muzyki amerykańskiej (negro spirituals, jazz). W 1909 roku otrzymał Paderewski Prize za "Kwartet fortepianowy A-dur".

</doc>
<doc id="5411121" url="https://pl.wikipedia.org/wiki?curid=5411121" title="Helena Piereśko">
Helena Piereśko

Helena Piereśko z domu Gorzkowska (ur. 28 sierpnia 1913 w Brokowie, zm. 4 lutego 1971) – polska nauczycielka, posłanka na Sejm PRL III kadencji.
Życiorys.
Córka Władysława. Uzyskała wykształcenie wyższe niepełne, z zawodu była nauczycielką. Należała do Związku Nauczycielstwa Polskiego, w którym pełniła funkcję sekretarz Zarządu Okręgowego ZNP w Białymstoku. Wstąpiła do Zjednoczonego Stronnictwa Ludowego. W 1961 została posłanką na Sejm PRL z okręgu Białystok, w parlamencie zasiadała w Komisji Pracy i Spraw Socjalnych. W 1965 została wybrana radną Wojewódzkiej Rady Narodowej w Białymstoku.
W 1954 została odznaczona Medalem 10-lecia Polski Ludowej.
Została pochowana na Cmentarzu Farnym w Białymstoku.

</doc>
<doc id="5411124" url="https://pl.wikipedia.org/wiki?curid=5411124" title="Biathlon na Zimowej Uniwersjadzie 2023 – bieg indywidualny mężczyzn">
Biathlon na Zimowej Uniwersjadzie 2023 – bieg indywidualny mężczyzn

Biathlonowy bieg indywidualny mężczyzn na Zimowej Uniwersjadzie odbył się 14 stycznia w amerykańskim Mount Van Hoevenberg.
Mistrzem na tym dystansie został Kazach Wadim Kurales. Srebrny medal zdobył Norweg Ørjan Moseng, a na trzecim stopniu podium uplasował się Francuz Axel Garnier.

</doc>
<doc id="5411125" url="https://pl.wikipedia.org/wiki?curid=5411125" title="Yumi Uchiyama">
Yumi Uchiyama

 – japońska seiyū, pracująca dla agencji Office Osawa.

</doc>
<doc id="5411126" url="https://pl.wikipedia.org/wiki?curid=5411126" title="André Bouvier">
André Bouvier



</doc>
<doc id="5411130" url="https://pl.wikipedia.org/wiki?curid=5411130" title="Mesila Doda">
Mesila Doda

Mesila Fatmir Doda (ur. 6 lutego 1971 w Kukësie) – albańska filozofka i polityk, deputowana do Zgromadzenia Albanii w latach 2001-2017; do 2016 roku reprezentowała w nim Demokratyczną Partię Albanii, następnie Partię na rzecz Sprawiedliwości, Integracji i Jedności.
Życiorys.
W 1991 roku ukończyła studia na Wydziale Ekonomii Uniwersytetu Tirańskiego. Naukę kontynuowała na Wydziale Filozoficznym Papieskiego Uniwersytetu Urbaniana, którą ukończyła w 1995 roku; w 2008 roku uzyskała tytuł magistra na tej uczelni.
Pracowała jako rzeczniczka prasowa oraz jako prezenterka w TV Koha. W latach 2002-2006 pracowała dla czasopism Gazeta Express, Koha Jonë i Standard jako felietonistka.
W latach 2006-2009 była przewodniczącą Krajowej Rady Radia i Telewizji (alb. "Këshilli Kombëtar të Radios dhe Televizionit").
Deklaruje znajomość języka angielskiego.
Działalność polityczna.
Uczestniczyła w ruchach studenckichm, które miały wpływ na upadek komunizmu w Albanii.
W 1991 roku dołączyła do Demokratycznej Partii Albanii, będąc jedną z jej pierwszych członków; w latach 2011-2013 należała do partyjnego prezydium. Do 2016 roku reprezentowała tę partię jako deputowana do Zgromadzenia Albanii. Powodem opuszczenia partii przez Mesilę Dodę była zmiana partyjnego celu politycznego na przestrzeni ponad 20 lat jej członkostwa.
Od 25 stycznia 2010 do 24 stycznia 2011 należała do Europejskiej Partii Ludowej.
W marcu 2016 roku dołączyła do nacjonalistycznej Partii na rzecz Sprawiedliwości, Integracji i Jedności, której jest sekretarzem generalnym. Z jej ramienia bezskutecznie ubiegała się o reelekcję w wyborach parlamentarnych, które odbyły się w 2017 roku.
Kontrowersje.
Mesila Doda była oskarżona przez albańską organizację LGBT Pink Embassy o jawną dyskryminację osób LGBT; w lipcu 2016 roku Doda opowiedziała się przeciwko uznawaniu małżenstw jednopłciowych.

</doc>
<doc id="5411131" url="https://pl.wikipedia.org/wiki?curid=5411131" title="Mesila Fatmir Doda">
Mesila Fatmir Doda



</doc>
<doc id="5411133" url="https://pl.wikipedia.org/wiki?curid=5411133" title="Magisk">
Magisk



</doc>
<doc id="5411135" url="https://pl.wikipedia.org/wiki?curid=5411135" title="Rafael Joseffy">
Rafael Joseffy

Rafael Jossefy (ur. 3 lipca 1852 w Hunfalu, zm. 25 czerwca 1915 w Nowym Jorku) – amerykański pianista pochodzenia węgierskiego.
Życiorys.
W wieku 8 lat rozpoczął naukę gry na fortepianie w Miszkolcu, następnie kształcił się w Budapeszcie. W 1866 roku podjął naukę u Ernsta Friedricha Wenzla w konserwatorium w Lipsku, gdzie pobierał też lekcje u Ignaza Moschelesa. W latach 1868–1870 był uczniem Karola Tausiga w Berlinie. Latem 1870 i 1871 roku przebywał u Ferenca Liszta w Weimarze.
Jako pianista debiutował w Berlinie w 1870 roku. W 1879 roku wyemigrował do Stanów Zjednoczonych, gdzie początkowo grał w Nowym Jorku z orkiestrą Leopolda Damroscha. Później koncertował z orkiestrą Theodore’a Thomasa. W latach 1888–1906 wykładał w nowojorskim National Conservatory. Propagował nieznaną wówczas szerzej w Ameryce twórczość Johannesa Brahmsa. Wykształcił wielu pianistów. Wydał w 15 tomach dzieła wszystkie Fryderyka Chopina, opublikował też pracę "School of Advanced Piano Playing" (Nowy Jork 1902). Opracowywał aranżacje utworów m.in. Bacha, Boccheriniego i Glucka.

</doc>
<doc id="5411140" url="https://pl.wikipedia.org/wiki?curid=5411140" title="Deutsches Spionagemuseum">
Deutsches Spionagemuseum



</doc>
<doc id="5411147" url="https://pl.wikipedia.org/wiki?curid=5411147" title="5 Korpus Lotniczy i Obrony Powietrznej">
5 Korpus Lotniczy i Obrony Powietrznej



</doc>
<doc id="5411149" url="https://pl.wikipedia.org/wiki?curid=5411149" title="Airbrush">
Airbrush



</doc>
<doc id="5411151" url="https://pl.wikipedia.org/wiki?curid=5411151" title="Sydney Evans">
Sydney Evans



</doc>
<doc id="5411160" url="https://pl.wikipedia.org/wiki?curid=5411160" title="Mowgli (album)">
Mowgli (album)

Mowgli – debiutancki album studyjny polskiego rapera Kabe. Został wydany 20 listopada 2020 roku przez wytwórnię QueQuality.
Album uzyskał status platynowej płyty (2021).
Lista utworów.
Opracowano na podstawie materiału źródłowego.

</doc>
<doc id="5411161" url="https://pl.wikipedia.org/wiki?curid=5411161" title="Muzeum Niemiecko-Rosyjskie Berlin-Karlshorst">
Muzeum Niemiecko-Rosyjskie Berlin-Karlshorst



</doc>
<doc id="5411166" url="https://pl.wikipedia.org/wiki?curid=5411166" title="Szaniawy (stacja kolejowa)">
Szaniawy (stacja kolejowa)



</doc>
<doc id="5411167" url="https://pl.wikipedia.org/wiki?curid=5411167" title="Katastrofa śmigłowca Państwowej Służby Ukrainy ds. Sytuacji Nadzwyczajnych w Browarach">
Katastrofa śmigłowca Państwowej Służby Ukrainy ds. Sytuacji Nadzwyczajnych w Browarach



</doc>
<doc id="5411169" url="https://pl.wikipedia.org/wiki?curid=5411169" title="Sokule (stacja kolejowa)">
Sokule (stacja kolejowa)



</doc>
<doc id="5411171" url="https://pl.wikipedia.org/wiki?curid=5411171" title="Klementowice (stacja kolejowa)">
Klementowice (stacja kolejowa)



</doc>
<doc id="5411178" url="https://pl.wikipedia.org/wiki?curid=5411178" title="Sadurki (stacja kolejowa)">
Sadurki (stacja kolejowa)



</doc>
<doc id="5411184" url="https://pl.wikipedia.org/wiki?curid=5411184" title="The Wreckers (zespół amerykański)">
The Wreckers (zespół amerykański)



</doc>
<doc id="5411188" url="https://pl.wikipedia.org/wiki?curid=5411188" title="Mecz piłkarski Polska – Holandia (1975)">
Mecz piłkarski Polska – Holandia (1975)

 
Mecz piłkarski Polska – Holandia – mecz eliminacyjny mistrzostw Europy 1976 pomiędzy reprezentacją Polski a reprezentacją Holandii, który odbył się 10 września 1975 roku na Stadionie Śląskim w Chorzowie. Mecz na trybunach obejrzało 85 000 widzów. Jeden z najważniejszych meczów w historii reprezentacji Polski.
Tło.
Mecz zapowiadał się na najwyższym poziomie, bowiem grały w nim odpowiednio 3. i 2. drużyna mistrzostw świata 1974, a także był pojedynkiem dwóch najlepszych piłkarzy na świecie: Kazimierza Deyny i Johana Cruijffa. Przed meczem popularny wówczas komentator sportowy, Tomasz Hopfer wraz z kompozytorem Włodzimierzem Korczem uczył znajdujących się na stadionie kibiców nowej piosenki ze słowami: 
Tabela Grupy 5 przedstawiała się następująco:
Mecz.
Przebieg meczu.
Mecz odbył się 10 września 1975 roku o godz. 17:30 na Stadionie Śląskim w Chorzowie. Sędzia głównym spotkania był Anglik Pat Patrigde. Oba drużyny przystąpiły do meczu w osłabieniu: w reprezentacji Polski nie wystąpił Jerzy Gorgoń, gdyż był zawieszony w wyniku tzw. tzw. „afery pociągowej”, natomiast Adam Musiał w dalszym ciągu przechodził rekonwalescencję po wypadku samochodowym, natomiast w reprezentacji Holandii wystąpiło tylko sześciu zawodników z finału mistrzostw świata 1974 z reprezentacją RFN (1:2): Wim Suurbier, Ruud Krol, Wim Jansen, Wim van Hanegem, Johan Neeskens i Johan Cruijff.
Już w 8. minucie obrońca drużyny "Biało-Czerwonych", Antoni Szymanowski po dynamicznym rajdzie dośrodkował do Andrzeja Szarmacha, który oddał znakomity strzał głową, jednak piłka nad poprzeczkę. W 15. minucie Grzegorz Lato wystartował do podania bramkarza drużyny "Pomarańczowych", Jana van Beverena i otworzył wynik meczu na 1:0. Po tym golu drużyna "Pomarańczowych" przeszła do ataku, oddając kilka groźnych strzałów, jednak świetnie w bramce drużyny "Biało-Czerwonych" świetnie się spisywał Jan Tomaszewski. W 40. minucie po świetnej akcji Zygmunta Maszczyka, świetną okazję do zdobycia gola miał Robert Gadocha, który w 44. minucie po wymanewrowaniu Jana van Beverena podwyższył wynik na 2:0. W 64. minucie Andrzej Szarmach po ostrym dośrodkowaniu Roberta Gadochy, wyskoczył do lecącej nad obrońcami drużyny "Pomarańczowych" i zdobył z bliskiej odległości gola na 3:0. W 77. minucie ten sam zawodnik, ponownie po podaniu Roberta Gadochy, wyprzedził obrońców drużyny przeciwnej i oddał precyzyjny strzał z 12 metrów, podwyższając wynik meczu na 4:0. W 81. minucie honorowego gola dla drużyny "Pomarańczowych" zdobył René van de Kerkhof, ustalając tym samym wynik meczu.
Po meczu.
Mecz zakończył się zwycięstwem reprezentacji Polski, która tym samym objęła prowadzenie w Grupie 5 w eliminacjach mistrzostw Europy 1976. Holendrzy nazwali później Stadion Śląski "Kotłem Czarownic", gdyż na nim według nich „zapominasz nie tylko jak gra się w piłkę, ale jak się nazywasz”.
Popularny komentator sportowy, Jan Ciszewski cytował zwycięstwo następująco:
Tabela Grupy 5 po meczu przedstawiała się następująco:
Jednak 15 października 1975 roku na Stadionie Olimpijskim w Amsterdamie reprezentacja Polski przegrała z reprezentacją Holandii aż 3:0 i to drużyna "Pomarańczowych" awansowała na mistrzostwa Europy 1976 w Jugosławii.

</doc>
<doc id="5411190" url="https://pl.wikipedia.org/wiki?curid=5411190" title="Mecze piłkarskie Polska – Anglia">
Mecze piłkarskie Polska – Anglia

Mecze piłkarskie Polska – Anglia – zestawienie meczów pomiędzy reprezentacjami Polski i Anglii.
Historia.
Mecze reprezentacji Polski i Anglii od wielu lat budzą wielkie emocje. Pierwszy mecz pomiędzy drużynami odbył się 5 stycznia 1966 roku na Goodison Park w Liverpoolu. Wówczas mecz towarzyski zakończył się remisem 1:1. Ponownie oba reprezentacje zagrały ze sobą 5 lipca 1966 roku na Stadionie Śląskim w Chorzowie i wówczas mecz towarzyski zakończył się wygraną reprezentacji Anglii, triumfatorów mistrzostw świata 1966, 0:1.
Następnie oba reprezentacje spotykały się ze sobą w meczach o punkty. W 1973 roku oba reprezentacje rywalizowały ze sobą w eliminacjach mistrzostw świata 1974 w Grupie 5: 6 czerwca 1973 roku na Stadionie Śląskim w Chorzowie drużyna "Biało-Czerwonych" po raz pierwszy wygrała z drużyną "Synów Albionu" 2:0 po golach Włodzimierza Lubańskiego (7') i Roberta Gadochy (47'), natomiast 17 października 1973 roku na Stadionie Wembley w Londynie w tzw. "Meczu na Wembley" padł remis 1:1 po golach Jana Domarskiego (67') i Allana Clarke'a z rzutu karnego (63'). Ten wynik dał drużynie selekcjonera Kazimierza Górskiego pierwszy od 1938 roku awans na mistrzostwa świata 1974 w RFN. Ponownie drużyny zagrały ze sobą na mistrzostwach świata 1986 w Meksyku, 11 czerwca 1986 roku na Estadio Universitario w Monterrey w meczu Grupy F. Mecz zakończył się wygraną reprezentacji Anglii 3:0 po hat-tricku króla strzelców turnieju, Gary'ego Linekera.
W 2012 roku doszło do skandalu związanego z organizacją meczu pomiędzy oba reprezentacjami. Zaplanowany na 16 października 2012 roku na Stadionie Narodowym w Warszawie mecz eliminacyjny mistrzostw świata 2014 Grupy H został przełożony z powodu zalanej murawy, mimo że stadion posiadał możliwość sterowania dachem, co stało się tematem drwin i memów w sportowym środowisku. Ostatecznie mecz rozegrano dzień później, 17 października 2012 roku (w 39. rocznicę tzw. "meczu na Wembley"). Mecz zakończył się remisem 1:1 po golach Wayne'a Rooneya (31') i Kamila Glika (70').

</doc>
<doc id="5411192" url="https://pl.wikipedia.org/wiki?curid=5411192" title="Embrace (zespół muzyczny)">
Embrace (zespół muzyczny)



</doc>
<doc id="5411194" url="https://pl.wikipedia.org/wiki?curid=5411194" title="Embrace (album)">
Embrace (album)



</doc>
<doc id="5411195" url="https://pl.wikipedia.org/wiki?curid=5411195" title="Trenerzy zdobywców Pucharu Króla">
Trenerzy zdobywców Pucharu Króla

Trenerzy zdobywców Pucharu Króla – zestawienie trenerów, którzy poprowadzili swój klub do zdobycia Pucharu Króla.
Pierwszą edycję rozgrywek rozegrano w 1903 roku i do 1914 roku triumfatorzy nie mieli trenerów. Pierwszym trenerem, który triumfował w rozgrywkach, był Anglik Billy Barnes w Pucharze Króla 1915 z Athletic Bilbao, . W latach 1937–1938 rozgrywki nie odbywały się z powodu wojny domowej w Hiszpanii i od 1939 roku rozgrywki odbywają się nieprzerwanie. Dotychczas rozgrywki wygrało 70 trenerów: 40 Hiszpanów, 7 Anglików, po 5 Holendrów, Jugosławianów, 4 Argentyńczyków, 2 Włochów oraz Austriak, Brazylijczyk, Chilijczyk, Irlandczyk, Portugalczyk, Walijczyk i Węgier.
Triumfatorzy jako zawodnicy i trenerzy.
24 osoby wygrało rozgrywki zarówno jako zawodnik i jako trener. Pierwszy tego dokonał Arthur Johnson w Pucharze Króla 1917, trenując wówczas FC Madrid (4 razy jako zawodnik, raz jako trener).

</doc>
<doc id="5411196" url="https://pl.wikipedia.org/wiki?curid=5411196" title="Trenerzy zdobywców Copa Argentina">
Trenerzy zdobywców Copa Argentina

Trenerzy zdobywców Copa Argentina – zestawienie trenerów, którzy poprowadzili swój klub do zdobycia Copa Argentina.
Pierwszą edycję rozgrywek rozegrano w 1969 roku. Rozgrywki Copa Argentina 1970 nie zostały dokończone. Rozgrywki wznowiono w sezonie 2011/2012.
Pierwszym trenerem, który triumfował w rozgrywkach, był Alfredo Di Stéfano w Copa Argentina 1969 z Boca Juniors. Najbardziej utytułowanym trenerem w historii rozgrywek jest Marcelo Gallardo, który trzykrotnie triumfował w rozgrywkach z River Plate, a także jedynym trenerem, który obronił trofeum. Jedyną osobą, która triumfowała w rozgrywkach zarówno jako zawodnik i jako trener, jest Sebastián Battaglia: w Copa Argentina 2012 jako zawodnik, w Copa Argentina 2020 jako trener, za każdym razem z Boca Juniors.

</doc>
<doc id="5411197" url="https://pl.wikipedia.org/wiki?curid=5411197" title="Trenerzy zdobywców Pucharu Czech w piłce nożnej">
Trenerzy zdobywców Pucharu Czech w piłce nożnej

Trenerzy zdobywców Pucharu Czech – zestawienie trenerów, którzy poprowadzili swój klub do zdobycia Pucharu Czech.
Rozgrywki zostały zainicjowane w 1993 roku, po rozpadzie Czechosłowacji, a wraz z nią wszystkich struktur i rozgrywek piłkarskich. Pierwszym trenerem, który triumfował w rozgrywkach jest Jiří Kotrba, który jest także jedynym trenerem, który triumfował w rozgrywkach z dwoma różnymi klubami: Viktorią Żiżkov (1994) oraz FK Jablonec (1998).
Najbardziej utytułowanym trenerem tych rozgrywek jest Jindřich Trpišovský który ze Slavią Praga 3-krotnie triumfował w rozgrywkach (2018, 2019, 2021), a także wraz z Františkiem Straką i Michalem Bílkiem jedynym trenerem, który obronił trofeum. Jedynym zagranicznym trenerem, który triumfował w rozgrywkach, jest Słowak Stanislav Griga, który triumfował w Pucharze Czech 2005/2006 ze Spartą Praga.
Triumfatorzy jako zawodnicy i trenerzy.
2 osoby wygrało rozgrywki zarówno jako zawodnik i jako trener: Michal Bílek i Roman Skuhravý.

</doc>
<doc id="5411199" url="https://pl.wikipedia.org/wiki?curid=5411199" title="5ive's Continuum Research Project">
5ive's Continuum Research Project



</doc>
<doc id="5411200" url="https://pl.wikipedia.org/wiki?curid=5411200" title="Anyone's Daughter">
Anyone's Daughter



</doc>
<doc id="5411201" url="https://pl.wikipedia.org/wiki?curid=5411201" title="Trenerzy zdobywców Pucharu Francji w piłce nożnej">
Trenerzy zdobywców Pucharu Francji w piłce nożnej

Trenerzy zdobywców Pucharu Francji w piłce nożnej – zestawienie trenerów, którzy poprowadzili swój klub do zdobycia Pucharu Francji.
Pierwszą edycję rozgrywek rozegrano w 1918 roku i do 1923 roku triumfatorzy nie mieli trenerów. Pierwszym trenerem, który triumfował w rozgrywkach, był Anglik Peter Farmer. Pierwszym francuskim trenerem triumfującym w tych rozgrywkach, był René Dedieu. Puchar Francji 1991/1992 nie został dokończony po katastrofie na Stade Furiani, 5 maja 1992 roku przed półfinałem, w którym miały grać SC Bastia i Olympique Marsylia. Dotychczas rozgrywki wygrało 65 trenerów: 49 [{Francja|Francuzów]], 6 Anglików, 2 Hiszpanów oraz Argentyńczyk, Austriak, Bośniak, Brazylijczyk, Jugosławianin, Niemiec, Polak, Portugalczyk, Szkot, Węgier i Urugwajczyk.
Victor Gibson w Pucharze Francji 1925/1926 triumfował jako Anglik, natomiast w Pucharze Francji 1926/1927 triumfował jako Szkot.
Najbardziej utytułowanym trenerami tych rozgrywek są André Cheuva i Guy Roux, którzy czterokrotnie triumfowali w rozgrywkach odpowiednio z OSC Lille oraz AJ Auxerre.
Triumfatorzy jako zawodnicy i trenerzy.
17 osób wygrało rozgrywki zarówno jako zawodnik i jako trener. Pierwszy tego dokonał Émile Veinante w Pucharze Charles-Simona 1942, trenując wówczas Red Star Olympique (2 razy jako zawodnik, raz jako trener).

</doc>
<doc id="5411202" url="https://pl.wikipedia.org/wiki?curid=5411202" title="Podziemnica południowa">
Podziemnica południowa

 (Lasius meridionalis) - gatunek mrówek z podrodziny Formicinae. Występuje pospolicie w Europie i Japonii.
Charakterystyka.
Mrówka zamieszkuje tereny suche i piaszczyste. Rzadko wychodzą ponad powierzchnię. Żywią się korzeniami, małymi owadami oraz mszycą.

</doc>
<doc id="5411203" url="https://pl.wikipedia.org/wiki?curid=5411203" title="Bro'Sis">
Bro'Sis



</doc>
<doc id="5411205" url="https://pl.wikipedia.org/wiki?curid=5411205" title="Berliński Ogród Botaniczny">
Berliński Ogród Botaniczny



</doc>
<doc id="5411207" url="https://pl.wikipedia.org/wiki?curid=5411207" title="Carissa's Wierd">
Carissa's Wierd



</doc>
<doc id="5411209" url="https://pl.wikipedia.org/wiki?curid=5411209" title="Dahlia's tear">
Dahlia's tear



</doc>
<doc id="5411211" url="https://pl.wikipedia.org/wiki?curid=5411211" title="Towarzystwo Opieki nad Unitami">
Towarzystwo Opieki nad Unitami

Towarzystwo Opieki nad Unitami (TOnU) – niejawna organizacja o charakterze politycznym i religijnym wspierająca prześladowanych przez carską Rosję unitów.
Kontekst historyczny.
Już po upadku powstania listopadowego, w wyniku decyzji Józefa Siemaszki (przeszedł na prawosławie z rzeszami unickich wiernych), w 1839 w guberniach Rosji, leżących na zachodzie, zakończył swoją działalność Kościół unicki. Po powstaniu styczniowym polityka władz rosyjskich, wymierzona w unitów, była nadal kontynuowana. Już w trakcie wystąpienia przeciw zaborcy miały miejsce ataki armii rosyjskiej na wiernych tego Kościoła (np. w Łomazach podczas procesji 27 stycznia 1863, dzień po potyczce powstańczej). W latach 1874-1875 nacisk administracyjny i pacyfikacje wojskowe doprowadziły do likwidacji unii w Królestwie Polskim. W wyniku interwencji militarnej zginęło kilkanaście osób w styczniu 1874 (17 stycznia w Drelowie i 26 stycznia w Pratulinie). W Hrudzie w 1875 zburzono cerkiew unicką, w jej miejsce budując świątynię prawosławną. W Kłodzie Małej, za brak zgody na ochrzczenie syna w obrządku prawosławnym, rodzina Koniuszewskich była nękana szeregiem kar. Ostatecznie popełnili samobójstwo, podpalając się w swojej stodole 10 grudnia 1874. Ogółem, w wyniku rosyjskich represji, śmierć poniosło około 80 osób, a około 580 zesłano na Syberię.
Działalność organizacji.
By zapewnić prześladowanej i zmuszonej do przejścia na prawosławie ludności unickiej niezbędną posługę duszpasterską, utworzono w 1896 Collegium Secretum. Ta nielegalna organizacja wydawała pismo „Wiara i Ojczyzna”. Intensyfikacją działań wspierających było powstanie TOnU w 1903. Dokumentowano rosyjskie działania na Podlasiu i Chełmszczyźnie, rozsyłano tajną prasę, prowadzono działalność religijną (księża-emisariusze odprawiali nabożeństwa, chrzcili dzieci), uczono czytać i pisać w języku polskim, zakładano szkoły i czytelnie. Organizację założyli działacze Ligi Narodowej: Aleksander Zawadzki, Stanisław Kozicki i Michał Arcichowski. Ponad 55 tys. wiernych podpisało petycję do Piusa X, który przyjął pielgrzymów z ziem polskich w 1904 (w pielgrzymce brał udział Kozicki, uczestnicząc na prywatnej audiencji u papieża).
W wyniku ukazu tolerancyjnego z 1905 około 180 tys. zmuszonych do prawosławia unitów przeszło na katolicyzm. Niejednokrotnie konwersje całych wsi odbywały się w uroczystej oprawie, gdzie obok wymiaru religijnego podkreślano także aspekt polityczno-narodowy wydarzeń. TOnU zakończyło działalność w tym samym roku, przekształcając się w Polską Macierz Szkolną.

</doc>
<doc id="5411216" url="https://pl.wikipedia.org/wiki?curid=5411216" title="Wojciech Bartkowski">
Wojciech Bartkowski

Wojciech Bartkowski (ur. ok. 1939, zm. 10 stycznia 2023) – polski ratownik górski, naczelnik Górskiego Ochotniczego Pogotowia Ratunkowego (1992–1994).
Życiorys.
Od 1959 roku był ratownikiem Grupy Tatrzańskiej GOPR. W latach 1983–1991 był szefem wyszkolenia GOPR, zaś w latach 1992–1994 był naczelnikiem GOPR. Bartkowski był twórcą Służby Lawinowo-Śniegowej GOPR. Uczestniczył w ponad 400 wyprawach ratunkowych w Tatrach, z których wieloma także kierował. Był instruktorem ratownictwa górskiego i ostatnim gospodarzem schroniska na Polanie Pisanej w Dolinie Kościeliskiej w Tatrach Zachodnich.
Za swoją działalność został odznaczony Krzyżem Komandorskim Orderu Odrodzenia Polski.
Został pochowany na cmentarzu przy ul. Nowotarskiej w Zakopanem.

</doc>
<doc id="5411219" url="https://pl.wikipedia.org/wiki?curid=5411219" title="Ana Mena Rojas">
Ana Mena Rojas



</doc>
<doc id="5411231" url="https://pl.wikipedia.org/wiki?curid=5411231" title="Bloody Mary (utwór Lady Gagi)">
Bloody Mary (utwór Lady Gagi)

Bloody Mary – utwór amerykańskiej piosenkarki Lady Gagi z jej drugiego albumu "Born This Way". Utwór został napisany przez Gagę, Fernanda Garibaya i DJ White’a Shadowa, a wyprodukowany przez Gagę i DJ Shadow’a.
Utwór otrzymał pozytywne opinie od krytyków. Warstwa liryczna utworu nawiązuje do tematów religijnych, a tytułowa „Mary” jest uosabiana z Marią Magdaleną. W listopadzie 2022 roku piosenka zyskała popularność na platformie TikTok, co spowodowało wzrost jej globalnej popularności. W grudniu 2022 została udostępniona we francuskich i włoskich radiach i tym samym stała się szóstym singlem promocyjnym drugiej płyty Lady Gagi. Po wzroście popularności utwór wszedł do pierwszej trzydziestki list przebojów w: Czechach, Finlandii, Grecji, Łotwie, Luksemburgu, Polsce, Słowacji, Szwecji, Szwajcarii; oraz na Wegrzech, Litwie. W styczniu 2023 utwór pojawił się na liście "Billboard" Hot 100. Piosenka była wykonywana przez Gagę podczas Born This Way Ball oraz The Joanne World tour.
Tło i wydanie.
23 maja 2011 roku miała miejsce premiera drugiego albumu studyjnego Lady Gagi "Born This Way". Na krążku znalazł się utwór „Bloody Mary”, który został napisany przez Gagę, Fernanda Garibaya i Whita Shadowa. Początkowa wersja piosenki została nagrana przez White Shadow w Studios 301w Sydney, a później poprawiona w studiu Fernanda Garibay’a w Los Angeles. Gatunek utworu został zdefiniowany jako Electropop, z elementami Synth popu i Trance. Piosenka zawiera również chorały gregoriańskie „z wysoce skomputeryzowanym chórem przypominającym mnicha wielokrotnie mówiącym »GA-GA«”.
Warstwa liryczna utworu dotyczy wydarzeń opisanych w Biblii, podobnie jak w utworze Judas. Dzień przed premierą albumu Lady Gaga napisała na swoim Twitterze „Utwór Bloody Mary jest o życiu w połowie drogi między rzeczywistością a fantazją”. Po premierze albumu tekst utworu był przedmiotem wielu spekulacji, a sama wokalistka była często dopytywana o interpretacje. 27 maja Gaga wspomniała o piosence na swoim Twitterze, wyjaśniając, że utwór jest zainspirowany Marią Magdaleną. Następnie podczas wywiadu dla magazynu Popjustice wyznała, że jest zafascynowana postacią biblijnej Marii, wyjaśniając:
Tekst został napisany z perspektywy Marii Magdaleny, która jest świadkiem ukrzyżowania Jezusa Chrystusa. W artykule magazynu "American Songwriter," Alex Hopper wyraził opinię, że Gaga jako Magdalena „decyduje się skupić na miłości, którą Jezus szerzył na świecie (...) Pomimo żalu obiecuje podnieść ten płaszcz i szerzyć miłość na swój sposób: osuszając łzy i tańcząc przez całą noc.”.
Wzrost popularności w 2022 roku.
23 listopada na platformie Netflix został udostępniony serial Wednesday, który opowiada o Wednesday Addams. Kilka dni po premierze serialu na platformie TikTok zaczęła rozprzestrzeniać się scena z filmu, podczas której główna bohaterka serialu (grana przez Jennę Ortegę) tańczy charakterystyczny taniec, a w tle użyta jest piosenka „Bloody Mary” (w serialu Wednesday wykonywała taniec do piosenki „Goo Goo Muck” autorstwa zespołu The Cramps). Taniec Wednesday wykonywany do piosenki Lady Gagi stał się światowym trendem i został wykonany m.in.: Kim Kardashian, Marina Diamandis oraz samą Lady Gagę.
W związku z popularnością utworu na platformie TikTok, piosenka odnotowała znaczne wzrosty odtworzeń na muzycznych platformach strumieniowych. 2 grudnia 2022 roku piosenka została wysłana do francuskiego radia jako singiel, a 23 grudnia miała swoją premierę we włoskich radiach. 7 stycznia 2023 piosenka została wykorzystana w zwiastunie drugiego sezonu serialu Wednesday, a 17 stycznia 2023 roku piosenka została wysłana do amerykańskiego radia.
Odbiór.
Reakcja krytyków.
Piosenka „Bloody Mary” uzyskała pozytywne recenzje od krytyków. Dan Martin z "NME wyróżnił utwór jako jeden z najlepszych z albumu Born This Way i podkreślił jego powiązanie z piosenką „Judas”". Neil McCormick w artykule dla "The Daily Telegraph" uznał „Bloody Mary” „słodką piosenką miłosną”, zauważając, że „elegancka, niemal eteryczna melodia płynie delikatnie, nawet gdy chóry mnichów intonują »Ga Ga«”. Adam White z "The Independent" pochwalił piosenkę, pisząc „Świetna produkcja, piękna produkcja. Wśród wycia, ech i ogólnej upiorności są tu dwie kwestie, w których wokal Gagi wydaje się topnieć i zwijać, i jest to genialne”. Owen Myers z "Pitchfork" podkreślił gregoriańskie śpiewy piosenki jako jedne z „przyjemniejszych przesadnych gotyckich momentów w albumie”.
Negatywna opinie o utworze wyraził Jody Rosen z "Rolling Stone" podkreślając, że powodem tej recenzji jest „powolne tempo piosenki, głupia gotycką atmosfera i tekst, który brzmi jak zła poezja licealna”. Evan Sawdey z "PopMatters" wyraził opinię, że „pomimo fantazyjnego otwarcia smyczkowego, »Bloody Mary«” jest niezwykle przeciętnym utworem klubowym.
Sukces komercyjny.
W 2011 roku piosenka pojawiła się jedynie na liście przebojów w Libanie, zajmując pierwsze miejsce w zestawieniu Top 20 Airplay. Utwór zyskał popularność pod koniec listopada 2022 roku. W pierwszym tygodniu gwałtownego wzrostu utworu, który rozpoczął się 25 listopada 2022 r., a zakończył 1 grudnia, zdobył 1,8 miliona globalnych streamów, zyskując 509% w oficjalnych strumieniach i 1,133% sprzedaży. W kolejnym tygodniu utrzymał swoją pozycje i znalazł się na liście "Billboard" Global Excl.
Po wydaniu piosenki jako oficjalnego singla, trafiła na listy przebojów na całym świecie. W Wielkiej Brytanii piosenka weszła na UK Singles Chart 16 grudnia 2022. W pierwszym tygodniu zajęła 57. miejsce, a w czwartym pojawiła się na 22. miejscu, stając się siódmym utworem z albumu "Born This Way," który dotarł do pierwszej czterdziestki. We Włoszech piosenka zadebiutowała na 87 miejscu listy Top 100 Singles, a w piątym tygodniu piosenka znalazła się na 20 miejscu. Piosenka dotarła do pierwszej 40 na listach przebojów singli różnych krajów europejskich, w tym zajęła: 31 miejsce na niemieckiej liście przebojów, 30 miejsce na szwedzkiej liście przebojów, 29 miejsce na szwajcarskiej liście przebojów, 23 miejsce na fińskiej liście przebojów oraz 15 miejsce na węgierskiej liście Top 40 singli.
Występy na żywo.
Gaga wykonywała „Bloody Mary” podczas swojej trzeciej trasy koncertowej, Born This Way Ball, która odbywała się w latach 2012–2013. Piosenkarek była ubrana w biały kostium i wraz z dwoma tancerkami poruszała się następnie po okrągłym pasie startowym na zdalnie sterowanych platformach, z iluzją unoszenia się nad sceną. Utwór rozpoczynał akt piąty, podczas The Joanne World tour, czyli szóstej trasy koncertowej Lady Gagi. Podczas występu miała na sobie czerwony strój i towarzyszyli jej tancerze.

</doc>
<doc id="5411244" url="https://pl.wikipedia.org/wiki?curid=5411244" title="Koczkodan liberyjski">
Koczkodan liberyjski

Koczkodan liberyjski ("Cercopithecus campbelli") – gatunek ssaka naczelnego z podrodziny koczkodanów (Cercopithecinae) w obrębie rodziny koczkodanowatych (Cercopithecidae).
Występowanie.
Koczkodan liberyjski występuje w położonych nad Oceanem Atlantyckim krajach Afryki Zachodniej – w Gambii, Gwinei, Gwinei Bissau, Liberii, Senegalu oraz Sierra Leone. Oprócz lądu stałego występuje też na wyspie Caravela w należącym do Gwinei Bissau archipelagu Bijagós. Zamieszkuje tereny nizinne do 600 m n.p.m., głównie sawanny, lasy oraz zarośla. Zwierzęta te zazwyczaj żyją w małych grupach 9–14 osobników, jednak zaobserwowano grupę liczącą 33 osobniki.
Charakterystyka.
Wygląd.
W tym gatunku nie występuje dymorfizm płciowy, różnicą jest tylko wielkość. Samce osiągają długość 43–54 cm i są nieznacznie większe od samic, które mierzą 34–43 cm. Gatunek posiada długi ogon, który mierzy od 49 do 85 cm. Natomiast masa ciała może sięgać od 2 do 8 kg. Ich przednie kończyny są krótsze od tylnych. 
Koczkodany liberyjskie mają różnobarwne umaszczenie. Ich ręce, nogi oraz dolna część grzbietu są szare lub czarne, reszta grzbietu jest żółto-brązowa, natomiast twarz żółtawa, a po bokach szara. Mają dobrze zarysowane oczy i różowy nos. Długi, chudy i czarny ogon pomaga im się poruszać.
Styl życia.
Prawie połowę ich diety stanowią owoce, jednak żywią się także owadami, liśćmi i nasionami. Koczkodany liberyjskie prowadzą dzienny tryb życia, przebywając głównie na drzewach. 
Osiągają dojrzałość płciową między 2 a 5 rokiem życia. Ciąża trwa około pół roku. Na świat zwykle przychodzi jeden osobnik, czasami zdarzają się bliźniaki.
Status.
W Czerwonej księdze gatunków zagrożonych IUCN koczkodan liberyjski od 2019 roku klasyfikowany jest jako gatunek bliski zagrożenia (NT – "Near Threatened"); wcześniej miał status najmniejszej troski (LC – "Least Concern"). Do głównych zagrożeń dla tego naczelnego należą polowania dla mięsa oraz utrata siedlisk. Mimo że występuje on w wielu obszarach chronionych, to w części z nich (np. w Parku Narodowym Sapo) ochrona przed kłusownictwem jest słaba. Gatunek ten jest ujęty w II załączniku konwencji waszyngtońskiej (CITES).

</doc>
<doc id="5411245" url="https://pl.wikipedia.org/wiki?curid=5411245" title="Natalia Walter">
Natalia Walter

Natalia Małgorzata Walter – polska pedagog, dr hab. nauk społecznych, profesor uczelni i kierownik Zakładu Edukacji Medialnej Wydziału Studiów Edukacyjnych Uniwersytetu im. Adama Mickiewicza w Poznaniu.
Życiorys.
27 czerwca 2006 obroniła pracę doktorską "Multimedia i internetowe wspomaganie funkcjonowania niewidomych dorosłych", 13 czerwca 2017 habilitowała się na podstawie pracy zatytułowanej "Internetowe wsparcie społeczne. Studium socjopedagogiczne". Została zatrudniona na stanowisku adiunkta w Zakładzie Technologii Kształcenia na Wydziale Studiów Edukacyjnych Uniwersytetu im. Adama Mickiewicza.
Awansowała na stanowisko profesora uczelni i kierownika w Zakładzie Edukacji Medialnej na Wydziale Studiów Edukacyjnych Uniwersytetu im. Adama Mickiewicza w Poznaniu.
Jest członkiem Rady Dyscypliny Naukowej - Pedagogiki Uniwersytetu im. Adama Mickiewicza w Poznaniu i Komitetu Nauk Pedagogicznych, Sekcji Kultury Popularnej PAN.

</doc>
<doc id="5411247" url="https://pl.wikipedia.org/wiki?curid=5411247" title="Stanisław Maj (lekarz)">
Stanisław Maj (lekarz)

Stanisław Maj (ur. 28 stycznia 1932 w Staszowie, zm. 10 stycznia 2023) – polski lekarz internista i hematolog, prof. dr hab.
Życiorys.
Studia medyczne ukończył w 1957 roku na Akademii Medycznej w Warszawie. Obronił pracę doktorską, następnie uzyskał stopień doktora habilitowanego. Otrzymał tytuł profesora nauk medycznych. W 1957 roku został zatrudniony w Instytucie Hematologii i Transfuzjologii, w którym z przerwą w latach 1969-1977, pracował.

</doc>
<doc id="5411257" url="https://pl.wikipedia.org/wiki?curid=5411257" title="Mówili">
Mówili

Mówili – utwór polskiego rapera Malika Montany, wydany w maju 2018 roku, pochodzący z albumu "Tijara".
Nagranie uzyskało status podwójnej platynowej płyty (2020). Utwór zdobył ponad 42 milionów wyświetleń w serwisie YouTube (2023) oraz ponad 19 milionów odsłuchań w serwisie Spotify (2023).
Utwór został wyprodukowany przez Newlight$ i Michała Graczyka. Tekst utworu został napisany przez Malika Montanę.

</doc>
<doc id="5411261" url="https://pl.wikipedia.org/wiki?curid=5411261" title="Stanley Bate">
Stanley Bate

Stanley Richard Bate (ur. 12 grudnia 1911 w Plymouth, zm. 19 października 1959 w Londynie) – brytyjski pianista i kompozytor.
Życiorys.
W latach 1932–1936 studiował w Royal College of Music w Londynie u Ralpha Vaughana Williamsa, R.O. Morrisa, Gordona Jacoba i Arthura Benjamina. Uzupełniające studia odbył w Berlinie u Paula Hindemitha i w Paryżu u Nadii Boulanger. W trakcie II wojny światowej koncertował w Stanach Zjednoczonych i Brazylii, po jej zakończeniu wrócił do Anglii. W 1938 roku poślubił Peggy Glanville-Hicks, z którą rozwiódł się w 1948 roku. Popełnił samobójstwo.

</doc>
<doc id="5411271" url="https://pl.wikipedia.org/wiki?curid=5411271" title="Rajd Tysiąca Jezior 1959">
Rajd Tysiąca Jezior 1959

Rajd 1000 Jezior 1959 (9. Jyväskylän Suurajot - Rally of the 1000 Lakes) – 9. edycja rajdu samochodowego Rajdu 1000 Jezior rozgrywanego w Finlandii. Rozgrywany był od 14 do 16 sierpnia 1959 roku. Była to ósma runda Rajdowych Mistrzostw Europy w roku 1959.

</doc>
<doc id="5411273" url="https://pl.wikipedia.org/wiki?curid=5411273" title="Simca Aronde Montlhéry">
Simca Aronde Montlhéry



</doc>
<doc id="5411274" url="https://pl.wikipedia.org/wiki?curid=5411274" title="Rajd 1000 Jezior 1959">
Rajd 1000 Jezior 1959



</doc>
<doc id="5411279" url="https://pl.wikipedia.org/wiki?curid=5411279" title="Kruk leśny">
Kruk leśny



</doc>
<doc id="5411280" url="https://pl.wikipedia.org/wiki?curid=5411280" title="Corvus tasmanicus">
Corvus tasmanicus



</doc>
<doc id="5411284" url="https://pl.wikipedia.org/wiki?curid=5411284" title="Pascal Collasse">
Pascal Collasse

Pascal Collasse, również Colasse (ochrzczony 22 stycznia 1649, zm. 17 lipca 1709 w Wersalu) – francuski kompozytor.
Życiorys.
Był uczniem i sekretarzem Jeana-Baptiste’a Lully’ego, na zlecenie którego wypełniał głosy środkowe w jego kompozycjach. Został oskarżony przez synów kompozytora o naśladownictwo jego pracy i przegrał proces, tracąc prawa testamentowe po Lully’m. Od 1686 roku współdzielił z Michelem Delalande’em stanowisko maître de musique de la chapelle, natomiast po śmieci Michela Lamberta w 1696 roku został maître de musique de la chambre. Jako faworyt Ludwika XIV uzyskał przywilej na założenie teatru operowego w Lille, popadł jednak w kłopoty po tym, gdy budynek teatru spłonął w pożarze. Obciążony kwotą 10 tysięcy liwrów wycofał się z życia publicznego i w ostatnich latach życia parał się alchemią.
Skomponował 10 oper, m.in. "Les Noces de Thetys et Pelée" (1689) i "Polyxène et Pyrrhus" (1706). Ponadto był autorem zbioru pieśni "Cantiques spirituel" na głosy żeńskie i orkiestrę do tekstu Jeana Racine’a i licznych motetów.

</doc>
<doc id="5411285" url="https://pl.wikipedia.org/wiki?curid=5411285" title="Karolina Szymczak">
Karolina Szymczak

Karolina Szymczak (ur. 25 października 1991 w Złotoryi) – polska modelka i aktorka.
Życiorys.
Urodziła się 25 października 1991 r. w Złotoryi. Od wczesnego dzieciństwa chciała zostać modelką, a także lubiła również występować na scenie. Ukończyła Liceum Ogólnokształcące im. Henryka Sucharskiego w Złotoryi, a później studia w zakresie marketingu internetowego w Dolnośląskiej Szkole Wyższej we Wrocławiu. Po studiach przeprowadziła się do Warszawy, gdzie rozpoczęła karierę jako modelka. Szybko stała się rozpoznawalna, pracując w Stanach Zjednoczonych i Europie, promując liczne domy mody i matki odzieżowe. Sesje z jej udziałem realizował m.in. fotograf David Bellemere związany z Victoria’s Secret, "Vogue", "Harper’s Baazar" i "Marie Claire". W marcu 2013 r. jej sesja została opublikowana w amerykańskiej edycji magazynu "Playboy".
Jako aktorka debiutowała rolą Alkmeny w filmie "Herkules", w którym zagrała obok Dwayne’a Johnsona, Iana McShane’a i Johna Hurta. Reżyser Brett Ratner powierzył jej rolę m.in. z powodu narodowości, gdyż ze względu na pochodzenie poszukiwał do tej roli aktorki z Polski. Chcąc rozwijać się jako aktorka, po pracy na planie tego filmu podjęła studia w szkole teatralnej Margie Haber Acting School w Los Angeles. Rola nie była przełomowa, ale dzięki niej zagrała w filmach "Gwiazdy", "Diablo. Wyścig o wszystko" i "To musi być miłość". W 2022 r. zagrała w filmie "Babilon" rolę żony postaci granej przez Brada Pitta.
Od 2016 r. partnerka, a od 2019 r. żona aktora Piotra Adamczyka.

</doc>
<doc id="5411287" url="https://pl.wikipedia.org/wiki?curid=5411287" title="Stephen Chow">
Stephen Chow



</doc>
<doc id="5411290" url="https://pl.wikipedia.org/wiki?curid=5411290" title="Barbara Topolska">
Barbara Topolska



</doc>
<doc id="5411292" url="https://pl.wikipedia.org/wiki?curid=5411292" title="Ciżmówka karpacka">
Ciżmówka karpacka

Ciżmówka karpacka ("Crepidotus carpaticus" Pilát) – gatunek grzybów należący do rodziny ciżmówkowatych ("Crepidotaceae").
Systematyka i nazewnictwo.
Pozycja w klasyfikacji: "Crepidotus, Crepidotaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi" (według Index Fungorum).
Po raz pierwszy opisał go w 1929 r. Albert Pilát na martwym drewnie olszy szarej ("Alnus incana") na Ukrainie. Synonim: "Crepidotus wakefieldiae" Pilát 1949.
Nazwę polską zaproponował Władysław Wojewoda w 2003 r.
Morfologia.
Siedzące, beztrzonowe, występujące w rzędach lub dachówkowato zachodzące na siebie, muszlowate z kępkami włosków.
Pojedynczy ma średnicę 2–8 mm, za młodu jest kopytkowato wysklepiony, potem rozszerza się przybierając kształt muszlowaty lub wachlarzowaty. Powierzchnia początkowo kremowa, potem beżowa do orzechowobrązowej z pomarańczowym odcieniem, ostatecznie ciemniejąca do ochrowej lub cynamonowobrązowej. Jest nierówna, pokryta wyprostowanymi, dość mocnymi, kudłatymi kępkami włosa, które po zamoczeniu tworzą filcowatą powłokę. Brzeg kremowy, blaknący, początkowo podwinięty, nierówny, u starszych okazów ostry.
Wolne, w dojrzałych i starych okazach dość rzadkie, wysklepione, z międzyblaszkami, początkowo białawe, z wiekiem ciemniejące do cynamonowobrązowych. Ostrza ząbkowane, białe.
Zazwyczaj go brak, czasami występuje w szczątkowej postaci jedynie w młodych owocnikach i jest boczny.
Błoniasty, cienki, kruchy, o słabo wyczuwalnym zapachu i smaku.
Tytoniowobrązowy.
Ciżmówka karpacka jest łatwa do odróżnienia od innych ciżmówek dzięki owłosionej powierzchni kapelusza. W przypadku eksykatów, na których gołym okiem nie widać włosów, makroskopowe oznaczanie staje się problematyczne. Wtedy niezbędne jest badanie mikroskopowe. Podobny jest także ciemnoboczniak gałązkowy ("Simocybe haustellaris"), nie ma jednak włosków na kapeluszu, co najwyżej jest nieco kutnerowaty.
Występowanie i siedlisko.
Stanowiska ciżmówki karpackiej podano tylko w niektórych państwach Europy, najwięcej w Anglii. W Polsce w piśmiennictwie naukowym do 2003 r. jedyne jej stanowisko podał Stanisław Domański w 1967 r. w Bieszczadach. Według W. Wojewody jej częstość występowania w Polsce nie jest znana.
Nadrzewny grzyb saprotroficzny. W Polsce notowana na martwym drewnie jodły ("Abies alba") we wrześniu. Występuje na martwym, pozbawionym kory drewnie wielu gatunków drzew, zarówno w lasach, jak i poza nimi.

</doc>
<doc id="5411293" url="https://pl.wikipedia.org/wiki?curid=5411293" title="Crepidotus carpaticus">
Crepidotus carpaticus



</doc>
<doc id="5411298" url="https://pl.wikipedia.org/wiki?curid=5411298" title="Marian S. Wolański">
Marian S. Wolański



</doc>
<doc id="5411307" url="https://pl.wikipedia.org/wiki?curid=5411307" title="Pasodoble">
Pasodoble



</doc>
<doc id="5411309" url="https://pl.wikipedia.org/wiki?curid=5411309" title="Czarny sufit">
Czarny sufit

Czarny sufit – polski dramat filmowy z 2022 roku w reżyserii i według scenariusza Arkadiusza Biedrzyckiego, wyprodukowany przez Instytut Pamięci Narodowej.
Z okazji 120-lecia urodzin Józefa Mackiewicza Instytut Pamięci Narodowej przygotował film poświęcony temu polskiemu pisarzowi i publicyście. Akcja toczy się w 1968 r. w mieszkaniu pisarza w Monachium i jest zapisem jego rozmowy z Jerzym Giedroyciem. Bohaterowie rozmawiają o ówczesnej sytuacji międzynarodowej oraz istocie systemu komunistycznego.
Zdjęcia do filmu kręcono w Otwocku i Konstancinie-Jeziornie.
Obsada.
W filmie wystąpili:

</doc>
<doc id="5411324" url="https://pl.wikipedia.org/wiki?curid=5411324" title="Wybory parlamentarne w Kazachstanie w 2023 roku">
Wybory parlamentarne w Kazachstanie w 2023 roku

Wybory do Mażylisu – niższej izby parlamentu Kazachstanu – odbyły się 19 marca 2023 r. W wyniku wyborów obsadzono 98 miejsc w wyborach powszechnych z zastosowaniem mieszanego systemu wyborczego (69 miejsc z list partyjnych, 29 miejsc w jednomandatowych okręgach wyborczych). Zlikwidowanych zostało 9 miejsc, obsadzanych wcześniej przez Zgromadzenie narodu Kazachstanu.
Według opinii OBWE, procedura liczenia głosów budziła poważne obawy co to tego, czy karty do głosowania zostały zliczone uczciwie i zgodnie ze standardami Dokumentu Kopenhaskiego. Także OBWE zwróciło uwagę na niedostateczną reprezentację kobiet, na niskie zainteresowanie mediów kampanią wyborczą oraz na brak krytycznych reportaży, co ograniczyło wyborcom możliwość dokonania świadomego wyboru.
Udział partii politycznych Kazachstanu w wyborach.
Centralna Komisja Wyborcza dopuściła do wyborów wszystkie z 7 zarejestrowanych w kraju partii:
Próg wyborczy.
Próg wyborczy dla partii politycznych od 2021 roku wynosi 5% (wcześniej wynosił 7%).
Sondaże.
Sondaże wyborcze w Kazachstanie mogły przeprowadzać jedynie osoby prawne z co najmniej 5-letnim doświadczeniem w badaniach opinii społecznej. Publikacja wyników sondaży oraz głosowanie w sondażach internetowych były możliwe do 13 marca 2023 r. włącznie.
Wyniki wyborów.
W wyniku wyborów wyłoniono 69 deputowanych do Mażylisu z list partyjnych oraz 29 w jednomandatowych okręgach wyborczych. Pierwsze miejsce z wynikiem 53,90% zajęła partia władzy Amanat.

</doc>
<doc id="5411325" url="https://pl.wikipedia.org/wiki?curid=5411325" title="Paruroctonus soda">
Paruroctonus soda

Paruroctonus soda – gatunek skorpiona z rodziny Vaejovidae. Endemiczny dla Kalifornii w Stanach Zjednoczonych.
Taksonomia.
Gatunek ten opisali po raz pierwszy w 2022 roku Prakrit Jain, Harper Forbes i Lauren A. Esposito na łamach „ZooKeys”. Jako miejsce typowe wskazano plaję Soda Lake w środkowej części Carrizo Plain (część San Joaquin Valley) na terenie hrabstwa San Luis Obispo w Kalifornii. Epitet gatunkowy pochodzi od miejsca typowego.
Morfologia.
Samce osiągają od 45 do 50 mm długości ciała przy karapaksie długości od 5,3 do 6,6 mm i szerokości od 5,1 do 6,2 mm oraz zaodwłoku długości od 25 do 31 mm. Samice osiągają od 56 do 62 mm długości ciała przy karapaksie długości od 7,2 do 7,6 mm i szerokości od 7 do 8,2 mm oraz zaodwłoku długości między 33 a 35 mm.
Karapaks jest słomkowy, pomarańczowobrązowy lub brązowy z ciemnymi znakami za oczami środkowymi, w kątach tylno-bocznych, wzdłuż tylnych brzegów trójkąta międzyocznego. Znaki te mogą być niewyraźne lub częściowo zanikać. Powierzchnia karapaksu jest nieregularnie granulowana. Krawędzie boczne są powrębiane, a przednia jest niemal prosta i zaopatrzona w trzy pary dużych szczecinek. Występuje jedna para rozstawionych dalej niż ich średnice oczu środkowych oraz trzy pary oczu bocznych. Barwa nogogłaszczków bywa od słomkowej przez pomarańczową do brązowej. Na szczypcach brak jest ciemniejszych znaków. Szczypce u dorosłych samców są silnie powrębiane i w pozycji złożonej między dosiebnymi częściami ich palców pozostaje duża przerwa. Szczypce samic są słabiej zakrzywione, smuklejsze, słabiej powrębiane, o ledwo zaznaczonej przerwie w pozycji zamkniętej. Wszystkie szczecinki makroskopowe na dłoniach szczypiec są zredukowane. Z wyjątkiem dosiebnych przedłużeń brak jest szczecinek makroskopowych na żeberkach grzbietowo-środkowym, retrolateralno-środkowym, brzuszno-prosubmedialnym, prolateralno-brzusznym i prolateralno-środkowym szczypiec. Stosunek długości szczypiec do szerokości dłoni u samców wynosi od 2,05 do 2,16, u samic zaś od 2,15 do 2,3. Z kolei stosunek długości szczypiec do grubości dłoni u samców wynosi od 2,86 do 3,14, a u samic od 2,98 do 3,14. Rzepki nogogłaszczków nie mają dużych szczecinek środkowych i odsiebno-retrolateralnych. Sternum jest słomkowe lub kremowe, nieco szersze niż dłuższe, w tyle niewykrojone, o płatach bocznych z wklęsłymi brzegami przednimi, prostymi bocznymi i wypukłymi tylnymi. Barwa odnóży jest kremowa do słomkowej. 
Przedodwłok ma barwę słomkową do brązowej z ciemnoszarobrązowymi znakami na tergitach od pierwszego do szóstego i w zredukowanej formie na siódmym. Znaki te bywają różnie rozległe. Tergitami od trzeciego do szóstego biegnie niewyraźne, słabo wrębiane żeberko środkowe, na tergitach pierwszym i drugim zaś go brak. Sternity są brązowe. Wieczko płciowe jest słomkowe lub kremowe, o sklerytach szerszych niż dłuższych, trójkątnych z zaokrąglonymi rogami. Słomkowej lub kremowej barwy grzebienie mają u samców od 21 do 24, a u samic od 17 do 19 zębów; u samców są długie i cienkie.
Zaodwłok u samic jest grubszy niż u samców. Barwa jego jest słomkowa do ciemnobrązowej bez ciemniejszych łat; żądło jest czarne z ciemnorudą podstawą. Segment pierwszy ma żeberka grzbietowo-boczne pozbawione szczecinek makroskopowych, a żeberka brzuszno-boczne i brzuszno-podśrodkowe z jedną lub dwiema takimi szczecinkami. Segment drugi i trzeci mają żeberka grzbietowo-boczne pozbawione szczecinek makroskopowych, a żeberka brzuszno-boczne i brzuszno-podśrodkowe z dwiema takimi szczecinkami. Segement czwarty ma żeberka grzbietowo-boczne z jedną szczecinką makroskopową, żeberka brzuszno-boczne z dwiema lub trzema takimi szczecinkami, a żeberka brzuszno-podśrodkowe z dwiema takimi szczecinkami. Stosunek długości do szerokości piątego segmentu wynosi od 2,22 do 2,59 u samców i od 2,21 do 2,28 u samic.
Ekologia i występowanie.
Skorpion endemiczny dla Kalifornii w Stanach Zjednoczonych, znany tylko ze stanowisk na obszarze plai Soda Lake. Jego siedlisko stanowi pozostałość po jeziorze o wysokiej zasadowości. Roślinność zdominowana jest tu przez "Atriplex spinifera", "Atriplex vallicola", "Allenrolfea occidentalis" oraz mniejsze rośliny kwitnące i trawy.

</doc>
<doc id="5411327" url="https://pl.wikipedia.org/wiki?curid=5411327" title="Pseudouroctonus maidu">
Pseudouroctonus maidu

Pseudouroctonus maidu – gatunek skorpiona z rodziny Vaejovidae. Endemiczny dla Kalifornii w Stanach Zjednoczonych.
Taksonomia.
Gatunek ten opisany został po raz pierwszy w 2016 roku przez Warrena E. Savaryego i Roberta W. Brysona Jr. na łamach „ZooKeys”. Jako miejsce typowe wskazano drogę z Auburn do Cool w pobliżu zbiegu North Fork American i American River na terenie hrabstwa El Dorado w Kalifornii. Epitet gatunkowy pochodzi od autochtonicznej grupy etnicznej Maidu.
W obrębie rodzaju tworzy grupę gatunków z pokrewnymi "P. glimmei" i "P. iviei" charakteryzującą się budową hemispermatoforu samca.
Morfologia.
Samice osiągają od 36 do 41 mm długości ciała przy karapaksie długości między 4,6 a 5 mm i szerokości między 3,9 a 4,3 mm, samce zaś od 31 do 36 mm długości ciała przy karapaksie długości między 3,8 a 4,4 mm i szerokości między 3,8 a 3,3 mm. Ubarwienie ciała jest ciemnorudobrązowe z niewiele jaśniejszymi szczękoczułkami, odnóżami i spodem przedodwłoka.
Prosoma ma karapaks dłuższy niż szeroki, najszerszy przy tylnej krawędzi, mocniej niż u "P. glimmei", wszędzie gęsto granulowany, o granulacji wchodzącej na bruzdę środkową, która z kolei jest wąska i wyraźna na przedzie a płytka w tyle. Na dwupłatowym przednim brzegu karapaksu wyrastają trzy pary szczecinek. Wzgórek oczny jest niski, oczy środkowe mają od 0,1 do 0,2 mm średnicy, a spośród dwóch lub trzech par oczu bocznych tylna jest najmniejsza. Szczękoczułki mają szczypce o palcu nieruchomym krótszym od ich średnicy i zaopatrzonym w dwa guzki, a palcu ruchomym krótszym od ich długości i zaopatrzonym w dwa ząbki subdystalne na grzbiecie oraz wyraźną serrurlę i gładkie żeberko na spodzie. Nogogłaszczki mają na udzie silne i grubo granulowane żeberka grzbietowo-wewnętrzne, zewnętrzno-środkowe, grzbietowo-zewnętrzne, brzuszno-wewnętrzne i wewnętrzno-środkowe, a na rzepce silne i grubo granulowane żeberka grzbietowo-wewnętrzne, grzbietowo-zewnętrzne, brzuszno-wewnętrzne i brzuszno-zewnętrzne, granulowane i dobrze wykształcone żeberko wewnętrzno-środkowe oraz słabiej wykształcone żeberko zewnętrzno-środkowe brzuszne. Szczypce mają cztery trichobotria w szeregu brzusznym oraz palec nieruchomy z sześcioma szeregami granuli i siedmioma wewnętrznymi ząbkami dodatkowymi. Niewiele szersze niż dłuższe, niemal pięciokątne sternum ma głęboką bruzdę środkową i osiem szczecinek. Odnóża mają golenie pozbawione ostróg, stopy z ostrogą prolateralną i retrolateralną, pośrodkowym szeregiem drobnych kolców na spodzie oraz dobrze wykształconym, spiczastym kolcem pazurkowym.
Przedodwłok ma tergity grubo granulowane, zwłaszcza przy brzegach bocznych i tylnym, a siódmy z nich opatrzony czterema dobrze wykształconymi żeberkami. Sternity od pierwszego do szóstego są granulowane bardzo drobno, siódmy mocniej i opatrzone parą słabo wykształconych żeberek. Wieczka płciowe są dobrze rozwinięte, zaopatrzone w 10 szczecinek. Grzebienie mają 6 lub 7 blaszek i 10 zębów. Małe przetchlinki są prawie owalne.
Zaodwłok ma silne, ząbkowane lub piłkowane żeberka grzbietowo-boczne na segmentach od pierwszego do piątego, żeberka nadśrodkowe boczne na segmentach od pierwszego do czwartego, żeberka brzusznoboczne na segmentach od pierwszego do piątego, żeberka podśrodkowo-brzuszne na segmentach od pierwszego do czwartego oraz żeberko środkowo-brzuszne na segmencie piątym. Żeberka podśrodkowe brzuszne segmentu pierwszego są silne, granulowane i niemal pełne, podczas gdy na dwóch następnych segmentach brak ich zupełnie. Żeberko pośrodkowo-boczne segmentu piątego jest w przedniej połowie granulowane, a dalej zanika. Drugi segment metasomy jest dłuższy niż szeroki, a piąty mniej wydłużony i nabrzmiały niż u "P. iviei". Telson dysponuje przysadzistym, na spodzie pomarszczonym i rzadko oszczecinionym wezykulusem oraz pozbawiony łatki mikroskopowych ząbków u podstawy żądłem.
Ekologia i występowanie.
Skorpion endemiczny dla Kalifornii w Stanach Zjednoczonych, znany tylko z miejsca typowego. Na zamieszkiwanym przez niego terenie zbocza południowe porastają zadrzewienia zdominowane przez dęby, a zbocza północne mieszane zadrzewienia z dominacją sosny. Bytuje głównie pod kamieniami, w tym porośniętymi mchem, wybierają stanowiska wilgotniejsze niż pokrewny "P. iviei".

</doc>
<doc id="5411328" url="https://pl.wikipedia.org/wiki?curid=5411328" title="Jordan Goodwin">
Jordan Goodwin

Jordan Goodwin (ur. 23 października 1998 w Centreville) – amerykański koszykarz, występujący na pozycji rzucającego obrońcy, obecnie zawodnik Washington Wizards oraz zespołu G-League – Capital City Go-Go.
W 2021 i 2022 reprezentował Washington Wizards podczas rozgrywek letniej ligi NBA.

</doc>
<doc id="5411333" url="https://pl.wikipedia.org/wiki?curid=5411333" title="Rouby">
Rouby

Rouby (, "Rauby"; , "Rowby") – wieś na Białorusi, w obwodzie grodzieńskim, w rejonie lidzkim, w sielsowiecie Możejków, nad Lebiodą.
Historia.
W XIX i w początkach XX w. okolica szlachecka położona w Rosji, w guberni wileńskiej, w powiecie lidzkim, w gminie Lebioda.
W dwudziestoleciu międzywojennym zaścianek leżący w Polsce, w województwie nowogródzkim, w powiecie szczuczyńskim (od 29 maja 1929, wcześniej w powiecie lidzkim), w gminie Lebioda. W 1921 miejscowość liczyła 140 mieszkańców, zamieszkałych w 31 budynkach, wyłącznie Polaków wyznania rzymskokatolickiego.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5411337" url="https://pl.wikipedia.org/wiki?curid=5411337" title="Ciżmówka migdałowatozarodnikowa">
Ciżmówka migdałowatozarodnikowa

Ciżmówka migdałowatozarodnikowa ("Crepidotus caspari" Velen.) – gatunek grzybów należący do rodziny ciżmówkowatych ("Crepidotaceae").
Systematyka i nazewnictwo.
Pozycja w klasyfikacji: "Crepidotus, Crepidotaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi" (według Index Fungorum).
Po raz pierwszy opisał go w 1926 r. Josef Velenovský. Synonimy:
Nazwę polską zaproponował Władysław Wojewoda w 2003 r. dla synonimu "Crepidotus lundellii".
Morfologia.
Średnica 3–20 mm, wypukłe do płaskowypukłych, okrągłe do półkolistych lub zaokrąglonych, do podłoża przyrastające bokiem lub mimośrodowo. Zwykle występują w umiarkowanie stłoczonych grupach, przy czym sąsiednie owocniki zrastają się brzegami. Brzeg początkowo podwinięty, potem prosty. Powierzchnia w stanie suchym filcowata, czysto biała do bladokremowej. Blaszki średnio gęste lub gęste, początkowo białawe, później gliniasto płowożółte, na koniec cynamonowo-brązowe, o ostrzach drobno włóknistych i stale białawych.
Podstawki 21–30 × 6–8 µm, cylindryczno-maczugowate, 4-zarodnikowe. Cheilocystydy 32–56 × 7–12 µm, maczugowate, cylindryczne, wrzecionowate, z tępym, czasem nieco główkowatym wierzchołkiem, rzadko rozgałęzione, szkliste, cienkie. Zarodniki 6,5–8,5 (–9,0) × 4,5–5,5 (–6,0) µm, Q = 1,40–1,80, w widoku z przodu szeroko jajowate do elipsoidalnych, w widoku z boku elipsoidalne do lekko migdałowatych, w KOH żółtawe, z lekko chropowatymi ścianami, prawie gładkie. Skórka typu "trichoderma", zbudowana z luźno splecionych, szklistych, cienkościennych strzępek o szerokości 3–5 µm. Sprzążki obecne we wszystkich strzępkach.
Występowanie i siedlisko.
Stanowiska ciżmówki migdałowatozarodnikowej podano w Ameryce Północnej i Południowej, Europie i Azji. Najwięcej stanowisk podano w Europie. Występuje tu na całym niemal obszarze, od Morza Śródziemnego po północne krańce Półwyspu Skandynawskiego i Islandię, brak jej tylko południowo-wschodniej części kontynentu. W Polsce w 2003 r. W. Wojewoda przytacza 5 jej stanowisk z uwagą, że jej częstość występowania w Polsce nie jest znana. Aktualne stanowiska podaje internetowy atlas grzybów. Zaliczona w nim jest do gatunków zagrożonych i wartych objęcia ochroną.
Nadrzewny grzyb saprotroficzny. Występuje na martwym drewnie, zarówno iglastym, jak i liściastym, na pniach i opadłych gałęziach. Owocniki tworzy od lipca do listopada.

</doc>
<doc id="5411338" url="https://pl.wikipedia.org/wiki?curid=5411338" title="Crepidotus caspari">
Crepidotus caspari



</doc>
<doc id="5411339" url="https://pl.wikipedia.org/wiki?curid=5411339" title="Crepidotus lundellii">
Crepidotus lundellii



</doc>
<doc id="5411340" url="https://pl.wikipedia.org/wiki?curid=5411340" title="Elias Boudinot (1740–1821)">
Elias Boudinot (1740–1821)

Elias Boudinot (ur. 2 maja 1740 w Filadelfii, zm. 24 października 1821 w Burlington) – amerykański prawnik, polityk, pułkownik Armii Kontynentalnej, szpieg. Czterokrotny członek Kongresu Kontynentalnego, prezydent Kongresu Kontynentalnego od 4 listopada 1782 roku do 2 listopada 1783 roku, członek Izby Reprezentantów w latach 1789–1795 oraz trzeci dyrektor U.S. Mint w latach 1795–1805.
Życiorys.
Urodził się 2 maja 1740 roku w Filadelfii. W dzieciństwie uczęszczał do szkoły założonej przez Benjamina Franklina, którego był również sąsiadem. Otrzymał klasyczne wykształcenie. Studiował prawo na College of New Jersey. W 1760 roku został prawnikiem i radcą prawnym. W tym samym roku został członkiem palestry i rozpoczął praktyki w Elizabethtown (obecnie Elizabeth). W latach 1772–1821 był członkiem rady powierniczej College of New Jersey. W 1775 roku został członkiem zgromadzenia prowincjonalnego New Jersey.
Pomimo poglądów zbliżonych do wigów popierał rewolucję amerykańską. W Armii Kontynentalnej otrzymał stopień pułkownika. Pełnił funkcję Komisarza Generalnego Jeńców Wojennych Armii Kontynentalnej od 15 maja 1777 roku do 11 maja 1778 roku. Od 1777 roku do końca wojny o niepodległość był również szpiegiem Armii Kontynentalnej. Przekazywał fałszywe informacje brytyjskim generałom Williamowi Howe’owi i Henry’emy Clintonowi, a także informował powstańców o ruchach wojsk brytyjskich. W latach 1778, 1781, 1782 i 1783 był członkiem Kongresu Kontynentalnego. Od 4 listopada 1782 roku do 2 listopada 1783 roku był prezydentem Kongresu Kontynentalnego. Kiedy sprawował tę funkcję, podpisano sojusz z Francją oraz rozpoczęto negocjacje warunków pokoju z Wielką Brytanią, a także podpisano pokój paryski. W latach 1789–1795 był członkiem Izby Reprezentantów.
W październiku 1795 roku Thomas Jefferson i Jerzy Waszyngton wytypowali Boudinota na następcę Henry’ego Williama de Saussure’a, dyrektora U.S. Mint. Wyboru tego dokonano z uwagi na dobrą reputację Boudinota. 28 października rozpoczął sprawowanie nowych obowiązków. Zakazał stosowanej dotychczas nielegalnej praktyki używania srebra próby 900 do bicia srebrnych monet i nakazał powrót do zalegalizowanej przez Kongres próby 892. W trakcie sprawowania funkcji dyrektora mennicy zmagał się z problemem niedoboru srebra w depozytach U.S. Mint niezbędnego do wybijania srebrnych jednodolarówek. W celu załagodzenia sytuacji z własnych oszczędności przekazał mennicy 9000 srebrnych koron francuskich (wówczas jedna srebrna korona była warta jednego dolara i 10 centów). W 1805 roku zrezygnował z funkcji dyrektora. W 1816 roku założył American Bible Society, którego został pierwszym przewodniczącym. Funkcję tę sprawował do swojej śmierci. W 1816 roku napisał książkę pt. "A Star in the West; or, A Humble Attempt To Discover the Long Lost Ten Tribes of Israel, Preparatory To Their Return To Their Beloved City, Jerusalem".
Był przeciwnikiem niewolnictwa i popierał równouprawnienie Indian.
Zmarł w Burlington 24 października 1821 roku.
Życie prywatne.
Był w związku małżeńskim z Hanną Stockton. Z tego związku mieli dwójkę dzieci: Marię (1763–1765) i Susan (1764–1854).
Upamiętnienie.
W 1943 roku na cześć Boudinota nazwano amerykański statek transportowy typu "Liberty" o numerze kadłuba 243126.

</doc>
<doc id="5411342" url="https://pl.wikipedia.org/wiki?curid=5411342" title="Rzepniki (Białoruś)">
Rzepniki (Białoruś)

Rzepniki (, "Repniki"; , "Riepniki") – wieś na Białorusi, w obwodzie grodzieńskim, w rejonie lidzkim, w sielsowiecie Możejków, przy drodze magistralnej M6.
Historia.
W XIX i w początkach XX w. położone były w Rosji, w guberni wileńskiej, w powiecie lidzkim, w gminie Tarnowszczyzna.
W dwudziestoleciu międzywojennym wieś i folwark leżące w Polsce, w województwie nowogródzkim, w powiecie lidzkim, w gminie Tarnowo/Białohruda. W 1921 wieś liczyła 137 mieszkańców, zamieszkałych w 28 budynkach, wyłącznie Polaków. 109 mieszkańców było wyznania rzymskokatolickiego i 28 prawosławnego. Folwark liczył zaś 18 mieszkańców, zamieszkałych w 1 budynku, w tym 17 Polaków i 1 Żyda. 9 mieszkańców było wyznania rzymskokatolickiego i 9 prawosławnego..
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5411346" url="https://pl.wikipedia.org/wiki?curid=5411346" title="Feliksowo (obwód grodzieński)">
Feliksowo (obwód grodzieński)

Feliksowo (, "Fieliksawa"; , "Fieliksowo") – wieś na Białorusi, w obwodzie grodzieńskim, w rejonie lidzkim, w sielsowiecie Możejków, przy drodze magistralnej M6.
Historia.
W dwudziestoleciu międzywojennym leżało w Polsce, w województwie nowogródzkim, w powiecie szczuczyńskim (od 29 maja 1929, wcześniej w powiecie lidzkim), w gminie Lebioda. W 1921 miejscowość liczyła 219 mieszkańców, zamieszkałych w 33 budynkach, w tym 207 Białorusinów i 12 Polaków. 196 mieszkańców było wyznania prawosławnego i 23 rzymskokatolickiego.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5411347" url="https://pl.wikipedia.org/wiki?curid=5411347" title="Formacja Standardowa LOTOS-Jantar">
Formacja Standardowa LOTOS-Jantar



</doc>
<doc id="5411350" url="https://pl.wikipedia.org/wiki?curid=5411350" title="Walker Kessler">
Walker Kessler

Walker Ross Kessler (ur. 6 lipca 2001 w Atlancie) – amerykański koszykarz, występujący na pozycji środkowego, obecnie zawodnik Utah Jazz.
W 2020 wystąpił w meczach gwiazd amerykańskich szkół średnich – McDonald’s All-American i Nike Hoop Summit. Został też wybrany najlepszym zawodnikiem szkół średnich stanu Georgia (Mr. Georgia Basketball, Georgia Gatorade Player of the Year).
Pochodzi z koszykarskiej rodziny. Jego ojciec Chad, następnie wujek Alec i brat Houston grali w koszykówka na University of Georgia. Wuj Alec Kessler został wybrany w drafcie NBA 1990 roku z numerem 12 przez Houston Rockets. W latach 1990–1994 występował w klubie Miami Heat.

</doc>
<doc id="5411355" url="https://pl.wikipedia.org/wiki?curid=5411355" title="Jewhenij Jenin">
Jewhenij Jenin

Jewhenij Wołodymyrowycz Jenin, ukr. Євгеній Володимирович Єнін (ur. 19 listopada 1980 w Dnieprze, zm. 18 stycznia 2023 w Browarach) – ukraiński polityk, prawnik i dyplomata, w latach 2021–2023 I wiceminister spraw wewnętrznych Ukrainy. Zginął w katastrofie śmigłowca w trakcie pełnienia funkcji wiceministra.
Życiorys.
Był radcą w Ambasadzie Ukrainy we Włoszech. Od czerwca 2016 do kwietnia 2019 pełnił funkcję zastępcy Prokuratora Generalnego Ukrainy. W latach 2020–2021 był wiceministrem spraw zagranicznych. Od 6 września 2021 był wiceministrem spraw wewnętrznych Ukrainy.
Zginął w trakcie inwazji Rosji na Ukrainę 18 stycznia 2023 w katastrofie śmigłowca w Browarach.

</doc>
<doc id="5411357" url="https://pl.wikipedia.org/wiki?curid=5411357" title="Jewgienij Jenin">
Jewgienij Jenin



</doc>
<doc id="5411360" url="https://pl.wikipedia.org/wiki?curid=5411360" title="Mahdalijiwka">
Mahdalijiwka

Mahdalijiwka () – przystanek kolejowy pomiędzy miejscowościami Popławy i Skałat, w rejonie tarnopolskim, w obwodzie tarnopolskim, na Ukrainie.

</doc>
<doc id="5411361" url="https://pl.wikipedia.org/wiki?curid=5411361" title="Quelqu'un que j'aime, quelqu'un qui m'aime">
Quelqu'un que j'aime, quelqu'un qui m'aime



</doc>
