<doc id="5433841" url="https://pl.wikipedia.org/wiki?curid=5433841" title="Amerykańska triada nuklearna">
Amerykańska triada nuklearna

Amerykańska triada nuklearna – strategiczne siły nuklearne Sił Zbrojnych Stanów Zjednoczonych. Stanowi element odstraszania nuklearnego.
Amerykańskie strategiczne siły jądrowe stanowią główny element prowadzonej przez USA polityki odstraszania. Posiadają one wszystkie trzy składowe triady jądrowej, a rakietowe pociski balistyczne ICBM i SLBM stanowią znaczną ich część. W uzbrojeniu znajduje się (2016) 450 wyrzutni rakiet lądowego bazowania typu Minuteman III. Rakiety morskiego bazowania typu Trident II D5 są rozmieszczone na atomowych okrętach podwodnych typu Ohio. Na ich uzbrojeniu znajduje się 336 wyrzutni i 1152 głowic. Komponent powietrzny stanowią dwa typy bombowców strategicznych: B-2 i B-52 przystosowanych do przenoszenia broni jądrowej. W uzbrojeniu znajduje się 96 bombowców strategicznych, które dysponują 300 głowicami.
W sumie Stany Zjednoczone dysponowały pod koniec 2015 roku 882 wyrzutniami środków jądrowych i 1922 głowicami, a w 2021 na 675 nosicielach ("delivery means") było 1457 głowic.
Charakterystyka.
Powstała w latach 60. XX w koncepcja triady nuklearnej zakładała użycie strategicznej broni jądrowej przez trzy niezależne komponenty: lądowe międzykontynentalne rakiety balistyczne, rakiety balistyczne rozmieszczone na okrętach podwodnych oraz bombowce strategiczne. W wypadku wybuchu wojny atomowej, rakiety międzykontynentalne miały zniszczyć radzieckie centra dowodzenia i silosy z bronią atomową; w razie zniszczenia własnych lądowych rakiet w silosach, atak odwetowy miały przeprowadzić rakiety międzykontynentalne wystrzeliwane z okrętów podwodnych, a bombowce strategiczne miały zadać przeciwnikowi ostateczny cios. Każdy z elementów triady musiał być zdolny do przeprowadzenia niezależnego zmasowanego ataku jądrowego, na wypadek, gdyby dwa pozostałe zostały zniszczone lub obezwładnione.
Stany Zjednoczone posiadają największy, najbardziej zróżnicowany i zaawansowany arsenał nuklearny składający się zarówno ze strategicznej, jak i taktycznej broni atomowej. Posiadają także duże zapasy nadającego się do produkcji broni materiału nuklearnego. "Przegląd Zdolności Nuklearnych" (NPR) przypisał broni atomowej „kluczową rolę w zdolnościach obronnych USA, ich sojuszników i przyjaciół”. Amerykański potencjał nuklearny ma stanowić podstawę bezpieczeństwa dla międzynarodowego zaangażowania USA. Posiadanie odpowiedniego arsenału nuklearnego ma również dać gwarancję sojusznikom, że Stany Zjednoczone nie będą wahały się ich wspomóc swoimi siłami konwencjonalnymi i nuklearnymi. Dotyczy to objętych amerykańskim parasolem nuklearnym Japonii, Korei Południowej, Tajwanu oraz członków NATO. Stany Zjednoczone nie zrezygnowały z prawa do użycia broni nuklearnej jako pierwsze (tzw. "first-use").
Podstawowym celem tak stworzonej triady nuklearnej stało się uzyskanie gwarancji zniszczenia przeciwnika, który zdecydowałby się na zadanie pierwszego uderzenia jądrowego. Naczelnym dowództwem odpowiedzialnym za realizację tego zadania jest US Strategic Command z siedzibą w bazie Offutt w Nebrasce.
Komponent lotniczy.
W początkowym okresie tworzenia środków przenoszenia broni jądrowej rolę rozstrzygającą w przyszłej wojnie atomowej przyznano lotnictwu strategicznemu. Jeszcze podczas trwania II wojny światowej oblatano ciężki bombowiec strategiczny B-29 Superfortress. 6 sierpnia 1945 z samolotu B-29 „Enola Gay” zrzucono pierwszą bombę jądrową na Hiroszimę, a trzy dni później z B-29 „Bockscar” drugą na Nagasaki. Do 31 grudnia 1946 przystosowano do przenoszenia broni jądrowej 23 samoloty B-29, a w marcu 1947 roku następne 35. W 1950 dysponowano 219 samolotami tego typu przystosowanymi do przenoszenia bomb atomowych. Zmodernizowaną wersją B-29 był bombowiec B-50 Superfortress. W grudniu 1948 przystosowano pierwsze 18 samolotów B-50, a w styczniu 1950 roku kolejne 96 samolotów do przenoszenia bomb atomowych. W latach 1947–1965 w służbie znajdowało się 370 tego typu maszyn.
W 1946 oblatano nowy bombowiec strategiczny B-36 Peacemaker. Był pierwszym amerykańskim bombowcem strategicznym, który mógł prowadzić operacje bombowe nad terytorium ZSRR. W grudniu 1948 przystosowano 4 samoloty, a w styczniu 1950 roku kolejne 34 samoloty B-36 do przenoszenia bomb atomowych.
Pod koniec lat 40. XX w do służby wszedł bombowiec średniego zasięgu B-47 Stratojet i stał się podstawową strategiczną maszyną amerykańskich sił uderzeniowych. W US Air Force służył do lat 70. W sumie wyprodukowano 2032 maszyn wszystkich typów.
W 1955 do wyposażenia lotnictwa weszły bombowce strategiczne dalekiego zasięgu B-52 Stratofortress. Konstrukcja była na tyle udana, że jego zmodernizowane wersje służą w amerykańskich siłach powietrznych do dzisiaj. Samoloty te brały udział w wojnie w Wietnamie, w operacji „Pustynna Burza” w Iraku oraz w operacji „Allied Force” w Jugosławii. W 2001 roku prowadziły działania w ramach operacji „Enduring Freedom”, a także w kolejnej wojnie irackiej w 2003. Podczas tych konfliktów, samoloty B-52 były wykorzystywane jako bombowce konwencjonalne. 20 maja 1956 na atolu Bikini, podczas operacji „Redwig” w ramach testu Cherokee zrzucono po raz pierwszy z samolotu B-52 bombę termojądrową Mk-15.
W czasie „zimnej wojny” bombowce B-52 wykonywały loty patrolowe wzdłuż granic ZSRR w ramach programów „Head Start”, „Chrome Dome”, „Hard Head”, „Round Robin”. Pod koniec lat 60. XX w. nastąpiła kulminacja strategii „świadomego szaleństwa” ("premeditated madness"). Zorganizowana została „Operacja Olbrzymia Lanca” (Operation Giant Lance). 27 października 1969 z baz w Kalifornii i Waszyngtonie wyleciało osiemnaście bombowców B-52 uzbrojonych w bomby termojądrowe. Samoloty przeleciały nad Alaską, zostały zatankowane w powietrzu przez samolot-tankowiec KC-135, przeleciały wzdłuż granicy ZSRR i prowokowały wroga sprawdzając obronę powietrzną i działania jego samolotów przechwytujących. Amerykańskie samoloty podczas całej operacji pozostawały w ciągłej gotowości do zrzucenia bomb.
W grudniu 1974 oblatany został samolot nowej generacji – bombowiec strategiczny B-1A. Ze względu na olbrzymie nakłady finansowe, w 1977 zrezygnowano jednak z seryjnej produkcji. Dopiero w 1981 powrócono do projektu i zdecydowano o opracowaniu zmodernizowanej wersji – B-1B. Pełną zdolność bojową maszyny osiągnęły w październiku 1986. Łącznie zbudowano 100 samolotów. Miały one pełnić funkcję tymczasowego bombowca strategicznego do czasu wprowadzenia nowocześniejszego, zbudowanego w technologii stealth.
Program budowy nowego samolotu rozpoczęto w 1981, a pierwszy oblot B-2 Spirit odbył się w 1989. Początkowo siły powietrzne zamówiły 132 egzemplarze, jednakże upadek ZSRR i zakończenie wyścigu zbrojeń spowodowały ograniczenie budowy samolotów do 20 egzemplarzy. W skład uzbrojenia samolotu wchodzą bomby termojądrowe B61, B83 i pociski rakietowe AGM-129, ACM i AGM 131 SRAM z głowicami termojądrowymi, które umieszczone są w dwóch komorach bombowych.
Air Force posiada (2021) 20 bombowców B-2A, które są przystosowane do przenoszenia bomb B61 i B83. Łącznie w służbie znajduje się około 322 sztuk bomb dla bombowców i dodatkowych 230 bomb B61 dla samolotów wielozadaniowych. Prócz tego z ogólnej liczby 76 bombowców B-52H, 46 może przenosić broń nuklearną. Grupuje je 8 Armia Lotnicza z siedzibą w Barksdale AFB. Dysponuje ona 58 własnymi bombowcami B-52H w dwóch skrzydłach bombowych (2. Bomb Wing z Barksdale i 5. Bomb Wing z Minot) oraz 19 B-2A zgrupowanymi w 509 Skrzydle Bombowym w bazie Whiteman w Missouri. Ponadto pod względem operacyjnym podlega jej 307 Skrzydło Bombowe należące do Rezerw Sił Powietrznych (AFRES) z 18 B-52H stacjonującymi w bazie Barksdale.
Dowództwem odpowiedzialnym w siłach powietrznych za odstraszanie nuklearne jest (2015) Dowództwo Ataku Globalnego (Air Force Global Strike Command) mające swoją siedzibę w Barksdale w Luizjanie.
Strategiczne bombowce miały w uzbrojeniu ciężkie bomby jądrowe typu Mark 4, Mark 5, Mark 6 i Mark 7, oraz bomby termojądrowe B15, B17, B21, B24, B28, B36, B39, B41, B43, B53, B61 i B83. Po zakończeniu „zimnej wojny” posiadane 260 bombowców mogło przenosić około 4648 bomb atomowych i uzbrojonych w głowice atomowe rakiet "cruise" typu ALCM i ACM. Po redukcji, w 2001 Stany Zjednoczone posiadały 94 bombowce B-52H, z których każdy mógł przenosić 20 rakiet manewrujących "cruise" lub osiem bomb termojądrowych swobodnie spadających B61/B83 oraz 21 bombowców B-2A, z których każdy mógł przenosić do 16 bomb B61 lub B83. W 2016 w służbie USA znajduje się 67 samolotów B-1B Lancer, 20 bombowców strategicznych B-2A i 94 bombowców B-52H. Samoloty B-1B znajdują się w wyposażeniu 7 Skrzydła Bombowego stacjonującego w bazie Dyess Air Force Base w stanie Texas i 28 Skrzydła Bombowego stacjonującego w bazie sił powietrznych Ellsworth AFB w stanie Południowa Dakota; samoloty B-2A wchodzą w skład 509 Skrzydła Bombowego stacjonującego w bazie Whiteman Air Force Base w stanie Missouri; samoloty B-52H znajdują się w wyposażeniu 2 Skrzydła Bombowego, stacjonującego w Barksdale Air Force Base w Luizjanie, 5 Skrzydła Bombowego i 307 Skrzydła Bombowego stacjonujących w bazie Minot Air Force Base w Północnej Dakocie.
W 2016 w skład uzbrojenia jądrowego bombowców strategicznych wchodziły bomby termojądrowe swobodnie spadające B61 i B83 oraz rakiety manewrujące "cruise" z głowicami termojądrowymi: AGM-86B ALCM z głowicą W80-1 i AGM-129 ACM. Bomby termojądrowe i głowice do rakiet "cruise" składowane są w bazach Whiteman i Minot oraz w centralnych składach atomowych w bazach Kirtland w stanie Nowy Meksyk oraz Nellis w stanie Nevada.
Komponent lądowy.
Amerykańskie wojska lądowe (US Army) nie dysponują strategiczną bronią nuklearną, stąd też komponent naziemny sił odstraszania nuklearnego podlega Dowództwu Sił Powietrznych Stanów Zjednoczonych (USAF).
Komponent lądowy amerykańskiej triady powstał na przełomie lat 50. i 60. XX w. Wtedy to do uzbrojenia weszły międzykontynentalne rakiety balistyczne wystrzeliwane z wyrzutni lądowych ICBM. Pierwszymi amerykańskimi lądowymi międzykontynentalnymi rakietami balistycznymi przystosowanymi do przenoszenia ładunków jądrowych były rakiety rodziny SM-65 Atlas. Do 1965 wyprodukowano 350 rakiet w różnych wersjach. W uzbrojeniu jednorazowo znajdowało się około 129 rakiet typu SM-65, w tym 30 rakiet Atlas D, 27 rakiet Atlas E i 72 rakiety Atlas F. Rakiety miały dwustopniowy napęd z pięcioma silnikami na paliwo ciekłe i przenosiły głowice termojądrowe. Z powodu słabej celności rakiety te przeznaczone były do niszczenia aglomeracji miejskich i ośrodków przemysłowych.
Pierwsze trzy rakiety Atlas D rozmieszczono w bazie sił powietrznych Vandenberg i podlegały one operacyjnej kontroli 576 dywizjonu rakiet strategicznych. W październiku 1959 operacyjną gotowość osiągnął 564 dywizjon w bazie F.E. Warren, a po nim 565 dywizjon. Kolejna jednostka wyposażona w rakiety Atlas to 549 dywizjon rakiet strategicznych stacjonujący w bazie Offutt.
Pierwszy dywizjon z rakietami Atlas E osiągnął gotowość w 1961 roku. Rakiety te znalazły się na wyposażeniu 567 dywizjonu rakiet strategicznych z bazy Fairchild, 548 dywizjonu rakiet strategicznych z bazy Forbes, 566 dywizjonu rakiet strategicznych z bazy sił powietrznych F. E. Warren.
Rakiety Atlas F znajdowały się w uzbrojeniu: 550 dywizjonu rakiet strategicznych z bazy Schilling, 551 dywizjonu rakiet strategicznych z bazy Lincoln, 577 dywizjonu rakiet strategicznych z bazy Altus, 578 dywizjonu rakiet strategicznych z bazy Dyess, 579 dywizjonu rakiet strategicznych z bazy Walker, 556 dywizjonu rakiet strategicznych z bazy Plattsburgh.
Z uwagi na trudności eksploatacyjne i małą skuteczność, rakiety Atlas sukcesywnie zastępowane były rakietami balistycznymi typu Titan. Rakiety Titan I posiadały następujące dywizjony: 568 dywizjon rakiet strategicznych w bazie Larson, 569 dywizjon rakiet strategicznych w bazie Mountain Home, 724 dywizjon rakiet strategicznych w bazie Lowry, 725 dywizjon rakiet strategicznych w bazie Lowry, 850 dywizjon rakiet strategicznych w bazie Ellsworth, 851 dywizjon rakiet strategicznych w bazie Beale.
W roku 1963 do służby weszła zmodernizowana rakieta Titan II i sukcesywnie weszła na uzbrojenie 373. i 374. dywizjonu rakiet strategicznych w bazie sił powietrznych Littre Rock, 532. i 533. dywizjonu rakiet strategicznych w bazie sił powietrznych McConnell, 570. i 571. dywizjonu rakiet strategicznych w bazie sił powietrznych Davies-Monthan. Trzy silosy z rakietami Titan II do testów i technicznego rozwoju rozwinięto w bazie sił powietrznych Vandenberg, w 1 Strategicznej Dywizji Powietrznej.
W latach 1986–2005, w użyciu znajdowało się 50 rakiet balistycznych LGM-118A Peacekeeper. Pociski te znajdowały się w uzbrojeniu sił powietrznych i do momentu wycofania stanowiły podstawowy element amerykańskiej strategicznej triady nuklearnej. Podlegały 400 dywizjonowi rakiet strategicznych stacjonującemu w bazie sił powietrznych F. E. Warren AFB.
Jeszcze na początku lat 60. XX w rozpoczęto prace nad nową rakietą typu Minuteman. W październiku 1962 pierwsze 10 pocisków Minuteman I zaczęło pełnić dyżur bojowy. Rakiety LGM-30A Minuteman I stacjonowały w bazach sił powietrznych: Malstrom AFB, Minot AFB, Whiteman, F.E. Warren i Ellsworth.
W 1966 do służby weszły rakiety LGM-30F Minuteman II i pozostawały w użyciu do 1990. Były na uzbrojeniu dywizjonów rakiet strategicznych stacjonujących w bazach sił powietrznych: Malstrom, Grand Forks, Whiteman i Ellsworth.
Kolejny Minuteman – rakieta LGM-30G Minuteman III weszła do uzbrojenia w 1970 i pozostaje w nim do dzisiaj. W 2016 Stany Zjednoczone posiadały 450 rakiet tego typu. Wchodzą one w skład uzbrojenia 319., 320., 321. dywizjonu rakiet strategicznych (silosy z rakietami rozmieszczone są na terenie stanów: Wyoming, Nebraska i Colorado), 740., 741., 742. dywizjonu rakiet strategicznych (silosy rozmieszczone są w stanie Północna Dakota), 10., 12., 490. dywizjonu rakiet strategicznych (silosy rozmieszczone są w stanie Montana).
W latach 1986–1991 w Stanach Zjednoczonych prowadzono równolegle testy z lekkim międzykontynentalnym pociskiem balistycznym MGM-134A Midgetman, montowanym na platformie samochodowej. System był rozwijany jako mobilne uzupełnienie rakiet LGM-30 Minuteman III oraz LGM-118A Peacekeeper, stacjonujących w podziemnych silosach. Wraz z zakończeniem „zimnej wojny”, w styczniu 1992 zaniechano dalszych prac.
Współczesny komponent lądowy triady (2015) zgrupowany jest w 20 Armii Lotniczej. W jej składzie znajdują się trzy skrzydła rakiet: 90. w Warren AFB, 91. w Minot AFB oraz 341. Missile Wing w Malmstrom AFB. Dowództwo armii odpowiada za utrzymanie w gotowości bojowej strategicznych sił rakietowych wyposażonych łącznie w 450 międzykontynentalnych pocisków balistycznych LGM-30G Minuteman III. Każde skrzydło dysponuje trzema dywizjonami, w każdym 50 rakiet pogrupowanych w 5 kompleksach po 10 silosów. Pod względem operacyjnym 20 Armia Lotnicza podlega połączonemu dowództwu strategicznemu (US Strategic Command) z bazy Offut w Nebrasce.
Komponent morski.
Symbolicznie powstanie trzeciej składowej amerykańskiej triady nuklearnej datować można na dzień 15 grudnia 1960. Wtedy to w swój pierwszy patrol bojowy wypłynął amerykański okręt podwodny uzbrojony w 16 pocisków balistycznych typu Polaris – USS George Washington.
Rakiety balistyczne SLBM.
Po kapitulacji Niemiec, Wernher von Braun prowadził prace nad rozwojem balistycznych rakiet V-2 w Forcie Bliss w stanie Teksas. Ich efektem było wystrzelenie 6 września 1947 z pokładu lotniskowca USS Midway pocisku tego typu. Już 1950 komandor Francis D. Boyle zaproponował stworzenie na bazie okrętów podwodnych jednostek zdolnych do przenoszenia rakiet balistycznych, które byłyby wystrzeliwane z pionowych wyrzutni. Jednak dopiero w 1955 powrócono do tematu i staraniami szefa operacji morskich admirała Arleigha Burke’a zainicjowano wspólny program z siłami lądowymi, a rok później ruszyły prace nad morską wersją pocisku Jupiter. Prowadzono równolegle badania nad możliwością zastosowania napędów na, bezpieczniejsze dla okrętów, paliwo stałe. Rozwiązaniem miała być rakieta Polaris. System Polaris został opracowany w celu zwiększenia poziomu odstraszania nuklearnego oraz stanowił uzupełnienie rakietowych systemów średniego zasięgu rozmieszczonych w Europie. Z uwagi na niski stopień celności, przewidywano jego wykorzystanie do wykonania uderzenia nuklearnego na radzieckie miasta. Skonstruowano trzy warianty tego pocisku. Były to Polaris A1, Polaris A2 i Polaris A3. W ramach operacji Frigate Bird przeprowadzono pełny test systemu balistycznego, od odpalenia do eksplozji jądrowej. Wystrzelony pocisk Polaris A-2 uzbrojony w głowicę termojądrową W47 o mocy 1,2 Mt uderzył w cel w odległości 1760 km, około 800 km na północny wschód od Wyspy Bożego Narodzenia. Aby zwiększyć zasięg uzbrojenia, okręty bazowały w bazie Holy Loch w Szkocji.
Kolejnym pociskiem balistycznym wprowadzonym na uzbrojenie US Navy był pocisk balistyczny pośredniego zasięgu UGM-73 Posejdon C-3. Był pierwszym na świecie pociskiem w operacyjnym użyciu, który wyposażono w głowicę MIRV. W sumie wyprodukowano 496 pocisków, które znajdowały się w uzbrojeniu 31 okrętów podwodnych „41 for Freedom”. Ze służby wycofane zostały z końcem 1994.
Od 1984 pociski Posejdon C-3 stopniowo zaczęły być zastępowane przez UGM-93A Trident I C-4. Pociski te w latach 1979–2005 znajdowały się w wyposażeniu okrętów podwodnych typu Ohio, James Madison i Benjamin Franklin.
Rozwinięciem wersji C4 jest trzystopniowy pocisk balistyczny UGM-133 Trident II D-5. Jest on jedynym (2016) pociskiem, który znajduje się w wyposażeniu amerykańskich okrętów podwodnych typu Ohio i brytyjskich okrętów podwodnych typu Vanguard. W sumie, w latach 1987–2013 skonstruowano około 560 pocisków tego typu dla USA i 58 dla Wielkiej Brytanii.
Atomowe okręty podwodne.
W drugiej połowie lat 50.XX w. budowa atomowych okrętów podwodnych, nosicieli strategicznych pocisków balistycznych SSBN, otrzymała najwyższy narodowy priorytet. Do lipca 1960 w budowie było pięć okrętów typu George Washington bazujących na konstrukcji typu Skipjack, pięć ulepszonych okrętów typu Ethan Allen bazujących na kadłubie okrętów typu George Washington oraz cztery nowe jednostki typu Lafayette. 30 grudnia 1959 wszedł do linii pierwszy amerykański okręt podwodny o napędzie atomowym, przenoszący pociski klasy SLBM. W sumie, w latach 1959–1961 weszło do służby pięć okrętów. Były to: USS George Washington, USS Patrick Henry, USS Theodore Roosevelt, USS Robert E. Lee i USS Abraham Lincoln. Okręty te wchodziły w skład 14 Eskadry Okrętów Podwodnych SUBRON-14, która stacjonowała w bazie morskiej Holy Loch w Szkocji. Część okrętów przebywała okresowo w wysuniętej bazie okrętów atomowych NAVSTA Rota w Zatoce Kadyksu w Hiszpanii.
20 czerwca 1960 okręt USS George Washington dokonał pierwszego podwodnego odpalenia pocisku balistycznego, a 5 miesięcy później wyszedł w swój pierwszy operacyjny patrol bojowy po Oceanie Atlantyckim z 16 pociskami Polaris A-1 uzbrojonymi w głowice termojądrowe. Od tego momentu rozpoczęły się regularne patrole amerykańskich okrętów SSBN. Każdy okręt miał dwie pełne załogi. Gdy pierwsza załoga wychodziła na sześćdziesięciodniowy patrol, druga odpoczywała, przeprowadzała treningi i przygotowywała się do rejsu bojowego. Po patrolu okręt przybywał do portu, gdzie przeprowadzano drobne naprawy i uzupełniano zapasy. Następnie okręt wychodził na kolejny sześćdziesięciodniowy patrol z drugą załogą. W ten sposób, dwie trzecie wszystkich okrętów było w każdym momencie na morzu.
Kolejnymi okrętami podwodnymi o napędzie atomowym, wyposażonymi w pociski balistyczne SLBM, były okręty typu Ethan Allen. Były to: USS Ethan Allen, USS Sam Houston, USS Thomas A. Edison, USS John Marshall i USS Thomas Jefferson. W sumie, w latach 1961–1963 zbudowano pięć okrętów tego typu, które należały do grupy okrętów „41 for Freedom”. W czasie służby, w uzbrojeniu okrętów znajdowały się pociski balistyczne Polaris A-2 i Polaris A-3. Jednostki typu Ethan Allen początkowo przydzielone zostały do 14 Eskadry Okrętów Podwodnych w bazie Holy Loch. W późniejszym czasie zostały przebazowane do 16 Eskadry Okrętów Podwodnych do hiszpańskiej bazy w Rota, a następnie stacjonowały między innymi w Guam, San Diego i Vallejo i Pearl Harbor. Na początku lat 80. XX w. okręty zostały przeklasyfikowane na okręty myśliwskie, a wyrzutnie pocisków balistycznych uległy dezaktywacji. Ostatecznie w 1985 okręty wycofano ze służby.
W latach 1963–1964 do służby weszły atomowe okręty podwodne typu Lafayette. Były to: USS Lafayette, USS Alexander Hamilton, USS Andrew Jackson, USS John Adams, USS James Monroe, USS Nathan Hale, USS Woodrow Wilson, USS Henry Clay i USS Daniel Webster. Cztery jednostki typu Lafayette stacjonowały od 1964 w bazie Rota w 16 Eskadrze Okrętów Podwodnych, część w Holy Loch w Szkocji. Inne stacjonowały w Pearl Harbor, na wyspie Guam z bazą Arpa Harbor lub w portach na wschodnim i zachodnim wybrzeżu Stanów Zjednoczonych. Na bazie okrętów Lafayette w latach 1962–1964 zbudowano 10 okrętów podwodnych typu James Madison. Główną zmianą wprowadzoną na okrętach było uzbrojenie ich w pociski UGM-27C Polaris A-3. W późniejszym okresie okręty zostały przezbrojone w rakiety Posejdon C-3 i Trident I C-4. Były to: USS James Madison, USS Tecumseh, USS Daniel Boone, USS John C. Calhoun, USS Ulysses S. Grant, USS Von Stueben, USS Casimir Pułaski, USS Stonewall Jackson, USS Sam Raybum i USS Nathanael Greene. Na mocy układu SALT II, okręty typu Lafayette do roku 1994 zostały wycofane ze służby.
Rozwinięciem okrętów typu Lafayette były okręty typu Benjamin Franklin. Wchodziły one do służby w latach 1965–1967. Były to: USS Benjamin Franklin, USS Simon Bolivar, USS Kamehameha, USS George Bancroft, USS Lewis and Clark, USS James K. Polk, USS George C. Marshall, USS Henry L. Stimson, USS George Washington Carver, USS Francis Scott Key, USS Mariano G. Vallejo i USS Will Rogers. Jednostki te rozmieszczone były w bazach morskich w Stanach Zjednoczonych i Europie. Zostały wycofane z linii do 1995 po 30-letnim okresie służby.
W latach 1976–1997 rozpoczęto zastępowanie starszych typów okrętów jednostkami nowej generacji. Były to okręty typu Ohio – największe okręty podwodne z napędem jądrowym, jakie kiedykolwiek wybudowano w Stanach Zjednoczonych. Są to: USS Ohio, USS Michigan, USS Florida, USS Georgia, USS Henry M. Jackson, USS Alabama, USS Alaska, USS Nevada, USS Tennessee, USS Pennsylvania, USS West Virginia, USS Kentucky, USS Maryland, USS Nebraska, USS Rhode Island, USS Maine, USS Wyoming i USS Louisiana. Okręty te zastąpiły wszystkie 41 okrętów systemu rakietowego Polaris-Posejdon w amerykańskim systemie strategicznego odstraszania. W sumie okręty typu Ohio mogły przenosić 432 rakiety SLBM uzbrojone w 2592 lub 3452 głowice. W 2003 cztery okręty tego typu zostały przezbrojone na SSGN nosiciele 154 pocisków manewrujących typu Tomahawk UGM-109C/D TLAM-C/D z konwencjonalnymi głowicami. Po raz pierwszy rakiety zostały wystrzelone z okrętu USS Florida przeciwko obiektom libijskim podczas operacji „Odyssey Dawn” 19 marca 2011. Okręty podwodne typu Ohio pełnią służbę we Flocie Pacyfiku z bazy morskiej Bangor w stanie Washington oraz Flocie Atlantyku z bazy morskiej Kings Bay w stanie Georgia. Cztery okręty utrzymywane są w porcie w gotowości do natychmiastowego użycia. Aktualnie (2021) 14 okrętów typu Ohio pozostaje w służbie w ramach amerykańskiego systemu strategicznego odstraszania nuklearnego. Dwa z nich przechodzą cyklicznie przegląd stoczniowy, a w gotowości operacyjnej pozostaje 12 jednostek.

</doc>
<doc id="5433842" url="https://pl.wikipedia.org/wiki?curid=5433842" title="Eurycentrum">
Eurycentrum

Eurycentrum – rodzaj roślin z rodziny storczykowatych ("Orchidaceae"). Obejmuje 4 gatunki występujące na wyspach Oceanii: Archipelag Bismarcka, Nowa Gwinea, Wyspy Salomona, Vanuatu.
Systematyka.
Rodzaj sklasyfikowany do podplemienia "Cranichidinae" w plemieniu "Cranichideae", podrodzina storczykowe ("Orchidoideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5433849" url="https://pl.wikipedia.org/wiki?curid=5433849" title="Christo Stojanow">
Christo Stojanow



</doc>
<doc id="5433853" url="https://pl.wikipedia.org/wiki?curid=5433853" title="Christo Stojanow (1842-1895)">
Christo Stojanow (1842-1895)



</doc>
<doc id="5433854" url="https://pl.wikipedia.org/wiki?curid=5433854" title="Sławomir Brodzki">
Sławomir Brodzki

Sławomir Zdzisław Brodzki (ur. 19 października 1940 w Klimontowie, zm. 16 września 2019 w Zduńskiej Woli) – polski działacz samorządowy i partyjny, nauczyciel, w latach 1989–1990 prezydent Zduńskiej Woli.
Życiorys.
Syn Władysława i Aldony. Z zawodu nauczyciel, pracował w Szkole Podstawowej w Gajewnikach, Szkole Podstawowej nr 1 i Szkole Podstawowej nr 11 w Zduńskiej Woli, pełnił funkcję kierownika ostatniej z placówek w latach 1966–1972. Działał w Związku Nauczycielstwa Polskiego, pomiędzy 1966 a 1969 zasiadał w zarządzie jego oddziału w Zduńskiej Woli. Wstąpił do Polskiej Zjednoczonej Partii Robotniczej, w latach 1974–1980 pozostawał sekretarzem Komitetu Miejskiego PZPR w Zduńskiej Woli. Następnie w 1980 objął fotel dyrektora Wydziału Kultury i Sztuki Urzędu Wojewódzkiego w Sieradzu, a w 1982 szefa Rejonowego Ośrodka Pracy Partyjnej w Zduńskiej Woli. Od 18 października 1989 do 20 czerwca 1990 pełnił funkcję ostatniego komunistycznego prezydenta Zduńskiej Woli. W III RP został m.in. współwłaścicielem bazaru. W 1990 ubiegał się o fotel prezydenta miasta (w głosowaniu radnych przegrał z Radosławem Sieradzkim). W 1994, 1998, 2002 (z listy Sojuszu Lewicy Demokratycznej) i 2006 (z ramienia lokalnego komitetu) wybierany do zduńskowolskiej rady miejskiej.
Jego syn Andrzej Brodzki także został samorządowcem, kilkukrotnie ubiegał się o fotel prezydenta Zduńskiej Woli. 20 września 2019 pochowany na cmentarzu przy ul. Łaskiej w Zduńskiej Woli.

</doc>
<doc id="5433855" url="https://pl.wikipedia.org/wiki?curid=5433855" title="Christo Stojanow (polityk)">
Christo Stojanow (polityk)



</doc>
<doc id="5433858" url="https://pl.wikipedia.org/wiki?curid=5433858" title="Halowe Mistrzostwa Europy w Lekkoatletyce 2023 – pchnięcie kulą kobiet">
Halowe Mistrzostwa Europy w Lekkoatletyce 2023 – pchnięcie kulą kobiet

Pchnięcie kulą kobiet – jedna z konkurencji technicznych rozgrywanych podczas halowych lekkoatletycznych mistrzostw Europy w hali Ataköy Arena w Stambule.
Tytuł mistrzowski z 2021 obroniła Auriol Dongmo.
Rekordy.
Tabela prezentuje halowy rekord świata, rekord Europy w hali, rekord halowych mistrzostw Europy, a także najlepsze osiągnięcia w hali na świecie i w Europie w sezonie 2023 przed rozpoczęciem mistrzostw.
Wyniki.
Kwalifikacje.
Awans: 18,50 m (Q) lub osiem najlepszych rezultatów (q).

</doc>
<doc id="5433860" url="https://pl.wikipedia.org/wiki?curid=5433860" title="Lista tomów serii My Hero Academia – Akademia bohaterów">
Lista tomów serii My Hero Academia – Akademia bohaterów

Ten artykuł zawiera listę tomów serii "My Hero Academia – Akademia bohaterów" autorstwa Kōheia Horikoshiego, publikowanej w magazynie „Shūkan Shōnen Jump” wydawnictwa Shūeisha od 7 lipca 2014. Pierwszy tankōbon ukazał się 4 listopada tego samego roku, zaś według stanu na 3 lutego 2023, do tej pory wydano 37 tomów. W Polsce seria ukazuje się nakładem wydawnictwa Waneko, zaś pierwszy tom został wydany 1 grudnia 2017.
Spin-off autorstwa Hirofumiego Nedy, zatytułowany "My Hero Academia: Smash!!", ukazywał się w magazynie internetowym „Shōnen Jump+” od 9 listopada 2015 do 6 listopada 2017. Został opublikowany w 5 tankōbonach, wydanych między 4 kwietnia 2016 a 2 listopada 2017.
Drugi spin-off, "My Hero Academia: Vigilante", był publikowany w „Shōnen Jump+” od 20 sierpnia 2016 do 28 maja 2022. Został zebrany w 15 tankōbonach, wydawanych od 4 kwietnia 2017 do 4 lipca 2022. W Polsce seria ta ukazuje się nakładem wydawnictwa Waneko.
Trzeci spin-off, zatytułowany "My Hero Academia: Team Up Mission", został napisany i zilustrowany przez Yōkō Akiyamę. Prolog opublikowano 25 lipca 2019 w czasopiśmie „Jump GIGA”, natomiast kolejne rozdziały ukazują się magazynie „Saikyō Jump” od 2 sierpnia 2019. Pierwszy tankōbon wydano 4 marca 2020, zaś według stanu na 4 października 2022, do tej pory ukazały się 4 tomy. W Polsce wydanie tej serii zapowiedziało Waneko, zaś premiera zaplanowana jest na 20 maja 2023.

</doc>
<doc id="5433864" url="https://pl.wikipedia.org/wiki?curid=5433864" title="Ministerstwo Żeglugi (1960-1974)">
Ministerstwo Żeglugi (1960-1974)



</doc>
<doc id="5433865" url="https://pl.wikipedia.org/wiki?curid=5433865" title="Aleksandyr Stalijski">
Aleksandyr Stalijski



</doc>
<doc id="5433866" url="https://pl.wikipedia.org/wiki?curid=5433866" title="Aleksandyr Stalijski (1893-1945)">
Aleksandyr Stalijski (1893-1945)



</doc>
<doc id="5433867" url="https://pl.wikipedia.org/wiki?curid=5433867" title="Halowe Mistrzostwa Europy w Lekkoatletyce 2023 – bieg na 800 m mężczyzn">
Halowe Mistrzostwa Europy w Lekkoatletyce 2023 – bieg na 800 m mężczyzn

Bieg na 800 metrów mężczyzn – jedna z konkurencji biegowych rozgrywanych podczas halowych lekkoatletycznych mistrzostw Europy w hali Ataköy Arena w Stambule.
Tytułu mistrzowskiego z 2021 nie bronił Patryk Dobek.
Rekordy.
Tabela prezentuje halowy rekord świata, rekord Europy w hali, rekord halowych mistrzostw Europy, a także najlepsze osiągnięcia w hali na świecie i w Europie w sezonie 2023 przed rozpoczęciem mistrzostw.
Wyniki.
Eliminacje.
Awans: 2 najlepszych z każdego biegu (Q) oraz 2 z najlepszymi czasami wśród przegranych (q).
Półfinały.
Awans: 3 najlepszych z każdego biegu (Q) oraz 2 z najlepszymi czasami wśród przegranych (q).

</doc>
<doc id="5433871" url="https://pl.wikipedia.org/wiki?curid=5433871" title="Urraka (hrabina Kastylii)">
Urraka (hrabina Kastylii)

Urraka – hrabina Kastylii poprzez małżeństwo z Sancho I Garcíą. Zawarte ono zostało około 995 roku. Wedle różnych źródeł zmarła w 1012 roku lub została zamordowana w Covarrubias w 1039 roku.
12 lutego 1011 roku Sancho i Urraka ufundowali klasztor San Salvador de Oña, którego pierwszą i ostatnią ksieni została ich córka, Tigridia. Urraka została po śmierci pochowana w tym klasztorze. Jej nagrobek posiada błędną datę śmierci 20 maja 1025.
Pochodzenie.
Na temat pochodzenia Urraki nie zachowały się żadne dokumenty. Jednak na podstawie jej imienia oraz dość rzadkich imion jej dzieci historyk Jaime de Salazar y Acha postawił hipotezę o tym, że jest ona córką Gómeza Díaza, hrabiego Saldañii, oraz Muniadomny Fernández, hrabiny Kastylii i ciotki Sancho I. Hipoteza ta jest również akceptowana przez innych historyków.
Potomstwo.
Z Sancho Garcią miała szóstkę dzieci:

</doc>
<doc id="5433874" url="https://pl.wikipedia.org/wiki?curid=5433874" title="Stefan Kubiak (żołnierz)">
Stefan Kubiak (żołnierz)

Stefan Kubiak ps. „Matematyk” (ur. 25 sierpnia 1923 w Łodzi, zm. 28 listopada 1963 w Hanoi) – kapitan Việt Minh, żołnierz polsko-wietnamski walczący w I wojnie indochińskiej, a także w pewnym zakresie w późniejszej wojnie amerykańsko-wietnamskiej.
Kubiak został wcielony do armii francuskiej podczas II wojny światowej, a następnie wysłany do Wietnamu, wchodzącego wtedy w skład francuskiej kolonii (zob. Indochiny Francuskie). Tam zdezerterował i przyłączył się do walczącego o niepodległość Việt Minh.
W Wietnamie Północnym Kubiak znany był ze swoich wyjątkowych zdolności do naprawiania zróżnicowanych typów zdobycznej broni (włączając w to armaty, granatniki i moździerze). Jego umiejętności zostały wykorzystane po bitwie o Hoà Bình wiosną 1952 r., kiedy to zdobyto nowoczesne armaty, których nie potrafiono obsługiwać. Kubiakowi udało się rozwiązać ten problem, co umożliwiło wykorzystanie armat oraz zapewniło mu uznanie wietnamskich przełożonych.
W wietnamskiej armii otrzymał przezwisko „Matematyk” ze względu na swoje umiejętności taktyczne i strategiczne, które odegrały kluczową rolę w kampanii Điện Biên Phủ. Według biografii opisanej na stronie zarządu Mauzoleum Ho Chi Minha; Kubiak był utalentowanym żołnierzem. Pomógł przełamać najtrudniejszą blokadę wroga, by umożliwić żołnierzom szarżę i ostatecznie zdobycie bunkra. Zrobił to przebierając się w mundur francuskiego oficera.
Mimo że był obcokrajowcem, był bardzo szanowany przez Việt Minh, a nawet otrzymał honorowe nazwisko i drugie imię „Hồ Chí”, które przyjął osobiście od pierwszego prezydenta niepodległego Wietnamu Ho Chi Minha – za wkład w walkę narodowowyzwoleńczą w Wietnamie.
Z powodu nawracających ran i ciężkiej malarii, w 1963 ciężko zachorował i zmarł w stolicy Wietnamu, przeżywszy lat 40. Jego grób znalazł się na cmentarzu Văn Điển (11 km od centrum Hanoi).

</doc>
<doc id="5433875" url="https://pl.wikipedia.org/wiki?curid=5433875" title="Halowe Mistrzostwa Europy w Lekkoatletyce 2023 – skok wzwyż kobiet">
Halowe Mistrzostwa Europy w Lekkoatletyce 2023 – skok wzwyż kobiet

Skok wzwyż kobiet – jedna z konkurencji technicznych rozgrywanych podczas halowych lekkoatletycznych mistrzostw Europy w hali Ataköy Arena w Stambule.
Tytuł mistrzowski z 2021 obroniła Jarosława Mahuczich.
Rekordy.
Tabela prezentuje halowy rekord świata, rekord Europy w hali, rekord halowych mistrzostw Europy, a także najlepsze osiągnięcia w hali na świecie i w Europie w sezonie 2023 przed rozpoczęciem mistrzostw.
Wyniki.
Kwalifikacje.
Awans: 1,94 m (Q) lub osiem najlepszych rezultatów (q).

</doc>
<doc id="5433880" url="https://pl.wikipedia.org/wiki?curid=5433880" title="Halowe Mistrzostwa Europy w Lekkoatletyce 2023 – trójskok mężczyzn">
Halowe Mistrzostwa Europy w Lekkoatletyce 2023 – trójskok mężczyzn

Trójskok mężczyzn – jedna z konkurencji technicznych rozgrywanych podczas halowych lekkoatletycznych mistrzostw Europy w hali Ataköy Arena w Stambule.
Tytuł mistrzowski z 2021 obronił Pedro Pichardo.
Rekordy.
Tabela prezentuje halowy rekord świata, rekord Europy w hali, rekord halowych mistrzostw Europy, a także najlepsze osiągnięcia w hali na świecie i w Europie w sezonie 2023 przed rozpoczęciem mistrzostw.
Wyniki.
Kwalifikacje.
Awans: 16,70 m (Q) lub osiem najlepszych rezultatów (q).

</doc>
<doc id="5433881" url="https://pl.wikipedia.org/wiki?curid=5433881" title="Kaiser-Wilhelm-Bibliothek 1902-1918">
Kaiser-Wilhelm-Bibliothek 1902-1918



</doc>
<doc id="5433882" url="https://pl.wikipedia.org/wiki?curid=5433882" title="Piotr Komorowski (zm. XV w.)">
Piotr Komorowski (zm. XV w.)

Piotr Komorowski herbu Korczak (zm. 1476 lub przed 1484) – szlachcic polski w służbie polskiej i węgierskiej, starosta (żupan) liptowski, orawski i spiski, właściciel ziem żywieckich, hrabia, pan Likawy.
Życiorys.
Wywodził się prawdopodobnie z ruskiego rodu Korczaków. Jego ojcem był być może Stanisław z Komorowa, syn Dymitra. Informacje o pochodzeniu i imieniu ojca są niepewne źródłowo. W latach 40., a być może jeszcze 30., angażował się w służbie Władysława Warneńczyka. W 1441 był na służbie u stronnika Warneńczyka, Mikołaja Balickiego. Figuruje w źródłach jako podżupan orawski, był więc jednocześnie poddanym korony węgierskiej. W 1446 i 1447 uczestniczył, w porozumieniu z Janem Hunyadym, w zajazdach na posiadłości Jana Jiskry. W trakcie jednej z tych wypraw (na Bańską Bystrzycę) dostał się do niewoli. Następnie przez krótki czas wraz z bratem Mikołajem należał do stronnictwa Jiskry w kontrze do Jana Hunyadyego. Ok. 1450 bracia na powrót przeszli do stronnictwa Hunyadyego. Od lat 50. Piotr tytułował się żupanem liptowskim i orawskim. Posiadał znaczne tereny na pograniczu polsko-węgierskim i cieszył się dużą niezależnością; jego działalność miała niekiedy charakter samowolny, przez pewien czas był przez króla węgierskiego oficjalnie uznany za rozbójnika i wyjęty spod prawa. Angażował się w walkach o władzę na Węgrzech po śmierci Jana Hunyadyego.
W 1460 brał udział w wyprawie polskiej przeciwko Włodkowi i Borzywojowi Skrzyńskim z Turzej Góry, pod dowództwem starosty krakowskiego Marcina Pieniążka z Witowic. Wyprawę tę relacjonuje Jan Długosz w swojej kronice. Zakończyła się ona sukcesem, podobnie jak następna, przeprowadzona w 1462. Około 1465 Żywiec i Barwałd, dotychczas pod panowaniem Skrzyńskich, dostały się pod władanie Kazimierza Jagiellończyka. Ten dwa lata później przekazał Żywiec wraz z przyległymi osadami Komorowskiemu w dziedziczne posiadanie (zdaniem F. Lenczowskiego przekazanie nastąpiło w 1471).
W 1469 otrzymał od Macieja Korwina (którego poddanym był z racji urzędowania na włościach lipowskich i orawskich) tytuł hrabiowski. Jednocześnie należał do bliskiego otoczenia króla Kazimierza Jagiellończyka; jego poprzednik, Władysław Warneńczyk, powierzył Komorowskiemu starostwo spiskie.
W 1471, podczas konfliktu polsko-węgierskiego, Komorowski dochował wierności wobec Jagiellonów. W wyniku tego Maciej Korwin pozbawił go władzy na Orawie i Liptowie. W związku z tym Komorowski przeniósł swoją siedzibę do Żywca. Król Polski, aby wynagrodzić szkody swojemu poddanemu, przekazał mu dochody z Barwałdu i Szaflar oraz kilka innych uposażeń. W 1474 Komorowski przejął zamek barwałdzki wraz z przyległościami z rąk dotychczasowego właściciela, Przecława z Dmoszyc. Przejściowo sprawował też władzę nad Nowym Targiem .Był właścicielem zamków w Żywcu, Barwałdzie i Szaflarach.
Według starszych opracowań zmarł pod koniec 1476, a dobra żywieckie i barwałdzkie wraz z zamkami przejął po nim brat Mikołaj. Piotr Komorowski miał trzech synów: Aleksandra, Piotra i Jana (dwaj pierwsi umarli jeszcze za życia ojca), oraz dwie córki: Zofię i Elżbietę. Rodzina Komorowskich sprawowała kontrolę nad ziemiami żywieckimi do 1624. Poza Mikołajem miał jeszcze jednego brata, Marcina.
Według ustaleń historyków Stanisława Sroki i Grzegorza Żabińskiego datę śmierci Piotra Komorowskiego należy przesunąć do lat 80. XV wieku. Dowiedli oni, że żył on na Węgrzech i władał zamkiem Blatnica; tam miał umrzeć przed 1484. 
W kościele parafialnym w Żywcu znajduje się poświęcone mu epitafium

</doc>
<doc id="5433884" url="https://pl.wikipedia.org/wiki?curid=5433884" title="Włodzimierz Eugeniusz Karwowski">
Włodzimierz Eugeniusz Karwowski

Włodzimierz Eugeniusz Karwowski (ur. 13 września 1912 w Kielcach, zm. 29 maja 1978 w Auckland) – oficer Wojska Polskiego, pilot Polskich Sił Powietrznych, dowódca 306. dywizjonu myśliwskiego.
Życiorys.
Syn Mikołaja Chłopka i Anieli z domu Chodnikiewicz. W rodzinnych Kielcach ukończył szkołę powszechną, a następnie uczył się w tamtejszym gimnazjum im. Stefana Żeromskiego. Egzamin maturalny zdał w 1934 r., w czasie wakacji ukończył kurs szybowcowy. Od września rozpoczął służbę wojskową 39. pułku piechoty i przeszedł kurs unitarny w Szkole Podchorążych Piechoty w Różanie. Po jego ukończeniu od stycznia 1935 r. uczył się w Szkole Podchorążych Lotnictwa Rezerwy w Dęblinie. Od października rozpoczął szkolenie w ramach Szkoły Podchorążych Lotnictwa. W czasie nauki w szkole zmienił nazwisko na Karwowski. Naukę ukończył w 1937 r. z 20. lokatą i jako pilot podporucznik został przydzielony do 121. eskadry myśliwskiej 2. pułku lotniczego.
W lutym 1939 r. został instruktorem i wychowawcą w Centrum Wyszkolenia Oficerów Lotnictwa w Dęblinie. Po wybuchu II wojny światowej latał na PZL P.7a w szkolnej eskadrze myśliwskiej osłaniającej dęblińską szkołę. Po ataku ZSRR na Polskę został ewakuowany na południe kraju, a następnie przekroczył granicę z Rumunią. Uniknął internowania i przez Jugosławię i Grecję, na pokładach statków „Ajos Nikolaos” i „Ville de Strasbourg”, przedostał się do Francji. Został przydzielony do Polskiej Bazy Lotniczej w Lyon-Bron, następnie znalazł się w pierwszej grupie Polaków skierowanych na szkolenie myśliwskie w Montpelier. Po ukończeniu szkolenia znalazł się w kluczu z kpt. Janem Pentzem i ppor. Bohdanem Andersem przydzielonym do Groupe de Chasse II/6 stacjonującej w Anglure-Vornarce. W czasie kampanii francuskiej uzyskał 1/2 pewnego zwycięstwa nad He 111 oraz 1/2 nad Do 17. 
Po zakończeniu walk został ewakuowany drogą morską do Wielkiej Brytanii na pokładzie statku „Apapa”, trafił do bazy polskiego lotnictwa w Blackpool. Otrzymał numer służbowy RAF P-1284 i 26 lipca 1940 r. został przydzielony do 302. dywizjonu myśliwskiego. W jego składzie walczył podczas Bitwy o Anglię, 15 września 1940 r. został zestrzelony podczas walki ale zdołał wylądować przymusowo.
Powrócił do latania bojowego i 18 września 1940 r. zestrzelił Ju 88. Miesiąc później, 18 października, wziął udział w locie bojowym w trudnych warunkach pogodowych. Był jednym z trzech pilotów, którzy zdołali powrócić na lotnisko macierzyste. W 1941 r. brał udział w lotach ofensywnych nad Francję i Belgię, w listopadzie zostaje mianowany dowódcą eskadry „B” w 302. dywizjonie a w styczniu 1942 r. dowódcą eskadry „A”. Po odbyciu tury lotów bojowych został w maju 1942 skierowany na odpoczynek do 58 Operational Training Unit w Grangemouth na stanowisko instruktora. 
Do latania bojowego powrócił w grudniu 1942 r. jako dowódca eskadry „B” w 316. dywizjonie myśliwskim. 14 marca 1943 r. został powołany na stanowisko dowódcy 306. dywizjonu myśliwskiego. W styczniu 1944 r. został przeniesiony na stanowisko szefa strzelania powietrznego na stacji lotniczej Northolt, w marcu został polskim oficerem łącznikowym przy 12. Grupie Lotniczej. W 1944 r. ożenił się z oficerem WAAF Pamelą Cumberlege. Następnie, od czerwca 1944 do lutego 1945 r., pełnił funkcję szefa polskich pilotów w 84 Ground Support Unit. W marcu otrzymał awans do stopnia majora i objął stanowisko szefa strzelania powietrznego stacji lotniczej Leconfield gdzie służył do zakończenia działań wojennych. 
Został zdemobilizowany w 1947 r., w czasie swej służby wylatał 2100 godzin. Na liście Bajana został sklasyfikowany na 159. pozycji z zaliczonymi dwoma zestrzeleniami pewnymi i 1/2 uszkodzeniem. Nie zdecydował się na powrót do Polski rządzonej przez władze komunistyczne, wyemigrował do Nowej Zelandii, gdzie prowadził farmę. Zmarł 29 maja 1978 r. w Auckland, został pochowany na tamtejszym cmentarzu Purewa Cemetery.
Ordery i odznaczenia.
Za swą służbę został odznaczony:

</doc>
<doc id="5433886" url="https://pl.wikipedia.org/wiki?curid=5433886" title="Halowe Mistrzostwa Europy w Lekkoatletyce 2023 – bieg na 3000 m kobiet">
Halowe Mistrzostwa Europy w Lekkoatletyce 2023 – bieg na 3000 m kobiet

Bieg na 3000 metrów kobiet – jedna z konkurencji biegowych rozgrywanych podczas halowych lekkoatletycznych mistrzostw Europy w hali Ataköy Arena w Stambule.
Tytułu mistrzowskiego z 2021 nie broniła Amy-Eloise Markovc.
Rekordy.
Tabela prezentuje halowy rekord świata, rekord Europy w hali, rekord halowych mistrzostw Europy, a także najlepsze osiągnięcia w hali na świecie i w Europie w sezonie 2023 przed rozpoczęciem mistrzostw.
Wyniki.
Eliminacje.
Awans: 6 najlepszych z każdego biegu (Q) oraz 3 z najlepszymi czasami wśród przegranych (q).

</doc>
<doc id="5433892" url="https://pl.wikipedia.org/wiki?curid=5433892" title="Dreamerion">
Dreamerion

Dreamerion – polski projekt muzyczny zainicjowany w 2004 roku przez Jakuba Ernestowicza w miejscowości Wabcz. Muzyka projektu obraca się wokół takich gatunków jak dark ambient, gothic, neoclassiacal z elementami rocka, czy metalu. Utwory Dreamerion cechuje mroczny, melancholijny i często nostalgiczny klimat. Początkowo tematyka utworów opierała się na tytułowym duchu, który przygotowywał i zabierał dzieci z tego świata. Wraz z kolejnymi wydawnictwami muzyka zaczęła obracać się wokół tematyki samotności, uwielbienia natury, rozmyślań nad życiem i śmiercią.
Historia.
Historia projektu zaczęła się w listopadzie 2004 r., w którym powstało pierwsze, niewydane nigdzie demo "Fall a Victim to Dreams".
Pierwsze oficjalne demo o nazwie "Contrast" zostało wydane w lutym 2005 r. Wiele w tym wydawnictwie było improwizacji nagrywanych „na żywo”. Głęboki growling i szepty, to główne elementy wokalu, kontrastującego z resztą muzyki, która oscylowała między patosem a delikatnością. Nad całością dema unosił się mroczny, surowy klimat.
W listopadzie tego samego roku światło dzienne ujrzało następne demo – "Death Hurts Only A Moment". Kompozycje na nim są już bardziej rozbudowane w porównaniu do poprzedniczki. Obok spokojnych momentów można usłyszeć tam bardziej żywiołowe fragmenty śpiewane metalowym niskim growlingiem okraszone szeptami. Kilkadziesiąt rozprowadzonych demówek spotkało się z pozytywnym przyjęciem.
21.II.2008 miała miejsce premiera albumu "The Pain Without Name", który wydał polski netlabel Kaos Ex Machina. Jest to pierwszy długogrający album Dreamerion. Nagrania przebiegały na przestrzeni 2006/2007 roku. To dzięki "TPWN" projekt dotarł do szerszego grona słuchaczy. Cierpliwa promocja doprowadziła do przychylnych recenzji oraz zaprezentowania muzyki na łamach rozgłośni radiowych, m.in. w Programie III Polskiego Radia, czy radio Alfa. Muzycznie jest to album bardziej stonowany niż pierwsze dwa dema. Mniej jest partii wokalnych, więcej klimatycznych klawiszowych pasaży, jednak urozmaiconych różnymi brzmieniami. O ile na demach dominował mrok, to tutaj więcej jest melancholii, mglistego brzmienia, spokoju. Na "TPWN" pojawiają się odgłosy natury, której motyw staje się dla Dreamerion coraz ważniejszy. Muzyka opowiada o bólu, samotności i śmierci. Okładka została wykonana przez Ewelinę Rutkę i przedstawia samotne drzewo, pośrodku zielonej trawy. Z prawej strony nadciąga tornado, wlekące za sobą ciemne chmury. Zapowiedź zniszczenia, które dotknie to samotne drzewo.
W tym samym roku, Jakub Ernestowicz wydał krótką kompilację utworów o nazwie "Fall a Victim to Dreams", które z różnych względów nie znalazły się na albumie ani dwóch pierwszych demówkach"."
W lutym 2010 r. ukazał się minialbum "Soundtrack to... Memories""," który jest zbiorem utworów mających znaleźć się w polskiej grze Suspire. Projekt gry ostatecznie upadł.
Kolejny długogrający album o nazwie "All Gods Are Dumb", został wydany w październiku 2012 r. przez wytwórnię Mirrorphobic Productions. Materiał został nagrany w latach 2009/2010. W porównaniu ze starszymi nagraniami słychać tu zmiany. Większa różnorodność wokali, dużo czystego śpiewu, wrzaski. Więcej tu rytmu. Brzmienie jest rozmyte, mgliste, gładkie. Utwory z tego albumu również pojawiły się w Programie III Polskiego Radia.
W 2013 r. został wydany singiel o nazwie "Amber". Ciekawostką jest, że singiel posiada tylko jeden wydany krążek w formie fizycznej.
10.03.2014 r. ukazała się składanka "Mirrorphobia", wydana przez label Mirrorphobic Productions, w której znalazł się utwór Dreamerion "Funeral March For The Queen Of Eternal Ice."
Po dłuższej przerwie od nagrywania, w na którym ukazał się utwór Dreamerion sierpniu 2020 r. na świat wyszedł kolejny album o nazwie "Silent Confessions", którego Jakub Ernestowicz wydał własnym sumptem, zarówno w formie fizycznej, jak i cyfrowej. Muzyka na tym albumie jest spokojna. W muzyce zaduma nad śmiercią miesza się z zachwytem nad życiem, naturą.
W październiku 2022 r. ukazał się album "Mourning", który składa się 7 klimatycznych utworów w stylu ambient/neoclassical pełnych wspomnień z dzieciństwa, śmierci i żałoby. "Mourning" ukazało się tylko w formie cyfrowej.

</doc>
<doc id="5433893" url="https://pl.wikipedia.org/wiki?curid=5433893" title="Sieriebrianka (stacja kolejowa)">
Sieriebrianka (stacja kolejowa)

Sieriebrianka () – stacja kolejowa w miejscowości Sieriebrianskij, w rejonie łużskim, w obwodzie leningradzkim, w Rosji. Położona jest na linii dawnej Kolei Warszawsko-Petersburskiej.
Historia.
Stacja powstała w 1862 pomiędzy stacjami Plussa i Ługa (jeszcze w XIX w. pomiędzy Sieriebrianką i Ługą powstał przystanek Fan-der-Flita).

</doc>
<doc id="5433894" url="https://pl.wikipedia.org/wiki?curid=5433894" title="Halowe Mistrzostwa Europy w Lekkoatletyce 2023 – bieg na 800 m kobiet">
Halowe Mistrzostwa Europy w Lekkoatletyce 2023 – bieg na 800 m kobiet

Bieg na 800 metrów kobiet – jedna z konkurencji biegowych rozgrywanych podczas halowych lekkoatletycznych mistrzostw Europy w hali Ataköy Arena w Stambule.
Tytuł mistrzowski z 2021 obroniła Keely Hodgkinson.
Rekordy.
Tabela prezentuje halowy rekord świata, rekord Europy w hali, rekord halowych mistrzostw Europy, a także najlepsze osiągnięcia w hali na świecie i w Europie w sezonie 2023 przed rozpoczęciem mistrzostw.
Wyniki.
Eliminacje.
Awans: 2 najlepsze z każdego biegu (Q) oraz 2 z najlepszymi czasami wśród przegranych (q).
Półfinały.
Awans: 3 najlepsze z każdego biegu (Q) oraz 2 z najlepszymi czasami wśród przegranych (q).

</doc>
<doc id="5433896" url="https://pl.wikipedia.org/wiki?curid=5433896" title="Kałganowka (przystanek kolejowy)">
Kałganowka (przystanek kolejowy)

Kałganowka, 151 km () – przystanek kolejowy w miejscowości Ilżo, w rejonie łużskim, w obwodzie leningradzkim, w Rosji. Położony jest na linii dawnej Kolei Warszawsko-Petersburskiej.
Historia.
Przystanek powstał pod koniec XIX w. Zbudowany on został przez tutejszego właściciela ziemskiego Jakowa Jakowlewicza Fan-der-Flita (Van-der-Flita), który nabył Ilżo w 1890. Głównym celem jego powstania było dostarczenie pozyskanego w majątku mleka do Petersburga. Przystanek początkowo nosił nazwę "Płatforma Fan-der-Flita" (). Nazwa ta pojawia się jeszcze na mapach z 1940.

</doc>
<doc id="5433904" url="https://pl.wikipedia.org/wiki?curid=5433904" title="Lumpeks (album)">
Lumpeks (album)

Lumpeks – drugi album studyjny polskiego piosenkarza Arka Kłusowskiego. Wydawnictwo ukazało się 21 maja 2021 roku nakładem wytwórni muzycznej Kayax.
Album zadebiutował na 43. miejscu polskiej listy sprzedaży – OLiS.
Teksty utworów napisał Arek Kłusowski. Autorami muzyki są: Maciej Sawoch i Arek Kłusowski.
Współautorką tekstu i muzyki utworu „Idealny syn” jest Karolina Artymowicz.
W utworze: „Dzieci z prowincji” wokaliście towarzyszy Mery Spolsky.
Lista utworów.
Opracowano na podstawie materiału źródłowego.

</doc>
<doc id="5433911" url="https://pl.wikipedia.org/wiki?curid=5433911" title="Scanners">
Scanners



</doc>
<doc id="5433912" url="https://pl.wikipedia.org/wiki?curid=5433912" title="Mother’s Day (film 2010)">
Mother’s Day (film 2010)



</doc>
<doc id="5433914" url="https://pl.wikipedia.org/wiki?curid=5433914" title="Nieśmiertelny (serial telewizyjny 1992)">
Nieśmiertelny (serial telewizyjny 1992)



</doc>
<doc id="5433916" url="https://pl.wikipedia.org/wiki?curid=5433916" title="Murphy’s Law">
Murphy’s Law



</doc>
<doc id="5433917" url="https://pl.wikipedia.org/wiki?curid=5433917" title="Murphy's Law">
Murphy's Law



</doc>
<doc id="5433918" url="https://pl.wikipedia.org/wiki?curid=5433918" title="Murphy’s Law (serial telewizyjny)">
Murphy’s Law (serial telewizyjny)



</doc>
<doc id="5433919" url="https://pl.wikipedia.org/wiki?curid=5433919" title="Murphy’s Law (album)">
Murphy’s Law (album)



</doc>
<doc id="5433922" url="https://pl.wikipedia.org/wiki?curid=5433922" title="Jolanta Nieszporek">
Jolanta Nieszporek

Jolanta Irena Nieszporek – polska chemik, dr hab. nauk chemicznych, adiunkt Instytutu Nauk Chemicznych Wydziału Chemii Uniwersytetu Marii Curie-Skłodowskiej w Lublinie.
Życiorys.
10 grudnia 2001 obroniła pracę doktorską "Wpływ mieszanych warstw adsorpcyjnych na mechanizm elektroredukcji jonów Zn2+ na rtęci", 17 listopada 2014 habilitowała się na podstawie pracy zatytułowanej "Wpływ wybranych związków powierzchniowo czynnych na kinetykę i mechanizm elektroredukcji jonów Zn2+". Została zatrudniona na stanowisku adiunkta w Instytucie Nauk Chemicznych na Wydziale Chemii Uniwersytetu Marii Curie-Skłodowskiej w Lublinie.

</doc>
<doc id="5433923" url="https://pl.wikipedia.org/wiki?curid=5433923" title="Helvella phlebophora">
Helvella phlebophora

Helvella phlebophora Pat. &amp; Doass. – gatunek grzybów z rodziny piestrzycowatych ("Helvellaceae").
Systematyka i nazewnictwo.
Pozycja w klasyfikacji według Index Fungorum: "Helvella, Helvellaceae, Pezizales, Pezizomycetidae, Pezizomycetes, Pezizomycotina, Ascomycota, Fungi".
Po raz pierwszy takson ten opisali w 1886 r. Narcisse Théophile Patouillard i Jacques Emile Doassans. Nadana przez nich nazwa jest ważna do dzisiaj.
Synonimy:
Morfologia.
Składający się z kapelusza i trzonu. Kapelusz o średnicy 1–3(-4,5) cm, początkowo o kształcie piramidalnym, nieregularnie pofalowany, wygięty, lekko podwinięty w kierunku trzonu, ale nigdy nie zrośnięty z nim, potem nieco bardziej rozpostarty. Powierzchnia dolna gładka, szara, szaroczarna, niebieskoszara, górna nieco jaśniejsza, z podłużnymi bruzdami. Trzon brudnobiaławy do ochrowożółtego z podłużnymi bruzdami.
Worki 220-280 × 12–17 μm, cylindryczne, 8-zarodnikowe, jednorzędowe. Parafizy cylindryczne, z wierzchołkami pogrubionymi do 7 μm, septowane. Askospory 14,5–18 × 10–12,5 μm, elipsoidalne, szkliste, gładkie, z dużą, centralną gutulą.
Wśród gatunków występujących w Polsce nieco podobna jest piestrzyca zatokowata ("Helvella lacunosa").
Występowanie i siedlisko.
"Helvella phlebophora" znana jest w niektórych krajach Europy, podano też jedno stanowisko w Rosji nad Morzem Czarnym. Jest bardzo rzadki. W Polsce do 2006 r. w piśmiennictwie naukowym podano tylko jedno stanowisko, w późniejszych latach podano kilka nowych jego stanowisk. Aktualne stanowiska podaje także internetowy atlas grzybów. Znajduje się w nim na liście gatunków zagrożonych i wartych objęcia ochroną.
Grzyb naziemny. Występuje w lasach liściastych, zwłaszcza z bukami, dębami, brzozami, leszczyną, grabem, wzdłuż zacienionych przydroży na glebach porośniętych mchem, na szczątkach roślin, glebach żyznych, wapiennych. Owocniki tworzy od wiosny do późnego lata, przeważnie pojedynczo, rzadko gromadnie.

</doc>
<doc id="5433925" url="https://pl.wikipedia.org/wiki?curid=5433925" title="Richard Sällström">
Richard Sällström



</doc>
<doc id="5433928" url="https://pl.wikipedia.org/wiki?curid=5433928" title="Laban Chishala">
Laban Chishala

Laban Chishala – zambijski piłkarz grający na pozycji obrońcy.
Kariera klubowa.
W swojej karierze piłkarskiej Chishala grał w klubie Green Buffaloes.
Kariera reprezentacyjna.
W reprezentacji Zambii Chishala zadebiutował w 1984 roku. W 1986 roku powołano go na Puchar Narodów Afryki 1986. Rozegrał na nim trzy mecze grupowe: z Kamerunem (2:3), z Algierią (0:0) i z Marokiem (0:1). W kadrze narodowej grał do 1987 roku.

</doc>
<doc id="5433929" url="https://pl.wikipedia.org/wiki?curid=5433929" title="Jones Chilengi">
Jones Chilengi

Jones Chilengi (ur. 30 stycznia 1955 – zm. 9 kwietnia 1999 w Hwange) – zambijski piłkarz grający na pozycji środkowego obrońcy.
Kariera klubowa.
Przez całą swoją karierę piłkarską Chilengi grał w klubie Green Buffaloes. Zadebiutował w nim w 1975 i grał w nim do 1986. Czterokrotnie wywalczył z nim mistrzostwo Zambii w sezonach 1975, 1977, 1979 i 1981.
Kariera reprezentacyjna.
W reprezentacji Zambii Chilengi zadebiutował w 1981 roku. W 1982 roku zajął z Zambią 3. miejsce w Pucharze Narodów Afryki 1982, jednak w tym turnieju nie rozegrał żadnego meczu. W 1986 roku powołano go na Puchar Narodów Afryki 1986. Rozegrał na nim trzy mecze grupowe: z Kamerunem (2:3), z Algierią (0:0) i z Marokiem (0:1). W kadrze narodowej grał do 1986 roku.

</doc>
<doc id="5433932" url="https://pl.wikipedia.org/wiki?curid=5433932" title="Helvella queletii">
Helvella queletii

Helvella queletii Bres. – gatunek grzybów z rodziny piestrzycowatych ("Helvellaceae").
Systematyka i nazewnictwo.
Pozycja w klasyfikacji według Index Fungorum: "Helvella, Helvellaceae, Pezizales, Pezizomycetidae, Pezizomycetes, Pezizomycotina, Ascomycota, Fungi".
Po raz pierwszy takson ten opisał w 1882 r. Giacomo Bresàdola. Johann Stangl w 1963 r. przeniósł go do rodzaju "Paxina" i na Index Fungorum jest pod nazwą "Paxina queletii", jednak rodzaj ten według Index Fungorum jest synonimem rodzaju "Helvella". Pozostałe synonimy:
Morfologia.
Składający się z kapelusza i trzonu. Kapelusz o średnicy 2–6 cm i o specyficznym kształcie prawie półkulistej korony, otwartej, rozciągniętej lub bocznie ściśniętej. Brzeg falisty, w młodości podwinięty, w stanie dojrzałym prosty. Płodna powierzchnia wewnętrzna (hymenialna) gładka, matowa, ciemnobrązowa, sterylna powierzchnia zewnętrzna jaśniejsza, szarobrązowa i delikatnie kutnerowata. Trzon o wysokości 1–5 cm, cylindryczny, smukły, kremowobiały, podłużnie bruzdowany wyraźnymi żebrami nie dochodzącymi do kapelusza. Miąższ cienki, kruchy, elastyczny, brązowo-biały. Ma nieprzyjemny zapach i słodkawy, nieprzyjemny smak.
Worki 8-zarodnikowe, jednorzędowe, cylindryczne, nieamyloidalne, o wymiarach do 240–300 × 14–18 µm. Parafizy maczugowate, brązowe, z drobnoziarnistą zawartością, o średnicy 7–8 µm na wierzchołku, z komórkami końcowymi o długości 89–144 µm. Zarodniki szeroko elipsoidalne, gładkie, delikatnie szorstkie, jednokomórkowe, szkliste, 17–21 × 11–13,5 µm. Ekscypulum utworzone ze szklistych do brązowych elementów, często ułożonych w pęczki, z maczugowatymi końcówkami i licznymi septami.
Kształtem kapelusza odróżnia się od podobnych gatunków: piestrzycy zatokowatej ("Helvella lacunosa") i piestrzycy pucharowatej ("Helvella acetabulum"). "Helvella costifera" ma podobny kolor, ale ma bardziej wydatne żebra na trzonie i na powierzchni kapelusza, oraz stosunkowo większy trzon. "Helvella cupuliformis" nigdy nie osiąga dużych rozmiarów, ma niepigmentowany trzon, bez wystających żeber nigdy nie dochodzących do podstawy kapelusza.
Występowanie i siedlisko.
"Helvella queletii" znana jest w Ameryce Północnej i Europie. W Europie jest to gatunek szeroko rozprzestrzeniony; występuje od wybrzeży Morza Śródziemnego po Islandię i północne krańce Półwyspu Skandynawskiego. W 2006 r. M.A. Chmiel przytoczyła dwa stanowiska podane w piśmiennictwie naukowym na terenie Polski, w późniejszych latach podano wiele nowych jego stanowisk. Gatunek ma status rzadkiego (R) na Czerwonej liście roślin i grzybów Polski. Aktualne i liczne stanowiska podaje także internetowy atlas grzybów. Znajduje się w nim na liście gatunków zagrożonych i wartych objęcia ochroną.
Grzyb naziemny, prawdopodobnie mykoryzowy. Występuje w lasach liściastych, iglastych i mieszanych na glebie wapiennej lub ściółce.

</doc>
<doc id="5433933" url="https://pl.wikipedia.org/wiki?curid=5433933" title="Paxina queletii">
Paxina queletii



</doc>
<doc id="5433934" url="https://pl.wikipedia.org/wiki?curid=5433934" title="Jack Chanda">
Jack Chanda

Jack Mwinuna Chanda (ur. 15 czerwca 1958 w Luanshyi – zm. 20 kwietnia 1993 w Kabwe) – zambijski piłkarz grający na pozycji ofensywnego pomocnika lub napastnika.
Kariera klubowa.
Swoją karierę piłkarską Chanda rozpoczął w klubie Buseko FC. Zadebiutował w nim w 1975 roku i grał w nim do 1977 roku. W 1978 roku został zawodnikiem Roan United. W 1982 roku przeszedł do Nkana FC, z którym wywalczył mistrzostwo Zambii. W latach 1983-1988 grał w Kabwe Warriors, w którym zakończył karierę. Wraz z Kabwe Warriors został mistrzem Zambii w sezonie 1987 oraz zdobył dwa Puchary Zambii w sezonach 1984 i 1987.
Kariera reprezentacyjna.
W reprezentacji Zambii Chanda zadebiutował w 1981 roku. W 1982 roku zajął z Zambią 3. miejsce w Pucharze Narodów Afryki 1982. W 1986 roku powołano go na Puchar Narodów Afryki 1986. Rozegrał na nim trzy mecze grupowe: z Kamerunem (2:3), z Algierią (0:0) i z Marokiem (0:1). W kadrze narodowej grał do 1986 roku.

</doc>
<doc id="5433937" url="https://pl.wikipedia.org/wiki?curid=5433937" title="Ernest Brasche">
Ernest Brasche



</doc>
<doc id="5433939" url="https://pl.wikipedia.org/wiki?curid=5433939" title="Boniface Chanda">
Boniface Chanda

Boniface Chanda – zambijski piłkarz grający na pozycji napastnika. W swojej karierze rozegrał 2 mecze w reprezentacji Zambii.
Kariera klubowa.
W swojej karierze piłkarskiej Chanda grał w klubie Vitafoam United FC.
Kariera reprezentacyjna.
W reprezentacji Zambii Chanda zadebiutował 11 marca 1986 roku w zremisowanym 0:0 grupowym meczu Pucharu Narodów Afryki 1986 z Algierią, rozegranym w Aleksandrii. Na tym turnieju rozegrał jeszcze jeden mecz grupowy, z Marokiem (0:1). Mecze w Pucharze Narodów Afryki były jego jedynymi rozegranymi w kadrze narodowej.

</doc>
<doc id="5433940" url="https://pl.wikipedia.org/wiki?curid=5433940" title="Philip Strauch">
Philip Strauch



</doc>
<doc id="5433944" url="https://pl.wikipedia.org/wiki?curid=5433944" title="Lackson Chanda">
Lackson Chanda

Lackson Chanda (ur. 1960 w Luanshyi) – zambijski piłkarz grający na pozycji napastnika. W swojej karierze rozegrał 1 mecz w reprezentacji Zambii.
Kariera klubowa.
W swojej karierze piłkarskiej Chanda grał w klubach Roan United (1979-1981) i Vitafoam United FC (1982-1990).
Kariera reprezentacyjna.
W reprezentacji Zambii Chanda zadebiutował 8 marca 1986 roku w przegranym 2:3 grupowym meczu Pucharu Narodów Afryki 1986 z Kamerunem, rozegranym w Aleksandrii. Był to zarazem jego jedyny rozegrany mecz w kadrze narodowej.

</doc>
<doc id="5433948" url="https://pl.wikipedia.org/wiki?curid=5433948" title="Teresa Nella Rzepa">
Teresa Nella Rzepa



</doc>
<doc id="5433951" url="https://pl.wikipedia.org/wiki?curid=5433951" title="Mustafa Gjinishi">
Mustafa Gjinishi

Mustafa Gjinishi pseud. Tafari (ur. 15 stycznia 1912 w Peqinie, zm. 23 sierpnia 1944 w Slatinie, okręg Dibra) – albański dziennikarz i komunista.
Życiorys.
Był synem Adema Gjinishiego, pełniącego funkcję podprefekta w Peqinie, zamordowanego w 1923. W latach 1924-1930 uczył się w amerykańskiej szkole technicznej w Tiranie. Po ukończeniu szkoły pisał artykuły publicystyczne, publikowane w czasopismach "Bota e Re", "ABC", "Jeta dhe kultura", "Rilindja". W latach 30. wspólnie z Hasanem Recim tworzył grupą komunistyczną działającą w Tiranie. W 1935 wziął udział w antypaństwowej rebelli w Fierze, za co został aresztowany przez policję. Skazany przez sąd wojskowy na karę śmierci, którą następnie zamieniono na karę dożywotniego więzienia. Po inwazji włoskiej na Albanię opuścił więzienie i wyjechał do Jugosławii.
W 1940 powrócił do Albanii i podjął współpracę z grupą komunistyczną działającą w Korczy. Z jego poręczenia do organizacji przystąpił Enver Hoxha. W listopadzie 1941 nie wziął udziału w spotkaniu założycielskim Komunistycznej Partii Albanii z uwagi na podejrzenia o bliską współpracę z Brytyjczykami. Od 1942 pełnił funkcję komisarza politycznego oddziału partyzanckiego w Pezie. We wrześniu 1942 wziął udział w konferencji Ruchu Narodowowyzwoleńczego (LANC) w Pezie, na którym został wybrany sekretarzem generalnym organizacji. Był przedstawicielem LANC na konferencji w Mukaj (sierpień 1943), na której omawiano zasady współpracy różnych ugrupowań albańskiego ruchu oporu. Mimo, że porozumienie zawarte w Mukaj nie zostało zaakceptowane przez kierownictwo Komunistycznej Partii Albanii to Gjinishi nadal utrzymywał kontakty z ugrupowaniami antykomunistycznymi i oficerami misji brytyjskiej, stacjonującymi w Albanii. Do sierpnia 1944 walczył w oddziale dowodzonym przez Myslyma Pezę.
W sierpniu 1944 Mustafa Gjinishi został zamordowany w niejasnych okolicznościach w pobliżu wsi Slatino w Macedonii, kiedy podróżował razem z oficerem brytyjskim mjr Victorem Smithem. Rozkaz zabicia Gjinishiego miał wydać osobiście Enver Hoxha, a zasadzkę zorganizowała Liri Gega, która jako pierwsza zameldowała Hoxhy o wykonaniu zadania. Bernd Fischer opisując ten incydent zwrócił uwagę na to, że Gjinishi mógł być dla Hoxhy konkurentem w przejęciu władzy nad partią. W rozkazie dziennym Armii Narodowo-Wyzwoleńczej z dnia 26 sierpnia 1944, podpisanym przez Hoxhę znalazła się informacja, że Gjinishi i towarzyszący mu oficer brytyjski zginęli z rąk Niemców.

</doc>
<doc id="5433953" url="https://pl.wikipedia.org/wiki?curid=5433953" title="Softmarketing">
Softmarketing

softmarketing – model biznesowy łączący praktyki biznesu klasycznego, korporacyjnego, franczyzy i marketingu wielopoziomowego. Softmarketing jako nowa forma marketingu wielopoziomowego umożliwia budowę własnych struktur sprzedaży złożonych z partnerów biznesowych przy użyciu nowoczesnych narzędzi online i dobrych praktyk biznesowych. Działa w kilkudziesięciu krajach.
Założenia.
Głównym założeniem softmarketingu jest budowanie międzynarodowych struktur sprzedaży nie tylko bezpośrednio – na zasadach kontaktów indywidualnych – ale przede wszystkim online, przy użyciu własnych linków referencyjnych. Za ich pomocą klienci mogą dokonywać zakupów z polecenia partnera biznesowego z różnych miejsc na świecie, w dogodnym dla siebie czasie i miejscu. To odróżnia softmarketing od klasycznego marketingu wielopoziomowego.
Model umożliwia partnerom biznesowym generowanie dochodów na kilku płaszczyznach ustalonych na podstawie planu kompensacyjnego (planu marketingowego).
Inne założenia softmarketingu to:
Filary, na których oparty jest softmarketing.
Softmarketing jest skoncentrowany wokół trzech obszarów:
Narzędzia softmarketingu.
W softmarketingu wykorzystywane są narzędzia podobne do tych wykorzystywanych w marketingu bezpośrednim. Są to:
Powstanie i rozwój softmarketingu.
Dynamiczne przemiany gospodarcze na świecie wpłynęły na powstanie i rozwój softmarketingu. Model skierowany jest do osób, które utraciły pracę, chcą dokonać przebranżowienia lub szukają niestandardowych form dochodu. Rozwój softmarketingu związany jest również z rozwojem Internetu, który pozwala na pracę z każdego miejsca na świecie.
Czynniki, które przyczyniły się do powstania softmarketingu to:
Obecnie działalność gospodarczą w ramach softmarketingu prowadzi ponad 260 tys. międzynarodowych dystrybutorów.
Korzyści płynące z softmarketingu.
Dla konsumenta:
Dla partnera biznesowego:

</doc>
<doc id="5433954" url="https://pl.wikipedia.org/wiki?curid=5433954" title="Kaplica św. Wawrzyńca w Wodzisławiu Śląskim">
Kaplica św. Wawrzyńca w Wodzisławiu Śląskim



</doc>
<doc id="5433957" url="https://pl.wikipedia.org/wiki?curid=5433957" title="Irisbus Europolis">
Irisbus Europolis

Irisbus Europolis to niskopodłogowy model midibusa z 49 miejscami dla pasażerów (23 lub 26 miejsc siedzących), produkowany przez Irisbus (obecnie znany jako Iveco Bus) od 1996 do 2010 roku w wersji diesla, elektrycznej i hybrydowej).
Wymiary pojazdu Irisbus Europolis:
Długość: 10,7 metra
Szerokość: 3,1 metra
Wysokość: 2,6 metra. 
W Polsce Irisbus Europolis wykorzystywane są do przewozu pasażerów m.in.: w MKS Jasło.

</doc>
<doc id="5433961" url="https://pl.wikipedia.org/wiki?curid=5433961" title="Gaetano Guadagni">
Gaetano Guadagni

Gaetano Guadagni (ur. około 1725 w Lodi lub Vicenzy, zm. w listopadzie 1792 w Padwie) – włoski śpiewak operowy, kastrat. Początkowo występował jako kontralt, następnie sopran.
Życiorys.
W 1746 roku był śpiewakiem w bazylice św. Antoniego w Padwie, w tym samym roku debiutował w Teatro San Moise w Wenecji. W latach 1748–1749 przebywał wraz z włoską trupą operową na występach w Londynie, gdzie pozostał do 1753 roku. Zachwycony jego głosem Georg Friedrich Händel specjalnie dla niego przerobił wiele arii skomponowanych pierwotnie na sopran lub bas, partie w oratoriach "Mesjasz" i "Samson", a także napisał dla niego rolę Didymusa w oratorium "Teodora" (1750). Podczas opracowywania nowych ról asystował mu Charles Burney, który w swoich zapiskach przekazał wiele informacji biograficznych o śpiewaku. W Londynie Guadagni pobierał lekcje gry aktorskiej u Davida Garricka, w 1753 roku wyjechał do Lizbony, gdzie doskonalił swój warsztat wokalny u Gioacchino Contiego. W 1754 roku śpiewał w Concert Spirituel w Paryżu, wystąpił także w Wersalu. W 1755 roku ponownie występował w Londynie, w latach 1757–1758 z kolei przebywał w Wenecji. 
W 1762 roku w Wiedniu wziął udział w prawykonaniu "Orfeusza i Eurydyki" Christopha Willibalda Glucka. W kolejnych latach brał udział w premierach oper "Ifigenia in Tauride" Tommaso Traetty (1763) i "Telemaco, ossia L’isola di Circe" Glucka (1765). Należał do jednych z pierwszych śpiewaków, którzy dbali o zachowanie ciągłości akcji dramatycznej, nie przerywając swoich występów dla bisów i braw. Swoimi występami uświetniał uroczystości dworskie, wspólnie z Ch.W. Gluckiem i C.D. von Dittersdorfem brał udział w koronacji Józefa II we Frankfurcie nad Menem w 1764 roku. W kolejnych latach przebywał w Innsbrucku (1765) Wenecji (1767–1769) i Londynie (1770). Po powrocie do Włoch śpiewał w Weronie i Wenecji, gdzie w 1772 roku otrzymał tytuł Cavaliere di San Marco. W latach 1773–1775 przebywał w Monachium, zaś w 1776 roku w Berlinie i na dworze króla Fryderyka Wielkiego w Poczdamie. Po 1777 roku osiadł w Padwie.

</doc>
<doc id="5433962" url="https://pl.wikipedia.org/wiki?curid=5433962" title="Dina Alma de Paradeda">
Dina Alma de Paradeda

Dina Alma de Paradeda, imię przypisane przy urodzeniu Alfredo (ur. 1871 r., zm. 8 grudnia 1906 r. we Wrocławiu) – brazylijska transpłciowa kobieta, pierwsza udokumentowana transpłciowa kobieta żyjąca w Europie Środkowo-Wschodniej.
Życiorys.
Urodziła się w 1871 r., przy urodzeniu przypisano jej imię Alfredo. Była dzieckiem Brazylijki i hiszpańskiego hrabiego, który pełnił funkcję konsula w Rio de Janeiro. Miała co najmniej jednego brata. Po śmierci ojca, matka wyszła ponownie za mąż, za niemieckiego lekarza mieszkającego w Brazylii.
Nie wiadomo, kiedy dokładnie przybyła do Europy. W latach 1899-1900 de Paradeda był czołową postacią na berlińskich salonach, wzbudzała zainteresowanie umiejętnością gry na fortepianie, talentem do dekorowania kapeluszy oraz elegancją w zakresie mody. Podczas jednego z nich poznała w 1903 r. Magnusa Hirschfelda. Wkrótce potem wyjechała do Paryża, gdzie znana była jako hrabina de Paradeda. Tam poznała niemieckiego nauczyciela Edgara Töpfera, który przyjechał tam uczyć się języka francuskiego. 28 października 1906 r. de Paradeda opuściła Paryż i przeniosła się do Wrocławia, gdzie zamieszkała jako narzeczona Töpfera. Tam w wyniku śledztwa jego znajomych wyszła na jaw prawda o płci przypisanej jej przy urodzeniu. Po zerwaniu zaręczyn Töpfer doniósł na byłą narzeczoną na policję, prawdopodobnie ze względu na próbę włamania do jego mieszkania.
Zmarła 8 grudnia 1906 r. we Wrocławiu śmiercią samobójczą, zażywszy truciznę podczas badania lekarskiego. Lekarz obecny przy zajściu zbadał ciało i ujawnił jej transpłciowość. Zdarzenie to było potem szeroko opisywane w prasie. De Paradeda była za sprawą okoliczności swojej śmierci jedną z pierwszych udokumentowanych, znanych z imienia i nazwiska transseksualnych kobiet.
W 1907 roku urząd miasta wystawił jej rzeczy na aukcję, prawdopodobnie została pochowana w nieoznaczonym grobie. 

</doc>
<doc id="5433967" url="https://pl.wikipedia.org/wiki?curid=5433967" title="Stanisław Kokesz">
Stanisław Kokesz

Stanisław Kokesz (ur. 1 sierpnia 1927 w Łucku, zm. 16 czerwca 2015 w Salt Lake City) – polski reżyser i scenarzysta filmów dokumentalnych oraz fabularnych, publicysta.
Życiorys.
W 1953 roku ukończył Wydział Reżyserii Filmowej i Telewizyjnej Państwowej Wyższej Szkoły Filmowej w Łodzi. W latach 1956-1981 zrealizował - głównie jako reżyser i scenarzysta - ponad 55 filmów dokumentalnych dla Wytwórni Filmów Oświatowych w Łodzi oraz Wytwórni Filmów Dokumentalnych w Warszawie.&lt;br&gt;
Zajmował się również reżyserią teatralną (w 1967 roku w Teatrze Nowym w Łodzi wyreżyserował spektakl "Sonata Belzebuba, czyli prawdziwe zdarzenia w Mordowarze" Stanisława Ignacego Witkiewicza) oraz przekładami (przetłumaczył sztukę "Zemsta sieroty" Henriego Rousseau). Próbował swoich sił jako literat: był autorem książki "Nie tylko Chaplin" (1957) oraz słuchowiska radiowego "Maleńki realizm."
W 1981 roku wyjechał do Stanów Zjednoczonych, gdzie był felietonistą polskich gazet wydawanych w Londynie i Nowym Jorku.

</doc>
<doc id="5433969" url="https://pl.wikipedia.org/wiki?curid=5433969" title="Alone (BS)">
Alone (BS)



</doc>
<doc id="5433973" url="https://pl.wikipedia.org/wiki?curid=5433973" title="Puchar Belgii w piłce siatkowej mężczyzn (2022/2023)">
Puchar Belgii w piłce siatkowej mężczyzn (2022/2023)

Puchar Belgii w piłce siatkowej mężczyzn 2022/2023 – 56. sezon rozgrywek o siatkarski Puchar Belgii zorganizowany przez Volley Belgium. Zainaugurowany został 24 sierpnia 2022 roku. W rozgrywkach wzięły udział 44 drużyny.
Rozgrywki składały się z: I rundy, 1/32 finału, 1/16 finału, 1/8 finału, ćwierćfinałów, półfinałów i finału. Drużyny grające w Lotto Volley League udział w Pucharze Belgii rozpoczęły od 1/8 finału. Rywalizacja toczyła się w systemie pucharowym. Półfinały rozgrywane były w postaci dwumeczów, w pozostałych rundach o awansie decydowało jedno spotkanie.
Finał odbył się 26 lutego 2023 roku w Sportpaleis Antwerp w Antwerpii. Po raz piętnasty Puchar Belgii zdobył klub , który w finale pokonał .
System rozgrywek.
W Pucharze Belgii w sezonie 2022/2023 uczestniczyły 44 drużyny. Rozgrywki składały się z I rundy, 1/32 finału, 1/16 finału, 1/8 finału, ćwierćfinałów, półfinałów oraz finału.
W drodze losowania wyłonione zostały pary I rundy oraz drabinka turniejowa na dalszą część rozgrywek. Drużyny grające w Lotto Volley League udział w Pucharze Belgii rozpoczęły od 1/8 finału. We wszystkich rundach, z wyjątkiem półfinałów, rywalizacja toczyła się w parach, a o awansie decydował jeden mecz.
W półfinałach drużyny w ramach pary grały dwumecze. O awansie decydowała większa liczba zdobytych punktów. Za zwycięstwo 3:0 lub 3:1 drużyna otrzymywała 3 punkty, za zwycięstwo 3:2 - 2 punkty, za porażkę 2:3 - 1 punkt, natomiast za porażkę 1:3 lub 0:3 - 0 punktów. Jeżeli po rozegraniu dwumeczu obie drużyny zdobyły taką samą liczbę punktów, o awansie decydował tzw. złoty set grany do 15 punktów z dwoma punktami przewagi jednej z drużyn.
Wygrani w parach półfinałowych zmierzyli się w meczu finałowym. Zwycięzca meczu finałowego zdobył Puchar Belgii w sezonie 2022/2023.

</doc>
<doc id="5433975" url="https://pl.wikipedia.org/wiki?curid=5433975" title="Gioacchino Conti">
Gioacchino Conti

Gioacchino Conti, zwany Gizziello lub Egizziello (ur. 28 lutego 1714 w Arpino, zm. 25 października 1761 w Rzymie) – włoski śpiewak, kastrat (sopran).
Życiorys.
Uczył się w Neapolu u Domenico Gizziego, od którego nazwiska pochodził później jego pseudonim. Debiutował w Rzymie w 1730 roku w operze Leonardo Vinciego "Artaserse". W latach 1736–1737 przebywał w Londynie, gdzie występował w operach Georga Friedricha Händla, w tym prapremierowych przedstawieniach "Atalanty" (1736, rola Meleagra), "Arminio" (1737, rola Sigismonda), "Giustino" (1737, rola Anastasia) i "Berenice" (1737, rola Aleksandra). Po powrocie do Włoch śpiewał m.in. w Rzymie (1738, 1741), Padwie (1739, 1751), Florencji (1742), Neapolu (1747–1750) i Lukce (1749). W latach 1752–1755 przebywał na dworze królewskim w Lizbonie.
Dysponował głosem o rozpiętości ponad dwóch oktaw.

</doc>
<doc id="5433976" url="https://pl.wikipedia.org/wiki?curid=5433976" title="Ulica Oporowska we Wrocławiu">
Ulica Oporowska we Wrocławiu

Ulica Oporowska – ulica położona we Wrocławiu na osiedlu Gajowice, w dawnej dzielnicy Fabryczna. Biegnie od ulicy Żelaznej do placu Srebrnego. Do ulicy przypisana jest droga gminna o długości . Przy tej ulicy położona jest między innymi zabudowa osiedla mieszkaniowego Gajowice, w tym zespół mieszkaniowy „Gajowice” uznany za dobro kultury współczesnej, Stadion Oporowska, a koniec ulicy znajduje się przy kolejowej obwodnicy Wrocławia, wzdłuż której urządzony był trakt spacerowy.
Historia.
Historia ulicy Oporowskiej to historia Gajowic, dla których ważną datą jest rok 1868, kiedy to zostały one włączone w granice miasta. W końcu XIX wieku część terenów przylegających do ulicy była już gęsto zabudowana kamienicami czynszowymi. W 1896 r. po stronie zachodniej terenu placu uruchomiono prowadzoną na nasypie drogę kolejową – kolejową obwodnicę towarową. W 1891-1901 po obu stronach nasypu kolejowego wytyczono trakt spacerowy, obejmujący aleje wzdłuż nasypu ze szpalerami drzew oraz różne elementy i obiekty w jego ciągu, w tym plac Srebrny. Po południowej stronie placu w obrębie ulic: Stalowej, Kwaśnej, Kruczej i Oporowskiej oraz kolejowej, towarowej obwodnicy Wrocławia planowano budowę Parku Sportowego Grabiszyn. Początkowo przyjęto dla projektowanego założenia nazwę "Volkspark am Sauberbrunn", czyli park ludowy przy kwaśnym źródle jako nawiązanie do istniejącego niedaleko Parku przy Kwaśnym Źródle. Projekt został zrealizowany tylko częściowo. Powstał stadion przy Oporowskiej oraz fragment promenady biegnącej wzdłuż torów kolejowych, gdzie posadzono szpalery drzew. Na pozostałym terenie urządzono ogródki działkowe.
W wyniku działań wojennych prowadzonych w czasie II wojny światowej w ramach oblężenia Wrocławia z 1945 r. znaczna część okolicznej zabudowy uległa zniszczeniu. Po odgruzowaniu w rejonie ulicy Oporowskiej powstał wolny teren, który przeznaczono do zabudowy. 
Projektowanie osiedla mieszkaniowego na wolnych terenach Gajowic, powstałych po ich odgruzowaniu, rozpoczęto w 1959 r. w Miastoprojekcie – Wrocław, w zespole architektów, którym kierował Igor Tawryczewski, a realizacja prowadzona była w latach 1960-1970. W jej wyniku między innymi wzdłuż ulicy Oporowskiej zbudowano osiedle mieszkaniowe „Gajowice”. Punktowce położone w rejonie placu Srebrnego i ulicy Grabiszyńskiej w zespole zabudowy mieszkaniowej „Gajowice” oddano do użytkowana w 1963 r.. W centrum układu projektowanego osiedla znajdował się plac Icchaka Lejba Pereca. Pozostawiono tu dodatkowy wolny teren powiększający plac w kwartale pomiędzy ulicami: Żelazną, Icchaka Lejba Pereca, Ołowianą i Oporowską. Zakładano przy tym ewentualne jego wykorzystanie w przyszłości pod zabudowę usługową. W latach 1992–1995 został one jednak zabudowany zespołem mieszkalno-usługowym według projektu architektów: Wojciecha Jarząbek, i . 
Zachowany stadion – Stadion Oporowska – przez lata służył klubowi Śląsk Wrocław, sekcji piłki nożnej. Po wojnie dawny trakt spacerowy wzdłuż nasypu kolejowego został zaniedbany, a z czasem pierwotne walory estetyczne i krajobrazowe, głównie ze względu na brak właściwego utrzymania, uległy zatarciu. Podkreśla się jednak, że nadal jest to teren o wysokim potencjale rekreacyjnym. W 2012 r. realizowano w ramach programu zagospodarowania wnętrz międzyblokowych i placów zabaw projekt dla wnętrza międzyblokowego – Oporowska, Srebrny, Grabiszyńska, Cynowa.
Nazwa.
W swojej historii plac nosił następujące nazwy: 
Powyższe nazwy ulic, zarówno w języku niemieckim, jak i w języku polskim, odnoszą się do nazwy osiedla Oporów ("Opperau"). Współczesna nazwa ulicy – ulica Oporowska – została nadana przez Zarząd Wrocławia i ogłoszona w okólniku nr 97 z 31.12.1945 r..
Droga.
Ulica Oporowska jest drogą publiczną, której przypisano kategorię drogową jako gminną (numer drogi: 106157D, numer ewidencyjny drogi: G1061570264011). Ma długości. Położona jest na dwóch działkach ewidencyjnych o polach powierzchni odpowiednio: (odcinek od ulicy Żelaznej do ulicy Stalowej) i (odcinek od ulicy Stalowej do placu Srebrnego), co łącznie daje . Jest drogą jednojezdniową. Nawierzchnia ulicy na znacznej długości jest betonowa. W rejonie ulicy Żelaznej i Ołowianej nawierzchnia ta zachowała się jako brukowana z kostki granitowej, a w przejeździe pod budynkiem przy ulicy Żelaznej 62-64, wykonano ją z masy bitumicznej. Teren, przez który przebiega, leży na wysokości bezwzględnej od około 118,8 do 119,9 . Na odcinku od przejazdu pod budynkiem przy ulicy Żelaznej 62-64 do ulicy Stalowej jest drogą jednokierunkową, z ruchem w tym właśnie kierunku, ale z kontraruchem rowerowym. Na całej długości objęta jest strefą ograniczenia prędkości do , z wyłączeniem skrzyżowania z ulicą Stalowa. Wskazana jest w ramach tej strefy dla ruchu rowerowego w powiązaniu z pozostałymi ulicami.
Układ drogowy.
Ulica łączy się z następującymi drogami publicznymi, kołowymi i innymi:
Zabudowa i zagospodarowanie.
Ulica Oporowska we Wrocławiu położona jest na obszarze samorządowego osiedla Gajowice w dawnej dzielnicy Fabryczna. Zasadniczą część zagospodarowania przestrzennego przy ulicy zajmuje zabudowa mieszkaniowa Osiedla Gajowice z lat 1960-1970. Ta zabudowa określana jest jako wielkie osiedla blokowe.
Pośród niej wyróżnia się zespół mieszkaniowy „Gajowice”, położony po północnej stronie ulicy przy jej odcinku od ulicy Stalowej do placu Srebrnego, który w ramach opracowanych dokumentów planistycznych: studium uwarunkowań i kierunków zagospodarowania przestrzennego z 2010 r. oraz studium uwarunkowań i kierunków zagospodarowania przestrzennego z 2018 r., jako zespół mieszkaniowy „Gajowice” w rejonie ulic: Grabiszyńskiej, Oporowskiej, Cynowej, Niklowej i pl. Srebrnego, uznano za dobro kultury współczesnej, obejmując ten zespół ochroną na podstawie ustawy o planowaniu i zagospodarowaniu przestrzennym. Podnosi się, że ma on szczególne znaczenie dla urbanistyki i kompozycji osiedla, a wchodzące w jego skład punktowce ocenia się jako wyróżniające. Ponadto charakterystycznym akcentem jest budynek mieszkalny, któremu przypisano numerację porządkową ulicy Żelaznej numery od 58 do 74, który w obrębie numerów 62 i 64 położony jest nad ulicą Oporowską (i działką ewidencyjną na której ulica jest posadowiona), sama ulica przebiega w przejeździe pod budynkiem na poziomie terenu, a tym samym pierwszej kondygnacji (parteru) tego budynku. Po południowej stronie ulicy, od przychodni przy ulicy Stalowej do hotelu znajdują się zespoły jednostanowiskowych, parterowych garaży, oddzielające rodzinne ogrody działkowe od ulicy.
W rejonie ulicy znajdują się następujące budynki użyteczności publicznej, w których funkcjonują wymienione jednostki:
Zieleń urządzona.
W rejonie ulicy Oporowskiej znajdują się następujące tereny zieleni urządzonej:
W zakresie zieleni należy także podkreślić, że otaczająca ulicę zabudowa mieszkaniowa osiedla „Gajowice” została zaprojektowana z uwzględnieniem zasad wynikających z modernizmu, poprzez luźne i swobodne rozmieszczanie budynków, sprzyjające tworzeniu wielu obszernych przestrzeni międzyblokowych. Tak swobodne kształtowane przestrzenie mają przy tym charakter zdecydowanie otwarty, z dużą ilością zieleni międzyblokowej, kreującej miejsca odpoczynku, spotkań i integracji, a wśród zieleni także zieleń wysoka zapewniająca cień i sprzyjająca bioróżnorodności.
Baza TERYT.
Dane Głównego Urzędu Statystycznego z bazy TERYT, spis ulic (ULIC):

</doc>
<doc id="5433978" url="https://pl.wikipedia.org/wiki?curid=5433978" title="Martin Sus">
Martin Sus

Martin Sus (ur. 15 marca 1990 w Benešovie) – czeski piłkarz występujący na pozycji obrońcy lub pomocnika.
Kariera klubowa.
Grę w piłkę nożną rozpoczął w wieku 6 lat w klubie FK Říčany z rodzinnego miasta Říčany. W latach 1998–2000 szkolił się w akademii Slavii Praga, skąd przeniósł się do Sparty Praga. W sezonie 2008/09 rozpoczął występy w drużynie rezerw (2. ČFL). Przed sezonem 2009/10 został przez trenera Jozefa Chovanca włączony do kadry pierwszego zespołu. Jesienią 2009 roku zaliczył 3 mecze w barwach Sparty w Pucharze Czech, po czym powrócił do trzecioligowych rezerw. W lutym 2012 roku Sus został wypożyczony na okres jednej rundy do SK Kladno (ČFL). We wrześniu 2012 roku został wypożyczony na okres 10 miesięcy do FC Graffin Vlašim (FNL), gdzie rok później podpisał kontrakt.
W lipcu 2014 roku, po odbyciu testów, Sus został wypożyczony do 1. FK Příbram. 26 lipca zadebiutował w 1. ČFL w zremisowanym 2:2 meczu przeciwko Viktorii Pilzno. W rundzie jesiennej sezonu 2014/15 wystąpił we wszystkich 16 spotkaniach i zdobył 1 bramkę. W styczniu 2015 roku został wykupiony z Vlašimia przez Slovan Liberec i podpisał półtoraroczną umowę. W maju 2015 roku wywalczył z tym klubem Puchar Czech po pokonaniu w finale FK Jablonec. Przed rozpoczęciem sezonu 2015/16 wypożyczono go na pół roku do 1. FK Příbram, gdzie rozegrał 17 spotkań. Latem 2016 roku odszedł do drugoligowego Baníka Ostrawa, z którym rok później awansował do czeskiej ekstraklasy. W lutym 2018 roku wypożyczono go na 5 miesięcy do FK Mladá Boleslav, gdzie zaliczył 3 występy.
W lipcu 2018 roku Sus przeniósł się do słowackiego klubu ŠKF iClinic Sereď prowadzonego przez Michala Gašparíka. 5 sierpnia zadebiutował w Fortuna Lidze w przegranym 1:5 meczu z AS Trenčín. Łącznie zaliczył 31 ligowych występów i zdobył 1 gola. We wrześniu 2019 roku podpisał roczny kontrakt z SFC Opava, dla której rozegrał 15 spotkań i strzelił 1 bramkę. Podczas oczekiwania na oferty trenował w piątoligowym zespole TJ Sokol Královice, dla którego rozegrał jedno ligowe spotkanie. We wrześniu 2020 roku został piłkarzem Stali Mielec. 19 września zadebiutował w Ekstraklasie w meczu z Lechią Gdańsk (2:4). W rundzie jesiennej sezonu 2020/21 zanotował 6 występów i w lutym 2022 roku odszedł z klubu. 4 miesiące później podpisał umowę ze spadkowiczem z czeskiej ekstraklasy 1. FK Příbram. W kwietniu 2022 roku wypożyczono go FK Říčany (I. klasa B). W sierpniu tego samego roku podpisał z tym klubem amatorski kontrakt.
Kariera reprezentacyjna.
W 2005 roku zaliczył 3 występy w reprezentacji Czech U-16. W latach 2006–2007 grał w kadrze U-17, w której rozegrał 12 spotkań. W latach 2007–2008 wystąpił 9 razy w reprezentacji U-18 i zdobył 1 bramkę. W latach 2008–2009 był powoływany do kadry U-19, dla której rozegrał 8 meczów i strzelił 1 gola.

</doc>
<doc id="5433984" url="https://pl.wikipedia.org/wiki?curid=5433984" title="José Ramos (ujednoznacznienie)">
José Ramos (ujednoznacznienie)



</doc>
<doc id="5433991" url="https://pl.wikipedia.org/wiki?curid=5433991" title="Luis Ojeda (ujednoznacznienie)">
Luis Ojeda (ujednoznacznienie)



</doc>
<doc id="5433992" url="https://pl.wikipedia.org/wiki?curid=5433992" title="Rajd Północnego Słońca 1956">
Rajd Północnego Słońca 1956

Rajd Północnego Słońca 1956 (7. Svenska Rallyt till Midnattssolen) – 7. edycja rajdu samochodowego Rajd Północnego Słońca rozgrywanego w Szwecji. Rozgrywany był od 29 maja do 3 czerwca 1956 roku. Była to siódma runda Rajdowych Mistrzostw Europy w roku 1956.

</doc>
<doc id="5433994" url="https://pl.wikipedia.org/wiki?curid=5433994" title="Halowe Mistrzostwa Europy w Lekkoatletyce 2023 – bieg na 60 m kobiet">
Halowe Mistrzostwa Europy w Lekkoatletyce 2023 – bieg na 60 m kobiet

Bieg na 60 metrów kobiet – jedna z konkurencji biegowych rozgrywanych podczas halowych lekkoatletycznych mistrzostw Europy w hali Ataköy Arena w Stambule.
Tytułu mistrzowskiego z 2021 nie broniła Ajla Del Ponte.
Rekordy.
Tabela prezentuje halowy rekord świata, rekord Europy w hali, rekord halowych mistrzostw Europy, a także najlepsze osiągnięcia w hali na świecie i w Europie w sezonie 2023 przed rozpoczęciem mistrzostw.
Wyniki.
Eliminacje.
Awans: 4 najlepsze z każdego biegu (Q) oraz 4 z najlepszymi czasami wśród przegranych (q).
Półfinały.
Awans: 2 najlepsze z każdego biegu (Q) oraz 2 z najlepszymi czasami wśród przegranych (q).

</doc>
<doc id="5433998" url="https://pl.wikipedia.org/wiki?curid=5433998" title="Marie Delna">
Marie Delna

Marie Delna, właśc. Marie Ledan (ur. 3 kwietnia 1875 w Meudon, zm. 23 lipca 1932 w Paryżu) – francuska śpiewaczka operowa, kontralt.
Życiorys.
Uczyła się śpiewu w Paryżu u Rosine Laborde. Na scenie zadebiutowała w 1892 roku jako Dydona w "Trojanach" Hectora Berlioza w paryskiej Opéra-Comique, gdzie występowała do 1898 roku. W latach 1898–1900 śpiewała w Opéra de Paris, następnie od 1900 do 1902 roku ponownie w Opéra-Comique. Gościnie występowała w Covent Garden Theatre w Londynie (1894) i Teatro Lirico w Mediolanie (1898–1901). W 1903 roku wyszła za mąż za A.H. de Saone’a i częściowo wycofała się ze sceny, nie wiążąc się odtąd na stałe z żadnym teatrem. W 1910 roku wystąpiła w nowojorskiej Metropolitan Opera w "Orfeuszu i Eurydyce" Ch.W. Glucka. W swoim repertuarze miała role w operach takich twórców jak Hector Berlioz, Jules Massenet, Charles Gounod, Benjamin Godard, Alfred Bruneau, Camille Saint-Saëns i Giuseppe Verdi. Po raz ostatni wystąpiła na scenie w 1922 roku.

</doc>
<doc id="5434004" url="https://pl.wikipedia.org/wiki?curid=5434004" title="Halowe Mistrzostwa Europy w Lekkoatletyce 2023 – bieg na 400 m kobiet">
Halowe Mistrzostwa Europy w Lekkoatletyce 2023 – bieg na 400 m kobiet

Bieg na 400 metrów kobiet – jedna z konkurencji biegowych rozgrywanych podczas halowych lekkoatletycznych mistrzostw Europy w hali Ataköy Arena w Stambule.
Tytuł mistrzowski z 2021 obroniła Femke Bol.
Rekordy.
Tabela prezentuje halowy rekord świata, rekord Europy w hali, rekord halowych mistrzostw Europy, a także najlepsze osiągnięcia w hali na świecie i w Europie w sezonie 2023 przed rozpoczęciem mistrzostw.
Wyniki.
Eliminacje.
Awans: 2 najlepsze z każdego biegu (Q) oraz 2 z najlepszymi czasami wśród przegranych (q).
Półfinały.
Awans: 3 najlepsze z każdego biegu (Q).

</doc>
<doc id="5434007" url="https://pl.wikipedia.org/wiki?curid=5434007" title="Helen Ollendorff-Curth">
Helen Ollendorff-Curth

Helen Ollendorff-Curth (ur. 28 lutego 1899 we Wrocławiu, zm. 17 czerwca 1982) – amerykańska dermatolożka niemieckiego pochodzenia, pionierka badań genodermatoz.
Życiorys.
Urodziła się 28 lutego 1899 r. we Wrocławiu, w zamożnej rodzinie tamtejszych Żydów. Wcześnie straciła ojca; dorastała pod okiem matki, Pauli Ollendorff, działaczki społeczności żydowskiej i działaczki na rzecz kobiet. Od młodości miała aspiracje do kariery lekarskiej; studiowała we Wrocławiu, Freiburgu i Monachium, uzyskując dyplom w 1923 r., a następnie doktorat, w którym m.in. wprowadziła próbę Ollendorff, w ramach której wykazała, że zmiany w kile drugiego stadium są wyjątkowo wrażliwe na dotyk. Za tę pracę otrzymała wyróżnienie i nagrodę pieniężną, ale z powodu galopującej inflacji za zdobyte pieniądze kupiła jedną gruszkę.
W 1924 r. osiadła w Berlinie, gdzie podjęła karierę akademicką pod okiem prof. Abrahama Buschke. W tym okresie opisała m.in. zespół Buschkego-Ollendorff. Na berlińskim uniwersytecie poznała lekarza Rudolfa Wilhelma Curtha, z którym wzięła ślub 31 grudnia 1927 r.. Świadkami ślubu byli Buschke i jego żona. Młoda para miesiąc miodowy spędziła w Paryżu, na stażu u chirurżki plastycznej Susanne Nöel. W następnych latach mierzyła się z brakiem możliwości pracy, które wynikały z braku ofert dla kobiet. Chociaż to Ollendorff-Curth była Żydówką, a jej mąż pochodził z luterańskiej rodziny rybackiej, to właśnie on znał jidysz i służył żonie za tłumacza z tego języka.
W związku z narastającym w Niemczech antysemityzmem wyemigrowała w 1931 r. do Stanów Zjednoczonych, gdzie wraz z mężem, osiadła w Nowym Jorku i związała się na wiele lat z Columbia University. Wybór miejsca zamieszkania i pracy był związany z faktem, iż Buschke znał osobiście J. Gardnera Hopkinsa, kierownika kliniki dermatologii tej uczelni. W USA zanglicyzowała swoje imię Helene do formy Helen. Początkowo pracowała w ośrodku, w którym badano zatrzymane prostytutki pod kątem chorób wenerycznych, a następnie w firmie farmaceutycznej Carter Products (Wallace Labs) w New Brunswick. Ostatecznie otwarła praktykę wraz z mężem przy 84. ulicy. Równocześnie pracowała naukowo na Columbia University. W ramach swoich badań zajmowała się zagadnieniem rogowacenia ciemnego, a jej publikacje na ten temat zyskały szerokie uznanie. Również kryteria diagnozy pareneoplastycznych rogowaceń ciemnych są nazwane kryteriami Curth.
Kolejnym polem jej zainteresowań były zaburzenia keratynizacji. W 1954 r. nawiązała współpracę z Madge Macklin i wraz z nią opisała bardzo rzadki typ genodermatozowej rybiej łuski jeżastej (ichthyosis Curth-Macklin). W 1965 r. prowadziła gościnne wykłady w Heidelbergu. Kontynuowała pracę również do ukończenia 70 lat, kiedy wraz z mężem przeszła na emeryturę. Na emeryturze zajmowała się m.in. tłumaczeniem niemieckich podręczników na angielski. W ostatnich latach życia chorowała na chorobę Alzheimera. Zmarła 17 czerwca 1982 r., a jej mózg został przekazany Uniwersytetowi Columbia na rzecz badań nad tą chorobą.
Miała jedno dziecko – córkę Elisabeth (ur. 1929 r.).

</doc>
<doc id="5434010" url="https://pl.wikipedia.org/wiki?curid=5434010" title="Żeglowność">
Żeglowność

Zbiornik wodny, taki jak rzeka, kanał lub jezioro, jest żeglowny, jeśli jest wystarczająco głęboki i szeroki, aby mogły przez niego przepływać statki, oraz wolny od przeszkód, takich jak skały, drzewa i niskie mosty.
Bardzo duża prędkość wody może sprawić, że rzeka stanie się niezdatna do żeglugi. 
Żeglowność zależy również od wielkości statku: małe rzeki mogą być niedostępne dla statku towarowego, pasażerskiego lub wojskowego, ale żeglowne dla małych jednostek, takich jak kajaki, łodzie motorowe lub barki płaskodenne.
Wody na wyższych szerokościach geograficznych mogą być niedostępne zimą z powodu zamarzania. 
Wiele rzek może być żeglownych przez bardzo krótki okres (2-3 tygodnie) podczas wiosennej powodzi. Niektóre rzeki mogą mieć kilka żeglownych odcinków, które mogą być oddzielone różnymi przeszkodami, naturalnymi i sztucznymi, dlatego zbiornik wodny jest uważany za żeglowny lub nieżeglowny w zależności od kontekstu.
Płytkie rzeki można przekształcić w żeglowne, instalując śluzy regulujące przepływ i podnoszące poziom wody w górnym biegu lub pogłębiając, pogłębiając i poszerzając fragmenty koryta rzeki.
https://iaac-aeic.gc.ca/050/documents_staticpost/49262/89281/38_Chapter_31_Navigable_Waters.pdf
https://books.google.hr/books?id=DlHfAAAAMAAJ&amp;redir_esc=y
https://www.merriam-webster.com/legal/navigable%20waters
https://portal.dnb.de/opac.htm?method=simpleSearch&amp;cqlMode=true&amp;query=nid%3D4491579-2
https://dictionary.cambridge.org/dictionary/english/navigability

</doc>
<doc id="5434011" url="https://pl.wikipedia.org/wiki?curid=5434011" title="Ługa I">
Ługa I

Ługa I () – stacja kolejowa w miejscowości Ługa, w rejonie łużskim, w obwodzie leningradzkim, w Rosji. Położona jest na linii dawnej Kolei Warszawsko-Petersburskiej.
Kończy się tu biegnąca z Petersburga sieć trakcyjna.
Historia.
Stacja powstała w 1857 pomiędzy stacjami Sieriebrianka i Prieobrażenskaja (jeszcze w XIX w. pomiędzy Sieriebrianką i Ługą powstał przystanek Fan-der-Flita).

</doc>
<doc id="5434014" url="https://pl.wikipedia.org/wiki?curid=5434014" title="NaLyssa Smith">
NaLyssa Smith

NaLyssa Smith (ur. 8 sierpnia 2000 w San Antonio) – amerykańska koszykarka, występująca na pozycji silnej skrzydłowej, obecnie zawodniczka Indiana Fever.
W 2018 wystąpiła w meczu wschodzących gwiazd McDonald’s All-American.

</doc>
<doc id="5434020" url="https://pl.wikipedia.org/wiki?curid=5434020" title="147 km (obwód leningradzki)">
147 km (obwód leningradzki)

147 km () – przystanek kolejowy w pobliżu miejscowości Baranowo, w rejonie łużskim, w obwodzie leningradzkim, w Rosji. Położony jest na linii dawnej Kolei Warszawsko-Petersburskiej.

</doc>
<doc id="5434025" url="https://pl.wikipedia.org/wiki?curid=5434025" title="Halowe Mistrzostwa Europy w Lekkoatletyce 2023 – bieg na 400 m mężczyzn">
Halowe Mistrzostwa Europy w Lekkoatletyce 2023 – bieg na 400 m mężczyzn

Bieg na 400 metrów mężczyzn – jedna z konkurencji biegowych rozgrywanych podczas halowych lekkoatletycznych mistrzostw Europy w hali Ataköy Arena w Stambule.
Tytułu mistrzowskiego z 2021 nie obronił Óscar Husillos.
Rekordy.
Tabela prezentuje halowy rekord świata, rekord Europy w hali, rekord halowych mistrzostw Europy, a także najlepsze osiągnięcia w hali na świecie i w Europie w sezonie 2023 przed rozpoczęciem mistrzostw.
Wyniki.
Eliminacje.
Awans: 2 najlepszych z każdego biegu (Q) oraz 2 z najlepszymi czasami wśród przegranych (q).
Półfinały.
Awans: 3 najlepszych z każdego biegu (Q).

</doc>
<doc id="5434028" url="https://pl.wikipedia.org/wiki?curid=5434028" title="Halowe Mistrzostwa Europy w Lekkoatletyce 2023 – skok wzwyż mężczyzn">
Halowe Mistrzostwa Europy w Lekkoatletyce 2023 – skok wzwyż mężczyzn

Skok wzwyż mężczyzn – jedna z konkurencji technicznych rozgrywanych podczas halowych lekkoatletycznych mistrzostw Europy w hali Ataköy Arena w Stambule.
Tytułu mistrzowskiego z 2021 nie bronił Maksim Niedasiekau z powodu niedopuszczenia do startu w zawodach lekkoatletów z Rosji i Białorusi.
Rekordy.
Tabela prezentuje halowy rekord świata, rekord Europy w hali, rekord halowych mistrzostw Europy, a także najlepsze osiągnięcia w hali na świecie i w Europie w sezonie 2023 przed rozpoczęciem mistrzostw.
Wyniki.
Kwalifikacje.
Awans: 2,26 m (Q) lub osiem najlepszych rezultatów (q).

</doc>
<doc id="5434032" url="https://pl.wikipedia.org/wiki?curid=5434032" title="Kateryniwka (osiedle typu miejskiego)">
Kateryniwka (osiedle typu miejskiego)

Kateryniwka (, formalnie do 2016 Juwiłejne, - zmiana nazwy faktycznie nie weszła w życie) – osiedle typu miejskiego na Ukrainie, w obwodzie ługańskim, w rejonie ługańskim, od 2014 pod kontrolą marionetkowej, uzależnionej od Rosji Ługańskiej Republiki Ludowej. W 2001 liczyło 15 830 mieszkańców, spośród których 2990 wskazało jako ojczysty język ukraiński, 12 758 rosyjski, 4 mołdawski, 31 białoruski, 14 ormiański, 1 romski, 7 polski, 2 grecki, a 23 inny.

</doc>
<doc id="5434033" url="https://pl.wikipedia.org/wiki?curid=5434033" title="Halowe Mistrzostwa Europy w Lekkoatletyce 2023 – skok w dal mężczyzn">
Halowe Mistrzostwa Europy w Lekkoatletyce 2023 – skok w dal mężczyzn

Skok w dal mężczyzn – jedna z konkurencji technicznych rozgrywanych podczas halowych lekkoatletycznych mistrzostw Europy w hali Ataköy Arena w Stambule.
Tytuł mistrzowski z 2021 obronił Miltiadis Tendoglu.
Rekordy.
Tabela prezentuje halowy rekord świata, rekord Europy w hali, rekord halowych mistrzostw Europy, a także najlepsze osiągnięcia w hali na świecie i w Europie w sezonie 2023 przed rozpoczęciem mistrzostw.
Wyniki.
Kwalifikacje.
Awans: 7,95 m (Q) lub osiem najlepszych rezultatów (q).

</doc>
<doc id="5434036" url="https://pl.wikipedia.org/wiki?curid=5434036" title="Hłyniane (obwód kirowohradzki)">
Hłyniane (obwód kirowohradzki)

Hłyniane () – wieś na Ukrainie, w obwodzie kirowohradzkim, w rejonie nowoukraińskim, w hromadzie Piszczanyj Brid. W 2001 liczyła 305 mieszkańców, spośród których 258 wskazało jako ojczysty język ukraiński, 2 rosyjski, 43 mołdawski, a 2 białoruski.

</doc>
<doc id="5434037" url="https://pl.wikipedia.org/wiki?curid=5434037" title="Bohusław (obwód dniepropetrowski)">
Bohusław (obwód dniepropetrowski)

Bohusław () – wieś na Ukrainie, w obwodzie dniepropetrowskim, w rejonie pawłohradzkim, w hromadzie Terniwka. W 2001 liczyła 3880 mieszkańców, spośród których 3610 wskazało jako ojczysty język ukraiński, 243 rosyjski, 1 mołdawski, 1 bułgarski, 7 białoruski, 9 ormiański, 1 polski, 1 grecki, 4 inny, a 3 osoby się nie zadeklarowały.

</doc>
<doc id="5434038" url="https://pl.wikipedia.org/wiki?curid=5434038" title="Chilufya Mwenya">
Chilufya Mwenya

Chilufya Mwenya – zambijski piłkarz grający na pozycji pomocnika. W swojej karierze rozegrał 2 mecze w reprezentacji Zambii.
Kariera klubowa.
W swojej karierze piłkarskiej Chanda grał w klubie Vitafoam United FC.
Kariera reprezentacyjna.
W reprezentacji Zambii Chanda zadebiutował 8 marca 1986 roku w przegranym 2:3 grupowym meczu Pucharu Narodów Afryki 1986 z Kamerunem, rozegranym w Aleksandrii. Na tym turnieju rozegrał jeszcze jeden mecz grupowy, z Marokiem (0:1). Mecze w Pucharze Narodów Afryki były jego jedynymi rozegranymi w kadrze narodowej.

</doc>
<doc id="5434040" url="https://pl.wikipedia.org/wiki?curid=5434040" title="Hołubiwka (rejon nowomoskowski)">
Hołubiwka (rejon nowomoskowski)

Hołubiwka () – wieś na Ukrainie, w obwodzie dniepropetrowskim, w rejonie nowomoskowskim, w hromadzie Pereszczepyne. W 2001 liczyła 3836 mieszkańców, spośród których 3346 wskazało jako ojczysty język ukraiński, 453 rosyjski, 7 mołdawski, 10 białoruski, 1 romski, 1 niemiecki, a 18 inny.

</doc>
<doc id="5434041" url="https://pl.wikipedia.org/wiki?curid=5434041" title="Halowe Mistrzostwa Europy w Lekkoatletyce 2023 – skok o tyczce kobiet">
Halowe Mistrzostwa Europy w Lekkoatletyce 2023 – skok o tyczce kobiet

Skok o tyczce kobiet – jedna z konkurencji technicznych rozgrywanych podczas halowych lekkoatletycznych mistrzostw Europy w hali Ataköy Arena w Stambule.
Tytułu mistrzowskiego z 2021 nie obroniła Angelica Moser.
Rekordy.
Tabela prezentuje halowy rekord świata, rekord Europy w hali, rekord halowych mistrzostw Europy, a także najlepsze osiągnięcia w hali na świecie i w Europie w sezonie 2023 przed rozpoczęciem mistrzostw.
Wyniki.
Kwalifikacje.
Awans: 4,65 m (Q) lub osiem najlepszych rezultatów (q).

</doc>
<doc id="5434046" url="https://pl.wikipedia.org/wiki?curid=5434046" title="Kamjanky">
Kamjanky

Kamjanky () – wieś na Ukrainie, w obwodzie winnickim, w rejonie hajsyńskim, w hromadzie Tepłyk. W 2001 liczyła 234 mieszkańców, spośród których 231 wskazało jako ojczysty język ukraiński, a 3 rosyjski

</doc>
<doc id="5434049" url="https://pl.wikipedia.org/wiki?curid=5434049" title="Szełestowe">
Szełestowe

Szełestowe () – wieś na Ukrainie, w obwodzie charkowskim, w rejonie bogoduchowskim, w hromadzie Kołomak. W 2001 liczyła 1555 mieszkańców, spośród których 1466 wskazało jako ojczysty język ukraiński, 82 rosyjski, 2 mołdawski, 1 węgierski, 2 białoruski, a 2 inny.

</doc>
<doc id="5434052" url="https://pl.wikipedia.org/wiki?curid=5434052" title="Piotr Szczepański (poeta)">
Piotr Szczepański (poeta)

Piotr Szczepański (ur. 24 czerwca 1954 w Mikołajkach, zm. 23 listopada 2020 w Gdańsku) – polski poeta, plastyk i animator kultury związany z Gdańskiem.
Życiorys.
Mieszkał w Gdańsku. Uprawiał tkaninę artystyczną, specjalizując się w miniaturze tkackiej. Uczestniczył w wielu wystawach indywidualnych oraz zbiorowych w kraju i za granicą. Promował poezję.
W latach 1980-1986 prowadził gdański Klub Teatralny „Pinezka”, w którym intensywnie działała Scena Jazzowa i Teatralna. Później prowadził Klub Osiedlowy „Bolek i Lolek” na Przymorzu, a w nim Scenę Prezentacji Poetyckich i nieformalną „szkołę haiku”. Przemienił klub osiedlowy w ośrodek goszczący poetów z zagranicy. W latach 1995-1997 prowadził w Miejskim Domu Kultury na Oruni Klub Poetycki „Loco Motywy”. Był jednym z pomysłodawców Gdańskiego Klubu Poetów. Współpracował z Wojewódzką i Miejską Biblioteką Publiczną w Gdańsku, prowadząc cykliczne spotkania i warsztaty poetyckie.
Był członkiem m.in. Gdańskiej Grupy Autorów Haiku, Europejskiego Stowarzyszenia Autorów „Koga”, Międzynarodowej Grupy Poetyckiej „QuadArt” oraz w latach 2012-2014 Związku Literatów Polskich.
W swoich wierszach dotykał najbardziej intymnych emocji – miłości i erotyki. Wydał siedemnaście tomików poetyckich, oprócz tego publikował w wydaniach zbiorowych. Jego wiersze zostały przetłumaczone na ponad 40 języków. W 2020 obchodził 45-lecie pracy twórczej. 3 grudnia 2020 został pochowany na Cmentarzu Oliwskim.

</doc>
<doc id="5434061" url="https://pl.wikipedia.org/wiki?curid=5434061" title="Petriwka (hromada Skorochodowe)">
Petriwka (hromada Skorochodowe)

Petriwka (, do 2016 Czapajewe, ) – wieś na Ukrainie, w obwodzie połtawskim, w rejonie połtawskim, w hromadzie Skorochodowe. W 2001 liczyła 1584 mieszkańców, spośród których 1465 wskazało jako ojczysty język ukraiński, 106 rosyjski, 6 białoruski, 2 ormiański, a 5 inny.

</doc>
<doc id="5434062" url="https://pl.wikipedia.org/wiki?curid=5434062" title="Jericho Shinde">
Jericho Shinde

Jericho Shinde (ur. 20 grudnia 1959 w Kitwe) – zambijski piłkarz grający na pozycji środkowego pomocnika.
Kariera klubowa.
Swoją karierę piłkarską Shinde rozpoczął w klubie Rhokana United FC. Grał w nim w latach 1977-1980. W latach 1981-1988 był zawodnikiem klubu Nkana Red Devils. Wywalczył z nim pięć tytułów mistrza Zambii w sezonach 1982, 1983, 1985, 1986 i 1988 oraz zdobył Puchar Zambii w 1986 roku.
Kariera reprezentacyjna.
W reprezentacji Zambii Shinde zadebiutował w 1981 roku. W 1982 roku powołano go do kadry na Puchar Narodów Afryki 1982. Zagrał na nim w dwóch meczach grupowych: z Algierią (0:1) i z Etiopią (1:0). Z Zambią zajął 3. miejsce w tym turnieju.
W 1986 roku Shinde został powołany na Puchar Narodów Afryki 1986. Na tym turnieju rozegrał trzy mecze grupowe: z Kamerunem (2:3), z Algierią (0:0) i z Marokiem (0:1). W kadrze narodowej grał do 1986 roku.

</doc>
<doc id="5434064" url="https://pl.wikipedia.org/wiki?curid=5434064" title="Medal &quot;Gloria Caritas&quot;">
Medal &quot;Gloria Caritas&quot;

Medal "Gloria Caritas Ordynariatu Polowego" – polskie odznaczenie kościelne Ordynariatu Polowego WP, przyznawane za szczególny wkład w niesieniu pomocy innym osobom, które znacząco przyczyniły się do realizacji celów i zadań Caritas Ordynariatu Polowego WP. 
Rewers medalu przedstawia św. Marcina oraz fragment Mt 25,40 „Wszystko, co uczyniliście jednemu z tych braci moich mniejszych, mnieście uczynili” i w doskonały sposób streszcza przesłanie przykazania miłości „caritas”.
Medal ustanowił 24 października 2019 ówczesny biskup polowy WP Józef Guzdek.

</doc>
<doc id="5434065" url="https://pl.wikipedia.org/wiki?curid=5434065" title="Wysznewe (rejon łozowski)">
Wysznewe (rejon łozowski)

Wysznewe (, do 2016 Radhospne, ) – wieś na Ukrainie, w obwodzie charkowskim, w rejonie łozowskim, w hromadzie Błyzniuky. W 2001 liczyła 490 mieszkańców, spośród których 441 wskazało jako ojczysty język ukraiński, 33 rosyjski, 2 białoruski, 11 ormiański, 2 niemiecki, a 1 inny.

</doc>
<doc id="5434066" url="https://pl.wikipedia.org/wiki?curid=5434066" title="Linia kolejowa Ługa – Psków">
Linia kolejowa Ługa – Psków

Linia kolejowa Ługa – Psków – linia kolejowa w Rosji łącząca stację Ługa I ze stacją Psków Pasażerski. Zarządzana jest przez region petersbursko-witebski Kolei Październikowej (część Kolei Rosyjskich). 
Linia położona jest w obwodach leningradzkim i pskowskim. Na całej długości jest niezelektryfikowana. Odcinek Ługa – Lamcewo jest jednotorowy, Lamcewo – Mołodi dwutorowy i Mołodi – Psków jednotorowy. Pierwotnie cała linia była dwutorowa.
Historia.
Linia została otwarta i w 1862 została fragmentem Kolei Warszawsko-Petersburskiej. Początkowo linia leżała w Imperium Rosyjskim, następnie w Związku Sowieckim. Od 1991 znajduje się w granicach Rosji.

</doc>
<doc id="5434068" url="https://pl.wikipedia.org/wiki?curid=5434068" title="The Dukes of Hazzard">
The Dukes of Hazzard



</doc>
<doc id="5434069" url="https://pl.wikipedia.org/wiki?curid=5434069" title="Michael Chabala">
Michael Chabala

Michael Chabala (zm. 5 listopada 1995) – zambijski piłkarz grający na pozycji napastnika. W swojej karierze rozegrał 7 meczów i strzelił 4 gole w reprezentacji Zambii.
Kariera klubowa.
Swoją karierę piłkarską Chabala rozpoczął w klubie Mufulira Blackpool FC. Grał w nim w 1977 roku. W latach 1978-1981 był zawodnikiem klubu Vitafoam United FC, a w połowie 1981 roku przeszedł do Nkana Red Devils. Wywalczył z nim cztery tytuły mistrza Zambii w sezonach 1982, 1983, 1985 i 1986 oraz zdobył Puchar Zambii w 1986 roku. W 1988 roku grał w Kaulushi Modern Stars, w którym zakończył karierę.
Kariera reprezentacyjna.
W reprezentacji Zambii Chabala zadebiutował 7 kwietnia 1985 roku w wygranym 4:1 meczu eliminacji do MŚ 1986 z Kamerunem, rozegranym w Lusace. W debiucie strzelił trzy gole. W 1986 roku został powołany na Puchar Narodów Afryki 1986. Na tym turnieju rozegrał trzy mecze grupowe: z Kamerunem (2:3), w którym strzelił gola, z Algierią (0:0) i z Marokiem (0:1). Od 1985 do 1986 roku rozegrał w kadrze narodowej 7 meczów i strzelił 4 gole.

</doc>
<doc id="5434070" url="https://pl.wikipedia.org/wiki?curid=5434070" title="Czerwonoiwaniwka">
Czerwonoiwaniwka

Czerwonoiwaniwka () – wieś na Ukrainie, w obwodzie dniepropetrowskim, w rejonie kamjańskim, w hromadzie Krynyczky. W 2001 liczyła 858 mieszkańców, spośród których 786 wskazało jako ojczysty język ukraiński, 59 rosyjski, 1 mołdawski, 1 węgierski, 4 białoruski, 1 ormiański, a 6 inny.

</doc>
<doc id="5434072" url="https://pl.wikipedia.org/wiki?curid=5434072" title="Ahafijiwka">
Ahafijiwka

Ahafijiwka () – wieś na Ukrainie, w obwodzie odeskim, w rejonie podolskim, w hromadzie Lubasziwka. W 2001 liczyła 437 mieszkańców, spośród których 428 wskazało jako ojczysty język ukraiński, 3 rosyjski, 5 mołdawski, a 1 białoruski.

</doc>
<doc id="5434074" url="https://pl.wikipedia.org/wiki?curid=5434074" title="Klan Urwisów">
Klan Urwisów



</doc>
<doc id="5434075" url="https://pl.wikipedia.org/wiki?curid=5434075" title="The Fresh Prince of Bel-Air">
The Fresh Prince of Bel-Air



</doc>
<doc id="5434078" url="https://pl.wikipedia.org/wiki?curid=5434078" title="Šárka Barborková">
Šárka Barborková



</doc>
<doc id="5434079" url="https://pl.wikipedia.org/wiki?curid=5434079" title="Stepaniwka (osiedle typu miejskiego)">
Stepaniwka (osiedle typu miejskiego)

Stepaniwka () – osiedle typu miejskiego na Ukrainie, w obwodzie sumskim, w rejonie sumskim, siedziba hromady. W 2001 liczyło 5150 mieszkańców, spośród których 4745 wskazało jako ojczysty język ukraiński, 230 rosyjski, 26 białoruski, 5 ormiański, 1 romski, 7 inny, a 136 osób się nie zadeklarowało.

</doc>
<doc id="5434081" url="https://pl.wikipedia.org/wiki?curid=5434081" title="The Enemy Within (serial telewizyjny)">
The Enemy Within (serial telewizyjny)



</doc>
<doc id="5434083" url="https://pl.wikipedia.org/wiki?curid=5434083" title="Wewnętrzny Wróg">
Wewnętrzny Wróg



</doc>
<doc id="5434085" url="https://pl.wikipedia.org/wiki?curid=5434085" title="Wewnętrzny wróg">
Wewnętrzny wróg



</doc>
<doc id="5434086" url="https://pl.wikipedia.org/wiki?curid=5434086" title="The Enemy Within">
The Enemy Within



</doc>
<doc id="5434087" url="https://pl.wikipedia.org/wiki?curid=5434087" title="Wewnętrzny wróg (film)">
Wewnętrzny wróg (film)



</doc>
<doc id="5434090" url="https://pl.wikipedia.org/wiki?curid=5434090" title="Lucylla Chełchowska">
Lucylla Chełchowska

Lucylla Chełchowska (lub Łucja Chełchowska, ur. 1832 w Hrubieszowie, zm. 25 stycznia 1860 w Kownie) – polska aktorka teatralna i tancerka.
Życiorys.
Była córką pary aktorów teatralnych: Tomasza Andrzeja Chełchowskiego i Karoliny Chełchowskiej z Kodrębskich. Występowała na scenie od młodego wieku w rolach dziecięcych w warszawskim Teatrze Rozmaitości (1840) oraz w teatrze krakowskim (1840–1843, 1849–1853). Następnie wraz z zespołem teatralnym pod dyrekcją jej ojca, występowała na prowincji (Stanisławów, Brody, Czerniowice, Tarnów). W sez. 1859/1869 należała do zespołu teatralnego (również pod dyrekcją jej ojca) w Kownie, gdzie zmarła na gruźlicę. Jako dorosła aktorka grała rolę młodych dziewcząt, naiwnych i amantek. Wystąpiła m.in. w rolach: Joasi ("Ochrona ubogich dziatek"), Emilii ("Opieka wojskowa"), Bożeny ("Goworek"), Joanny ("Córka wyrobnika"), Marii ("Dymitr i Maria"), Amelię ("Mazepa") i Barbary ("Barbara Zapolska").

</doc>
<doc id="5434091" url="https://pl.wikipedia.org/wiki?curid=5434091" title="Alice Rosenstein">
Alice Rosenstein

Alice Ellen Rosenstein (ur. 9 czerwca 1898 r. we Wrocławiu, zm. 4 maja 1991 r. w Albany) – amerykańska lekarka niemieckiego pochodzenia, psychiatrka, neuroradiolożka i neurochirurżka.
Życiorys.
Urodziła się 9 czerwca 1898 r. we Wrocławiu w rodzinie żydowskiej. Jej ojciec Moritz (1856-1935) był szanowanym ginekologiem, a żona Ellen z domu Ebstein (1865-1924) pochodziła z Poughkeepsie w Stanach Zjednoczonych. Miała siostrę Toni (1893-1913) i brata Waltera (1899-1955), a także dwoje rodzeństwa zmarłych w niemowlęctwie.
Już dzieciństwie wykazywała zainteresowanie medycyną, a także talent do rysunku. Studiowała medycynę we Wrocławiu i Berlinie. W 1923 r. ukończyła studia i uzyskała prawo wykonywania zawodu. Początkowo była wolontariuszką w klinice okulistycznej Rudolf-Virchow-Krankenhaus w Berlinie. Następnie przeniosła się do neurochirurga Otfrida Foerstera, u którego odbywała staż we Wrocławiu. Tam też obroniła w 1923 r. doktorat na podstawie pracy "Akromegalia i kiła mózgowa".
Swoją karierę naukową rozpoczęła w 1924 r., kiedy zaczęła pod kierunkiem Foerstera szkolenie w zakresie neurologii, psychiatrii i neurochirurgii, pracując kolejno jako stażystka i asystentka. Chociaż Foerster był formalnie neurologiem, był uważany za jednego z pionierów niemieckiej neurochirurgii. W tym okresie wykonywała swoje pierwsze zabiegi neurochirurgiczne, które spotkały się z pochwałami Foerstera. Ze względu na talent do rysunku wykonywała także dla Foerstera szkice chirurgiczne i obrazy biopsyjne. 
Była tym samym jedną z pionierek żeńskiej medycyny niemieckiej, gdyż dopiero w 1909 r. niemieckie kobiety zyskały możliwość studiowania medycyny, a dopiero w latach 1920. kariera naukowa w tej dziedzinie stała się dla nich dostępna. W Niemczech neurochirurgia nie była jeszcze wówczas osobną dyscypliną, zaś neurologia i psychiatria były wciąż traktowane łącznie. Podczas szkolenia u Foerstera zajmowała się również pneumoencefalografią, a jej wkładem w rozwój neuroradiologii był opisanie techniki, która umożliwiała zobrazowanie otworu Monro w pneumoencefalografii.
W 1929 r. przeniosła się do Frankfurtu, gdzie kierowała oddziałem neuroradiologii w nowo utworzonej klinice zdrowia psychicznego tamtejszego uniwersytetu (Miejska i Uniwersytecka Klinika dla Psychicznie i Nerwowo Chorych), która była jednym z najnowocześniejszych szpitali psychiatrycznych w ówczesnej Europie. Tam przeprowadziła ponad 70 zabiegów neurochirurgicznych, m.in. zabiegi wentrykulografii, zabiegi na guzach mózgu i kordektomie"". Po uzyskaniu licencji na wykonywanie zdjęć radiologicznych czaszki i rdzenia kręgowego u pacjentów kierowała również działem rentgenowskim kliniki, stając się jedną z pierwszych lekarek w Niemczech, które zajmowały się neuroradiologią. Była członkinią Stowarzyszenia Psychiatrów i Neurologów Południowo-Wschodnich Niemiec, Towarzystwa Niemieckich Neurologów i Towarzystwa Rentgenowskiego. Do 1934 r. była stałą współpracowniczką kwartalnika "Zentralblatt für die gesamte Neurologie und Psychiatrie", w którym wielokrotnie recenzowała artykuły i książki ze świata anglo-amerykańskiego.
Ze względu na zatrudnianie licznych żydowskich lekarzy dyrektor kliniki Karl Kleist był nazywany wówczas "królem Żydów". Po dojściu nazistów do władzy Rosenstein otrzymała zakaz wykonywania zawodu i straciła pracę z dniem 15 kwietnia 1933 r. Napisała wówczas szczegółowe instrukcje dotyczące metod badania, które przeprowadzała, oraz dokładne sprawozdanie z przeprowadzonych zabiegów neurochirurgicznych, by umożliwić kolejnym lekarzom skorzystanie z jej doświadczenia. Następnie przeniosła się do Wrocławia, gdzie zajęła się pisaniem recenzji i napisała artykuł o anatomii nerwów obwodowych, który później ukazał się w podręczniku neurologii Oswalda Bumke i Otfrida Foerstera. 
W listopadzie 1933 r. wyemigrowała do Stanów Zjednoczonych. Początkowo osiadła w Nowym Jorku, gdzie zamieszkała u wuja Fritza (1853-1936), który pomógł jej w uregulowaniu kwestii imigracyjnych. Po zdaniu egzaminu z języka angielskiego otrzymała amerykańskie prawo wykonywania zawodu lekarza i pozwolenie na pracę w stanie Nowy Jork. Początkowo podjęła pracę jako wolontariuszka w laboratorium neuropatologicznym szpitala Mount Sinai i zajmowała się pacjentami ambulatoryjnymi Kliniki Neurologicznej (pracowała tam do 1936 r.). W 1934 r. podjęła pracę w Montefiore Hospital w Nowym Jorku"" jako wizytująca asystentka w dziedzinie neurologii, neurochirurgii i psychiatrii, a od lutego 1935 r. jako stała asystentka na oddziale neurochirurgii. Była tam pierwszą kobietą chirurżką.
Jesienią 1934 r. otworzyła też własną praktykę w zakresie neurologii, neurochirurgii i psychiatrii w Nowym Jorku. W 1936 r. objęła stanowisko neurochirurżki konsultantki w Beth Israel Hospital w New Jersey, a stanowisko w Montefiore Hospital zachowała do 1939 r. Regularnie uczestniczyła również w konferencjach, na których wygłaszała odczyty na tematy neurologiczne i neuroradiologiczne. Od 1938 r. pracowała jako główna psychiatrka w Sanatorium Sahler w Kingston, a w 1939 r. uzyskała uprawnienia specjalisty w dziedzinie psychiatrii i neurologii w stanie Nowy Jork. Od 1941 r. mieszkała w Albany, gdzie pracowała jako wykładowczyni psychiatrii w Albany Medical College i jako asystentka w miejscowym szpitalu. 
W III Rzeszy była jeszcze dwukrotnie: odwiedziła ojca i brata we Wrocławiu na przełomie lat 1934/1935, a potem sześć miesięcy później, po nagłej śmierci ojca. Jej brat przeniósł się na początku 1936 r. do Nowego Jorku, po czym sprowadził swoją żonę i dwóch synów. Ponieważ zetknęła się z antysemityzmem również w USA, w 1938 r. zmieniła wraz z bratem nazwisko na Rost, a w 1939 r. uzyskała obywatelstwo amerykańskie.
W 1943 r. wstąpiła do armii amerykańskiej jako specjalistka psychiatrii i neurologii; zajmowała się trenowaniem żeńskiego personelu"" w Fort Oglethorpe, gdzie utworzono ośrodek szkoleniowy Women's Army Corps. W tym okresie jej najważniejszym osiągnięciem była obrona żołnierek-lesbijek, w ramach której podkreślała, że homoseksualność nie jest chorobą, a cechą charakteru, i nie powinna być obiektem zainteresowania armii, o ile nie narusza się dóbr osobistych osób trzecich. Jej postawa przyczyniła się do dalszych badań nad homoseksualizmem, co czyni ją jedną z pionierek kampanii na rzecz praw homoseksualistów.
W 1946 r. ostała zwolniona z wojska w stopniu majora i objęła stanowisko głównej psychiatrki i kierownika oddziału neuropsychiatrycznego w wojskowej klinice dla weteranów w Albany. Do późnego wieku praktykowała jako neurolożka i psychiatrka w Kingston. 
Nigdy nie wyszła za mąż i przez ponad 40 lat mieszkała ze swoją gosposią, według części rodziny obie kobiety były parą, aczkolwiek brak innych dowodów, by była lesbijką. 
Zmarła 4 maja 1991 r. w Albany.

</doc>
<doc id="5434092" url="https://pl.wikipedia.org/wiki?curid=5434092" title="Brightwell Banda">
Brightwell Banda

Brightwell Banda (ur. 22 września 1946 – zm. 26 sierpnia 2022 w Lusace) – zambijski trener piłkarski.
Kariera piłkarska.
W latach 1968-1970 Banda grał w klubie Zambia Army.
Kariera trenerska.
W latach 1971-1980 Banda prowadził klub Green Buffaloes, który pięciokrotnie doprowadził do wywalczenia mistrzostwa Zambii w latach 1973, 1974, 1975, 1977 i 1979. Międzyczasie w 1976 roku został selekcjonerem reprezentacji Zambii. W 1978 roku poprowadził ją w Pucharze Narodów Afryki 1978, jednak zespół zakończył rywalizację po fazie grupowej. W 1982 roku zajął z Zambią 3. miejsce w Pucharze Narodów Afryki 1982, a w 1986 roku odpadł z nią po fazie grupowej Pucharu Narodów Afryki 1986. W latach 1985-1986 prowadził klub Ndola United, a w latach 2004-2005 - Red Arrows FC.

</doc>
<doc id="5434094" url="https://pl.wikipedia.org/wiki?curid=5434094" title="James Pollock">
James Pollock

James Pollock (ur. 10 września 1811 w Milton, zm. 19 kwietnia 1890 w Lock Haven) – amerykański prawnik, sędzia, członek Izby Reprezentantów z ramienia partii Wigów (1844–1849), gubernator stanu Pensylwania (1855–1858), dwukrotny dyrektor U.S. Mint (1861–1866, 1869–1873). Członek American Philosophical Society i . 
Życiorys.
Młodość.
Urodził się 10 września 1811 roku w Milton (stan Pensylwania) w rodzinie Pollocków, Williama i Sary (z domu Wilson), prezbiteriańskiej rodzinie o szkocko-irlandzkich korzeniach. W 1817 roku, kiedy James miał sześć lat, zmarł jego ojciec. Utrzymaniem i wyedukowaniem ośmiorga dzieci zajęła się matka. Ukończył Milton Academy, a następnie rozpoczął studia prawnicze w College of New Jersey w Princeton. Uczelnię ukończył z wyróżnieniem, z tytułami licencjata i "Master of Arts" w 1831 roku. Następnie, w 1833 roku, został przyjęty do palestry w hrabstwie Northumberland, gdzie rozpoczął prawniczą praktykę.
Działalność polityczna w Izbie Reprezentantów.
W latach 1836–1838 pełnił funkcję prokuratora okręgowego hrabstwa Northumberland. 5 kwietnia 1844 roku został pierwszy raz wybrany w zastępstwie zmarłego Henry’ego Fricka do Izby Reprezentantów z ramienia partii Wigów. Popierał budowę linii kolejowej w kierunku zachodniego wybrzeża. Przewodniczył również komisji nadzorującej budowę tej linii. Był znajomym Samuela Morse’a, twórcy alfabetu Morse’a. Znajomość ta przełożyła się na lobbowanie na rzecz pierwszej linii telegrafu w Stanach Zjednoczonych, którą wybudowano w 1844 roku. 4 marca 1849 roku skończyła się jego kadencja w Izbie Reprezentantów, nie brał udziału w kolejnych wyborach. 15 stycznia 1851 roku został mianowany prezesem sądu rejonowego Pensylwanii. Funkcję tę sprawował do czasu, kiedy w konstytucji stanowej wprowadzono zapis o tym, iż urząd ten będzie obsadzany w wyniku wyborów powszechnych, czemu sam Pollock się sprzeciwiał.
Na stanowisku gubernatora Pensylwanii.
W 1854 roku został kandydatem Wigów na stanowisko gubernatora Pensylwanii. W kampanii przeciwko popieranemu przez Partię Demokratyczną Williamowi Biglerowi zyskał poparcie przeciwników "Ustawy o Kansas i Nebrasce". Podczas kampanii Pollock wyrażał również poglądy antyalkoholowe i antyhazardowe. W wyborach uzyskał wynik na poziomie 55%. W trakcie sprawowania urzędu gubernatora zaangażował się w działania zmierzające do zmniejszenia wydatków publicznych na transport publiczny oraz likwidacji programu robót publicznych. Sprzedał wybudowaną w ramach takich robót linię . Dzięki temu zredukowano dług publiczny stanu Pensylwania. Uchwalił również ustawę "Normal School Act of 1857", która ustanawiała regionalne instytucje szkolące nauczycieli, ustanowił wydział zajmujący się edukacją publiczną, a także zakupił na potrzeby urzędu gubernatora rezydencję w Harrisburgu. Do tego czasu gubernatorzy musieli wynajmować lub nabywać własne rezydencje. W trakcie tzw. Paniki 1857 roku w celu zapobieżenia upadkowi banków zawiesił tymczasowo wymóg wypłacania depozytariuszom i posiadaczom not bankowych ekwiwalentu w złocie lub srebrze. Nie ubiegał się o kolejną kadencję gubernatora, którym przestał być w 1858 roku. Po zejściu z urzędu powrócił do praktyki prawnej. 
Dyrektor U.S. Mint.
W 1861 roku został mianowany dyrektorem Mennicy Stanów Zjednoczonych przez prezydenta Abrahama Lincolna. W tym samym roku, w związku z okrucieństwami wojny secesyjnej, wielebny M. R. Watkinson napisał list do sekretarza skarbu Salmona Chase’a z prośbą, aby na amerykańskich monetach znalazło się odwołanie do wiary i Boga. Chase pozytywnie odniósł się do tego pomysłu i zlecił Pollockowi rozpoczęcie prac nad odpowiednimi zmianami. W grudniu 1863 roku Pollock przedstawił sekretarzowi kilka próbnych monet wybitych w brązie z różnymi inskrypcjami, np. „God and Our Country” czy „God Our Trust”. Chase opowiedział się za drugą propozycją, ale poprosił, aby brzmiała „In God We Trust” (pol. "Bogu ufamy" lub "W Bogu pokładamy ufność"). Biorąc pod uwagę rekomendacje sekretarza skarbu przygotowano ustawę "Act of April 22, 1864", która wprowadzała do obiegu monety o nominale centa i dwóch centów z dewizą „In God We Trust”. Natomiast "Act of Congress of March 3, 1865" zezwolił dyrektorowi mennicy, przy zgodzie sekretarza skarbu, na umieszczanie tej dewizy na srebrnych i złotych monetach. Pollock przestał pełnić funkcję dyrektora U.S. Mint w 1866 roku. Ponownie na to stanowisko powołał go prezydent Ulysses Grant w 1869 roku, a Pollock pełnił ten urząd do 1873 roku. W latach 1873–1879 był superintendentem mennicy, w okresie, kiedy mennica stawała się częścią Departamentu Skarbu. 
Zmarł 19 kwietnia 1890 roku w Lock Haven. 
Życie prywatne.
W 1837 roku poślubił Sarę Ann Hepburn, z którą miał pięć córek i trzech synów.

</doc>
<doc id="5434095" url="https://pl.wikipedia.org/wiki?curid=5434095" title="Claude Delvincourt">
Claude Delvincourt

Claude Delvincourt (ur. 12 stycznia 1888 w Paryżu, zm. 5 kwietnia 1954 w Orbetello) – francuski kompozytor.
Życiorys.
Początkowo studiował prawo. Następnie uczył się w Konserwatorium Paryskim, gdzie jego nauczycielami byli Léon Boëllmann, Henri Büsser, Georges Caussade i Charles-Marie Widor. W 1913 roku za kantatę "Faust et Hélène" otrzymał wspólnie z Lili Boulanger Prix de Rome. W czasie I wojny światowej służył na froncie, 31 grudnia 1915 roku został ciężko ranny i stracił oko. Do działalności muzycznej powrócił dopiero po kilku latach rekonwalescencji. Od 1931 roku był dyrektorem konserwatorium w Wersalu, a w 1941 roku objął kierownictwo Konserwatorium Paryskiego. W czasie II wojny światowej założył orkiestrę Cadets du Conservatoire, dzięki czemu uchronił wielu swoich uczniów przed wywózką. Zginął w wypadku samochodowym.

</doc>
<doc id="5434097" url="https://pl.wikipedia.org/wiki?curid=5434097" title="Ispas (obwód czerniowiecki)">
Ispas (obwód czerniowiecki)

Ispas () – wieś na Ukrainie, w obwodzie czerniowieckim, w rejonie wyżnickim, w hromadzie Wyżnica. W 2001 liczyła 4440 mieszkańców, spośród których 4420 wskazało jako ojczysty język ukraiński, 17 rosyjski, 1 bułgarski, 1 białoruski, a 1 inny.

</doc>
<doc id="5434098" url="https://pl.wikipedia.org/wiki?curid=5434098" title="Grand Prix Bahrajnu 2023">
Grand Prix Bahrajnu 2023

Grand Prix Bahrajnu 2023, oficjalnie Formula 1 Gulf Air Bahrain Grand Prix 2023 – pierwsza runda Mistrzostw Świata Formuły 1 w sezonie 2023. Grand Prix odbyło się w dniach 3–5 marca 2023 na torze Bahrain International Circuit na pustyni As-Sachir. Wyścig wygrał po starcie z pole position Max Verstappen (Red Bull), a na podium kolejno stanęli Sergio Pérez (Red Bull) oraz Fernando Alonso (Aston Martin).

</doc>
<doc id="5434102" url="https://pl.wikipedia.org/wiki?curid=5434102" title="Ołeksandriwka (rejon humański)">
Ołeksandriwka (rejon humański)

Ołeksandriwka () – wieś na Ukrainie, w obwodzie czerkaskim, w rejonie humańskim, w hromadzie Żaszków. W 2001 liczyła 814 mieszkańców, spośród których 808 wskazało jako ojczysty język ukraiński, 2 rosyjski, 3 ormiański, a 1 inny.

</doc>
<doc id="5434105" url="https://pl.wikipedia.org/wiki?curid=5434105" title="Śląski Ogród Botaniczny w Mikołowie">
Śląski Ogród Botaniczny w Mikołowie



</doc>
<doc id="5434108" url="https://pl.wikipedia.org/wiki?curid=5434108" title="Halowe Mistrzostwa Europy w Lekkoatletyce 2023 – trójskok kobiet">
Halowe Mistrzostwa Europy w Lekkoatletyce 2023 – trójskok kobiet

Trójskok kobiet – jedna z konkurencji technicznych rozgrywanych podczas halowych lekkoatletycznych mistrzostw Europy w hali Ataköy Arena w Stambule.
Tytułu mistrzowskiego z 2021 nie obroniła Patrícia Mamona, zdobywając brązowy medal.
Rekordy.
Tabela prezentuje halowy rekord świata, rekord Europy w hali, rekord halowych mistrzostw Europy, a także najlepsze osiągnięcia w hali na świecie i w Europie w sezonie 2023 przed rozpoczęciem mistrzostw.
Wyniki.
Kwalifikacje.
Awans: 14,10 m (Q) lub osiem najlepszych rezultatów (q).

</doc>
<doc id="5434110" url="https://pl.wikipedia.org/wiki?curid=5434110" title="Fernilee">
Fernilee

Fernilee – wieś w Anglii, w hrabstwie Derbyshire, w dystrykcie High Peak, w civil parish Whaley Bridge. Leży 7 km od miasta Buxton. W 1931 roku civil parish liczyła 1728 mieszkańców.

</doc>
<doc id="5434112" url="https://pl.wikipedia.org/wiki?curid=5434112" title="Aleksandr Szaparenko">
Aleksandr Szaparenko



</doc>
<doc id="5434115" url="https://pl.wikipedia.org/wiki?curid=5434115" title="Most (film 2022)">
Most (film 2022)

Most (ang. "Causeway") – amerykański dramat filmowy z 2022 roku w reżyserii Lily Neugebauer. W głównych rolach wystąpili Jennifer Lawrence i Brian Tyree Henry. Film miał premierę 10 września 2022 roku na MFF w Toronto, a 4 listopada tego samego roku ukazał się na platformie Apple TV+.
Fabuła.
Weteranka Lynsey po traumatycznym wypadku powraca do Nowego Orleanu, gdzie próbuje wdrożyć się z powrotem w swoją dawną codzienność. Po jakimś czasie poznaje Jamesa, który jest miejscowym mechanikiem i nawiązuje z nim nietypową relację.
Produkcja.
Zdjęcia do filmu nakręcono w Nowym Orleanie w stanie Luizjana w Stanach Zjednoczonych.
Odbiór.
Reakcja krytyków.
Film spotkał się z dobrą reakcją krytyków. W agregatorze recenzji Rotten Tomatoes 84% z 161 recenzji uznano za pozytywne. Z kolei w agregatorze Metacritic średnia ważona ocen z 39 recenzji wyniosła 66 punktów na 100.

</doc>
<doc id="5434116" url="https://pl.wikipedia.org/wiki?curid=5434116" title="Wiesław Dębiński">
Wiesław Dębiński

Wiesław Marian Dębiński (ur. 23 marca 1939 w Chruszczewce, zm. 7 października 2014) – polski działacz samorządowy i przedsiębiorca, w latach 1983–1988 prezydent Łomży.
Życiorys.
W 1978 ukończył studia z administracji w białostockiej filii Uniwersytetu Warszawskiego. Przez wiele lat (do 1983) pełnił funkcję wiceprezesa Wojewódzkiej Spółdzielni Spożywców w Łomży. Działał w Polskiej Zjednoczonej Partii Robotniczej, zasiadał w Wojewódzkiej Radzie Narodowej w Łomży (wybrany do niej w 1980). W latach 1983–1988 pełnił funkcję prezydenta Łomży. W późniejszych latach zajmował się prowadzeniem własnej działalności gospodarczej.
Był żonaty, miał dwoje dzieci. 9 października 2014 pochowany na cmentarzu przy ul. Przykoszarowej.
Odznaczenia.
Odznaczony m.in. Brązowym Medalem Zasługi Łowieckiej (1992).

</doc>
<doc id="5434117" url="https://pl.wikipedia.org/wiki?curid=5434117" title="Łojki (obwód brzeski)">
Łojki (obwód brzeski)

Łojki (, "Łojki"; , "Łojki") – wieś na Białorusi, w obwodzie brzeskim, w rejonie żabineckim, w sielsowiecie Stepańki.
Historia.
W XIX i w początkach XX w. położone były w Rosji, w guberni grodzieńskiej, w powiecie kobryńskim, w gminie Siechnowicze.
W dwudziestoleciu międzywojennym leżały w Polsce, w województwie poleskim, w powiecie kobryńskim, do 18 kwietnia 1928 w gminie Siechnowicze, następnie w gminie Żabinka. W 1921 miejscowość liczyła 22 mieszkańców, zamieszkałych w 5 budynkach, wyłącznie Polaków wyznania prawosławnego.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5434120" url="https://pl.wikipedia.org/wiki?curid=5434120" title="Halowe Mistrzostwa Europy w Lekkoatletyce 2023 – pięciobój kobiet">
Halowe Mistrzostwa Europy w Lekkoatletyce 2023 – pięciobój kobiet

Pięciobój kobiet – jedna z konkurencji rozgrywanych podczas halowych lekkoatletycznych mistrzostw Europy w hali Ataköy Arena w Stambule.
Tytuł mistrzowski z 2021 obroniła Nafissatou Thiam, ustanawiając rekord świata.
Rekordy.
Tabela prezentuje halowy rekord świata, rekord Europy w hali, rekord halowych mistrzostw Europy, a także najlepsze osiągnięcia w hali na świecie i w Europie w sezonie 2023 przed rozpoczęciem mistrzostw.

</doc>
<doc id="5434126" url="https://pl.wikipedia.org/wiki?curid=5434126" title="Ranieri de’ Calzabigi">
Ranieri de’ Calzabigi

Ranieri Simone Francesco Maria de’ Calzabigi, także Calsabigi (ur. 23 grudnia 1714 w Livorno, zm. w lipcu 1795 w Neapolu) – włoski poeta i librecista operowy.
Życiorys.
Studiował w Livorno i Pizie. W 1740 roku został członkiem Accademia Etrusca w Cortonie, był też członkiem Accademia dell’Arcadia w Rzymie. W latach 1743–1748 przebywał jako nadworny poeta w Neapolu. Od około 1750 roku przebywał w Paryżu, gdzie przyjaźnił się z Pietrem Metastasiem i zajmował się wydawaniem jego dzieł, później jednak poróżnili się. Przed 1761 rokiem w związku z długami uciekł z Paryża. Początkowo przebywał w Brukseli, następnie od 1761 do 1772 roku przebywał w Wiedniu. Tam dzięki intendentowi przedstawień cesarskich Giacomo Durazzo poznał Christopha Willibalda Glucka. Calzabigi napisał libretta do jego baletu "Don Juan" (1761), a następnie oper "Orfeo ed Euridice" (1762), "Alceste" (1767) oraz "Paride ed Elena" (1770). Zerwał współpracę z Gluckiem, gdy ten zlecił pracę nad librettem do opery "Le danaidi" Antonio Salieremu. Po wyjeżdzie z Wiednia w 1775 roku osiadł w Pizie, następnie w 1780 roku w Neapolu.
Poza librettami do oper Glucka napisał też m.in. libretta do oper "L’opera seria" Floriana Leopolda Gassmanna (1769), "L’amor innocente" Antonia Salierego (1770) oraz "Elfrida" (1792) i "Elvira" (1794) Giovanniego Paisiella. W 1755 roku opublikował pracę "Dissertazione su le poesie drammatiche del Sig. Abate Pietro Metastasio", w której krytykował poglądy artystyczne Pietra Metastasia i Johanna Adolfa Hassego. Był znawcą literatury antycznej, włoskiej, francuskiej i angielskiej, tłumaczył m.in. utwory Johna Miltona i Thomasa Graya.
Współpracując z Ch.W. Gluckiem przyczynił się do wielkiej reformy opery. W swoich librettach dążył do prostoty i wzmocnienia akcji dramatycznej, zmniejszył liczbę postaci i zredukował nazbyt rozbudowaną oprawą scenograficzną. Przykładał wagę do relacji między muzyką a słowem, eksponując recytatyw, kładąc nacisk na deklamację, tempo mowy i naturalne frazowanie. Akcję sceniczną rozwijał w szeregu długich scen, zmierzających ku punktowi kulminacyjnemu.

</doc>
<doc id="5434127" url="https://pl.wikipedia.org/wiki?curid=5434127" title="Ida Vihuri">
Ida Vihuri

Ida Johanna Vihuri (ur. jako Hilden, ur. 18 sierpnia 1882 w Lastunen – zm. 7 września 1929 Tampere) – fińska działaczka ruchu robotniczego i parlamentarzystka, sprawująca mandat w latach 1922–1929 z ramienia Socjaldemokratycznej Partii Finlandii.
Życiorys.
Dzieciństwo i młodość.
Urodziła się we wsi Lastunen w gminie Lempäälä. Ukończyła dwie klasy szkoły podstawowej, po czym w wieku 13 lat podjęła pracę w fabryce włókienniczej Finlaysona w Tampere. W 1905 r. wstąpiła do stowarzyszenia robotników w Tampere i brała udział w strajku generalnym, jednym z punktów kulminacyjnych rewolucji 1905 r. w Finlandii. W następnym roku uczestniczyła w spotkaniu założycielskim Fińskiego Związku Tkaczy, a w 1907 r. został wybrana na sekretarza związku zawodowego pracowników Finlaysona. Pracę łączyła z nauką na wieczorowych kursach organizowanych w domu robotniczym w Tampere. Pisała również do związkowego magazynu „Tehtaalainen”.
W 1908 roku Vihuri po raz pierwszy kandydowała z ramienia Partii Socjaldemokratycznej w wyborach do parlamentu Wielkiego Księstwa Finlandii, jednak bez powodzenia. W latach 1915–1918 jako pierwsza kobieta pełniła funkcję sekretarza Stowarzyszenia Robotników w Tampere.
Ida Vihuri i Alfred Vuolte byli liderami ruchu związkowego w fabryce Finlaysona. Vihuri w artykułach na łamach „Tehtaalainen” łączyła sprawę robotniczą z kwestią kobiecą, podkreślając również gorszą pozycję kobiet w klasie robotniczej. Vihuri niechętnie odnosiła się do mieszczańskiego (burżuazyjnego) ruchu kobiecego, ponieważ nie czuła więzi z kobietami z klasy wyższej. Była przekonana, że przynależność klasowa ma większe znaczenie niż płeć. Walczyła o upowszechnienie oświaty i wyrażała poglądy antyklerykalne.
Ida Vihuri pozostała niezamężna przez całe życie, aby móc skupić się na polityce.
Wojna domowa.
W okresie narastających napięć wewnętrznych w Finlandii w 1917 r. Ida Vihuri i Alfred Vuolte byli przeciwni zbrojnemu powstaniu, starali się o rozwiązanie konfliktów społecznych na drodze pokojowej. Podczas wojny domowej Vihuri pełniła funkcję sekretarza Komitetu Wykonawczego Partii Pracy w Tampere, który był odpowiedzialny za cywilną administrację kontrolujących wówczas miasto fińskich czerwonych. Była również jedną z założycielek Gwardii Kobiet w Tampere, ale sama nie brała udziału w działaniach zbrojnych.
Po zdobyciu Tampere przez białych Vihuri została uwięziona, zaś w lipcu 1918 r. sąd doraźny skazał ją i Alfreda Vuolte na dożywotnie więzienie. Według stenogramu Vihuri demonstracyjnie śmiała się podczas odczytywania wyroku. W czasie uwięzienia związek zawodowy ogłosił Vihuri i Vuolte członkami honorowymi i wspierał ich finansowo.
Parlamentarzystka.
Vihuri wyszła na wolność na mocy powszechnej amnestii w 1920 r. Zwolniona z pracy w fabryce Finlaysona, pracowała w biurze miejskim Socjaldemokratycznej Partii Finlandii. W 1922 r. z powodzeniem wystartowała w wyborach parlamentarnych. Ponownie zdobywała mandat również w latach 1924, 1927 i 1929.
7 września 1929 roku Ida Vihuri i Kaarlo Suottala podróżowali parowcem "Kuru" przez jezioro Näsijärvi, zamierzając udać się do Kuru, gdzie mieli występować na publicznym spotkaniu. Parowiec zatonął podczas burzy i oboje działacze zginęli. Ciało Vihuri zostało znalezione nieco ponad tydzień po katastrofie w pobliżu ujścia Tammerkoski. Została pochowana na cmentarzu Kalevankangas w Tampere, a w pochodzie pogrzebowym, który wyruszył przez miasto z Domu Robotniczego w Tampere, szły tysiące ludzi.
Rodzicami Idy Vihuri byli Johan Kustaa Hildén (1853-1932) i Johanna Paunu (1859-1938). Rodzina była religijna, ale jak wspominała sama Vihuri, tylko jedno z jej rodzeństwa pozostało wierzące w dorosłym wieku. Siostra Idy Vihuri Kaisa Hiilelä również była fińską parlamentarzystką. Z kolei Reino Oittinen, fiński polityk i minister w latach 50. i 60. XX, był jej siostrzeńcem, synem jej siostry Huldy Gustavy Apilisto. Ida Vihuri wspierała siostrzeńca finansowo i miała wpływ na kształtowanie się jego poglądów politycznych.

</doc>
<doc id="5434128" url="https://pl.wikipedia.org/wiki?curid=5434128" title="Kulig (film)">
Kulig (film)

Kulig – polska krótkometrażowa komedia muzyczna z 1968 roku w reżyserii Stanisława Kokesza. Zdjęcia kręcono w lutym 1968 roku w Zakopanem. Akcja toczyła się m.in. w willi „Witkiewiczówka”, a w nagraniu wzięły udział konie ze Stada Ogierów w Bogusławicach. 
Fabuła opowiada historię roztargnionego turysty (Bogumił Kobiela), który zostaje zabrany przez rozśpiewany kulig. Wśród jego uczestników są czołowi wykonawcy polskiego bigbitu.
Premiera filmu miała miejsce w Telewizji Polskiej w dniu 31 grudnia 1968 roku.

</doc>
<doc id="5434132" url="https://pl.wikipedia.org/wiki?curid=5434132" title="Outer Banks (serial)">
Outer Banks (serial)



</doc>
<doc id="5434134" url="https://pl.wikipedia.org/wiki?curid=5434134" title="Outer Banks">
Outer Banks

Outer Banks, the Banks – archipelag wysp barierowych i kos na amerykańskim wybrzeżu Atlantyku. Rozciąga się na przestrzeni ok. 280 km głównie wzdłuż w stanie Karolina Północna, również w Wirginii.
Wyspy oddzielają od Atlantyku zatoki Pamlico Sound i Albemarle Sound.
W skład Outer Banks wchodzą (od północy) :

</doc>
<doc id="5434135" url="https://pl.wikipedia.org/wiki?curid=5434135" title="Ambiseksualizm">
Ambiseksualizm



</doc>
<doc id="5434136" url="https://pl.wikipedia.org/wiki?curid=5434136" title="Śląski Ogród Botaniczny - Związek Stowarzyszeń">
Śląski Ogród Botaniczny - Związek Stowarzyszeń



</doc>
<doc id="5434139" url="https://pl.wikipedia.org/wiki?curid=5434139" title="Shefqet Bruka">
Shefqet Bruka

Shefqet Bruka (ur. 1 stycznia 1963 w Kukësie) – albański stomatolog, przewodniczący Rady Okręgu Kukës w latach 1996-2000, następnie przewodniczący Rady Obwodu Kukës w latach 2007-2011.
Życiorys.
W 1999 roku koordynował współpracę Organizacji Narodów Zjednoczonych z albańskim rządem, polegającą na udzielaniu pomocy albańskim uchodźcom z ogarniętego wojną Kosowa; udzielono w regionie Kukësu schronienia dla ponad 450 tysięcy kosowskich Albańczyków.
Podczas pełnienia funkcji przewodniczącego Rady obwodu Kukës przyczynił się do rozwoju miasta i jego obszaru, uważanego wcześniej za jeden z najbiedniejszych obszarów w Albanii; Bruka zachęcał do realizacji projektów, jak współpraca transgraniczna z Kosowem (nawiązano również współpracę z samorządami miast Peć i Dečani), promowanie turystyki górskiej oraz finansowanie rolnictwa. W czerwcu 2010 roku poinformował o wprowadzeniu systemu informacji geograficznej w okręgu Kukës.

</doc>
<doc id="5434141" url="https://pl.wikipedia.org/wiki?curid=5434141" title="Morska bestia">
Morska bestia

Morska bestia (ang. "The Sea Beast") – amerykański film animowany z 2022 roku w reżyserii Chrisa Williamsa. Głos pod główne postaci podłożyli Karl Urban i Zaris-Angel Hator. Film miał premierę 15 czerwca 2022 roku na platformie Netflix.
Fabuła.
Młoda dziewczynka, Maisie, zafascynowana opowieściami o morskich przygodach postanawia ukryć się na gapę na pokładzie statku pirackiego, który wyruszyć ma na polowanie na morskiego potwora. Kiedy zostaje odnaleziona przez załogę, wskutek ataku bestii ona i marynarz imieniem Jacob zostają oddzieleni od reszty i zmuszeni poradzić sobie we dwójkę.
Odbiór.
Reakcja krytyków.
Film spotkał się z dobrą reakcją krytyków. W agregatorze recenzji Rotten Tomatoes 94% z 108 recenzji uznano za pozytywne. Z kolei w agregatorze Metacritic średnia ważona ocen z 20 recenzji wyniosła 74 punktów na 100.

</doc>
<doc id="5434142" url="https://pl.wikipedia.org/wiki?curid=5434142" title="Outer Banks (Karolina Północna)">
Outer Banks (Karolina Północna)



</doc>
<doc id="5434145" url="https://pl.wikipedia.org/wiki?curid=5434145" title="The Banks">
The Banks



</doc>
<doc id="5434150" url="https://pl.wikipedia.org/wiki?curid=5434150" title="Józef Kasprowicz (1855-1889)">
Józef Kasprowicz (1855-1889)

Józef Kasprowicz (ur. 1855 w Krakowie, zm. 26 października 1889 tamże) – polski aktor i przedsiębiorca teatralny, organizator ruchu teatralnego.
Kariera aktorska.
Debiutował w 1873 w zespole wędrownym w Galicji. Następnie występował w teatrach: poznańskim (1876 oraz sez. 1881/1882), krakowskim (1877), prowincjonalnym Józefy Piaseckiej (1878) i lwowskim (1878–1881, 1883–1889), a także w warszawskich teatrach ogródkowych: „Tivoli” i „Eldorado oraz w zespole Aleksandra Łukowicza w Petersburgu (1882). Wystąpił m.in. w rolach: Lubomira ("Zrzędność i przekora"), Adolfa ("Dom otwarty"), Walerego ("Świętoszek"), Adama ("Nowy dziennik"), Pawła ("Świat nudów") Bajdalskiego ("Pan Damazy"), Karola ("Radcy pana radcy") i Hulatyńskiego ("Gęsi i gąski").
Zarządzanie zespołami teatralnymi.
W 1882 wraz z innymi aktorami z zespołu Aleksandra Łukowicza stworzył własny zespół teatralnym który w latach 1882–1883 dawał występy w Łomży.
Życie prywatne.
W 1881 we Lwowie poślubił aktorkę śpiewaczkę operową Amalię Zion.

</doc>
<doc id="5434153" url="https://pl.wikipedia.org/wiki?curid=5434153" title="Charly Ebner">
Charly Ebner



</doc>
<doc id="5434155" url="https://pl.wikipedia.org/wiki?curid=5434155" title="Jan Rachubka">
Jan Rachubka

Jan Rachubka (ur. 9 grudnia 1931, zm. 13 sierpnia 2017) – polski działacz samorządowy, prawnik i ekonomista, w latach 1975–1978 prezydent Łomży.
Życiorys.
Ukończył Dywizyjną Szkołę Artylerii w Chełmie (1953) oraz kurs w Wyższej Szkole Wojsk Oficerskich Artylerii w Toruniu (1956), był m.in. dowódcą w plutonie topozwiadu (1954). Absolwent Wydziału Prawa i Administracji Uniwersytetu Warszawskiego, uzyskał uprawnienia radcy prawnego. Pracował jako inspektor w Spółdzielni Pracy „Spedytor Mazurski” w Olsztynie i łomżyńskim oddziale Narodowego Banku Polskiego, a także główny ekonomista w Zakładach Przemysłu Ziemniaczanego „Łomża” w Łomży i dyrektor Łomżyńskich Zakładów Przemysłu Terenowego. Pomiędzy 1969 a 2001 praktykował jako radca prawny w różnych spółkach komunalnych i prywatnych. Zasiadał także w organach Okręgowej Izby Radców Prawnych w Białymstoku. W 1975 był prezesem klubu piłkarskiego ŁKS 1926 Łomża. Działał także przez wiele lat w Łomżyńskim Towarzystwie Naukowym im. Wagów m.in. jako przewodniczący komisji rewizyjnej oraz w samorządzie Polskiego Związku Łowieckiego i sądach łowieckich. Od 21 lipca 1975 do 1978 pełnił funkcję pierwszego po wojnie prezydenta Łomży. Później zajmował stanowisko dyrektora wydziału w Urzędzie Wojewódzkim w Łomży.
Żonaty z Haliną z Rejmuntowiczów. 16 sierpnia 2017 pochowany na starym cmentarzu przy ul Kopernika w Łomży.
Odznaczenia.
Odznaczony około 50 różnymi wyróżnieniami, m.in. Srebrnym Medalem Zasługi Łowieckiej (1998) oraz Krzyżem Oficerskim Orderu Odrodzenia Polski (2003) "za wybitne zasługi w działalności w samorządzie radców prawnych".

</doc>
<doc id="5434156" url="https://pl.wikipedia.org/wiki?curid=5434156" title="Dyrekcjonalność (leksykografia)">
Dyrekcjonalność (leksykografia)

Dyrekcjonalność – przeznaczenie słownika dwujęzycznego dla użytkowników jednego języka lub dwóch języków.
Monodyrekcjonalny słownik dwujęzyczny (bilingwalny) przeznaczony jest głównie dla użytkowników jednego języka. W przypadku słowników relacji polsko-niemieckiej przeznaczonych głównie dla Polaków uczących się języka niemieckiego informacje gramatyczne (np. o formach fleksyjnych) czy fonetyczne znajdują się przy hasłach lub ekwiwalentach niemieckich. Skróty odnoszące się do kwalifikatorów i inne objaśnienia (glosy) są sformułowane w języku polskim.
Bidyrekcjonalny słownik dwujęzyczny jest przeznaczony w równym stopniu dla użytkowników języka wyjściowego i języka docelowego. Ilość informacji gramatycznych i fonetycznych jest analogiczna dla haseł i ekwiwalentów w obydwu językach.
Bibliografia.
Agnieszka Frączek: "Dokładny słownik języka polskiego i niemieckiego (1897"–"1908) na tle słowników współczesnych," [w:] Studia Niemcoznawcze (Warszawa), t. XXVIII, 2004, s. 881–893.
Agnieszka Frączek/Ryszard Lipczuk: "Krótki leksykon wybranych pojęć leksykograficznych", [w:] Słowniki polsko–niemieckie i niemiecko–polskie. Historia i teraźniejszość. Wołczkowo: Oficyna In Plus, 2004, s. 9–21. ISBN . 
Ryszard Lipczuk: "Słowniki mono- czy bidyrekcjonalne?", [w:] (red.) Kazimiera Myczko, Barbara Skowronek, Władysław Zabrocki, Perspektywy glottodydaktyki i językoznawstwa. Tom jubileuszowy z okazji 70. urodzin Profesora Waldemara Pfeiffera. Poznań: Wydawnictwo Naukowe UAM, 2008, s. 437–445. ISBN 978-83-232-1932-3.
Ryszard Lipczuk: "Słownik Langenscheidt Partner – jego makro- i mikrostruktura, dyrekcjonalność", [w:} (red.) Piotr Chruszczewski, Stanisław Prędota, Prace Komisji Nauk Filologicznych we Wrocławiu II. Wrocław: Polska Akademia Nauk. Oddział we Wrocławiu, 2010, s. 63–75. ISBN 978-83-917 386-6-5.
Ryszard Lipczuk: "Direktionalität in polnisch – deutschen Wörterbüchern", [w:] (red.) Lech Zieliński, Klaus-Dieter Ludwig, Ryszard Lipczuk, Deutsche und polnische Lexikographie nach 1945 im Spannungsfeld der Kulturgeschichte = Danziger Beiträge zur Germanistik 34. Frankfurt a. M.: Peter Lang, 2011, s. 269"–"282. ISBN 978-3-631-61377-1.

</doc>
<doc id="5434158" url="https://pl.wikipedia.org/wiki?curid=5434158" title="University of California Press">
University of California Press

University of California Press – amerykańskie wydawnictwo naukowe założone w 1893. Początkowo wydawano tam monografie powstałe na University of California, od lat 50. XX w. uznawane globalne wydawnictwo naukowe. Obecnie (2023) jedno z sześciu największych amerykańskich wydawnictw uniwersyteckich.

</doc>
<doc id="5434160" url="https://pl.wikipedia.org/wiki?curid=5434160" title="Harry Delbert Thiers">
Harry Delbert Thiers

Harry Delbert Thiers (ur. 22 stycznia 1919 w Fort McKavett, zm. 8 sierpnia 2000 w Ohio) – amerykański mykolog.
Życiorys.
Rozpoczął studia na Uniwersytecie Teksańskim w Austin. Przerwała je II wojna światowa. Od 1942 do 1945 służył na statku szpitalnym marynarki wojennej. Po wojnie ukończył studia na Uniwersytecie Teksańskim, potem pracował jako nauczyciel w Texas A&amp;M University in College Station. Równocześnie zajmował się fitopatologią i mykologią, publikując wiele prac. Alexander Hanchett Smith zaprosił go do współpracy w terenowych badaniach grzybów i był to punkt zwrotny w
karierze Thiersa. Pod kierunkiem Smitha napisał i obronił pracę doktorską. W 1959 Thiers przyjął posadę nauczyciela w San Francisco State College w Kalifornii i zajął się badaniem grzybów tego stanu. Kompleksowo zrewidował i rozszerzył północnoamerykańską kolekcję borowików i nazwał wiele nowych gatunków. Został wykładowcą na Uniwersytecie Stanu Kalifornia. Zebrał dużą kolekcję grzybów, która znajduje się na tym uniwersytecie. Jest autorem wielu prac naukowych.
W nazwach naukowych opisanych przez niego taksonów dodawane jest jego nazwisko Thiers. Opisał m.in.: "Suillellus amygdalinus", "Boletus barrowsii", "Xerocomellus dryophilus", "Rubroboletus pulcherrimus", "Gymnopilus luteoviridis", "Leccinum manzanitae", "Russula xanthoporphyrea". Od jego nazwiska nadano nazwy gatunkom grzybów "Chaetothiersia", "Harrya", "Cortinarius thiersii".

</doc>
<doc id="5434162" url="https://pl.wikipedia.org/wiki?curid=5434162" title="Sprawiedliwi (serial telewizyjny)">
Sprawiedliwi (serial telewizyjny)



</doc>
<doc id="5434169" url="https://pl.wikipedia.org/wiki?curid=5434169" title="Sprawiedliwi (ujednoznacznienie)">
Sprawiedliwi (ujednoznacznienie)



</doc>
<doc id="5434171" url="https://pl.wikipedia.org/wiki?curid=5434171" title="Youssef Anouar">
Youssef Anouar

Youssef Anouar (arab. يوسف أنور, ur. 4 lipca 1990) – marokański piłkarz, grający jako lewy napastnik w Mouloudia Wadżda.
Klub.
Wydad Fès.
Zaczynał karierę w Wydad Fès.
W sezonie 2011/2012 (pierwszym w bazie Transfermarkt) zagrał 11 meczów, strzelił dwa gole i miał asystę.
W sezonie 2012/2013 rozegrał 7 meczów i miał asystę.
FAR Rabat.
17 grudnia 2012 roku przeniósł się do FAR Rabat. W tym klubie zadebiutował 1 stycznia 2013 roku w meczu przeciwko Maghreb Fez (porażka 2:0). Zastąpił Mehdiego Naghmiego w 63. minucie. Pierwszego gola strzelił 31 sierpnia 2013 roku w meczu przeciwko Maghreb Fez (1:1). Do siatki trafił w 35. minucie. Pierwszą asystę zaliczył 21 września 2014 roku w meczu przeciwko Raja Casablanca (porażka 2:1). Asystował przy golu Mehdiego Naghmiego w 39. minucie. Łącznie zagrał 90 meczów, strzelił 5 goli i miał 8 asyst.
Raja Casablanca.
16 stycznia 2017 roku został wypożyczony do Raja Casablanca. W tym klubie po raz pierwszy wystąpił 4 lutego 2017 roku w meczu przeciwko KAC Kénitra (wygrana 0:2). Grał 59 minut, został zmieniony przez Abdelilaha Hafidiego. Pierwszego gola strzelił 8 dni później w meczu przeciwko JS de Kasba Tadla (3:0). Do siatki trafił w 92. minucie. Pierwszą asystę zaliczył 29 kwietnia 2017 roku w meczu przeciwko Moghreb Tétouan (4:0). Asystował przy bramce Mahmouda Benhaliba w 85. minucie. Łącznie zagrał 12 meczów, miał gola i asystę.
FUS Rabat.
6 września 2017 roku przeniósł się do FUS Rabat. W tym zespole zadebiutował 28 października 2017 roku w meczu przeciwko Racing Casablanca (wygrana 2:0). Został zmieniony przez Momo Yansané w 79. minucie. Pierwszą asystę zaliczył 1 listopada 2017 roku w meczu przeciwko Moghreb Tétouan (0:2). Asystował przy golu Lamine Diakité w 2. minucie. Pierwszego gola strzelił 26 listopada 2017 roku w meczu przeciwko Kawkab Marrakesz (porażka 2:1). Do siatki trafił w 29. minucie. Łącznie zagrał 47 meczów, strzelił 9 bramek i zaliczył 7 asyst. 
Ittihad Tanger.
18 lipca 2019 roku przeszedł do Ittihadu Tanger. W tym zespole po raz pierwszy wystąpił 14 września 2019 roku w meczu przeciwko FUS Rabat (porażka 1:0). Grał 86 minut, zmienił go Ayoub Gaadaoui. Pierwszego gola strzelił 8 grudnia 2019 roku w meczu przeciwko Raja Beni Mellal (1:0). Do siatki trafił w 86. minucie. Pierwszą asystę zaliczył 16 września 2020 roku w meczu przeciwko FAR Rabat (1:1). Asystował przy bramce Sofiana El Moudane w 61. minucie. Łącznie zagrał 50 meczów, strzelił 6 goli i miał dwie asysty.
Mouloudia Wadżda.
18 sierpnia 2021 roku został zawodnikiem Mouloudii Wadżda. W tym zespole zadebiutował 11 września 2021 roku w meczu przeciwko Olympique Khouribga (0:0). Został zmieniony w 64. minucie przez El Mehdiego Bettachego. Pierwsze asysty zaliczył 28 września 2021 roku w meczu przeciwko Maghreb Fez (2:1). Asystował przy golach Zakarii Bahou i Nabila Jaadiego w 65. i 68. minucie. Pierwszego gola strzelił 3 października 2021 roku w meczu przeciwko Hassania Agadir (wygrana 2:1). Do siatki trafił w 37. minucie, poza tym asystował. Łącznie (stan na 2 marca 2023) zagrał 43 mecze, strzelił 6 goli i miał 8 asyst.

</doc>
<doc id="5434173" url="https://pl.wikipedia.org/wiki?curid=5434173" title="Onay Pineda">
Onay Pineda

Onay Pineda Alvarado (ur. 16 czerwca 1989 w Coyuca de Benítez) – meksykański piłkarz występujący na pozycji bocznego obrońcy.
Jest bratem Orbelína Pinedy, również piłkarza.

</doc>
<doc id="5434178" url="https://pl.wikipedia.org/wiki?curid=5434178" title="Dennis Flores">
Dennis Flores

Dennis Flores Cortés (ur. 18 września 1993 w Pasadenie) – amerykański piłkarz pochodzenia meksykańskiego występujący na pozycji prawego pomocnika.

</doc>
<doc id="5434179" url="https://pl.wikipedia.org/wiki?curid=5434179" title="Joanna Mąkol">
Joanna Mąkol

Joanna Mąkol (ur. 20 lipca 1964 we Wrocławiu) – polska akarolożka, profesor nauk biologicznych.
Życiorys.
Uczyła się w II Liceum Ogólnokształcącym im. Piastów Śląskich we Wrocławiu. Ukończyła studia magisterskie na Akademii Rolniczej we Wrocławiu. Od 1 grudnia 1988 roku była zatrudniona na tejże uczelni. Stopnień doktora nauk biologicznych uzyskała 18 czerwca 1998 roku na Uniwersytecie Wrocławskim na podstawie pracy "Trombidiidae (Acari: Actinedida, Trombidioidea) Polski", promotorem pracy był Andrzej Warchałowski. Habilitowała się w dziedzinie nauk biologicznych na podstawie pracy "Przegląd rodzajów i filogeneza Trombidiidae i Podothrombiidae (Acari: Actinotrichida: Trombidioidea) Świata" 11 kwietnia 2008 roku na Uniwersytecie im. Adama Mickiewicza w Poznaniu. W 2009 roku została zatrudniona na stanowisku profesora nadzwyczajnego. Uzyskała tytuł profesora nauk biologicznych 19 lutego 2014 roku. Pracuje na Uniwersytecie Przyrodniczy we Wrocławiu, jest wiceprzewodniczącą Rady Naukowej Instytutu Systematyki i Ewolucji Zwierząt Polskiej Akademii Nauk. Jest prezesem Polskiego Towarzystwa Akarologicznego. Od 2008 roku jest członkiem rady redakcyjnej czasopisma .
Publikacje.
Zajmuje się roztoczami z grupy terrestria. Napisała kilkadziesiąt artykułów naukowych. Wybrane publikacje:

</doc>
<doc id="5434180" url="https://pl.wikipedia.org/wiki?curid=5434180" title="Humrich">
Humrich

Humrich "(lub też Vyhlídka)" – wzgórze w Dolní Řasnicach w Czechach o wysokości 512 m n.p.m. Należy do Pogórza Izerskiego, więc jest zbudowane przede wszystkim z gnejsów.
Szlaki i miejsca.
Przy miejscach podano również, jak daleko w linii prostej znajduje się dany obiekt.

</doc>
<doc id="5434182" url="https://pl.wikipedia.org/wiki?curid=5434182" title="Miguel Palafox">
Miguel Palafox

Miguel Agustín Palafox Prudencio (ur. 29 grudnia 1994 w Los Angeles) – amerykański piłkarz pochodzenia salwadorskiego i meksykańskiego występujący na pozycji lewego obrońcy.

</doc>
<doc id="5434184" url="https://pl.wikipedia.org/wiki?curid=5434184" title="Mikołaj Komorowski (zm. 1477)">
Mikołaj Komorowski (zm. 1477)



</doc>
<doc id="5434188" url="https://pl.wikipedia.org/wiki?curid=5434188" title="Oscar Suárez">
Oscar Suárez



</doc>
<doc id="5434190" url="https://pl.wikipedia.org/wiki?curid=5434190" title="Herb Rwandy">
Herb Rwandy



</doc>
<doc id="5434194" url="https://pl.wikipedia.org/wiki?curid=5434194" title="Juan Manuel Flores">
Juan Manuel Flores

Juan Manuel Flores Arenas (ur. 7 września 1993 w Romicie) – meksykański piłkarz występujący na pozycji skrzydłowego.

</doc>
<doc id="5434204" url="https://pl.wikipedia.org/wiki?curid=5434204" title="Paryż-Nicea 2023">
Paryż-Nicea 2023

Paryż-Nicea 2023 – 81. edycja wyścigu kolarskiego Paryż-Nicea, która odbyła się w dniach od 5 do 12 marca 2023 na liczącej 1089 kilometrów trasie składającej się z 8 etapów i biegnącej z Verrière do Nicei. Wyścig kategorii 2.UWT zaliczany był do UCI World Tour 2023.
Uczestnicy.
Lista startowa.
Legenda: DNF – nie ukończył etapu, OTL – przekroczył limit czasu, DNS – nie wystartował do etapu, DSQ – zdyskwalifikowany. Numer przy skrócie oznacza etap, na którym kolarz opuścił wyścig.

</doc>
<doc id="5434208" url="https://pl.wikipedia.org/wiki?curid=5434208" title="Microchilus">
Microchilus

Microchilus – rodzaj roślin z rodziny storczykowatych ("Orchidaceae"). Obejmuje 163 gatunki występujące w Ameryce Południowej i Środkowej w takich krajach jak: Argentyna, Belize, Boliwia, Brazylia, Kolumbia, Kostaryka, Kuba, Dominikana, Ekwador, Salwador, Gujana Francuska, Wyspy Galapagos, Gwatemala, Gujana, Haiti, Honduras, Jamajka, Meksyk, Panama, Paragwaj, Peru, Portoryko, Surinam, Trynidad i Tobago, Wenezuela, Leeward Islands, Windward Islands.
Systematyka.
Rodzaj sklasyfikowany do podplemienia "Cranichidinae" w plemieniu "Cranichideae", podrodzina storczykowe ("Orchidoideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5434209" url="https://pl.wikipedia.org/wiki?curid=5434209" title="Dzielnica Skłodowskiej-Curie">
Dzielnica Skłodowskiej-Curie

Skłodowskiej-Curie – utworzona w 2021 roku dzielnica Zabrza, znajdująca się w środkowej części miasta.
Położenie.
Dzielnica Skłodowskiej-Curie znajduje się w środkowej części miasta Zabrze i obejmuje obszar 1,9 km². Od północy graniczy z Osiedlem Mikołaja Kopernika i Mikulczycami, od wschodu z Biskupicami, od południa z Zandką i Śródmieściem zaś od zachodu z Osiedlem Tadeusza Kotarbińskiego. Granice dzielnicy wyznaczają: al. Jana Nowaka Jeziorańskiego i ul. Przystankowa od północy, ul. dr. Bronisława Hagera od wschodu, rzeka Bytomka, Park Hutniczy, ul. Mikulczycka i ul. Mieczysława Niedziałkowskiego od południa oraz al. Wojciecha Korfantego od zachodu.
Historia.
Dzielnica została utworzona z części dzielnicy Centrum Północ na mocy "Uchwały nr XXXVI/596/21 Rady Miasta Zabrze z dnia 23 sierpnia 2021 r. w sprawie utworzenia nowej jednostki pomocniczej Miasta Zabrze – dzielnicy Skłodowskiej-Curie i nadania jej statutu", ogłoszonej w Dzienniku Urzędowym Województwa Śląskiego 27 sierpnia 2021 roku, obowiązującej od 11 września 2021 roku.
Pierwsze wybory do Rady Dzielnicy Skłodowskiej-Curie odbyły się 20 marca 2022 roku. Wystartowało w nich 28 kandydatów, spośród których 15 osób z najwyższą liczbą głosów uzyskało mandat radnego. Przewodniczącym Rady został Grzegorz Ziomek, a przewodniczącym Zarządu – Marek Czajkowski. Siedziba rady dzielnicy mieści się przy ul. Jagiellońskiej 38A.
Zabytki.
W granicach dzielnicy Skłodowskiej-Curie znajdują się trzy obiekty wpisane do rejestru zabytków nieruchomych województwa śląskiego, które należą do zespołu zabudowań dawnej "Donnersmarckhütte" AG (obecnie Huta Zabrze) przy ul. dr. Bronisława Hagera:
Na terenie dzielnicy znajdują się również zabytki ujęte w gminnej ewidencji zabytków Miasta Zabrze:
Placówki ochrony zdrowia.
Na terenie współczesnej dzielnicy Skłodowskiej-Curie w 1910 roku oddano do użytku szpital imienia cesarzowej Augusty Wiktorii (niem. "Auguste Viktoria-Krankenhaus"). Wybudowany według projektu budowniczego gminnego Brunona Schwana kompleks budynków obejmował:
Współcześnie, od 2015 roku, szpital funkcjonuje jako Szpital Specjalistyczny w Zabrzu Sp. z o.o. Wchodzące w jego skład: Oddział Kardiologii, Oddział Chirurgii Ogólnej, Bariatrycznej i Medycyny Ratunkowej, Oddział Otorynolaryngologii i Onkologii Laryngologicznej oraz Oddział Chorób Wewnętrznych, Dermatologii i Alergologii są oddziałami klinicznymi Wydziału Nauk Medycznych w Zabrzu Śląskiego Uniwersytetu Medycznego w Katowicach (SUM).
W dzielnicy działa również utworzone w 1996 roku Śląskie Centrum Chorób Serca w Zabrzu (funkcjonujące w latach 1983–1996 pod nazwą Wojewódzki Ośrodek Kardiologii w Zabrzu). Od 2022 roku jest to jeden ze szpitali klinicznych SUM.
Transport.
Transport drogowy.
Według danych Urzędu Miejskiego w Zabrzu z 2022 roku, przez dzielnicę Skłodowskiej-Curie przebiegają 34 ulice. Do głównych należy m.in. ul. Mikulczycka o przebiegu południkowym, łącząca centrum miasta z Mikulczycami, stanowiąca fragment drogi wojewódzkiej nr 921. Również częścią tej drogi jest ul. Przystankowa tworząca północną granicę dzielnicy. Aleja Jana Nowaka-Jeziorańskiego, która jest częścią drogi krajowej nr 88, biegnie północną granicą dzielnicy, natomiast ulica dr. Bronisława Hagera oraz ul. Bytomska przebiegające wschodnim i południowo-wschodnim skrajem dzielnicy mają status dróg powiatowych. Inne ważniejsze ulice tej dzielnicy, m.in. ul. Gdańska, ul. Jagiellońska, al. Wojciecha Korfantego czy ul. Marii Curie-Skłodowskiej są drogami gminnymi.
Komunikacja miejska.
Publiczny transport zbiorowy na terenie dzielnicy obejmuje przewozy autobusowe, których organizatorem od 1 stycznia 2019 jest Zarząd Transportu Metropolitalnego.
W granicach administracyjnych dzielnicy znajdują się przystanki: "Zabrze Gdańska" i "Zabrze Mostostal" (przy ul. Mikulczyckiej), "Zabrze Curie-Skłodowskiej" (przy al. Korfantego), "Zabrze Multikino" (przy ul. Gdańskiej) oraz "Zabrze Cieszyńska" i "Zabrze ŚCCS" (przy ul. Curie-Skłodowskiej).
Według stanu z marca 2023 przez dzielnicę Skłodowskiej-Curie kursują autobusy czternastu linii (M16, 15, 81, 83, 86, 156, 270, 286, 617, 617N, 659, 709, 720 i T-3), które łączą Zabrze z sąsiednimi Gliwicami, Bytomiem, Piekarami Śląskimi, Tarnowskimi Górami i Wieszową, a także centrum miasta z dzielnicami: Mikulczyce, Grzybowice, Rokitnica, Helenka, Osiedle Mikołaja Kopernika, Maciejów, Osiedle Tadeusza Kotarbińskiego i Guido.

</doc>
<doc id="5434214" url="https://pl.wikipedia.org/wiki?curid=5434214" title="Shelby Mahurin">
Shelby Mahurin

Shelby Mahurin (ur. 21 maja 1992 w Terre Haute) – amerykańska autorka powieści fantasy dla młodzieży (tzw. young adult). Jest najbardziej znana dzięki trylogii "Gołąb i wąż".
Życiorys.
Dorastała na niewielkiej farmie w stanie Indiana. Uczęszczała do Turkey Run High School w Marshall. Jej debiutancka powieść, "Gołąb i wąż", została opublikowana w 2019 i trafiła na drugie miejsce listy bestsellerów dziennika „The New York Times”. Została też wybrana przez YA Book Club, klub książki tworzony przez sieć księgarni Barnes &amp; Noble, jako książka miesiąca we wrześniu 2019.

</doc>
<doc id="5434216" url="https://pl.wikipedia.org/wiki?curid=5434216" title="Radosław Zaleski">
Radosław Zaleski

Radosław Zaleski – polski fizyk, doktor habilitowany nauk fizycznych, specjalizuje się w fizyce doświadczalnej oraz fizyce jądrowej. Profesor uczelni w Instytucie Fizyki Wydziału Matematyki, Fizyki i Informatyki Uniwersytetu Marii Curie-Skłodowskiej .
Życiorys.
Pracę naukową rozpoczął w 2000 r. w Zakładzie Fizyki Jądrowej Instytutu Fizyki UMCS w Lublinie, w grupie zajmującej się anihilacją pozytonów. Pracę doktorską "Anihilacja pozytonów w krzemionce uporządkowanej typu MCM-41" obronił w 2005 r. Habilitował się w 2014 r. na podstawie cyklu 17 publikacji naukowych poświęconych tematowi "Wykorzystanie spektroskopii czasów życia pozytonów do badania struktury materiałów mezoporowatych oraz procesów zachodzących w ich porach".

</doc>
<doc id="5434219" url="https://pl.wikipedia.org/wiki?curid=5434219" title="Turkey Run High School">
Turkey Run High School

Turkey Run Junior-Senior High School – publiczna szkoła średnia w Marshall. W roku szkolnym 2014-2015 uczęszczało do niej 241 uczniów. Została zamknięta po roku szkolnym 2017-2018 w wyniku połączenia z trzema innymi szkołami. Nowo powstała placówka nosi nazwę Parke Heritage High School.

</doc>
<doc id="5434221" url="https://pl.wikipedia.org/wiki?curid=5434221" title="Kapustyne (obwód mikołajowski)">
Kapustyne (obwód mikołajowski)

Kapustyne () – osiedle na Ukrainie, w obwodzie mikołajowskim, w rejonie mikołajowskim, w hromadzie Miszkowo-Pohoriłowe. W 2001 liczyło 517 mieszkańców, spośród których 351 wskazało jako ojczysty język ukraiński, 155 rosyjski, 5 mołdawski, a 6 białoruski.

</doc>
<doc id="5434223" url="https://pl.wikipedia.org/wiki?curid=5434223" title="Barnes &amp; Noble">
Barnes &amp; Noble

Barnes &amp; Noble Booksellers – amerykańska sieć księgarni. Posiada największą liczbę punktów sprzedaży detalicznej w USA. W dniu 7 lipca 2020 firma prowadziła 614 sklepów w 50 stanach. Historia firmy sięga 1886 roku.

</doc>
<doc id="5434224" url="https://pl.wikipedia.org/wiki?curid=5434224" title="Jerzy Newelski">
Jerzy Newelski

Jerzy Winicjusz Newelski (ur. 12 maja 1932 w Berdyszczu, zm. 17 stycznia 2009 w Łomży) – polski działacz samorządowy, w latach 1978–1982 prezydent Łomży.
Życiorys.
Syn Hipolita i Olgi. Zajmował różne stanowiska w przedsiębiorstwach w mieście, w tym był dyrektorem Państwowego Ośrodka Maszynowego w Łomży. W pierwszej połowie lat 70. przewodniczący Prezydium Powiatowej Rady Narodowej w Łomży. Od 21 listopada 1978 do 31 grudnia 1982 pełnił funkcję prezydenta Łomży. W tym okresie zajmował się m.in. utworzeniem Miejskiego Domu Kultury i budową osiedla „Maria”. W III RP działał w Związku Zawodowym Pracowników Samorządowych Urzędu Miejskiego w Łomży.
Zmarł w wieku 76 lat wskutek choroby nowotworowej. Został pochowany na starym cmentarzu przy ul Kopernika w Łomży.

</doc>
<doc id="5434225" url="https://pl.wikipedia.org/wiki?curid=5434225" title="Rhomboda">
Rhomboda

Rhomboda – rodzaj roślin z rodziny storczykowatych ("Orchidaceae"). Obejmuje 24 gatunki występujące w Azji w takich krajach i regionach jak: Asam, Archipelag Bismarcka, Borneo, Chiny, Himalaje, Hajnan, Japonia, Jawa, Małe Wyspy Sundajskie, Malezja Zachodnia, Moluki, Mjanma, Riukiu, Nepal, Nowa Gwinea, Filipiny, Queensland, Wyspy Salomona, Celebes, Tajwan, Sumatra, Tajlandia, Tybet, Vanuatu, Wietnam.
Systematyka.
Rodzaj sklasyfikowany do podplemienia "Cranichidinae" w plemieniu "Cranichideae", podrodzina storczykowe ("Orchidoideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5434226" url="https://pl.wikipedia.org/wiki?curid=5434226" title="Nowokyjiwka (obwód mikołajowski)">
Nowokyjiwka (obwód mikołajowski)

Nowokyjiwka () – wieś na Ukrainie, w obwodzie mikołajowskim, w rejonie mikołajowskim, w hromadzie Szewczenkowe. W 2001 liczyła 602 mieszkańców, spośród których 543 wskazało jako ojczysty język ukraiński, 36 rosyjski, 12 mołdawski, 2 białoruski, a 9 ormiański.

</doc>
<doc id="5434227" url="https://pl.wikipedia.org/wiki?curid=5434227" title="Paryż pani Harris">
Paryż pani Harris

Paryż pani Harris (ang. "Mrs Harris Goes to Paris") – komediodramat z 2022 roku w reżyserii Anthony'ego Fabiana, remake filmu "Pani Harris jedzie do Paryża" z 1992 roku. W tytułowej roli wystąpiła Lesley Manville. Film miał premierę 7 lipca 2022 roku.
Fabuła.
Podstarzała londyńska sprzątaczka, Ada Harris, popada w obsesję na punkcie kosztownej sukni Christiana Diora. W pogoni za marzeniami decyduje się zebrać pieniądze na wyjazd do Paryża, aby za wszelką cenę kupić jeden z egzemplarzy.
Produkcja.
Okres zdjęciowy trwał między 9 października a 30 listopada 2020 roku. Film kręcono w Londynie, Paryżu oraz Budapeszcie.
Odbiór.
Reakcja krytyków.
Film spotkał się z pozytywną reakcją krytyków. W agregatorze recenzji Rotten Tomatoes 94% z 173 recenzji uznano za pozytywne, a średnia ocen wyniosła 7,4 na 10. Z kolei w agregatorze Metacritic średnia ważona ocen z 37 recenzji wyniosła 70 punktów na 100.

</doc>
<doc id="5434231" url="https://pl.wikipedia.org/wiki?curid=5434231" title="Wiereciejka (rejon wilejski)">
Wiereciejka (rejon wilejski)

Wiereciejka (; ) – wieś na Białorusi, w obwodzie mińskim, w rejonie wilejskim, w sielsowiecie Chocieńczyce.
Historia.
W czasach zaborów w powiecie wilejskim, w guberni wileńskiej Imperium Rosyjskiego
W latach 1921–1945 zaścianek leżał w Polsce, w województwie wileńskim, w powiecie wilejskim, w gminie Ilia.
Według Powszechnego Spisu Ludności z 1921 roku zamieszkiwało tu 32 osoby. Wszystkie były wyznania prawosławnego i zadeklarowały białoruską przynależność narodową. Było tu 6 budynków mieszkalnych. W 1931 w 6 domach zamieszkiwały 32 osoby.
Wierni należeli do parafii rzymskokatolickiej i prawosławnej w Ilji. Miejscowość podlegała pod Sąd Grodzki w Ilii i Okręgowy w Wilnie; właściwy urząd pocztowy mieścił się w Ilii.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5434236" url="https://pl.wikipedia.org/wiki?curid=5434236" title="Petr Sporschil">
Petr Sporschil

Petr rytíř ze Sporschilů, Petr Sporschil (ur. 1770, zm. 31 lipca 1838 w Pradze) – czeski prawnik i polityk, burmistrz Pragi w latach 1826–1838
Życiorys.
Pracował jako syndyk w Cieszynie, następnie pełnił funkcję radnego przy sądzie apelacyjnym w Pradze. 
W czerwcu 1825 roku, dwa lata po śmierci poprzedniego burmistrza – Josefa Kirpala, został pełniącym obowiązki burmistrza Pragi. 11 sierpnia 1826 roku został oficjalnie zatwierdzony na tym stanowisku. Podczas jego kadencji w Pradze wprowadzono blaszane tabliczki z oznaczeniami ulic oraz wybudowano pierwsze toalety publiczne. W 1832 roku był współzałożycielem pierwszych miejskich domów dziecka w Pradze, współorganizował także wystawy przemysłu w latach 1828, 1829, 1831 i 1836. Podczas wizyty cesarza Franciszka II w Pradze w 1833 roku został odznaczony Orderem Leopolda, a w 1834 roku otrzymał tytuł szlachecki.
Zmarł 31 lipca 1838 roku w służbowym mieszkaniu burmistrza przy ulicy Rytířská.

</doc>
<doc id="5434237" url="https://pl.wikipedia.org/wiki?curid=5434237" title="BAMMA">
BAMMA

BAMMA (British Association of Mixed Martial Arts) – nieistniejąca już brytyjska organizacja promująca walki MMA (Mixed Martial Arts) z siedzibą w Londynie w latach 2009-2018. Pierwsze gale transmitowane były na żywo przez telewizję Bravo. Wydarzenia BAMMA były nadawane w różnych krajach i na poszczególnych stacjach takich jak: Wielkiej Brytanii i Irlandii na ITV4, w Indiach na Veqcie, w Niemczech i Rosji na Dazn, Fite TV oraz Unilad (online), poza tym na terenach Azji na KIX (TvOne w Indonezji) i w Afryce na Kwesé Sports. Ostatnia gala federacji odbyła się w Londynie 28 czerwca 2018.
Zasady.
BAMMA opierają się na Zunifikowanych Zasadach Mieszanych Sztuk Walki, które zostały pierwotnie ustanowione przez New Jersey State Athletic Control Board i zmodyfikowane przez Nevada State Athletic Commission. Zasady te zostały przyjęte w Stanach Zjednoczonych w innych stanach, które regulują mieszane sztuki walki. W rezultacie stały się one "de facto" standardowym zestawem zasad dla profesjonalnych mieszanych sztuk walki w USA w klatkach oraz ringach na całym świecie.
Wszystkie walki w BAMMA'ie toczą się w konkretnych kategoriach wagowych lub limitach umownych na dystansie trzech, pięciominutowych rund. Pomiędzy rundami jest jednominutowa przerwa. Zgodnie z Ujednoliconymi Zasadami MMA, BAMMA pozwala zawodnikom walczyć tylko w zatwierdzonych spodenkach, bez butów lub innego rodzaju ochraniaczy na stopy. Zawodnicy muszą używać zatwierdzonych, lekkich rękawic (4-6 uncji), które umożliwiają chwytanie palców. Jeżeli zawodnicy są w pozycji parterowej i nie ma widocznej dominacji zawodnika z góry to sędzia ma prawo podnieść walkę do początkowej płaszczyzny stójkowej.
Sposoby wyłonienia zwycięzcy.
Walka może również zakończyć się decyzją techniczną, remisem technicznym, dyskwalifikacją lub no contest.
Kryteria oceny.
We wszystkich walkach BAMMA stosuje się dziesięciopunktowy system. Trzech sędziów podlicza punkty w każdej rundzie, zwycięzca każdej z nich otrzymuje dziesięć punktów, przegrany dziewięć punktów lub mniej. Jeśli runda jest równa, obaj zawodnicy otrzymują dziesięć punktów. Werdykt jest ogłaszana na koniec walki, ale karty wyników sędziów nie są ogłaszane.
Akcje zabronione tzw. faule.
Gdy faul jest orzeczony, sędzia według własnego uznania może odjąć jeden lub więcej punktów jako karę. Jeśli faul obezwładnia zawodnika, walka może zakończyć się dyskwalifikacją, jeśli faul był umyślny, lub zakazem walki, jeśli nie jest zamierzony. Jeśli faul powoduje, że zawodnik nie jest w stanie kontynuować walki w dalszej części walki, kończy się on decyzją techniczną wygrywającą dla kontuzjowanego zawodnika, jeśli kontuzjowany zawodnik ma przewagę punktową, w przeciwnym razie jest to remis techniczny.

</doc>
<doc id="5434238" url="https://pl.wikipedia.org/wiki?curid=5434238" title="Sadowe (rejon basztański)">
Sadowe (rejon basztański)

Sadowe () – osiedle na Ukrainie, w obwodzie mikołajowskim, w rejonie basztańskim, w hromadzie Horochiwśke. W 2001 liczyło 872 mieszkańców, spośród których 831 wskazało jako ojczysty język ukraiński, 40 rosyjski, a 1 bułgarski.

</doc>
<doc id="5434239" url="https://pl.wikipedia.org/wiki?curid=5434239" title="To Leslie">
To Leslie

To Leslie – amerykański dramat z 2022 roku w reżyserii Michaela Morrisa. W głównej roli zagrała Andrea Riseborough. Film miał premierę 12 marca 2022 roku.
Fabuła.
Sześć lat po tym, jak Leslie wygrywa pokaźną sumę na loterii, kończy uzależniona od alkoholu i bez grosza przy duszy, przez co zostaje wyrzucona z wynajmowanego mieszkania, zostając praktycznie z niczym. Postanawia odnowić kontakt z synem, którego przed laty porzuciła.
Produkcja.
Zdjęcia do filmu kręcono w Los Angeles w stanie Kalifornia w Stanach Zjednoczonych.
Odbiór.
Reakcja krytyków.
Film spotkał się z dobrą reakcją krytyków. W agregatorze recenzji Rotten Tomatoes 95% z 81 recenzji uznano za pozytywne, a średnia ocen wyniosła 7,6 na 10. Z kolei w agregatorze Metacritic średnia ważona ocen z 19 recenzji wyniosła 84 punkty na 100.

</doc>
<doc id="5434241" url="https://pl.wikipedia.org/wiki?curid=5434241" title="Platylepis">
Platylepis

Platylepis – rodzaj roślin z rodziny storczykowatych ("Orchidaceae"). Obejmuje 22 gatunki występujące w Afryce, Azji i Oceanii w takich krajach i regionach jak: Angola, Benin, Kamerun, Karoliny, Republika Środkowoafrykańska, Komory, Kongo, Gwinea Równikowa, Etiopia, Ghana, Gwinea, Gwinea Bissau, Wybrzeże Kości Słoniowej, Liberia, Republika Południowej Afryki, Madagaskar, Malawi, Moluki, Mauritius, Mozambik, Nowa Kaledonia, Nowa Gwinea, Nigeria, Reunion, Samoa, Seszele, Wyspy Towarzystwa, Wyspy Salomona, Sudan, Tanzania, Uganda, Vanuatu, Wallis i Futuna, Zambia, Zimbabwe, Demokratyczna Republika Konga.
Systematyka.
Rodzaj sklasyfikowany do podplemienia "Cranichidinae" w plemieniu "Cranichideae", podrodzina storczykowe ("Orchidoideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5434242" url="https://pl.wikipedia.org/wiki?curid=5434242" title="Wasyliwka (hromada Berezanka)">
Wasyliwka (hromada Berezanka)

Wasyliwka () – wieś na Ukrainie, w obwodzie mikołajowskim, w rejonie mikołajowskim, w hromadzie Berezanka. W 2001 liczyła 714 mieszkańców, spośród których 660 wskazało jako ojczysty język ukraiński, 47 rosyjski, 4 mołdawski, 1 bułgarski, a 2 gagauski.

</doc>
<doc id="5434243" url="https://pl.wikipedia.org/wiki?curid=5434243" title="Tylko miłość (ujednoznacznienie)">
Tylko miłość (ujednoznacznienie)



</doc>
<doc id="5434244" url="https://pl.wikipedia.org/wiki?curid=5434244" title="Tylko miłość (sztuka teatralna)">
Tylko miłość (sztuka teatralna)



</doc>
<doc id="5434247" url="https://pl.wikipedia.org/wiki?curid=5434247" title="Macodes">
Macodes

Macodes – rodzaj roślin z rodziny storczykowatych ("Orchidaceae"). Obejmuje 11 gatunków występujących w Azji Południowo-Wschodniej i Oceanii w takich krajach i regionach jak: Borneo, Jawa, Malezja Zachodnia, Riukiu, Nowa Gwinea, Filipiny, Wyspy Salomona, Celebes, Sumatra, Tajlandia, Vanuatu, Wietnam.
Systematyka.
Rodzaj sklasyfikowany do podplemienia "Cranichidinae" w plemieniu "Cranichideae", podrodzina storczykowe ("Orchidoideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5434248" url="https://pl.wikipedia.org/wiki?curid=5434248" title="Sołonczaky">
Sołonczaky

Sołonczaky () – wieś na Ukrainie, w obwodzie mikołajowskim, w rejonie mikołajowskim, w hromadzie Kucurub. W 2001 liczyła 615 mieszkańców, spośród których 551 wskazało jako ojczysty język ukraiński, 50 rosyjski, 5 mołdawski, 2 białoruski, 6 gagauski, a 1 inny.

</doc>
<doc id="5434249" url="https://pl.wikipedia.org/wiki?curid=5434249" title="Henryk Lubawski">
Henryk Lubawski

Henryk Lubawski (ur. 10 marca 1888 w Łodzi, zm. 28 maja 1965, tamże) – polski lekkoatleta, działacz sportowy pochodzenia żydowskiego, współzałożyciel ŁKS-u
Życiorys.
Był współzałożycielem w 1908 r. (wraz z Arnoldem Heimanem i Jerzym Hirszbergiem) i honorowym członkiem Łódzkiego Klubu Sportowego. Przez wiele lat był członkiem zarządu klubu. Działał w Łódzkim Okręgowym Związku Lekkiej Atletyki oraz w Łódzkim Komitecie Kultury Fizycznej i Turystki. W latach 10. XX w. reprezentując ŁKS, startował w zawodach lekkoatletycznych - biegu na 100 metrów i sztafecie. Ponadto Lubawski był inżynierem – przez wiele lat był pracownikiem Wojewódzkiego Przedsiębiorstwa Budowy Elektrowni i Przemysłu „Beton-Stal”. 
Został pochowany na Starym Cmentarzu przy ul. Ogrodowej w Łodzi.

</doc>
<doc id="5434252" url="https://pl.wikipedia.org/wiki?curid=5434252" title="Nowoseliwka (hromada Berezanka)">
Nowoseliwka (hromada Berezanka)

Nowoseliwka () – wieś na Ukrainie, w obwodzie mikołajowskim, w rejonie mikołajowskim, w hromadzie Berezanka. W 2001 liczyła 89 mieszkańców, spośród których 85 wskazało jako ojczysty język ukraiński, 3 rosyjski, a 1 mołdawski.

</doc>
<doc id="5434256" url="https://pl.wikipedia.org/wiki?curid=5434256" title="Wojciech Czerwiński (ujednoznacznienie)">
Wojciech Czerwiński (ujednoznacznienie)



</doc>
<doc id="5434260" url="https://pl.wikipedia.org/wiki?curid=5434260" title="Walenty Potworowski">
Walenty Potworowski

Walenty Edward Potworowski herbu Dębno (ur. 29 maja 1923 we wsi Gola k. Gostynia, zm. 7 października 2011 w Poznaniu) – duszpasterz w Polsce i na Ukrainie, prowincjał polskich dominikanów, przewodniczący Konferencji Wyższych Przełożonych Zakonów Męskich w Polsce. 
Pochodził z wielkopolskiej rodziny ziemiańskiej. Syn Edwarda, ziemianina i działacza społecznego, i Tekli Dzierżykraj-Morawskiej herbu Drogosław. Miał czworo rodzeństwa. Bratem jego matki był polityk i dyplomata Kajetan Dzierżykraj-Morawski. 
W październiku 1939 r. stracił ojca, który został rozstrzelany przez Niemców w Gostyniu w ramach Operacji Tannenberg. W czasie wojny był żołnierzem Armii Krajowej. Po wojnie jego rodzinny majątek w Goli został upaństwowiony. Po maturze podjął studia na Politechnice Gdańskiej. W 1953 r. wstąpił do zakonu dominikanów. 9 czerwca 1959 r. otrzymał w Krakowie święcenia kapłańskie z rąk Karola Wojtyły, wówczas biskupa pomocniczego archidiecezji krakowskiej. Wielokrotnie był wybierany przeorem klasztorów w Warszawie, Poznaniu oraz Krakowie, gdzie współpracował z Karolem Wojtyłą, wówczas już kardynałem. W latach 1982–1985 był też wybrany prowincjałem polskich dominikanów, a w latach 1982–1984 także przewodniczącym Konferencji Wyższych Przełożonych Zakonów Męskich w Polsce. Pełnił również funkcje kapelana Towarzystwa Ziemiańskiego w Poznaniu i asystenta bractwa Rodziny Matki Bożej Bolesnej. Przez kilka lat duszpasterzował na Ukrainie, gdzie był ojcem duchownym w seminarium misyjnym „Redemptoris Mater” w Kijowie. Przyczynił się do powstania w Śledziejowicach k. Wieliczki pierwszej polskiej wspólnoty osób niepełnosprawnych L’Arche.
Pochowany w grobowcu ojców dominikanów na cmentarzu przy ul. Lutyckiej w Poznaniu.

</doc>
<doc id="5434261" url="https://pl.wikipedia.org/wiki?curid=5434261" title="Peczaniwka">
Peczaniwka

Peczaniwka () – wieś na Ukrainie, w obwodzie żytomierskim, w rejonie żytomierskim, w hromadzie Miropol. W 2001 liczyła 1231 mieszkańców, spośród których 1204 wskazało jako ojczysty język ukraiński, 25 rosyjski, 1 białoruski, a 1 inny.

</doc>
<doc id="5434262" url="https://pl.wikipedia.org/wiki?curid=5434262" title="Sabat Islambouli">
Sabat Islambouli

Sabat Islambouli, również Sabat Islambooly, Tabat Islambouly, Tabat Istanbuli, Thabat Islambooly (ur. w 1867, zm. w 1941) – jedna z pierwszych lekarek w Syrii.
Życiorys.
Urodziła się w żydowsko-kurdyjskiej rodzinie w Syrii. Studiowała w Woman's Medical College of Pennsylvania w USA. Zachowało się zdjęcie przedstawiające ją jako studentkę tej uczelni w towarzystwie Japonki Keiko Okami oraz Hinduski Anandi Gopal Joshi oraz zdjęcie grupowe studentek uczelni, na którym widać Sabat. W 1890 Sabat ukończyła studia medyczne.
Przyjęło się, że później wróciła do Damaszku. W 1919 wyjechała do Kairu. Potem uczelnia straciła z nią kontakt.

</doc>
<doc id="5434263" url="https://pl.wikipedia.org/wiki?curid=5434263" title="Bowsuny">
Bowsuny

Bowsuny (, hist. pol. "Bołsuny") – wieś na Ukrainie, w obwodzie żytomierskim, w rejonie korosteńskim, w hromadzie Łuhyny. W 2001 liczyła 974 mieszkańców, spośród których 963 wskazało jako ojczysty język ukraiński, a 11 rosyjski.

</doc>
<doc id="5434265" url="https://pl.wikipedia.org/wiki?curid=5434265" title="Berezowyj Hrud">
Berezowyj Hrud

Berezowyj Hrud (, hist. pol. "Berezowy Grud") – wieś na Ukrainie, w obwodzie żytomierskim, w rejonie korosteńskim, w hromadzie Łuhyny. W 2001 liczyła 177 mieszkańców, spośród których 173 wskazało jako ojczysty język ukraiński, 3 rosyjski, a 1 białoruski.

</doc>
<doc id="5434268" url="https://pl.wikipedia.org/wiki?curid=5434268" title="Mama Cax">
Mama Cax

Mama Cax, właściwie Cacsmy Brutus (ur. 20 listopada 1989 w Nowym Jorku, zm. 19 grudnia 2019 w Londynie) – amerykanka pochodzenia haitańskiego, modelka, działaczka na rzecz praw osób niepełnosprawnych. Ze swoją protezą prawej nogi Cax była niekonwencjonalną postacią we współczesnym modelingu.
Życiorys.
Mama Cax urodziła się w 1989 na Brooklynie, gdzie dorastała z czterema siostrami. Kiedy miała 14 lat, zdiagnozowano u niej kostniakomięsaka i raka płuc. Operacja stawu biodrowego zakończyła się niepowodzeniem i amputacją prawej nogi. Cax wstydziła się swojego wyglądu po amputacji. Przez lata próbowała ukryć brakującą nogę workowatymi spodniami lub sukienkami, starała się znaleźć protezę pasującą do jej koloru skóry i walczyła z depresją. Odzyskanie pewności siebie zajęło jej kilka lat.
W 2013 Cax uzyskała tytuł licencjata i magistra stosunków międzynarodowych w City College of New York.
Kariera.
15 września 2016 Cax została zaproszona do Białego Domu na pierwszy w historii pokaz mody. W 2017 pojawiła się w swojej pierwszej reklamie komercyjnej i wkrótce podpisała kontrakt z agencją modelek „JAG Models” w Nowym Jorku. W 2018 znalazła się na okładce „Teen Vogue”. W 2019 brała udział w wiosennym i jesiennym Tygodniu Mody, w Nowym Jorku. W tym samym roku Cax została twarzą marki „Olay”, w kampanii marketingowej z filtrami przeciwsłonecznymi. W październiku 2019 Cax ogłosiła, że ​​będzie uczestniczyć w 
maratonie nowojorskim na wózku inwalidzkim.
Występowała między innymi na pokazach dla marki „Chromat” i „Fenty Beauty” Rihanny. Pojawiła się w kampaniach reklamowych Tommy'ego Hilfigera i „Sephory”.
Śmierć.
Cax zmarła w wieku 30 lat. W poście na jej koncie, na Instagramie z 20 grudnia napisano, że spędziła ostatni tydzień w szpitalu. Nie podano szczegółów i przyczyny śmierci. Sama Cax napisała 13 grudnia 2019, że podczas pobytu w Londynie rozwinął się u niej silny ból brzucha. W jej nodze, udzie, brzuchu i w pobliżu płuc znaleziono liczne skrzepy krwi.
Upamiętnienie.
8 lutego 2023 Cax została uhonorowana Doodlem Google w ramach „Miesiąca Czarnej Historii”.

</doc>
<doc id="5434270" url="https://pl.wikipedia.org/wiki?curid=5434270" title="Odontochilus">
Odontochilus

Odontochilus – rodzaj roślin z rodziny storczykowatych ("Orchidaceae"). Obejmuje 70 gatunków występujących w Azji Południowo-Wschodniej i Oceanii w takich krajach i regionach jak: Asam, Bangladesz, Archipelag Bismarcka, Borneo, Chiny, Himalaje, Fidżi, Hajnan, Japonia, Korea Południowa, Kuryle, Laos, Malezja Zachodnia, Moluki, Mjanma, Riukiu, Nepal, Nowa Kaledonia, Nowa Gwinea, Filipiny, Samoa, Wyspy Salomona, Celebes, Sumatra, Tajwan, Tajlandia, Tybet, Vanuatu, Wietnam.
Systematyka.
Rodzaj sklasyfikowany do podplemienia "Cranichidinae" w plemieniu "Cranichideae", podrodzina storczykowe ("Orchidoideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5434275" url="https://pl.wikipedia.org/wiki?curid=5434275" title="Myropilla (obwód sumski)">
Myropilla (obwód sumski)

Myropilla () – wieś na Ukrainie, w obwodzie sumskim, w rejonie sumskim, siedziba hromady. W 2001 liczyła 2873 mieszkańców, spośród których 2747 wskazało jako ojczysty język ukraiński, 117 rosyjski, 1 mołdawski, 1 białoruski, 5 ormiański, 1 niemiecki, a 1 inny.

</doc>
<doc id="5434276" url="https://pl.wikipedia.org/wiki?curid=5434276" title="Władysław Kulma">
Władysław Kulma

Władysław Józef Kulma (ur. 8 października 1888 w Winiarach, zm. 23 czerwca 1944) – pułkownik dyplomowany piechoty Wojska Polskiego, działacz niepodległościowy, kawaler Orderu Virtuti Militari, doktor praw.
Życiorys.
Urodził się 8 października 1888 w Winiarach, w ówczesnym powiecie wielickim Królestwa Galicji i Lodomerii, w rodzinie Piotra i Marii z Baronów. W 1908 ukończył naukę w c. k. Gimnazjum w Podgórzu zdanym egzaminem maturalnym. W tym samym roku wstąpił do Związku Walki Czynnej i rozpoczął studia na Wydziale Prawa Uniwersytetu Jagiellońskiego. W roku akademickim 1908/1909 uczył się równolegle w Szkole Handlowej w Krakowie. W trakcie studiów (od 1 października 1909 do 30 września 1910) odbył obowiązkową służbę wojskową w cesarskiej i królewskiej Armii, w charakterze jednorocznego ochotnika. Od 1911 studia łączył z pracą w Towarzystwie Ubezpieczeniowym we Lwowie, w charakterze urzędnika prywatnego oraz działalnością w Organizacji Walki Czynnej i Polowych Drużynach Sokolich we Lwowie.
W lipcu 1914 został zmobilizowany do c. i k. Armii. Walczył w szeregach c. i k. Pułku Piechoty Nr 56. 23 października tego roku został ranny pod Jedlnią. Był wówczas kadetem–aspirantem 15. kompanii pułku. Przez dziesięć miesięcy leczył się w szpitalu, a następnie służył w batalionie zapasowym macierzystego pułku w Kielcach. Na stopień porucznika rezerwy został mianowany ze starszeństwem z 1 lipca 1915. Od marca do listopada 1918, jako oficer c. i k. Armii działał w Polskiej Organizacji Wojskowej w Kielcach.
1 listopada 1918 został adiutantem komendanta Ziemi Kieleckiej, a następnie został przydzielony do sztabu generała Wacława Iwaszkiewicza. W grudniu 1918 został przeniesiony do 12 pułku piechoty w Wadowicach, a 8 stycznia 1919 w szeregach I batalionu wysłany pod Lwów. W listopadzie 1919 objął dowództwo II batalionu 12 pp, na którego czele walczył z bolszewikami. Wyróżnił się 2 sierpnia 1920 w bitwie pod Brodami i Beresteczkiem za co później został odznaczony Orderem Virtuti Militari.
3 maja 1922 został zweryfikowany w stopniu majora ze starszeństwem od 1 czerwca 1919 i 284. lokatą w korpusie oficerów piechoty. W lipcu tego roku został przeniesiony do 85 pułku piechoty w Nowej Wilejce na stanowisko zastępcy dowódcy pułku. Od 29 września do 1 listopada 1922 pełnił obowiązki dowódcy tegoż pułku. W tym samym roku został powołany do Wyższej Szkoły Wojennej w Warszawie, w charakterze słuchacza Kursu Normalnego. Z dniem 1 października 1924, po ukończeniu kursu i otrzymaniu dyplomu naukowego oficera Sztabu Generalnego, został przydzielony do Szefostwa Administracji Armii. 3 maja 1926 prezydent RP nadał mu stopień podpułkownika ze starszeństwem z dnia 1 lipca 1925 i 22. lokatą w korpusie oficerów piechoty. W listopadzie 1927 został przeniesiony z Oddziału IV Sztabu Generalnego do 80 pułku piechoty w Słonimie na stanowisko zastępcy dowódcy pułku. Od 8 lutego do 4 maja 1928 pełnił obowiązki tego oddziału. 24 grudnia 1930 objął dowództwo 25 pułku piechoty w Piotrkowie. 21 grudnia 1932 prezydent RP nadał mu z dniem 1 stycznia 1933 stopień pułkownika w korpusie oficerów piechoty i 1. lokatą. Obowiązki dowódcy pułku łączył z funkcją prezesa Związku Strzeleckiego w Piotrkowie. W listopadzie 1935 został przeniesiony do Dowództwa Okręgu Korpusu Nr IV w Łodzi. 18 marca 1937 został wyznaczony na stanowisko dowódcy obrony przeciwlotniczej Okręgu Korpusu Nr IV. Od maja 1939, po reorganizacji DOK IV, zajmował stanowisko dowódcy obrony przeciwlotniczej i obrony przciwgazowej OK IV.
Zmarł 23 czerwca 1944 i został pochowany na Cmentarzu Rakowickim (kwatera L, rząd płd, miejsce 56).
Był żonaty z Amalią z Kubiców (1901–1977), z którą miał córkę Olgę Janinę po mężu Sendor (1924–2013). Żona i córka zostały pochowane obok pułkownika Kulmy.

</doc>
<doc id="5434277" url="https://pl.wikipedia.org/wiki?curid=5434277" title="Ołeksandriwka (rejon konotopski)">
Ołeksandriwka (rejon konotopski)

Ołeksandriwka () – wieś na Ukrainie, w obwodzie sumskim, w rejonie konotopskim, w hromadzie Buryń. W 2001 liczyła 533 mieszkańców, spośród których 528 wskazało jako ojczysty język ukraiński, a 5 rosyjski.

</doc>
<doc id="5434278" url="https://pl.wikipedia.org/wiki?curid=5434278" title="Halowe Mistrzostwa Europy w Lekkoatletyce 2023 – bieg na 1500 m mężczyzn">
Halowe Mistrzostwa Europy w Lekkoatletyce 2023 – bieg na 1500 m mężczyzn

Bieg na 1500 metrów mężczyzn – jedna z konkurencji biegowych rozgrywanych podczas halowych lekkoatletycznych mistrzostw Europy w hali Ataköy Arena w Stambule.
Tytuł mistrzowski z 2021 obronił Jakob Ingebrigtsen.
Rekordy.
Tabela prezentuje halowy rekord świata, rekord Europy w hali, rekord halowych mistrzostw Europy, a także najlepsze osiągnięcia w hali na świecie i w Europie w sezonie 2023 przed rozpoczęciem mistrzostw.
Wyniki.
Eliminacje.
Awans: 3 najlepszych z każdego biegu (Q) oraz 3 z najlepszymi czasami wśród przegranych (q).

</doc>
<doc id="5434280" url="https://pl.wikipedia.org/wiki?curid=5434280" title="Wincentowo (rejon wilejski)">
Wincentowo (rejon wilejski)

Wincentowo – dawny folwark. Tereny, na których był położony leżą obecnie na Białorusi, w obwodzie mińskim, w rejonie wilejskim, w sielsowiecie Ilia.
Historia.
W czasach zaborów folwark w powiecie wilejskim, w guberni wileńskiej Imperium Rosyjskiego.
W latach 1921–1945 folwark leżał w Polsce, w województwie wileńskim, w powiecie wilejskim, w gminie Ilia.
Według Powszechnego Spisu Ludności z 1921 roku zamieszkiwało tu 7 osób, 6 było wyznania rzymskokatolickiego a 1 prawosławnego. Jednocześnie wszyscy mieszkańcy zadeklarowali polską przynależność narodową. Był tu 1 budynek mieszkalny. W 1931 w 1 domu zamieszkiwało 11 osób.
Wierni należeli do parafii rzymskokatolickiej i prawosławnej w Ilji. Miejscowość podlegała pod Sąd Grodzki w Ilii i Okręgowy w Wilnie; właściwy urząd pocztowy mieścił się w Ilii.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.

</doc>
<doc id="5434281" url="https://pl.wikipedia.org/wiki?curid=5434281" title="Gonatostylis">
Gonatostylis

Gonatostylis – rodzaj roślin z rodziny storczykowatych ("Orchidaceae"). Obejmuje dwa gatunki endemiczne dla Nowej Kaledonii w Oceanii.
Systematyka.
Rodzaj sklasyfikowany do podplemienia "Cranichidinae" w plemieniu "Cranichideae", podrodzina storczykowe ("Orchidoideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5434282" url="https://pl.wikipedia.org/wiki?curid=5434282" title="Usta Usta (serial telewizyjny)">
Usta Usta (serial telewizyjny)



</doc>
<doc id="5434284" url="https://pl.wikipedia.org/wiki?curid=5434284" title="Asymetria">
Asymetria



</doc>
<doc id="5434293" url="https://pl.wikipedia.org/wiki?curid=5434293" title="Hylophila">
Hylophila

Hylophila – rodzaj roślin z rodziny storczykowatych ("Orchidaceae"). Obejmuje 5 gatunków występujących w Azji Południowo-Wschodniej i Oceanii w takich krajach i regionach jak: Archipelag Bismarcka, Borneo, Jawa, Małe Wyspy Sundajskie, Malezja Zachodnia, Nowa Gwinea, Filipiny, Wyspy Salomona, Sumatra, Tajwan, Tajlandia.
Systematyka.
Rodzaj sklasyfikowany do podplemienia "Cranichidinae" w plemieniu "Cranichideae", podrodzina storczykowe ("Orchidoideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5434294" url="https://pl.wikipedia.org/wiki?curid=5434294" title="Anna Górnicka">
Anna Górnicka

Anna Górnicka (ur. 31 marca 1983 w Warszawie) – polska dziennikarka i redaktorka, współzałożycielka kolektywu dziennikarskiego Outriders, prezeska i redaktorka naczelna Outriders, współlaureatka Paszportu „Polityki” w kategorii Kultura cyfrowa (za 2022).
Edukacja.
W 2006 r. ukończyła studia licencjackie na kierunku dziennikarstwo i komunikacja społeczna w Warszawskiej Wyższej Szkole Humanistycznej im. Bolesława Prusa. W 2008 r. obroniła magistra nauk politycznych na Uniwersytecie Warszawskim. W 2012 r. ukończyła studia podyplomowe na kierunku redakcja językowa tekstu na Uniwersytecie Warszawskim.
Życiorys.
Swoją drogę w dziennikarstwie rozpoczęła w 2006 r. współpracą z redakcją Wprost jako dziennikarka i redaktorka serwisu Wprost.pl. Po ponad trzech latach pracy zmieniła branżę i w latach 2009–2016 pracowała jako specjalistka i ekspertka ds. komunikacji m.in. w PZU i Sage.
W 2011 r. wraz z mężem Jakubem Górnickim założyli bloga Podróżniccy.com, który istniał do 2017 r. W tym czasie otrzymali m.in. Grand Prix konkursu Witkacy pod strzechy za projekt „Szukając Witkacego” (2012), a blog Podrozniccy.com został najlepszym blogiem podróżniczym według magazynu Press (2013), zajął 2. miejsce w rankingu blogów podróżniczych Gazeta.pl (2014) i otrzymał nominację do National Geographic Traveler w kategorii Podróżnik online (2016).
We wrześniu 2017 r. założyli Outriders, polską organizację medialną, która zajmuje się dziennikarstwem międzynarodowym, publikując Magazyn Outriders, interaktywne historie i reportaże, a od lutego 2022 r. także podcast. W tym czasie Outriders zdobył m.in. Grand Press w kategorii Digital (2017), Hostwriter Pitch Prize (2017), ICFJ Covid Reporting (2020), Future of Journalism Award (2022), Polsko-Niemiecką Nagrodę Dziennikarską im. Tadeusza Mazowieckiego (2022) oraz nominacje do Mediatorów – studenckich nagród dziennikarskich (2017, 2018, 2019), nominacje do Grand Press (2019, 2021, 2022), dwa razy był w gronie finalistów European Press Prize (2021, 2022) oraz w gronie finalistów One World Media Awards (2022).
W latach 2013–2019 współorganizowała Wachlarz, a w latach 2019–2021 Festiwal Outriders, czerpiący inspiracje z podróży i reportażu, który łączył reporterów, podróżników, blogerów, YouTuberów i ludzi ciekawych świata.
W sierpniu 2022 r. wraz z Jakubem Górnickim założyli organizację o nazwie Mixer, specjalizującą się w szkoleniach dziennikarzy w Europie Środkowej i Wschodniej.
Życie prywatne.
Fanka podróżowania, tanga argentyńskiego, kina, kultury języka polskiego. Jej mężem jest Jakub Górnicki, z którym współtworzą Outriders. Ma dwie córki Amelię (2014) i Kornelię (2016).

</doc>
<doc id="5434295" url="https://pl.wikipedia.org/wiki?curid=5434295" title="Crocodile (utwór)">
Crocodile (utwór)

Crocodile – utwór zespołu Underworld, pochodzący z albumu "A Hundred Days Off", wydany jako singiel (w różnych wersjach) w 2002 roku. Doszedł do 2. miejsca na listach UK Dance Singles Chart raz do 1. miejsca na UK Independent Singles Charts.
Utwór znalazł się (w 2 wersjach) na ścieżce dźwiękowej gry komputerowej FIFA Street 3.
Utwór.
Wydania i wersje.
Wersje promo.
Oficjalnie wydawnictwa singlowe utworu poprzedziły wersje promo na rynku brytyjskim. Pierwsza z nich ukazała się w sierpniu 2007 roku:
We wrześniu wydana została druga wersja promo: 
Wersja japońska.
12 września 2007 roku singel został wydany w Japonii:
Digital download.
30 września utwór został wydany jako digital download (plik MP3): 
Wersja winylowa 12".
5 października nakładem Underworldlive.com, Different i PIAS Recordings&lt;br&gt;ukazała się wersja winylowa 12":
Digital download (x6).
7 października Underworldlive.com udostępnił 2 wersje utworu&lt;br&gt;wraz z 4 remiksami w formie digital download (6 plików MP3):
 
CD.
8 października Underworldlive.com wydał singiel w wersji CD:
Odbiór.
Opinie krytyków.
Zdaniem Chrisa Manna z magazynu Resident Advisor otwierający album Oblivion with Bells utwór 'Crocodile' nadaje mu „emocjonalny ton. To naprawdę doskonały początek, z bardzo poruszającym, przypominającym chorał gregoriański wokalem Hyde’a, nad gwałtownymi i intensywnymi rytmami, udowadniającymi, że Underworld wciąż potrafi stworzyć chwile czystej rozkoszy.
„Kiedy Underworld są na czasie, brzmią świetnie. Pierwszy singiel i utwór otwierający 'Crocodile' łączy słoneczne, transowe syntezatorowe arpeggia z kołyszącym rytmem i wielkim chórem” – uważa Mark Pytlik z magazynu Pitchfork.
Według redakcji Manchester Evening News „Crocodile” jest „mniej gniewny niż poprzednie [utwory Underworld]. Z odbijającym się echem wokalem jako głównym motywem, jest tu klasztorny, czasem eteryczny nastrój, gdy teksty szybują i błądzą nad zamkniętym beatem, który pięknie pomrukuje”. Z kilku remiksów utworu redakcja wyróżnia ten autorstwa Olivera Huntemana nazywajac go „dużo mroczniejszą wersją, rozbijającą utwór na chwile abstrakcji.

</doc>
<doc id="5434297" url="https://pl.wikipedia.org/wiki?curid=5434297" title="Władyki">
Władyki

Władyki (; ) – wieś na Białorusi, w obwodzie mińskim, w rejonie wilejskim, w sielsowiecie Chocieńczyce.
Historia.
W czasach zaborów wieś w okręgu wiejskim Zalesie, w gminie Chocieńczyce, w powiecie wilejskim, w guberni wileńskiej Imperium Rosyjskiego. W 1866 roku liczyła 157 mieszkańców (59 dusz rewizyjnych) w 13 domach, należała do dóbr Kazimierzowo, własność Kapuścińskich.
W latach 1921–1945 wieś leżała w Polsce, w województwie wileńskim, w powiecie wilejskim, w gminie Ilia.
Według Powszechnego Spisu Ludności z 1921 roku zamieszkiwało tu 179 osób, 9 było wyznania rzymskokatolickiego a 170 prawosławnego. Jednocześnie 4 mieszkańców zadeklarowało polską, 173 białoruską a 2 inną przynależność narodową. Było tu 37 budynków mieszkalnych. W 1931 w 41 domach zamieszkiwały 202 osoby.
Wierni należeli do parafii rzymskokatolickiej i prawosławnej w Ilji. Miejscowość podlegała pod Sąd Grodzki w Ilii i Okręgowy w Wilnie; właściwy urząd pocztowy mieścił się w Ilii.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5434299" url="https://pl.wikipedia.org/wiki?curid=5434299" title="Kreodanthus">
Kreodanthus

Kreodanthus – rodzaj roślin z rodziny storczykowatych ("Orchidaceae"). Obejmuje 13 gatunków występujących w Ameryce Południowej i Środkowej w takich krajach jak: Kolumbia, Kostaryka, Ekwador, Salwador, Gwatemala, Honduras, Meksyk, Panama, Peru, Wenezuela.
Systematyka.
Rodzaj sklasyfikowany do podplemienia "Cranichidinae" w plemieniu "Cranichideae", podrodzina storczykowe ("Orchidoideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5434301" url="https://pl.wikipedia.org/wiki?curid=5434301" title="Kuhlhasseltia">
Kuhlhasseltia



</doc>
<doc id="5434302" url="https://pl.wikipedia.org/wiki?curid=5434302" title="Ludisia">
Ludisia

Ludisia – rodzaj roślin z rodziny storczykowatych ("Orchidaceae"). Obejmuje 2 gatunki występujące w Azji Południowo-Wschodniej w takich krajach i regionach jak: Borneo, Kambodża, Chiny, Hajnan, Laos, Mjanma, Malezja Zachodnia, Filipiny, Sumatra, Tajlandia, Wietnam.
Systematyka.
Rodzaj sklasyfikowany do podplemienia "Cranichidinae" w plemieniu "Cranichideae", podrodzina storczykowe ("Orchidoideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5434303" url="https://pl.wikipedia.org/wiki?curid=5434303" title="Trzy piórka">
Trzy piórka

Trzy piórka ("Die drei Federn") – baśń opublikowana przez braci Grimm w 1812 roku w pierwszym wydaniu zbioru "Baśni" (tom 1, nr 63).
Treść.
Pewien król miał trzech synów. Dwaj starsi uchodzili za mądrych, a trzeci małomówny był nazywany Głuptaskiem. Kiedy król się zestarzał, oświadczył swoim synom, że ten, który przyniesie mu najpiękniejszy kobierzec odziedziczy po nim królestwo. Puścił w powietrze trzy piórka, nakazując, by każdy szedł tam gdzie jego piórko pofrunęło. Jedno piórko pofrunęło na wschód, drugie na zachód, a trzecie, należące do Głuptaska, poleciało na południe, ale spadło zaraz na ziemię.
Dwaj bracia udali się we wskazane przez piórka kierunki, a Głuptasek musiał zostać tam gdzie jego piórko upadło. Wtedy spostrzegł obok piórka wejście do podziemnego lochu. Kiedy tam zszedł spotkał mówiącą dużą żabę, a wokół niej wiele innych żabek. Duża żaba zapytała go o cel przybycia. A kiedy dowiedziała się, że chodzi o kobierzec – ofiarowała mu go.
Kiedy Głuptasek powrócił do ojca okazało się, że jego kobierzec jest dużo piękniejszy od kobierców przyniesionych przez braci, którzy kupili pierwsze napotkane. Król chciał ogłosić Głuptaska swoim następcą, jednak bracia przekonali króla, że jest on za głupi do tej funkcji. Wówczas król wyznaczył kolejną próbę. Oświadczył, że królestwo zdobędzie ten kto przyniesie mu najpiękniejszy pierścień. Tak jak poprzednio puścił w powietrze trzy piórka i tak jak poprzednio, piórko Głuptaska poleciało na południe, ale spadło zaraz na ziemię.
Głuptasek ponownie zszedł do mówiącej żaby. Żaba ofiarowała mu pierścień, który okazał się piękniejszy od pierścieni kupionymi przez jego braci.
Król chciał znów wyznaczyć Głuptaska swoim następcą, ale bracia ponownie przekonali króla, że jest on zbyt głupi i by wyznaczył kolejną próbę. Wówczas król oświadczył, że ten będzie jego następcą, kto przyprowadzi "najpiękniejszą dziewicę". Bracia ruszyli znowu za piórkami, które padły i tym razem tak jak poprzednio.
Głuptasek zszedł po raz trzeci do żaby i opowiedział jej o żądaniu ojca. Żaba dała mu wydrążoną, żółtą rzepę, do której jak do karety zaprzężonych było sześć białych myszy. Następnie kazała, żeby wybrał jedną z jej małych żabek i wsadził do rzepy. Kiedy Głuptasek tak zrobił, rzepa zamieniła się w karetę, myszki w piękne rumaki, a żabka w piękną dziewczynę.
Głuptasek zabrał ją do ojca, gdy tymczasem bracia sprowadzili pierwsze lepsze napotkane wieśniaczki. Król oświadczył, że Głuptasek odziedziczy jego królestwo.
Wówczas bracia zażądali ostatniej próby. Chcieli, żeby następcą został ten, którego dziewczyna przeskoczy przez obręcz zawieszoną pośrodku sali. Sądzili, że dziewczyna Głuptaska jest zbyt delikatna by tego dokonać. Okazało się jednak, że przeskoczyła obręcz bez trudu, podczas gdy dziewczyny braci poupadały łamiąc dobie ręce i nogi.
W tej sytuacji Głuptasek otrzymał koronę i został następcą tronu.

</doc>
<doc id="5434304" url="https://pl.wikipedia.org/wiki?curid=5434304" title="38. ceremonia wręczenia Independent Spirit Awards">
38. ceremonia wręczenia Independent Spirit Awards

38. ceremonia wręczenia niezależnych nagród Independent Spirit Awards za rok 2022, odbyła się 4 marca 2023 roku na plaży w Santa Monica. 
Nominacje do nagród ogłoszone zostały 22 listopada 2022 roku przez Raúl Castillo i Taylour Paige (produkcje kinowe) oraz 13 grudnia 2022 roku przez Asia Kate Dillon (produkcje telewizyjne).
Po raz trzeci wręczono nagrody w kategoriach telewizyjnych.
Galę wręczenia nagród poprowadził Hasan Minhaj.
Po raz pierwszy w historii tych nagród kategorie aktorskie w produkcjach kinowych i telewizyjnych zostały nazwane najlepszym występem.
Laureaci i nominowani.
Produkcje kinowe.
Nagroda Producentów.
Nagroda jest przyznawana wschodzącym producentom, którzy pomimo bardzo ograniczonych zasobów wykazują kreatywność, wytrwałość i wizję wymagane do produkcji wysokiej jakości filmów niezależnych. Nagroda obejmuje nieograniczoną dotację w wysokości 25 000 USD.

</doc>
<doc id="5434305" url="https://pl.wikipedia.org/wiki?curid=5434305" title="Halowe Mistrzostwa Europy w Lekkoatletyce 2023 – bieg na 1500 m kobiet">
Halowe Mistrzostwa Europy w Lekkoatletyce 2023 – bieg na 1500 m kobiet

Bieg na 1500 metrów kobiet – jedna z konkurencji biegowych rozgrywanych podczas halowych lekkoatletycznych mistrzostw Europy w hali Ataköy Arena w Stambule.
Tytułu mistrzowskiego z 2021 nie broniła Elise Vanderelst.
Rekordy.
Tabela prezentuje halowy rekord świata, rekord Europy w hali, rekord halowych mistrzostw Europy, a także najlepsze osiągnięcia w hali na świecie i w Europie w sezonie 2023 przed rozpoczęciem mistrzostw.
Wyniki.
Eliminacje.
Awans: 3 najlepsze z każdego biegu (Q) oraz 3 z najlepszymi czasami wśród przegranych (q).

</doc>
<doc id="5434308" url="https://pl.wikipedia.org/wiki?curid=5434308" title="Dziewczyny (film 2022)">
Dziewczyny (film 2022)

Dziewczyny (fiń. "Tytöt tytöt tytöt") – fiński dramat z 2022 roku w reżyserii Alli Haapasalo. W głównych rolach zagrały Aamu Milonoff, Eleonoora Kauhanen i Linnea Leino. Film miał premierę 24 stycznia 2022 roku na Sundance Film Festival.
Fabuła.
Dwie przyjaciółki będące w okresie dojrzewania pracują razem w sklepie ze smoothies. Dzielą się między sobą swoimi przeżyciami związanymi z miłością oraz seksem. Jedna z nich zakochuje się w łyżwiarce figurowej, a druga bezskutecznie poszukuje spełnienia seksualnego. Obie konsultują się ze sobą w kwestii postępów ich sytuacji.
Odbiór.
Reakcja krytyków.
Film spotkał się z dobrą reakcją krytyków. W agregatorze recenzji Rotten Tomatoes 99% z 70 recenzji uznano za pozytywne. Z kolei w agregatorze Metacritic średnia ważona ocen z 17 recenzji wyniosła 78 punktów na 100.

</doc>
<doc id="5434310" url="https://pl.wikipedia.org/wiki?curid=5434310" title="Mielesze (obwód brzeski)">
Mielesze (obwód brzeski)

Mielesze (, "Mielaszy"; , "Mieleszy") – wieś na Białorusi, w obwodzie brzeskim, w rejonie żabineckim, w sielsowiecie Stepańki.
Historia.
W XIX i w początkach XX w. położone były w Rosji, w guberni grodzieńskiej, w powiecie kobryńskim, w gminie Siechnowicze.
W dwudziestoleciu międzywojennym leżały w Polsce, w województwie poleskim, w powiecie kobryńskim, do 18 kwietnia 1928 w gminie Siechnowicze, następnie w gminie Żabinka. W 1921 miejscowość liczyła 70 mieszkańców, zamieszkałych w 14 budynkach, wyłącznie Polaków wyznania prawosławnego.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5434311" url="https://pl.wikipedia.org/wiki?curid=5434311" title="Nickelodeon Kids’ Choice Awards 2023">
Nickelodeon Kids’ Choice Awards 2023

36. gala Nickelodeon Kids’ Choice Awards odbędzie się 4 marca 2023 na amerykańskim Nickelodeon Galę poprowadzą Nate Burleson oraz amerykańska influencerka Charli D'Amelio.
Nominacje.
Nominacje zostały oficjalnie potwierdzone 31 stycznia 2023

</doc>
<doc id="5434313" url="https://pl.wikipedia.org/wiki?curid=5434313" title="Należniki">
Należniki

Należniki (, "Nalezniki"; , "Nalezniki") – wieś na Białorusi, w obwodzie brzeskim, w rejonie żabineckim, w sielsowiecie Stepańki.
Historia.
W XIX i w początkach XX w. położone były w Rosji, w guberni grodzieńskiej, w powiecie prużańskim, w gminie Murawiewskiej.
W dwudziestoleciu międzywojennym leżały w Polsce, w województwie poleskim, w powiecie kobryńskim, do 18 kwietnia 1928 w gminie Siechnowicze, następnie w gminie Żabinka. W 1921 miejscowość liczyła 49 mieszkańców, zamieszkałych w 8 budynkach, wyłącznie Polaków wyznania prawosławnego.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5434314" url="https://pl.wikipedia.org/wiki?curid=5434314" title="Natalia Radkiewicz">
Natalia Radkiewicz

Natalia Radkiewicz (8 sierpnia 2003 w Słubicach) – piłkarka nożna grająca na pozycji bramkarza. Reprezentantka Polski i zawodniczka Pogoni Szczecin.
Kariera.
Rozpoczynała karierę, grając w Olimpii Szczecin. Rozegrała cztery mecze jako bramkarka reprezentacji piłki nożnej kobiet (U19).
W Pogoni Szczecin debiutowała 13 sierpnia 2022 w meczu z Wisłą Płock.
W sierpniu 2022 została po raz pierwszy powołana do reprezentacji na mecz z Albanią.

</doc>
<doc id="5434316" url="https://pl.wikipedia.org/wiki?curid=5434316" title="Dagmara Brodziak">
Dagmara Brodziak

Dagmara Brodziak (ur. 17 marca 1989) – polska aktorka i scenarzystka filmowa.
Życiorys.
W 2012 roku ukończyła Warszawską Szkołę Filmową.
Scenariusze.
Dzień, w którym znalazłem w śmieciach dziewczynę (2021)

</doc>
<doc id="5434317" url="https://pl.wikipedia.org/wiki?curid=5434317" title="Polowanie na jelenia">
Polowanie na jelenia

Polowanie na jelenia ("Dogorywający jeleń na śniegu") () – obraz olejny francuskiego malarza Gustave’a Courbeta. Jest przechowywany w Muzeum Sztuk Pięknych i Archeologii w Besançon.
Historia.
Wielką pasją Courbeta było polowanie. Do swojej rodzinnej miejscowości Ornans przyjeżdżał często w sezonie łowieckim i pobyt w niej dzielił pomiędzy myślistwo oraz szkicowanie obrazów. Stworzył wiele obrazów przedstawiających sarny w ich naturalnym otoczeniu oraz wiele dzieł mających za temat polowanie lub upolowaną zwierzynę. Większość prac o tej tematyce powstała w latach 1856–1869. Jako modele do postaci myśliwych z "Polowania" posłużyli mu dwaj znajomi z Ornans.
Przy tworzeniu obrazu Courbet czerpał zapewne ze swej znajomości klasycznego malarstwa. Postać na koniu przypomina zarówno sylwetkę tureckiego żołnierza z Delacroix, jak i jeźdźca z Rubensa. Dla malarza inspiracją mógł być również motyw Akteona rozszarpywanego przez psy. Courbet temat obrazu wymyślił w 1865 roku, uważał, że dzieło będzie miało duże znaczenie. Był to ostatni wielkoformatowy obraz, jaki stworzył.
Opis.
Obraz przedstawia końcowy fragment polowania na jelenia, co podkreśla jego oryginalny tytuł, bowiem myśliwski termin „hallali” oznacza m.in. zabicie zaszczutego zwierzęcia. Scena rozgrywa się na tle pięknego zimowego krajobrazu, w którym artysta oddał całe bogactwo różnych odcieni śniegu. W centrum płótna widać wyrazistą, nieomal czarną, sylwetkę powalonego jelenia. Potężne zwierzę zarzuciło głowę z imponującym porożem na kark i wydaje w tym momencie swój ostatni dramatyczny ryk. Konającego jelenia otacza ciasno stado głośno ujadających psów, zróżnicowanych pod względem ubarwienia, postawy i ruchu. Po prawej stronie, na koniu stającym dęba, siedzi opanowany mężczyzna ubrany w kurtkę wykonaną ze zwierzęcej skóry – symbol jego myśliwskich wyczynów. Drugi mężczyzna przewiesił przez ramię instrument służący do pobudzania sfory i wznosi wysoko rękę. Trzyma w niej mocno potężny, długi bicz, którym za chwilę gwałtownie uderzy, by uspokoić psy. Zawieszony w akcji rzemień stwarza silny wizualny efekt.
Odbiór i interpretacja.
"Polowanie" zostało wystawione na Salonie w 1869 roku, ale przyjęto je chłodno. Krytykowano zbyt duży format płótna jako niewłaściwy dla banalnej sceny polowania. Zwracano uwagę na niedostatki techniczne w ukazaniu postaci na koniu i oddaniu głębi na obrazie. Dla krytyki trudna do zaakceptowania okazała się też brutalna dosłowność przedstawienia. Realistycznie oddane cierpienie zwierzęcia wprawiało widzów w zakłopotanie. Publiczność była przyzwyczajona do ówczesnej estetyki tematu polowania – obrazy przedstawiające myśliwych i zwierzęta pełniły zwykle funkcje dekoracyjne i propagandowe, podkreślające zwycięstwo człowieka nad naturą. Pomimo nadziei Courbeta na sukces, obraz nie znalazł nabywcy i pozostał w jego pracowni aż do śmierci artysty. Został nabyty na aukcji przez muzeum w Besançon w 1881 roku.
Większość przychylnych wcześniej Courbetowi krytyków i jego przyjaciół widziało w obrazach o tematyce myśliwskiej odejście artysty od dotychczas uprawianego społecznego realizmu i próbę osiągnięcia sukcesu finansowego. Podobnie jego motywy oceniają niektórzy współcześni badacze. Innym sposobem interpretacji "Polowania" jest przyjęcie, że umierający jeleń jest zakamuflowaną figurą Courbeta. Wówczas mężczyzna z biczem miałby mieć cechy Napoleona III i reprezentować opresyjną władzę. Innym wariantem ujęcia tematu jest założenie, że jeleń reprezentuje Courbeta, natomiast psy stanowią nowe pokolenie malarzy atakujących mistrza.
Shao-Chien Tseng w swojej interpretacji płótna podkreślił, że Courbet, czerpiąc z malarstwa klasycznego, zbudował nowy ambiwalentny typ przedstawienia polowania. Z jednej strony malarz, ukazując dwóch mężczyzn, odwołuje się do tradycyjnych cech przypisywanych myśliwym: siły, wytrzymałości i odwagi. Przeciwstawia im jednak heroiczną postać jelenia i jego szlachetną, pełną godności śmierć.

</doc>
<doc id="5434318" url="https://pl.wikipedia.org/wiki?curid=5434318" title="Janina Buhl">
Janina Buhl

Janina Buhl (ur. 1901, zm. 1942) – zasłużona nauczycielka i kierowniczka szkoły w Przyłękowie, więźniarka i ofiara obozu Auschwitz. 
Życiorys.
Janina Buhl urodziła się w 1901 roku w Żywcu. W 1926 otrzymała dyplom nauczycielki szkół powszechnych w Miejskim Seminarium Nauczycielskim Żeńskim w Ropczycach. Pracę rozpoczęła w szkole w Ciscu.
W 1936 roku na własną prośbę została przeniesiona do czteroklasowej szkoły w Przyłękowie, która mieściła się w małym, drewnianym budynku. Kierowała nią i uczyła, lekcje rozpoczyznając od odśpiewania polskiego hymnu.
W 1939 roku, gdy nastała okupacja hitlerowska, nauczycielka nie wyrzekła się polskiego pochodzenia, mimo że okupanci namawiali ją do podpisania volkslisty, ponieważ miała niemieckie nazwisko po ojcu Austriaku. Gestapowcy kontroli szkołę, w której uczyła, więdząc, że przekazuje w niej patriotyczne wartości. Polonistka dostała 10 dni na zaprzestanie nauki historii i pieśni patriotycznych oraz na zdjęcie ze ściany polskiego godła.
Janina Buhl nie oddała Niemcom godła, ukrywając je przed nimi. Na początku roku 1940 została aresztowana. Była trzy razy sądzona: w Żywcu, Wadowicach i Katowicach. Proponowano jej wyrzeczenie się polskości, jednak odmówiła.
Ostatecznie trafiła do obozu w Auschwitz, gdzie na początku roku 1942 roku zginęła, prawdopodobnie w komorze gazowej.
Upamiętnienie.
Dnia 9 listopada 2007 roku jej imieniem nazwano szkołę podstawową w Przyłękowie, a także wmurowano i poświęcono kamienną tablicę. 

</doc>
<doc id="5434320" url="https://pl.wikipedia.org/wiki?curid=5434320" title="144 km (rejon łużski)">
144 km (rejon łużski)

144 km () – przystanek kolejowy w miejscowości Stojanowszczina, w rejonie łużskim, w obwodzie leningradzkim, w Rosji. Położony jest na linii dawnej Kolei Warszawsko-Petersburskiej.

</doc>
<doc id="5434323" url="https://pl.wikipedia.org/wiki?curid=5434323" title="Jarosławka (obwód czernihowski)">
Jarosławka (obwód czernihowski)

Jarosławka () – wieś na Ukrainie, w obwodzie czernihowskim, w rejonie niżyńskim, w hromadzie Bobrowycia. W 2001 liczyła 1191 mieszkańców, spośród których 1179 wskazało jako ojczysty język ukraiński, 11 rosyjski, a 1 ormiański.

</doc>
<doc id="5434326" url="https://pl.wikipedia.org/wiki?curid=5434326" title="Pekuriwka">
Pekuriwka

Pekuriwka () – wieś na Ukrainie, w obwodzie czernihowskim, w rejonie czernihowskim, w hromadzie Horodnia. W 2001 liczyła 567 mieszkańców, spośród których 558 wskazało jako ojczysty język ukraiński, a 9 rosyjski.

</doc>
<doc id="5434328" url="https://pl.wikipedia.org/wiki?curid=5434328" title="Wilszane">
Wilszane

Wilszane () – wieś na Ukrainie, w obwodzie czernihowskim, w rejonie koriukowskim, w hromadzie Sosnycia. W 2001 liczyła 705 mieszkańców, spośród których 696 wskazało jako ojczysty język ukraiński, a 9 rosyjski.

</doc>
<doc id="5434329" url="https://pl.wikipedia.org/wiki?curid=5434329" title="Stolne">
Stolne

Stolne () – wieś na Ukrainie, w obwodzie czernihowskim, w rejonie koriukowskim, w hromadzie Mena. W 2001 liczyła 1953 mieszkańców, spośród których 1922 wskazało jako ojczysty język ukraiński, 27 rosyjski, 1 bułgarski, 1 białoruski, 1 gagauski, a 1 inny.

</doc>
<doc id="5434330" url="https://pl.wikipedia.org/wiki?curid=5434330" title="Estibaliz Carranza">
Estibaliz Carranza

Estibaliz Carranza (ur. 6 września 1978 w Meksyku) – hiszpańsko-meksykańska bizneswoman i podwójna morderczyni.
Zabiła swojego męża w 2008 roku i swojego partnera w 2010 roku, a ich rozczłonkowane ciała wrzuciła do zamurowanej zamrażarki pod ich lodziarnią w Meidling w Wiedniu. Po odkryciu ciał podczas prac remontowych w czerwcu 2011 roku Carranza uciekła z Wiednia i wkrótce potem została aresztowana przez policję we Włoszech. Carranza została opisana w prasie jako „Lodowa dama” i jedna z najbardziej znanych osobistości w najnowszej austriackiej historii kryminalnej. Od czasu skazania odbywa dożywocie w w miasteczku o tej samej nazwie w Górnej Austrii. O życiu Carranzy napisano już dwie książki, z których jedną pomogła napisać.
Jej pełne imię i nazwisko to Goidsargi Estibaliz Carranza Zabala, natomiast w latach 2002–2008 Goidsargi Estibaliz Holz (nazwisko po mężu, którego zamordowała).
Życiorys.
Dzieciństwo.
Goidsargi Estibaliz Carranza Zabala urodziła się w Meksyku, ale w wieku pięciu lat przyleciała z rodziną do Hiszpanii i dorastała w katalońskiej Barcelonie. Od tego czasu ma obywatelstwo hiszpańskie i meksykańskie. Jej ojciec, Armando Carranza Mendoza Lopez, jest lokalnie znanym autorem książek o ezoteryzmie, szamanizmie i życiu Inków, Majów i Azteków, wcześniej natomiast pracował jako dziennikarz. Jej matka, Angela Zabala, pochodzi z Kraju Basków. Carranza ma również młodszego brata. Estibaliz już w dzieciństwie wobec własnego tyrańskiego ojca w dzieciństwie budowała mordercze fantazje. Na prośbę ojca studiowała ekonomię na Uniwersytecie w Barcelonie.
Carranza była w związku ze swoim pierwszym narzeczonym przez pięć lat. Z jej późniejszych wypowiedzi wynika, że uważał ją za swoją własność i traktował ją w sposób przemocowy. Po ukończeniu studiów jej chłopak zerwał z nią, ponieważ w przeciwieństwie do niej nie był zainteresowany poważnym związkiem. Fantazje o morderstwie były teraz skierowane przeciwko jej byłemu chłopakowi i rozważała manipulowanie przewodami hamulcowymi w jego samochodzie.
Przeprowadzka do Niemiec i małżeństwo z Holgerem Holzem.
Wkrótce potem Carranza opuściła rodzinną Hiszpanię i osiedliła się w Niemczech. Przez krótki czas mieszkała w Monachium, gdzie pracowała jako au pair u przyjaciela swojej rodziny. Carranza nie miała problemów z odnalezieniem się w nowym środowisku, ponieważ już jako dziecko nauczyła się języka niemieckiego. Po zakończeniu pracy jako au pair została w Bawarii. Podjęła pracę w lodziarni w wiosce niedaleko Norymbergi. Przy tej okazji poznała swojego pierwszego męża, Holgera Holza. Holz, który jest od niej o czternaście lat starszy i jest członkiem wspólnoty religijnej Hare Kryszna, pracował jako sprzedawca lodówek w czasie, gdy ją poznał. Już kilka tygodni po pierwszym spotkaniu oświadczył się Carranzie.
W 2002 roku Carranza i Holz pobrali się i przeprowadzili do Berlina, który był jego miastem rodzinnym. Wkrótce po ślubie Holz, pokazując się z innej strony, odebrał żonie wszystkie pieniądze, które wówczas zarabiała jako kelnerka, a kiedy chciała go opuścić i wrócić do Hiszpanii, zabrał jej dokumenty, uniemożliwiając podróż. Twierdziła, że ranił ją werbalnie i fizycznie. Carranza podjęła inną pracę: w lodziarni. Tam też doświadczyła zastraszania i poniżania. Między innymi jej przełożony odmówił jej dostępu do toalety, przez co Carranza zaczęła snuć fantazje o zemście na nim i szukała w Internecie porad, jak najlepiej spalić jego biznes.
Otwarcie własnej lodziarni w Wiedniu i zabójstwo Holza.
W 2005 roku Carranza i Holz pojechali do Wiednia, gdzie wspólnie otworzyli lodziarnię Schleckeria na Oswaldgasse w dzielnicy Meidling. Holz zarabiał większą część pieniędzy. Jedno z marzeń Carranzy spełniło się, kiedy otworzyła własny sklep. Ponownie poznała swojego męża z innej strony, który teraz zaczął rozwijać swoje zamiłowanie do technologii broni i strzelanek pierwszoosobowych. Zmusił ją również do przyłączenia się do Hare Kryszna.
Wkrótce po przybyciu do Wiednia Carranza spotkała sprzedawcę maszyn do lodów: Manfreda Hinterbergera. Dwa lata później nawiązała z nim współpracę i rozwiodła się z Holgerem Holzem, z którym nadal dzieliła małe mieszkanie.
27 kwietnia 2008 roku Carranza rzuciła pracę w lodziarni i wróciła do swojego mieszkania, gdzie spotkała byłego męża, który obrażał ją i głośno zastraszał przez wiele godzin, zanim postanowiła z nim skończyć. Strzeliła z pistoletu Beretta kalibru .22 do Holza trzy razy od tyłu, gdy grał na komputerze. Pociski przebiły dwukrotnie tył głowy i raz skroń. Strzały były śmiertelne.
Motywem zbrodni Carranzy był z jednej strony fakt, że Holz nie chciał wyprowadzić się z mieszkania, które dzielili, a z drugiej strony miała wobec niego długi, których spłata kosztowałyby ją stratę lodziarni.
Carranza zostawiła ciało Holza na krześle przez kilka dni po morderstwie. Pierwsze próby spalenia nie powiodły się z powodu gęstego dymu. Kilka dni później kupiła piłę łańcuchową w sklepie z narzędziami i poprosiła pracowników o wyjaśnienie, jak jej używać. W domu Carranza rozczłonkowała ciało, włożyła je do plastikowych toreb, których część zamroziła. Kiedy jesienią 2008 roku jej mieszkanie otrzymało wypowiedzenie, zabetonowała plastikowe opakowania w tubach. Jednak głowa była przymarznięta do dna zamrażarki, więc ją również wypełniła betonem. Następnie schowała pojemniki w piwnicy pod lodziarnią. Carranza przeniosła zamrażarkę z pomocą dwóch niczego niepodejrzewających znajomych. Ludziom, którzy dopytywali się o Holza, powiedziała, że przyłączył się do sekty w Indiach i dlatego nie zgłoszono jego zaginięcia.
Manfred Hinterberger.
Po zabójstwie Holgera Holza Carranza związała się z Manfredem Hinterbergerem i zamieszkała z nim. Hinterberger zainwestował również w lodziarnię duże pieniądze, których nie byłaby w stanie spłacić, więc inaczej musiałaby sprzedać lodziarnię. Ich szczęście nie trwało jednak długo, gdyż Hinterberger często był niewierny i zdradzał Esti.
Carranza została scharakteryzowana przez byłego partnera jako uległa, która zrobiłaby wszystko dla mężczyzny. W przypadku Hinterberger, zgodnie z jej własnymi wypowiedziami, skusiła się na szereg operacji kosmetycznych, w tym redukcję nosa, lifting twarzy i zastrzyk ust, które zdaniem Hinterbergera były zbyt cienkie. Hinterberger nie chciał spełnić pragnienia Carranzy posiadania potomstwa, ponieważ sam miał już dorosłe dzieci. W Carranza ostatecznie dojrzała decyzja o zabiciu również Hinterbergera.
Morderstwo Hinterbergera odbyło się ze spokojem, bo Carranza nie chciała popełnić ponownie błędów. Aby poprawić celność, brała specjalne lekcje praktyczne na strzelnicy, a podłogę i ściany pokoju, w którym miało nastąpić morderstwo, przed zbrodnią wyłożyła plastikową folią, aby później łatwiej było usunąć ślady.
Skrupulatnie przygotowanego morderstwa dokonano w nocy z 21 na 22 listopada 2010 roku. Po wycieczce we dwoje para późnym wieczorem wróciła do wspólnego mieszkania. Carranza czekała, aż Hinterberger zaśnie, i strzeliła mu cztery razy w tył głowy z bliskiej odległości. Następnie pozostawiła martwe ciało nietknięte przez jakiś czas, po czym przecięła je na części za pomocą piły łańcuchowej. Części ciała zostały następnie zabetonowane – podobnie jak części ciała byłego męża Holza – w zamrażarce w piwnicy lodziarni.
Tym razem jednak zniknięcie Manfreda Hinterbergera nie przeszło niezauważone. Po wielokrotnych zapytaniach zainteresowanych osób Carranza zgłosiła jego zaginięcie cztery dni po morderstwie. W grudniu 2010 roku związała się z Rolandem R., z którym zaszła w ciążę na krótko przed aresztowaniem.
Odkrycie ofiar morderstwa i ucieczka Carranzy.
Mieszkanie i lodziarnia Carranza znajdowały się w tym samym budynku co inne sklepy. Jeden z lokatorów musiał przeprowadzić prace remontowe w piwnicy, w związku z pękniętą rurą wodociągową. W dniu 6 czerwca 2011 roku komora piwniczna o numerze 6, która była zamknięta na kłódkę i nie mogła być wcześniej przypisana do żadnego z mieszkańców domu, została wyważona przez lokatora (według innych źródeł przez rzemieślników). Przy wejściu znaleziono pistolet, trzy chłodnie wypełnione betonem oraz zabetonowane koryta murarskie i doniczki na kwiaty. Z jednego pojemnika prawdopodobnie wystawała ludzka noga. Wkrótce potem wezwana policja ujawniła różne części ciał zabitych mężczyzn. Udało się znaleźć tylko czaszkę Holza.
Następnego dnia, 7 czerwca 2011 roku, Carranza została zapytana o odkrycie w jej lodziarni przez sąsiada, który również zasugerował, że mogły to być zwłoki Manfreda Hinterbergera. Carranza opróżniła swoje konto bankowe i skrytkę depozytową, kazała zaufanej sprzątaczce przynieść jej paszport i książeczkę oszczędnościową i pojechała taksówką na lotnisko. Zarezerwowała bilet do Paryża, ale uciekła z lotniska w obawie przed aresztowaniem przez policję, zanim jeszcze weszła na pokład samolotu. W tym czasie była już poszukiwana, a śledczy byli już przy bramie, aby ją aresztować. Carranza ponownie wsiadła do taksówki, która zabrała ją do Włoch. Zameldowała się w pensjonacie w Tolmezzo pod fałszywym nazwiskiem, który opuściła następnego dnia, uciekając w ten sposób przed włoską policją. Carranza udała się do Udine i została przyjęta przez ulicznego artystę, który pozwolił jej spędzić z nim noc. W końcu zadzwonił na policję po tym, jak podejrzewał, że coś jest nie tak.
Aresztowanie i pierwsze przesłuchania.
10 czerwca 2011 roku około godziny 7:30 Carranza została aresztowana w Udine. Władze austriackie niezwłocznie wystąpiły z wnioskiem o ekstradycję podejrzanych. W międzyczasie zidentyfikowano już ciało Manfreda Hinterbergera. Podczas przesłuchania Carranza, która była wówczas w drugim miesiącu ciąży, od razu przyznała się, że zamordowała i pozbyła się ciał obu mężczyzn. Wkrótce potem sprawa znalazła się w prasie w Austrii i Hiszpanii. Spekulowano, w jaki sposób mała i niepozorna kobieta mogła wykonać żmudną pracę polegającą na rozczłonkowaniu ciał, zatopieniu niektórych części ciała w betonie i samodzielnym pozbyciu się reszty. Jednak nie udało się zidentyfikować wspólnika, który mógł pomóc w zbrodniach.
W dniu 24 czerwca 2011 roku Carranza została przekazana austriackiemu wymiarowi sprawiedliwości i przebywał w areszcie pod dwoma zarzutami morderstwa. W dniu 11 stycznia 2012 roku urodziła syna w szpitalu w Favoriten, który został przekazany ojcu wkrótce po urodzeniu. W marcu 2012 roku oboje pobrali się w strefie przesłuchań wiedeńskiego więzienia Josefstadt.
Raport psychiatryczny.
Opinia psychiatryczna z początku lipca 2012 roku wykazała, że oskarżona jest szczególnie niebezpieczna i była poczytalna podczas swoich przestępstw. Psychiatra sądowy Adelheid Kastner zdiagnozował u Carranzy poważne zaburzenie osobowości i wyraził obawę, że może ponownie popełnić poważne przestępstwa na wolności. W związkach zawsze była całkowicie podporządkowana swojemu partnerowi, ale w tym układzie nigdy nie była szczęśliwa, a ponieważ nie mogła tego zmienić, pozostały jej tylko opcje dewiacyjne (odbiegające od normy). Dlatego zanim mogła wejść w nowy związek, zawsze musiała zakończyć to, co na swój sposób się nie powiodło. Pomimo uznania ją za poczytalną, zalecono skierowanie jej do zakładu dla przestępców z zaburzeniami psychicznymi.
Proces i wyrok.
5 września 2012 roku Wiedeńska prokuratura postawiła zarzuty Carranzie za podwójne zabójstwo Holgera Holza i Manfreda Hinterbergera i zażądała umieszczenia jej w zakładzie dla psychicznie chorych przestępców. Akt oskarżenia opisał ją jako kobietę o „wyjątkowym opanowaniu i bezwzględności”. Po dwóch morderstwach nie okazała żadnej skruchy. Rozprawa została wyznaczona na 19 listopada 2012 roku i pierwotnie miała trwać trzy dni, a następnie została przedłużona do czterech dni rozprawy. Carranzy bronili w postępowaniu karnym prawnicy Werner Tomanek i Rudolf Mayer. Ten ostatni reprezentował już m.in. seryjną morderczynię Elfriede Blauensteiner oraz porywacza i gwałciciela Josefa Fritzla.
Pierwszego dnia procesu Carranza w pełni przyznała się do wszystkich zarzutów i określiła swoje działania jako „obrzydliwe”. Po morderstwach czuła się „nieszczęśliwa”, ale nie mogła odebrać sobie życia. Swój brak wyrzutów sumienia i brak empatii uzasadniała przyjmowaniem leków uspokajających, które powodowały u niej chłód emocjonalny. Poza tym powtarzała, że nie chce wzbudzać w sobie sympatii.
W dniu 22 listopada 2012 roku proces zakończył się wyrokiem skazującym na dożywocie za podwójne zabójstwo i umieszczenie w zakładzie psychiatrycznym dla przestępców. Adwokaci Carranzy złożyli apelację. Jednak wyrok został podtrzymany 20 marca 2013 roku przez Wyższy Sąd Krajowy w Wiedniu i pozostał prawomocny.
Życie w więzieniu i wizerunek w mediach.
Wkrótce po rozpoczęciu więziennego wyroku media donosiły o ich codziennym życiu więziennym i życiu Carranzy w więzieniu Justizanstalt Schwarzau. Szczególną fascynację tabloidów wzbudziła opowieściami o jej więziennych eskapadach. W rezultacie gazety te były w stanie wymyślać nowe historie prawie co tydzień, a Carranza stała się najbardziej znaną morderczynią w niemieckojęzycznym świecie, w dodatku uważano ją za piękną. Carranza wypracowała sobie „markę” i umiejętnie wykorzystała zainteresowanie swoją osobą i historią. W listopadzie 2014 roku opublikowała swoje wspomnienia, które napisała wspólnie z dziennikarką Martiną Prewein. W tej książce pod tytułem "My Two Lives: The True Story of the Ice Lady", opisuje swoje życie, poczynając od dzieciństwa w Meksyku, a kończąc na życiu w więzieniu. W ciągu roku książka sprzedała się w ponad dziesięciu tysiącach egzemplarzy, ale spotkała się też z krytyką, nawet ze strony jej własnego męża. Podkreślił, że na zmarłych nie należy zarabiać.
W sierpniu 2016 roku ogłoszono, że Carranza zostanie przeniesiona z więzienia dla kobiet Schwarzau w Dolnej Austrii do więzienia Asten w miasteczku o tej samej nazwie w Górnej Austrii. Przenosin dokonano dopiero na początku listopada 2017 roku. W lutym 2017 roku dwóch współwięźniów w Schwarzau zostało skazanych na sześć i osiem miesięcy więzienia za grożenie Carranzie.
Druga książka o życiu Carranzy została opublikowana we wrześniu 2018 roku. Autor Bernhard Salomon przeprowadził z nią ponad sto wywiadów, które posłużyły mu do napisania książki pt. "Zelle 14 Die wahre Geschichte der Liebe zwischen der Mörderin Estibaliz Carranza, bekannt als Eislady, und einem Mithäftlin –" prawdziwej historii miłości między morderczynią Estibaliz Carranza, znaną jako Lodowa Dama, a współwięźniarką. Ujawnił również związek Carranzy ze współwięźniem Martinem L. Po ujawnieniu związku z Martinem L. został przeniesiony do innego więzienia. Byli wcześniej zaręczeni. W sierpniu 2018 roku Carranza i jej mąż Roland R. rozwiedli się po sześciu i pół roku małżeństwa. W lipcu 2019 Carranza również rozstała się z Martinem L.

</doc>
<doc id="5434331" url="https://pl.wikipedia.org/wiki?curid=5434331" title="Anna Hulka">
Anna Hulka

Anna Hulka z domu Łopatka (12 maja 1925 w Łękawicy, zm. 8 maja 2009 tamże) – rzeźbiarka, jedna z najwybitniejszych polskich artystek ludowych.
Jej mąż, Józef Hulka, również jest zasłużonym artystą ludowym, z którym wspólnie tworzyła wiele dzieł.
Twórczość.
Swoją przygodę ze sztuką rozpoczęła od zdobnictwa bibułkowego. Wykonywała m.in. kwiaty, które często były nagradzane w konkursach. Pomagała mężowi w tworzeniu figurek, głównie ich polichromowaniu czy malowaniu. Za namową męża zaczęła też malować na szkle. W malarstwie na drewnie dominowała tematyka sakralna: wizerunki Matki Boskiej, Chrystusa, postacie świętych czy sceny biblijne, jednak pojawiały się także postacie historyczne i literackie. W obrazach na szkle pojawiały się często także scenki rodzajowe z życia wsi, dawne obrzędy, ważne święta i uroczystości.
Podczas obchodów 200-lecia Stanów Zjednoczonych w roku 1976 szopka wykonana przez małżonków Hulków stanęła przed Białym Domem w Waszyngtonie.
Od 1991 wraz z mężem prowadziła w Łękawicy pracownię, w domu rodzinnym. Obecnie Izba Twórcza Józefa Hulki.
Należała do Stowarzyszenia Twórców Ludowych.
Nagrody.
1973, 1974: Trzecie miejsce w konkursie organizowanym przez Muzeum w Żywcu
1992 – Nagroda im. Oskara Kolberga
1998 – Nagroda Ministra Kultury i Sztuki
2001 – Zasłużony Działacz Kultury
Rodzina.
Wraz z mężem Józefem Hulką posiadali trójkę dzieci: Jana i Jerzego oraz Annę (po mężu nazwisko Witos).

</doc>
<doc id="5434334" url="https://pl.wikipedia.org/wiki?curid=5434334" title="Renata Gąsiorowska">
Renata Gąsiorowska

Renata Gąsiorowska (ur. 21 lutego 1991 w Vincennes) – animatorka, reżyserka i autorka komiksów. Znana przede wszystkim jako reżyserka filmu Cipka, za który otrzymała wiele nagród.
Wykształcenie.
W 2010 roku ukończyła Państwową Ogólnokształcącą Szkołę Sztuk Pięknych w Krakowie. W 2017 roku ukończyła kierunek "Film animowany i Efekty specjalne" w Państwowej Wyższej Szkole Filmowej, Telewizyjnej i Teatralnej im. Leona Schillera w Łodzi.
Filmografia.
2011 – Pułapki
2012 – Łukasz i Lotta
2013 – Niezwykła noc
2016 – Cipka
2020 – W domu (Dom w skorupce)

</doc>
<doc id="5434336" url="https://pl.wikipedia.org/wiki?curid=5434336" title="Jagoda Kołeczek">
Jagoda Kołeczek

Jagoda Kołeczek z domu Krzywicka (ur. 19 sierpnia 1974) – polska aktorka teatralna. Od 1997 roku związana z Teatrem Polskim w Bielsku-Białej.
Życiorys.
W 2000 roku w Warszawie zdała egzamin eksternistyczny Związku Artystów Scen Polskich. W latach 1992–1997 związana ze Stowarzyszeniem Teatralnym Centrum Sztuki KONTRAST w Bielsku-Białej. W 1997 roku dołączyła do zespołu aktorskiego Teatru Polskiego w Bielsku-Białej. W latach 2008–2010 pracowała w Studium teatralnym im. Juliusza Osterwy w Bielsku-Białej.
Filmy.
Na swoim koncie ma role w Teatrze Telewizji „Anhelli” w reżyserii Grzegorza Królikiewicza. Grała w filmach Franciszka Dzidy: „Strefa zmierzchu” oraz „W maju”.

</doc>
<doc id="5434337" url="https://pl.wikipedia.org/wiki?curid=5434337" title="Nikola Karczewska">
Nikola Karczewska

Nikola Karczewska (ur. 16 października 1999 w Zielonce) – polska piłkarka, występująca na pozycji napastniczki. Obecnie gra w Women Super League w klubie Tottenham Hotspur F.C. Women. W latach 2017–2018 reprezentantka Polski w piłce nożnej kobiet (U19), od 2019 roku reprezentantka Polski.
Kariera klubowa.
UKS Ząbkovia Ząbki.
Przygodę z piłką nożną rozpoczęła w 2012 roku jako zawodniczka drużyny UKS Ząbkovia Ząbki.
UKS SMS Łódź.
Karierę w profesjonalnej piłce nożnej rozpoczęła w drugoligowej drużynie UKS SMS Łódź. Pod koniec sezonu 2016–17 wraz z klubem awansowała do ekstraligi.
Górnik Łęczna.
W 2019 roku podpisała kontrakt z drużyną ekstraligi Górnikiem Łęczną. Podczas swojego pierwszego sezonu w klubie pomogła klubowi zająć pierwsze miejsce w Ekstralidze i wygrać Puchar Polski Kobiet, a także awansować do Ligi Mistrzyń UEFA.
Podczas 34 występów strzaliła 36 goli.
FC Fleury 91.
W czerwcu 2021 Karczewska podpisała kontrakt z grającą w Division 1 Féminine (najwyższa liga kobieca we Francji) drużyną FC Fleury 91. Pierwszego gola dla klubu strzeliła 25 września 2021 roku w wygranym 1: 0 meczu z ASJ Soyaux-Charente. Pierwszego hat-tricka dla klubu strzeliła w wygranym 4: 2 ligowym meczu z AS Saint-Étienne . W klubie rozegrała 24 występy i strzeliła 10 bramek dla klubu. Zakończyła sezon jako najlepsza strzelczyni klubu i pomogła drużynie zająć najwyższą w historii pozycję: 4. miejsce w Division 1 Féminine.
Tottenham Hotspur.
W lipcu 2022 Karczewska jako pierwsza w historii polskiej, kobiecej piłki nożnej podpisała kontrakt z grającą w Women Super League drużyną Tottenham Hotspur. 24 września 2022 roku zadebiutowała w klubie w meczu ligowym z Arsenalem przegranym 4:0.
Reprezentacja.
Karczewska grała w latach 2017–2018 grała w reprezentancji Polski w piłce nożnej kobiet (U19).
Po raz pierwszy wystąpiła w reprezentacji Polski kobiet w przegranym 1: 0 ze Słowacją 14 czerwca 2019 roku.
Pierwszego gola dla reprezentacji strzeliła 7 kwietnia 2022 w meczu Polski przeciwko Armenii w ramach eliminacji do mistrzostw świata. Ostatecznie strzeliła sześć goli w jednym meczu, a Polska wygrała 12:0.

</doc>
<doc id="5434338" url="https://pl.wikipedia.org/wiki?curid=5434338" title="Honorata Galica">
Honorata Galica

Honorata Galica z domu Sekuła, ps. „Szarotka” (ur. 11 stycznia 1905 w Krzeszowie, zm. 5 listopada 1994) – łącznik Armii Krajowej, więźniarka obozów niemieckich: KL Auschwitz nr 63289, KL Ravensbrück nr 73180, KL Buchenwald.
Życiorys.
Urodziła się 11 stycznia 1905 roku w Krzeszowie. Jej rodzice, Tomasz Sekuła i Maria, byli rolnikami. Od ukończenia 6 klasy szkoły podstawowej pomagała rodzicom w pracy na roli.
W 1925 roku wyszła za mąż za podoficera zawodowego Wojciecha Galicę. Zamieszkała w Żywcu, gdzie zajmowała się prowadzeniem gospodarstwa domowego.
W trakcie okupacji podjęła pracę w Żywieckiej Fabryce Papieru, równocześnie włączając się w działalność Armii Krajowej jako łączniczka.
Dnia 2 lipca 1943 roku została aresztowana. Najpierw przetrzymywano ją w areszcie gestapo w Bielsku, skąd została przewieziona do KL Auschwitz. 24 września 1943 roku została zarejestrowana w obozowej ewidencji jako więźniarka nr 63289. W obozie urodziła swoje czwarte dziecko, które po urodzeniu zmarło. Dnia 30 września 1944 roku została przeniesiona do KL Ravensbrück, gdzie została zarejestrowana więźniarka nr 73180. Później została przeniesiona do KL Buchenwald. W obozach była poddawana pseudo-medycznym eksperymentom.
Z obozów została wyzwolona dnia 11 kwietnia 1945 roku.
Po wojnie powróciła do pracy w Żywieckiej Fabryce Papieru, gdzie pracowała do roku 1960. Przeszła na wcześniejszą emeryturę z powodu problemów ze zdrowiem będących skutkiem nieludzkiego traktowania w obozach koncentracyjnych. Została uznaną za inwalidę wojenną I grupy. Po przejściu na emeryturę poświęcała się życiu rodzinnemu. Miała trzech synów i urodzoną po wojnie córkę.
Zmarła 5 listopada 1994 roku.

</doc>
<doc id="5434339" url="https://pl.wikipedia.org/wiki?curid=5434339" title="Helena Firlej">
Helena Firlej

Helena Józefa Firlej z domu Gęga (ur. 11 stycznia 1921 w Rychwałdku, zm. 11 lutego 1993) – pielęgniarka, działaczka społeczna, więźniarka obozu koncentracyjnego w Oświęcimiu (nr 31526).
Życiorys.
Pochodziła z chłopskiej rodziny. Jej rodzice to Józef i Stefania z domu Pach. W rodzinnym Rychwałdku ukończyła szkołę podstawową, natomiast później uczyła się w Szkole Przemysłowej w Bielsku-Białej. W 1942 roku jej edukację przerwało aresztowanie przez Gestapo z powodu przynależności do Armii Krajowej. Do AK należeli również jej ojciec Józef oraz jej kuzyn Franciszek, który został powieszony w Szczyrku przez Niemców.
Aresztowana została 13 grudnia 1942 roku. 26 stycznia 1943 przewieziono ją do obozu koncentracyjnego w Oświęcimiu, którego została więźniarką (nr 31526). W styczniu 1945 roku brała udział w transporcie ewakuacyjnym w głąb Niemiec, podczas którego udało się jej uciec.
W latach 1945–1946 była członkiem Związku Młodzieży Wiejskiej „Wici” i prezesem koła w Rychwałdku.
W listopadzie 1949 roku wyszła za mąż za Jana Firleja z Rychwałdku.
W sierpniu 1951 roku podjęła pracę jako młodsza pielęgniarka w szpitalu w Żywcu. W 1954 roku ukończyła roczny kurs pielęgniarski, dzięki czemu otrzymała tytuł pielęgniarki dyplomowanej. W latach 1954–1963 pracowała jako pielęgniarka wydziałowa, a od 1963 do przejścia na emeryturę w 1987 roku jako pielęgniarka w Punkcie Krwiodawstwa przy Szpitalu Powiatowym w Żywcu.
Oprócz pracy zawodowej udzielała się aktywistycznie i charytatywnie. Działała m.in. przy akcjach krwiodawstwa, zbiórkach dla poszkodowanych podczas trzesięń ziemi, należała do HDK I PCK rejonu żywieckiego. Jako była więźniarka obozu koncentracyjnego należała do Miejskiego Koła ZBoWiD oraz Miejskiego Koła Inwalidów Wojennych w Żywcu. Brała udział w akcjach wyborczych do Sejmu I Rad Nadzorczych.
Zmarła 11 lutego 1993 roku. Została pochowana na Cmentarzu Przemienienia Pańskiego w Żywcu (Działka: 05, rząd: 20, grób: 03).

</doc>
<doc id="5434340" url="https://pl.wikipedia.org/wiki?curid=5434340" title="Olga Skálová">
Olga Skálová

Olga Skálová (ur. 25 kwietnia 1928 w Brnie) – czeska tancerka, choreografka i baletmistrzyni.
Życiorys.
Rozpoczęła naukę w wieku siedmiu lat w szkole baletowej Ivo Váni Psoty w Brnie pod kierunkiem A. M. Tymichovej, Miry Figarovej i Zory Šemberovej. Pierwszą pracę dostała w Państwowym Teatrze w Brnie w 1943 roku, gdzie pracowała przez prawie dziesięć lat, z wyjątkiem pełnego zaangażowania w latach 1944–1945. W 1952 roku przeniosła się do Teatru Narodowego w Pradze, gdzie jej sztuka zyskała popularność. Jej pierwszą rolą w Teatrze Narodowym w Pradze była solowa wariacja w pierwszym akcie baletu Jezioro łabędzie.
W 1957 roku wyjechała na półroczny staż do Moskiewskiej Szkoły Baletowej Teatru Bolszoj, gdzie studiowała pod kierunkiem profesor Sulamif Messererovej, ciotki słynnej Mai Plisieckiej.
Jej najsłynniejsze role powstały w Pradze pod choreograficznym kierownictwem Jiříego Němečka (Odetta i Odile w Jeziorze łabędzim Czajkowskiego, role w baletach Prokofiewa, Zobeida w Szeherezadzie Rimskiego-Korsakowa itp.). Cenne były też jej role w choreografiach Jiříego Blažka (Frygia w Spartakusie Chaczaturiana, Mefistofeles w Doktorze Fauście itp.). Grała także ze swoim mężem Wiktorem Malcewem (Desdemona w Otello). W Teatrze Narodowym pracowała do przejścia na emeryturę w 1975 roku.
Od 1969 roku uczyła zewnętrznie w Konserwatorium Tańca w Pradze. Często koncertowała za granicą (Włochy, ZSRR, Hiszpania, NRD, Polska, Kuba itp.), udzielała się także w politycznych organizacjach artystów (Związek Czeskich Artystów Dramatycznych). W latach 70. zaczęła skupiać się na własnej działalności choreograficznej. W połowie lat 70. opuściła Pragę i wróciła do Brna po drugiego męża, którym został prof. lekarz medycyny Jaromír Vašků, kierownik Katedry Fizjologii Patologicznej na Wydziale Lekarskim w Brnie. Najpierw pracowała jako baletmistrz w Balecie Brneńskim. Trzy lata później, w 1977 roku, została dyrektorem artystycznym. Pracowała również jako profesor tańca klasycznego w konserwatorium w Brnie.

</doc>
<doc id="5434341" url="https://pl.wikipedia.org/wiki?curid=5434341" title="Monika Kulczyk">
Monika Kulczyk

Monika Kulczyk (ur. 22 stycznia 1992 w Siedlcach) – polska aktorka teatralna i filmowa.
Życiorys.
W 2011 roku ukończyła Liceum Ogólnokształcące nr 1 im. Mikołaja Kopernika w Żywcu. Absolwentka Wydziału Aktorskiego filii krakowskiej Akademii Sztuk Teatralnych im. Stanisława Wyspiańskiego we Wrocławiu (2018).
Od 1 grudnia 2018 występuje gościnnie w przedstawieniu "KRÓLOWIE STRZELCÓW, sport w cieniu imperium" na scenie Teatru Nowego w Zabrzu.
Filmografia.
Filmy:
Seriale:

</doc>
<doc id="5434348" url="https://pl.wikipedia.org/wiki?curid=5434348" title="Kuki (wykonawca)">
Kuki (wykonawca)

Kuki, właśc. Kamil Rymaszewski – raper z Legnicy. Swoją karierę rozpoczął w 2010 roku. Słynie z kontrowersyjnych, szowinistycznych i chamskich tekstów. Został wyróżniony złotą płytą za singiel „Wakacyjne pierdolenie twojej starej na basenie”.
Występuje w duecie z Madafaką w zespole o nazwie 2NP, co stanowi skrót od „Najebani Na Pogrzebie”.
Nagrody i wyróżnienia.
Złota płyta za singiel "Wakacyjne pierdolenie twojej starej na basenie" (przyznana dnia 11 sierpnia 2021).

</doc>
<doc id="5434349" url="https://pl.wikipedia.org/wiki?curid=5434349" title="Port lotniczy Užice-Ponikwe">
Port lotniczy Užice-Ponikwe



</doc>
<doc id="5434350" url="https://pl.wikipedia.org/wiki?curid=5434350" title="Horn of the Abyss">
Horn of the Abyss



</doc>
<doc id="5434351" url="https://pl.wikipedia.org/wiki?curid=5434351" title="Mały Rachowiec">
Mały Rachowiec

Mały Rachowiec (840 m) – wzgórze w Beskidzie Żywieckim w Grupie Wielkiej Raczy. Znajduje się w bocznym grzbiecie, który odgałęzia się w kierunku wschodnim od punktu zwornikowego o nazwie Gomułka, położonego w głównym grzbiecie po południowej stronie Przełęczy Zwardońskiej. Zachodnie stoki grzbietu Rachowca opadają do dolin potoków Roztoka, północne i wschodnie do doliny Czernej, południowe do doliny potoku Słanica.
Ze szczytu można podziwiać: w kierunku północno-zachodnim Przełęcz Zwardońską i Przełęcz Przysłop, w kierunku północnym Ochodzitą (894 m) i masyw Baraniej Góry (1220 m), kierunku południowo-zachodnim dolinę Słanicy z panoramą wzniesień Beskidu Granicznego (863 m) i Skalanki (867 m), a pomiędzy nim Przełęcz Graniczne (755 m). W kierunku południowo-wschodnim widok na pobliski Rachowiec (954 m) wraz z wyciągiem narciarskim Duży Rachowiec.
Na Małym Rachowcu znajduje się osiedle o tej samej nazwie.
Turystyka.
Narciarstwo.
Na zachodnim zboczu wzgórza znajduje się ośrodek Stacja Narciarska Zwardoń Ski, który zawiera czteroosobową kanapę i taśmę do nauki jazdy dla dzieci.
Noclegi.
Osiedle Mały Rachowiec posiada bogatą ofertę noclegową: głównie w agroturystykach.
Szlaki górskie.
Przez Mały Rachowiec przebiegają trzy szlaki górskie: czerwony, zielony i żółty.

</doc>
<doc id="5434353" url="https://pl.wikipedia.org/wiki?curid=5434353" title="Nhân Dân">
Nhân Dân

Nhân Dân (Naród) – organ partyjny Komunistycznej Partii Wietnamu.
Charakterystyka.
Według gazety określana jest jako „głos partii, państwa i narodu wietnamskiego”. Ma dzienny nakład 180 000 egzemplarzy; wydanie weekendowe – "Nhân Dân cuối tuần", ma nakład 110 000 egz., a miesięcznik – 130 000 egz.; od 21 czerwca 1998 jest też wydawana "online".
Gazeta została po raz pierwszy opublikowana 11 marca 1951. Jej poprzedniczkami były gazety "Cờ Giải phóng" (1942-1945) oraz "Sự Thật" (1945-1950).
Siedziba.
mieści się przy 71 "Hàng Trống St".

</doc>
<doc id="5434363" url="https://pl.wikipedia.org/wiki?curid=5434363" title="Bleżowo">
Bleżowo

Bleżowo (, "Błażowe") – wieś na Ukrainie, w obwodzie rówieńskim, w rejonie sarneńskim, w hromadzie Rokitno. W 2001 liczyła 1380 mieszkańców.
W okresie międzywojennym wieś znajdowała się w granicach II RP, wchodząc w skład gminy Berezów w powiecie stolińskim, w województwie poleskim.

</doc>
<doc id="5434365" url="https://pl.wikipedia.org/wiki?curid=5434365" title="Piszczane (rejon starobielski)">
Piszczane (rejon starobielski)

Piszczane () – wieś na Ukrainie, w obwodzie ługańskim, w rejonie starobielskim, w hromadzie Czmyriwka. W 2001 liczyła 1896 mieszkańców, spośród których 1589 wskazało jako ojczysty język ukraiński, 291 rosyjski, 3 białoruski, 1 ormiański, 9 romski, a 3 inny.

</doc>
<doc id="5434366" url="https://pl.wikipedia.org/wiki?curid=5434366" title="Kuriacziwka (hromada Markiwka)">
Kuriacziwka (hromada Markiwka)

Kuriacziwka () – wieś na Ukrainie, w obwodzie ługańskim, w rejonie starobielskim, w hromadzie Markiwka. W 2001 liczyła 627 mieszkańców, spośród których 599 wskazało jako ojczysty język ukraiński, a 28 rosyjski.

</doc>
<doc id="5434367" url="https://pl.wikipedia.org/wiki?curid=5434367" title="Hufiec ZHP Płock im. Obrońców Płocka 1920r.">
Hufiec ZHP Płock im. Obrońców Płocka 1920r.

Hufiec ZHP Płock im. Obrońców Płocka 1920 roku – terytorialna wspólnota jednostek harcerskich Związku Harcerstwa Polskiego działających na terenie miasta Płocka w ramach Chorągwi Mazowieckiej ZHP.
Historia.
1912 r. - Pierwszy zastęp skautów.
1913 r. - powstaje pierwsza konspiracyjna drużyna skautek.
1914 r. - powstaje druga konspiracyjna drużyna skautek.
1915 r. - powstaje drużyna harcerska im. Tadeusza Kościuszki.
1916 r. - Pierwsza Drużyna Harcerzy Wojennych.
1916 r. – Powstaje Płocka Chorągiew Harcerzy.
1917 r. – zmarła druhna Genia Majdecka.
1917 r. - Płock siedzibą okręgu płockiego. 
1917 r. - Przewodniczący Naczelnej Komendy ZHP ks. Jan Mauersberger i Szef Głównej Kwatery Męskiej dh. Piotra Olewińskiego, odwiedzą Płock.
1917 r. – powstaje drużyna im. Bartosza Głowackiego.
1920 r. – powstaje drużyna im. Ks. Ignacego Skorupki.
1920 r. – powstaje drużyna im. Zawiszy Czarnego.
1920 r. - udział harcerzy w obronie Płocka. Poległ w niej Antolek Gradowski.
1921 r. - marszałek Józef Piłsudski odwiedza miasto i dekoruje krzyżem walecznych harcerzy – Tadeusza Jeziorowskiego, Józefa Kaczmarskiego i Antolka Gradowskiego - pośmiertnie.
1921 r. - przekazanie posiadłości Majdeckich dla ZHP.
1923 r. – powstają drużyny: im. J. Poniatowskiego i St. Czarnieckiego.
1924 r. - rozpad komendy hufca.
1925 r. - Klemens Jędrzejewski reaktywuje Komendę Hufca.
1926 r. - Hufiec otrzymuje imię generała Zygmunta Padlewskiego.
1931 r. – wcielenie Chorągwi płocko – włocławskiej do Chorągwi Mazowieckiej.
1932 r.- hm. Ładysław Żelazowski zostaje mianowany komendantem Hufca Harcerzy w Płocku.
1933 r. - Hufiec Płock otrzymuje miano hufca żeglarskiego.
1934 r. - Rozpoczęto montowanie krótkofalowej stacji nadawczej w siedzibie Komendy Hufca mieszczącej się Gimnazjum St. Małachowskiego.
1935 r. - Hufiec płocki wziął udział w ogólnopolskim Zlocie z okazji 25 lecia powstania Harcerstwa w Spale. Udział wzięło 80 harcerzy płockich podzielonych na 2 drużyny.
1938 r. - 25 lecie Harcerstwa w Płocku. Z tej okazji wydano odznakę 25 lecia Harcerstwa na Mazowszu Płockim.
1938 r. – stan osobowy Żeglarskiego Hufca w Płocku to 1120 harcerzy.
1939 r. – Powstanie Tajnego Hufca Harcerskiego w Płocku
1945 r. - Powstanie Komendy Hufca po wojnie. Reaktywacja działalności harcerskiej.
1946 r. - Powstanie drużyny artystycznej (obecnie 98 Artystyczna Drużyna Harcerska im. Oskara Kolberga). Jest podstawą, z której powstał Harcerski Zespół Pieśni i Tańca „Dzieci Płocka”
1948 r. - Hufiec Harcerek otrzymał Sztandar ufundowany przez Miejską Radę przyjaciół Harcerstwa
1948 r. - Zlot Chorągwi Mazowieckiej z okazji 35-lecia harcerstwa na Mazowszu Płockim
1961 r. – Hufiec Płock, otrzymuje nowy sztandar. Do tej pory posługiwał się sztandarem Drużyny Harcerskiej działającej przy Szkole Handlowej.
1977 r. - Uchwałą Rady Miejskiej w Płocku z dnia 4 listopada 1977 roku Hufiec otrzymał imię I Dywizji Piechoty.
1997 r. - roku Komenda Hufca ZHP przeniosła się z kina Przedwiośnie na ul. Tumskiej do Stanicy im. Geni Majdeckiej na ul. Krótkiej 3a.
1997 r. - obchody 85 rocznicy powstania harcerstwa w Płocku.
2010 r. – Hufiec, po zakończeniu kampanii bohater, otrzymuje imię „Obrońców Płocka 1920 r.” oraz otrzymuje nowy sztandar.
2012 r. – 100 lecie harcerstwa w Płocku 
2022 r. – 110 lat harcerstwa w Płocku 
Komendantki i komendanci hufca.
Wykaz chronologiczny znanych komendantek i komendantów hufca od 1912 roku.
Hufiec Harcerek
Hufiec Harcerzy
Tajny Hufiec Harcerski
Hufiec Żeński w latach 1945–1950
Hufiec męski w latach 1945– 1950
Hufiec ZHP Płock po 1956
Władze hufca.
Wybrane na zjeździe zwyczajnym. Komenda hufca wybrana została na zjeździe nadzwyczajnym 8 stycznia 2022 roku.
Komenda hufca
Jednostki Hufca.
W Hufcu działają gromady zuchowe, drużyny harcerskie,starszoharcerskie oraz wędrownicze. 
Poniższy wykaz przedstawia stan na 01.02.2023 .
Gromady Zuchowe 
Drużyny harcerskie 
Drużyny starszoharcerskie 
Drużyny wędrownicze 
Szczepy 
Kluby specjalnościowe 
Kręgi Instruktorskie 
Pieśń Hufca.
Od 14 listopada 2015 roku pieśń "W nadwiślańskim grodzie" z roku 1946 której autorem jest hm. Jan Chojnacki. Została napisana w 1946.
Tekst:
W nadwiślańskim grodzie
W nadwiślańskim grodzie,
Wśród prastarych wież,
Piosenka wesoła
Płynie wzdłuż i wszerz!
Refren:
Idziemy w dal
Mazowsza dzieci młode,
Serce się pal,
Wiślaną ogrzej wodę!
Idziemy w przód,
Od zuchów aż do szarż!
Wiwat nasz gród
I płocki Hufiec marsz!
Pogoda czy słota,
Słońce albo deszcz,
Nie ma dla nas błota,
Zawsze humor jest.
Refren:
Idziemy w dal (...)
Gdy chcesz być wesoły,
Mieć pogodną twarz,
Rzuć troski, mozoły,
Wstępuj w hufiec nasz.
Refren:
Idziemy w dal (...)
100 lecie harcerstwa w Płocku.
W 2012 roku, z okazji założenia w 1912 roku przez Stefana Staszewskiego zastępu „Orłów”, środowiska harcerskie w Płocku świętowały 100-lecie harcerstwa na ziemi płockiej. Jednym z elementów rocznicy była wystawa „Służba i przygoda. 100 lat harcerstwa na Tumskim Wzgórzu”, prezentowana w Muzeum Mazowieckim w Płocku.
Z okazji 100 lecia ustanowiona została "Honorowa Odznaka Stulecia Harcerstwa Płockiego", którą uhonorowano instruktorów Hufca zasłużonych dla jego działalności.
Publikacje.
W roku 2012 z okazji 100 lecia harcerstwa w Płocku wydana została książka "Dzieje Harcerstwa Płockiego 1912–2012", autorstwa hm. Benedykta Sandomierskiego z ZHP oraz phm. Michała Kacprzaka z ZHR. 
W roku 2015 z okazji 80 lecia rozpoczęcia działalności Krótkofalarskiej wydana została książka "Dzieje Krótkofalarstwa Płockiego 1934–2014", autorstwa hm. Benedykta Sandomierskiego i Daniela Korzana
Odznaki Hufca ZHP Płock.
Jest najwyższym wyróżnieniem dla instruktorów, którzy wykazują postawę zgodną z ideą posiadanego stopnia instruktorskiego oraz zgodną z Kodeksem Instruktorskim. Jest honorowym wyróżnieniem dla osób oraz instytucji zasłużonych dla Hufca ZHP PŁOCK za szczególne osiągnięcia w działalności promującej oraz pomnażającej dorobek i chlubne tradycje płockiego harcerstwa.
Odznaka Hufca ZHP PŁOCK występuje jako Odznaka Honorowa oraz w trzech stopniach:
I stopień – odznaka złota,
II stopień – odznaka srebrna,
III stopień – odznaka brązowa.
Ustanowiona z okazji 85 lat harcerstwa w Płocku. Przyznawana była wraz z numerowaną legitymacją imienną
Ustanowiona z okazji 100 lecia harcerstwa w Płocku. Przyznawana była wraz z numerowaną legitymacją imienną.
Bibliografia.
B. Sandomierski, M. Kacprzak, Dzieje Harcerstwa Płockiego 1912-2012, Płock,2013. &lt;br&gt;B. Sandomierski, D. Korzan, Dzieje Krótkofalarstwa Płockiego 1934-2014, Płock,2015.

</doc>
<doc id="5434369" url="https://pl.wikipedia.org/wiki?curid=5434369" title="Józefa Famielec">
Józefa Famielec

Józefa Famielec – polska ekonomistka, dr hab. nauk ekonomicznych, profesor zwyczajny Katedry Polityki Przemysłowej i Ekologicznej Wydziału Finansów i Prawa Uniwersytetu Ekonomicznego w Krakowie.
Życiorys.
24 października 1994 habilitowała się na podstawie pracy zatytułowanej "Wybór między wytwarzaniem a zakupem środków produkcji w strategii przedsiębiorstw przemysłowych". 6 kwietnia 2001 uzyskała tytuł profesora nauk ekonomicznych. Pracowała w Instytucie Zarządzania na Wydziale Zarządzania i Administracji Akademii Świętokrzyskiej im. Jana Kochanowskiego.
Została zatrudniona na stanowisku profesora w Wyższej Szkole Zarządzania i Bankowości w Krakowie, w Katedrze Marketingu Małopolskiej Wyższej Szkole Ekonomicznej w Tarnowie, oraz w Instytucie Finansów, Kolegium Ekonomii, Finansów i Prawa Uniwersytetu Ekonomicznego w Krakowie.
Awansowała na stanowisko profesora zwyczajnego w Katedrze Polityki Przemysłowej i Ekologicznej na Wydziale Finansów i Prawa Uniwersytetu Ekonomicznego w Krakowie.
Była kierownikiem Katedry Polityki Przemysłowej i Ekologicznej Wydziału Finansów i Prawa Uniwersytetu Ekonomicznego w Krakowie, oraz Katedry Marketingu Małopolskiej Wyższej Szkole Ekonomicznej w Tarnowie.
Jest członkiem Komisji Nauk Ekonomicznych i Statystyki Oddziału Polskiej Akademii Nauk w Krakowie.

</doc>
<doc id="5434370" url="https://pl.wikipedia.org/wiki?curid=5434370" title="Maciej Szumigała">
Maciej Szumigała

Maciej Marian Szumigała (ur. 8 lutego 1954, zm. 1 marca 2023) – polski specjalista w zakresie budownictwa, doktor habilitowany, profesor Politechniki Poznańskiej
Życiorys.
Był absolwentem Politechniki Poznańskiej, w 1988 uzyskał doktorat, w 2008 habilitował się na podstawie pracy zatytułowanej "Zespolone stalowo-betonowe konstrukcje szkieletowe pod obciążeniem doraźnym". Został zatrudniony na stanowisku profesora uczelni w Instytucie Nauk Technicznych, 
Uczelni Państwowej Akademii Nauk Stosowanych im. Hipolita Cegielskiego w Gnieźnie i w Instytucie Budownictwa na Wydziale Inżynierii Lądowej i Transportu Politechniki Poznańskiej.
Awansował na stanowisko profesora nadzwyczajnego w Instytucie Konstrukcji Budowlanych na Wydziale Budownictwa i Inżynierii Środowiska Politechniki Poznańskiej, oraz w Instytucie Zarządzania i Transportu Państwowej Wyższej Szkole Zawodowej im. Hipolita Cegielskiego w Gnieźnie.
Był członkiem Rady Dyscypliny Naukowej – Inżynierii Lądowej i Transportu Politechniki Poznańskiej.

</doc>
<doc id="5434378" url="https://pl.wikipedia.org/wiki?curid=5434378" title="Hjalmar Johansson">
Hjalmar Johansson

Carl August Hjalmar Johansson (ur. 20 stycznia 1874 w Karlskronie, zm. 30 września 1957 w Sztokholmie) – szwedzki skoczek do wody i pływak. Dwukrotny medalista olimpijski.
Życiorys.
Wziął udział w igrzyskach międzyolimpijskich w 1906 w Atenach, gdzie zajął 6. miejsce w skokach do wody z wieży, 8. miejsce w pływaniu na 100 m stylem dowolnym, a także 19. miejsce w konkurencji lekkoatletycznej – skoku w dal z miejsca.
Na igrzyskach olimpijskich w 1908 w Londynie zwyciężył w skokach standardowych z wieży wyprzedzając innego Szweda Karla Malmströma, a w pływaniu na 200 m stylem klasycznym odpadł w eliminacjach.
Zdobył srebrny medal w skokach standardowych i dowolnych z wieży na igrzyskach olimpijskich w 1912 w Sztokholmie, przegrywając jedynie z Erikiem Adlerzem oraz zajął 4. miejsce w skokach standardowych z wieży.
W 1982 został wybrany do International Swimming Hall of Fame.

</doc>
<doc id="5434385" url="https://pl.wikipedia.org/wiki?curid=5434385" title="Nasser Bouiche">
Nasser Bouiche

Nasser Bouiche (ar. ناصر بويش; ur. 18 czerwca 1960 w Algierze) – algierski piłkarz grający na pozycji ofensywnego pomocnika. W swojej karierze rozegrał 26 meczów i strzelił 4 gole w reprezentacji Algierii.
Kariera klubowa.
Całą swoją karierę piłkarską Bouiche spędził w klubie MP Algier. W sezonie 1977/1978 zadebiutował w jego barwach w pierwszej lidze algierskiej i grał w nim do 1987 roku. W sezonach 1977/1978 i 1978/1979 wywalczył z nim dwa mistrzostwa Algierii, a w sezonie 1982/1983 zdobył z nim Puchar Algierii.
Kariera reprezentacyjna.
W reprezentacji Algierii Bouiche zadebiutował 31 maja 1981 roku w przegranym 0:1 meczu eliminacji do MŚ 1982 z Nigrem. W 1984 roku był w kadrze Algierii na Puchar Narodów Afryki 1984. Rozegrał w nim jeden mecz grupowy, z Malawi (3:0) i strzelił w nim gola. Z Algierią zajął 3. miejsce w tym turnieju.
W 1986 roku Bouiche powołano do kadry na Puchar Narodów Afryki 1986. Nie wystąpił w nim ani razu. Od 1981 do 1985 roku rozegrał w kadrze narodowej 26 meczów i strzelił 4 gole.

</doc>
<doc id="5434386" url="https://pl.wikipedia.org/wiki?curid=5434386" title="Alexandra Pop">
Alexandra Pop

Alexandra Pop (ur. 4 lutego 1927 we wsi Bistra, okręg Alba, zm. 2 kwietnia 1950) – rumuńska studentka, działaczka antykomunistycznego ruchu oporu, ofiara represji.
Życiorys.
Córka Gheorghe i Marii z d. Balea. Studiowała na wydziale prawa Uniwersytetu w Klużu. Przed wyborami parlamentarnymi w listopadzie 1946 zaangażowała się w akcję przekonywania mieszkańców Klużu, aby nie głosowali na komunistów. Zagrożona aresztowaniem opuściła miasto i dołączyła do oddziału partyzanckiego, dowodzonego przez mjr Nicolae Dabiję, działającego w Górach Zachodniorumuńskich. Aresztowana przez Securitate 4 marca 1949. Sąd Wojskowy w Sybinie 4 października 1949 skazał Alexandrę Pop na karę dożywotniego pozbawienia wolności. W trakcie przenoszenia skazanej do innego więzienia (tzw. transport śmierci) 2 kwietnia 1950 została zastrzelona przez konwojentów, wraz z 12 innymi więźniami.
Ofiarami komunistycznych represji byli także rodzice Alexandry i jej dziadkowie.

</doc>
<doc id="5434391" url="https://pl.wikipedia.org/wiki?curid=5434391" title="Białogrzybówka ługowata">
Białogrzybówka ługowata

Białogrzybówka ługowata ("Atheniella delectabilis" (Peck) Lüderitz &amp; H. Lehmann) – gatunek grzybów z rodziny grzybówkowatych ("Mycenaceae").
Systematyka i nazewnictwo.
Pozycja w klasyfikacji według Index Fungorum: "Atheniella, Mycenaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten opisał go w 1875 r. Charles Horton Peck, nadając mu nazwę "Agaricus delectabilis". Obecną nazwę nadali mu M. Lüderitz i H. Lehmann w 2018 r.
Ma 12 synonimów. Niektóre z nich:
F. Kwieciński w 1896 r. nadał mu polską nazwę pępkowiec wysmukły, Władysław Wojewoda w 2003 r. zmienił ją na białogrzybówka ługowata. Obydwie nazwy są niespójne z aktualną nazwą naukową.
Morfologia.
Średnica 3–8 mm, kształt początkowo półkulisty do wypukłego z nieco podwiniętym i falistym brzegiem, później niemal płaski z lekko wklęsłym lub garbkowatym środkiem i prostym brzegiem, higrofaniczny; w stanie wilgotnym przezroczyście prążkowany na brzegu. Powierzchnia u młodych okazów biała, u starszych żółtawa, naga lub delikatnie owłosiona.
Dobrze rozwinięte, dochodzące do brzegu kapelusza i nieco zbiegające na trzon, rzadkie, białe.
Wysokość 8–15 mm, grubość 0,5–1,5 mm, bardzo smukły, cylindryczny lub lekko rozszerzony u nasady, prosty. Powierzchnia drobno owłosiona, u podstawy z białą grzybnią.
Zarodniki 7,6–9,5 × 3,8–5 μm, Q = 1,9, szeroko elipsoidalne lub nieco łezkowate, cienkościenne, szkliste. Podstawki 27–33 × 7–8 μm, 4-zarodnikowe lub 2-zarodnikowe, maczugowate ze sprzążkami bazalnymi. Cystydy 27–45 × 6,5–12 μm, butelkowate, wrzecionowate z długą szyją, szkliste, cienkościenne lub lekko grubościenne. Skórka typu "cutis", składająca się z promieniście rozmieszczonych, szklistych, cienkościennych, cylindrycznych strzępek o szerokości do 6,5 μm z licznymi, torbielowatymi naroślami o długości do 25 μm i szerokości 5 μm. Pileocystyd brak. Kaulocystydy 15–55 × 5,5–11 μm, skąpe lub liczne, o zmiennym kształcie, cylindryczne, wrzecionowate, maczugowate lub butelkowate, czasem z półkulistym wierzchołkiem, szkliste, cienkościenne. Na strzępkach są sprzążki.
Występowanie i siedlisko.
Występuje głównie w Europie i jest tu szeroko rozprzestrzeniony. Opisano występowanie tego gatunku także na nielicznych stanowiskach w Ameryce Północnej i Azji. W Polsce W. Wojewoda w 2003 r. przytoczył około 10 stanowisk. Znajduje się na "Czerwonej liście roślin i grzybów Polski". Ma status V – gatunek narażony, który prawdopodobnie w najbliższej przyszłości przesunie się do kategorii wymierających, jeśli nadal będą działać czynniki zagrożenia.
Grzyb saprotroficzny. Występuje w lasach i nad brzegami strumieni na opadłych gałęziach drzew, zwłaszcza jodły pospolitej, oraz na opadłych liściach lepiężnika.

</doc>
<doc id="5434392" url="https://pl.wikipedia.org/wiki?curid=5434392" title="Atheniella delectabilis">
Atheniella delectabilis



</doc>
<doc id="5434393" url="https://pl.wikipedia.org/wiki?curid=5434393" title="Hemimycena delectabilis">
Hemimycena delectabilis



</doc>
<doc id="5434397" url="https://pl.wikipedia.org/wiki?curid=5434397" title="Marriott Vacation Club">
Marriott Vacation Club

Marriott Vacation Club – amerykańska sieć hotelowa należąca do Marriott Vacations Worldwide, a tym samym grupy Marriott International. Powstała w 1984 r. Do sieci należą 102 hotele z łącznie 9 878 pokojami (31 grudnia 2021). Obiekty należące do sieci składają się z jednego, dwóch lub trzech pokoi.
Historia.
17 kwietnia 1984 r. w Hilton Head Island w stanie Karolina Południowa założona zostaje firma Marriott Ownership Resorts, Inc., która w wymiku przejęcia firmy American Resorts stała się Marriott's Monarch at Sea Pines. W 1987 r. Marriott Rewards rozpoczął współpracę z Marriott Ownership Resorts. Trzy lata później Marriott rozpoczyna współpracę partnerską z Interval Leisure Group, umożliwiając właścicielom wymianę ich macierzystych obiektów na dostęp do innych miejsc wypoczynkowych na całym świecie. W 1995 r. nazwa Marriott Ownership Resorts, Inc. została zmieniona na Marriott Vacation Club International (MVCI). W 1996 r. Marriott Vacation Club International otworzył swój pierwszy europejski obiekt o nazwie Marriott's Marbella Beach Club na Costa del Sol w Marbelli, w Hiszpanii. W 2007 r. Marriott Vacation Club International zaczął sprzedawać swoją podstawową markę timeshare jako Marriott Vacation Club. 
W listopadzie 2011 r. Marriott Vacation Club został wydzielony z Marriott International i stał się spółką notowaną na giełdzie NYSE w ramach nowej spółki macierzystej Marriott Vacations Worldwide z siedzibą w Orlando na Florydzie. Marriott Vacation Club utrzymuje relacje z Marriott International, umożliwiając gościom rezerwację pokoi za pośrednictwem jego strony internetowej.
W 2016 roku Marriott Vacation Club wprowadził markę Marriott Vacation Club Pulse. Są to obiekty położone w miastach, przeznaczone na krótsze pobyty. 
Hotele.
Do sieci należy 96 hoteli na całym świecie, w tym cztery hotele w Europie. W Polsce hotele Marriott Vacation Club nie występują (3 marzec 2023).

</doc>
<doc id="5434399" url="https://pl.wikipedia.org/wiki?curid=5434399" title="Piwdenne (obwód dniepropetrowski)">
Piwdenne (obwód dniepropetrowski)

Piwdenne () – wieś na Ukrainie, w obwodzie dniepropetrowskim, w rejonie nikopolskim, w hromadzie Perszotrawnewe. W 2001 liczyła 1327 mieszkańców, spośród których 1148 wskazało jako ojczysty język ukraiński, 172 rosyjski, 1 mołdawski, 1 bułgarski, 3 białoruski, a 2 inny.

</doc>
<doc id="5434400" url="https://pl.wikipedia.org/wiki?curid=5434400" title="Marije Deda">
Marije Deda

Marije Deda właśc. Marije Zojzi (ur. 1916 w Szkodrze, zm. 5 grudnia 1946) – Albanka, ofiara represji komunistycznych.
Życiorys.
Pochodziła z rodziny prześladowanej przez reżim komunistyczny, była córką Shtjefëna. W 1946 poślubiła Pjetëra Dedę, który do 1944 walczył przeciwko Niemcom, a następnie w oddziale antykomunistycznego ruchu oporu. Marije Deda była jedną z organizatorek powstania postrybskiego. Po jego upadku ukrywała się wraz z mężem i Gasperem Zefim we wsiach Sheldi i Rragam. W grudniu 1946 ich kryjówka została odkryta przez funkcjonariuszy Departamentu Obrony Ludu. Wczesnym rankiem 5 grudnia 1946 zostali okrążeni przez siły bezpieczeństwa w lesie, w miejscu zwanym Hija e Madhe i wezwani do poddania. Marije odrzuciła to wezwanie i jako pierwsza zaczęła strzelać z rewolweru. W walce zginęła cała trójka, Pjetër Deda ciężko ranny, zmarł wkrótce po walce. Ciała zastrzelonych pochowano w nieznanym miejscu.

</doc>
<doc id="5434406" url="https://pl.wikipedia.org/wiki?curid=5434406" title="Nowomykołajiwka (rejon dnieprzański)">
Nowomykołajiwka (rejon dnieprzański)

Nowomykołajiwka () – wieś na Ukrainie, w obwodzie dniepropetrowskim, w rejonie dnieprzańskim, w hromadzie Surśko-Łytowśke. W 2001 liczyła 1314 mieszkańców, spośród których 1145 wskazało jako ojczysty język ukraiński, 164 rosyjski, 1 ormiański, 3 inny, a 1 osoba się nie zadeklarowała.

</doc>
<doc id="5434409" url="https://pl.wikipedia.org/wiki?curid=5434409" title="Bohdaniwka (rejon pawłohradzki)">
Bohdaniwka (rejon pawłohradzki)

Bohdaniwka () – wieś na Ukrainie, w obwodzie dniepropetrowskim, w rejonie dnieprzańskim, siedziba hromady. W 2001 liczyła 5016 mieszkańców, spośród których 438 wskazało jako ojczysty język ukraiński, 4571 rosyjski, 1 mołdawski, 1 grecki, a 5 inny.

</doc>
<doc id="5434411" url="https://pl.wikipedia.org/wiki?curid=5434411" title="Nowopetriwka (rejon nowomoskowski)">
Nowopetriwka (rejon nowomoskowski)

Nowopetriwka () – wieś na Ukrainie, w obwodzie dniepropetrowskim, w rejonie nowomoskowskim, w hromadzie Mahdałyniwka. W 2001 liczyła 855 mieszkańców, spośród których 788 wskazało jako ojczysty język ukraiński, 46 rosyjski, 20 ormiański, a 1 romski.

</doc>
<doc id="5434413" url="https://pl.wikipedia.org/wiki?curid=5434413" title="Bahate (rejon nowomoskowski)">
Bahate (rejon nowomoskowski)

Bahate () – wieś na Ukrainie, w obwodzie dniepropetrowskim, w rejonie nowomoskowskim, w hromadzie Pereszczepyne. W 2001 liczyła 662 mieszkańców, spośród których 623 wskazało jako ojczysty język ukraiński, a 39 rosyjski.

</doc>
<doc id="5434415" url="https://pl.wikipedia.org/wiki?curid=5434415" title="Horbiwci (obwód czerniowiecki)">
Horbiwci (obwód czerniowiecki)

Horbiwci () – wieś na Ukrainie, w obwodzie czerniowieckim, w rejonie czerniowieckim, w hromadzie Terebłecze. W 2001 liczyła 932 mieszkańców, spośród których 910 wskazało jako ojczysty język ukraiński, 5 rosyjski, 1 mołdawski, 15 rumuński, a 1 białoruski.

</doc>
<doc id="5434417" url="https://pl.wikipedia.org/wiki?curid=5434417" title="Hrusziwci">
Hrusziwci

Hrusziwci () – wieś na Ukrainie, w obwodzie czerniowieckim, w rejonie dniestrzańskim, w hromadzie Kelmieńce. W 2001 liczyła 1327 mieszkańców, spośród których 1315 wskazało jako ojczysty język ukraiński, 10 rosyjski, a 2 mołdawski.

</doc>
<doc id="5434418" url="https://pl.wikipedia.org/wiki?curid=5434418" title="Asim Vokshi">
Asim Vokshi

Asim Vokshi - (ur. 1909 w Gjakovej, zm. 4 października 1937 pod Fuente del Ebro) – albański komunista, pochodzący z Kosowa.
Życiorys.
Uczył się w Gjakovej, a następnie w szkole w Kolgecaju. Po ukończeniu gimnazjum w Szkodrze wyjechał do Włoch, gdzie ukończył szkołę wojskową w stopniu porucznika. Po powrocie do kraju służył w żandarmerii. W latach 30. Vokshi współpracował z Ali Kelmendim, który wprowadził go do środowiska komunistycznego. W 1935 w Tiranie zamieszkała matka Vokshiego Sabrije, która udostępniała swój dom na spotkania tirańskiej grupy komunistycznej, kierowanej przez Hasana Reçiego. W 1935 wziął udział w antypaństwowej rebelii w Fierze, za co spędził kilka miesięcy w więzieniu. W 1936 na wieść o wybuchu hiszpańskiej wojny domowej opuścił kraj i przedostał się do Hiszpanii. Wstąpił do włoskiej Brygady Garibaldiego, w której dowodził kompanią. Wziął udział w walkach pod Fuente del Ebro, gdzie zginął w walce.
Pamięć.
Imię Vokshiego noszą ulice w Tiranie, Kamzie i w Kuçovëj, a także szkoły w Tiranie i w Prisztinie. Przed Pałacem Kultury w Gjakovej noszącym imię Vokshiego znajduje się jego popiersie.

</doc>
<doc id="5434420" url="https://pl.wikipedia.org/wiki?curid=5434420" title="Moustafa Aboul Dahab">
Moustafa Aboul Dahab

Moustafa Aboul Dahab (ur. 15 grudnia 1961) – egipski piłkarz grający na pozycji prawego obrońcy. W swojej karierze rozegrał 1 mecz w reprezentacji Egiptu.
Kariera klubowa.
W swojej karierze piłkarskiej Dahab grał w klubie Al-Masry Port Said, w którym zadebiutował w 1983 roku i w którym grał do 1992 roku.
Kariera reprezentacyjna.
W reprezentacji Egiptu Dahab zadebiutował 2 marca 1986 w przegranym 0:1 towarzyskim meczu z Rumunią, rozegranym w Aleksandrii i był to jego jedyny rozegrany mecz w kadrze narodowej. W 1986 roku został powołany do kadry na Puchar Narodów Afryki 1986. Z Egiptem wywalczył mistrzostwo Afryki, jednak na tym turnieju nie zagrał ani razu.

</doc>
<doc id="5434427" url="https://pl.wikipedia.org/wiki?curid=5434427" title="Ali Shehata">
Ali Shehata

Ali Shehata (ur. 25 kwietnia 1959) – egipski piłkarz grający na pozycji prawego obrońcy. W swojej karierze grał w reprezentacji Egiptu.
Kariera klubowa.
W swojej karierze piłkarskiej Shehata grał w klubie El Mokawloon SC, w którym zadebiutował w 1981 roku i w którym grał do 1994 roku. W sezonie 1982/1983 wywalczył z nim mistrzostwo Egiptu, a w sezonie 1989/1990 zdobył z nim Puchar Egiptu. W 1982 i 1983 roku zdobył Puchar Zdobywców Pucharów.
Kariera reprezentacyjna.
W reprezentacji Egiptu Shehata zadebiutował w 1983 roku. W 1984 roku zajął z Egiptem 4. miejsce w Pucharze Narodów Afryki 1984. W 1986 roku został powołany do kadry na Puchar Narodów Afryki 1986. Z Egiptem wywalczył mistrzostwo Afryki. Na tym turnieju zagrał w pięciu meczach: grupowych z Senegalem (0:1), z Wybrzeżem Kości Słoniowej (2:0) i Mozambikiem (2:0), półfinałowym z Marokiem (1:0) i finałowym z Kamerunem (0:0, k. 5:4). W kadrze narodowej grał do 1993 roku.

</doc>
<doc id="5434431" url="https://pl.wikipedia.org/wiki?curid=5434431" title="Nasser El-Tallis">
Nasser El-Tallis

Nasser El-Tallis (ur. 25 września 1964) – egipski piłkarz grający na pozycji defensywnego pomocnika. W swojej karierze rozegrał 6 meczów w reprezentacji Egiptu.
Kariera klubowa.
Swoją karierę piłkarską El-Tallis rozpoczął w klubie Ghazl El-Mehalla, w którym zadebiutował w 1984 roku. Grał w nim do 1991 roku i wtedy też przeszedł do El Mokawloon SC, w którym spędził dwa sezony. Z kolei w latach 1993-1995 grał w Al-Masry Port Said, w którym zakończył karierę.
Kariera reprezentacyjna.
W reprezentacji Egiptu El-Tallis zadebiutował 29 stycznia 1986 w przegranym 0:4 towarzyskim meczu z Anglią, rozegranym w Kairze. W tym samym roku został powołany do kadry na Puchar Narodów Afryki 1986. Z Egiptem wywalczył mistrzostwo Afryki. Na tym turnieju rozegrał jeden mecz, grupowy z Senegalem (0:1). Od 1986 do 1991 w kadrze narodowej zagrał 6 razy.

</doc>
<doc id="5434433" url="https://pl.wikipedia.org/wiki?curid=5434433" title="Zbigniew Piotrowski (polityk)">
Zbigniew Piotrowski (polityk)

Zbigniew Jan Piotrowski (ur. 1 stycznia 1947 w Zboiskach) – polski działacz partyjny i samorządowy, w latach 1983–1990 prezydent Krosna.
Życiorys.
Syn Ferdynanda i Antoniny. Zdobył wykształcenie wyższe inżynierskie. Działał we władzach Stowarzyszenia Miłośników Ziemi Krośnieńskiej. W 1964 wstąpił do Polskiej Zjednoczonej Partii Robotniczej, pomiędzy 1983 a 1989 należał do egzekutywy Komitetu Miejskiego PZPR w Krośnie. W latach 1983–1990 pełnił funkcję prezydenta Krosna. W tym okresie powstało m.in. Biuro Wystaw Artystycznych w Krośnie.

</doc>
<doc id="5434434" url="https://pl.wikipedia.org/wiki?curid=5434434" title="Chreszczatyćke">
Chreszczatyćke

Chreszczatyćke (, formalnie do 2016 Krasnoarmijśke, - zmiana nazwy nie weszła w życie) – wieś na Ukrainie, w obwodzie donieckim, w faktycznie niefunkcjonującym rejonie kalmiuskim, od 2014 pod kontrolą marionetkowej, uzależnionej od Rosji Donieckiej Republiki Ludowej. W 2001 liczyła 1235 mieszkańców, spośród których 990 wskazało jako ojczysty język ukraiński, 241 rosyjski, 2 ormiański, 1 grecki, a 1 inny.

</doc>
<doc id="5434435" url="https://pl.wikipedia.org/wiki?curid=5434435" title="Park Zamkowy w Wodzisławiu Śląskim">
Park Zamkowy w Wodzisławiu Śląskim

Park Zamkowy – park w Wodzisławiu Śląskim w dzielnicy Stare Miasto. Park położony jest w pobliżu Rynku oraz Pałacu Dietrichsteinów. Jest on częścią założenia pałacowo-parkowego wzniesionego na miejscu dawnego zamku wodzisławskiego w XVIII w.
Położenie.
W bezpośrednim sąsiedztwie parku znajduje się Muzeum w Wodzisławiu Śląskim, Poczta Polska, Mały Rynek, dworzec autobusowy oraz centrum handlowe. Park Zamkowy położony jest nieopodal wodzisławskiego Rynku i liczy około 2,5 ha. Stanowi on bezpośrednie otoczenie zabytkowego pałacu. Teren parku wpisany jest do rejestru zabytków zgodnie z decyzją Wojewódzkiego Konserwatora Zabytków w Katowicach z 14 marca 1953 roku (numer rejestru 380/53).
Historia.
Park powstał w XVIII w. na miejscu dawnego założenia zamkowego, wielkiego stawu oraz miejskich fortyfikacji. W początkach XX w. stał się ogólnodostępnym parkiem miejskim. Najstarszą jego częścią pochodzącą z XIII lub XIV w. jest średniowieczny kopiec-wzgórze. Dawniej organizowano tutaj liczne koncerty. W Parku często odbywają się różnego rodzaju imprezy kulturalne np. w ramach Dni Wodzisławia Śląskiego. W latach 2007-2015 w parku organizowano festiwal reggae "Najcieplejsze Miejsce na Ziemi".
Atrakcje.
W parku oprócz alejek spacerowych znajduje się również staw parkowy z wyspą, plac zabaw dla dzieci oraz wzgórze obserwacyjne (kopiec), które jest pozostałością po dawnym założeniu zamkowym. Na terenie parku znajduje się również dawna fontanna będąca obecnie figurą (pt. "Rodzina"), przedstawiającą rodzinę oraz rzeźba w kształcie ogromnego grzyba z ławką (obie wzniesione z inicjatywy Towarzystwa Miłośników Ziemi Wodzisławskiej), a także ustawiona w 2010 r. tzw. kapsuła czasu. 
Park Zamkowy często nazywany jest również parkiem miejskim oraz parkiem na Starym Mieście. Wraz z pobliskim Pałacem Dietrichsteinów stanowi barokowo-klasycystyczne założenie pałacowo-parkowe. Można znaleźć tu zachowany zabytkowy drzewostan.
Park Zamkowy odgrywa ważną rolę w codziennym życiu mieszkańców. Spełnia on rolę ogólnodostępnej przestrzeni rekreacyjnej znajdującej się w centralnej części miasta.

</doc>
<doc id="5434436" url="https://pl.wikipedia.org/wiki?curid=5434436" title="Kristy Wallace">
Kristy Wallace

Kristy Wallace (ur. 3 stycznia 1996 w Loganholme) – australijska koszykarka, występująca na pozycjach rozgrywającej lub rzucającej, reprezentantka kraju, obecnie zawodniczka Melbourne Boomers, a w okresie letnim Indiana Fever.

</doc>
<doc id="5434438" url="https://pl.wikipedia.org/wiki?curid=5434438" title="Kwalifikator (leksykografia)">
Kwalifikator (leksykografia)

Kwalifikator – pojęcie dotyczące słowników językowych. W słownikach jednojęzycznych odnosi się do wyrazu hasłowego, w słownikach dwujęzycznych to dodatkowa charakterystyka wyrazu hasłowego lub ekwiwalentu.
Kwalifikatory to wyrażenia wskazujące na określone funkcje wyrazów hasłowych lub/i ekwiwalentów (odpowiedników) w drugim języku, w tym na ich wartość stylistyczną lub przynależność do określonej dziedziny. Kwalifikatory mają zwykle formę skrótów. W monodyrekcjonalnych (por. dyrekcjonalność) słownikach polsko-niemieckich (polsko-angielskich itp.) przeznaczonych dla użytkownika polskiego skróty formułowane są w języku polskim.
Można wyróżnić następujące rodzaje kwalifikatorów (w nawiasie terminy używane często przez polskich germanistów w oparciu o terminologię autorów niemieckich):
W słownikach jednojęzycznych (rzadziej w słownikach dwujęzycznych) występują ponadto: kwalifikatory diaintegratywne wskazujące na język, z którego pochodzi wyraz obcy, kwalifikatory dianormatywne informujące, że wyraz (lub jego forma) występujący w słowniku jest niepoprawny.

</doc>
<doc id="5434440" url="https://pl.wikipedia.org/wiki?curid=5434440" title="Budynek mieszkalno-usługowy przy ulicy Aleksandra Ostrowskiego 1 we Wrocławiu">
Budynek mieszkalno-usługowy przy ulicy Aleksandra Ostrowskiego 1 we Wrocławiu

Budynek mieszkalno-usługowy przy ulicy Aleksandra Ostrowskiego 1 – budynek mieszkalny, z usługami w parterze, położony we Wrocławiu na osiedlu Grabiszyn-Grabiszynek przy ulicy Aleksandra Ostrowskiego 1. Projekt budynku opracował Jerzy Tarnawski. Został on zbudowany w latach 1976–1979. Inwestorem były Wrocławskie Zakłady Elektroniczne Mera-Elwro. Jego budowa związana była z działaniami socjalnymi zakładów, a powstałe tu mieszkania przeznaczono dla młodych małżeństw. W budynku znajdowało się 120 mieszkań. Był on nazywany także „domem rotacyjnym” lub „domem stażysty”, a także stosowano do niego określenie „zakładowego domu mieszkalnego”.
Historia.
Powstanie budynku związane było z realizacją przez zakłady przedsięwzięć z zakresu opieki socjalnej i bytowej nad pracownikami. Była to jedna z kilku inwestycji przeprowadzonych w tamtym okresie. Projektowanie budynku powierzono Jerzemu Tarnawskiemu. Realizację robót budowlanych przeprowadzono pomiędzy 1976 a 1979 rokiem. Powstało tu 120 mieszkań, które zostały przeznaczone dla młodych małżeństw zawieranych przez pracowników Elwro. Skutkowało to częstymi zmianami w zamieszkaniu osób w budynku, co stanowiło przyczynek do powstania potocznego określenia budynku jako „dom rotacyjny”.
Po przemianach ustrojowych w Polsce i wdrażanych przekształceniach w przedsiębiorstwie, w 1992 r., po wydaniu stosownej zgody przez radę zakładową, budynek został wykreślony z ewidencji środków trwałych i przekazany do sprzedaży. W efekcie tych działań współcześnie budynek stanowi współwłasność należącą do osób fizycznych i innych osób prawnych.
Położenie, otoczenie.
Budynek położony jest przy ulicy Aleksandra Ostrowskiego 1, na osiedlu Grabiszyn-Grabiszynek we Wrocławiu, w obszarze dawnej dzielnicy Fabryczna. Obszar, w którym leży, określany jest jako wielkie osiedla blokowe. Otoczony jest ulicami: Klecińską (obwodnica śródmiejska Wrocławia), Grabiszyńską i Aleksandra Ostrowskiego, oraz nieruchomością, na której położony jest budynek dawnej przychodni zbudowanej przez Elwro dla pracowników w tym samym okresie czasu przy ulicy Aleksandra Ostrowskiego 3. Pomiędzy budynkiem a ulicą Grabiszyńską w ramach istniejącego tu zieleńca urządzono skwer, któremu nadano nazwę: skwer ELWRO. W jego ramach umiejscowiono tu obelisk z inskrypcjami upamiętniającymi zakłady oraz figurkę w ramach wrocławskich krasnali, przedstawiającego postać siedzącą na liczydle, gdzie zakodowano datę otwarcia zakładów Elwro, tj. 1959 rok.
Budynek.
Powierzchnia zabudowy budynku wynosi . Jest to budynek o dwunastu kondygnacjach nadziemnych. Położony jest na działce gruntu o polu powierzchni wynoszącym . Teren przy budynku leży na wysokości bezwzględnej około (wysokość z NMT GUGIK dla współrzędnych 51.09490201520756° N 16.978402222606068° E). W budynku dominowały małe mieszkania składające się z pokoju, aneksu kuchennego i łazienki.
Nieco anegdotyczny wydźwięk ma historia ukształtowania balkonów w budynku. Projekt przewidywał ich częściowo przesłonięcie drewnianymi żaglami, wydzielającymi w ich ramach część osłoniętą i mniej widoczną z otoczenia, jak uzasadniał autor tego rozwiązania, . W trakcie budowy jednak wykonawca zastosował na balkonach metalowe, zwykłe balustrady balkownowe, bez poinformowania projektanta. Jak on sam to wspomina, dopiero praca za granicami Polski uświadomiła mu, że są miejsca, gdzie .
Współcześnie w budynku znajduje się między innymi sklep sieci Żabka.
Stosowane określenia.
Do budynku w różnych publikacjach można znaleźć następujące, stosowane w nich, określenia:

</doc>
<doc id="5434441" url="https://pl.wikipedia.org/wiki?curid=5434441" title="Krzysztof Komorowski (zm. 1608)">
Krzysztof Komorowski (zm. 1608)

Krzysztof Komorowski (ur. ok. 1542, zm. 6 lipca 1608) – kasztelan sądecki i oświęcimski, właściciel państwa żywieckiego. 
Był bratem Jana Spytka Komorowskiego. Miał cztery siostry: Zofię, Katarzynę, Annę i Magdalenę. Studiował w Lipsku i Padwie. Po śmierci ojca, Jana Komorowskiego (1556 lub 1566), wspólnie z bratem zarządzał państwem żywieckim wraz z dobrami ślemieńskimi, barwałdzkimi i suskimi. Po ojcu odziedziczył urząd kasztelana oświęcimskiego, a w 1588 został także kasztelanem sądeckim. Był wierzycielem Stefana Batorego, któremu pożyczył kilkadziesiąt tysięcy złotych pod zastaw. Z pierwszego małżeństwa z Jadwigą Lutomirską miał czwórkę dzieci: Jana, Zofię, Barbarę i Szczęsną. Po śmierci pierwszej żony w 1573 ożenił się po raz drugi w 1575 z Anną Płazówną, z którą miał dwanaścioro dzieci: Mikołaj, Krzysztof, Jan I, Stanisław, Aleksander, Jan II, Stanisław II, Piotr, Andrzej, Anna, Katarzyna, Elżbieta. Większość jego dzieci zmarło za jego życia; spośród synów wieku dorosłego dożyli Mikołaj, Piotr i Aleksander. Krzysztof Komorowski był ostatnim spośród Komorowskich żywieckich dzierżących niepodzielone ziemie swojego państwa; po jego śmierci Żywiec wraz z Łodygowicami otrzymał Mikołaj, Sucha przeszła pod władanie Piotra, a Aleksander otrzymał Ślemień. 

</doc>
<doc id="5434442" url="https://pl.wikipedia.org/wiki?curid=5434442" title="Sołomna">
Sołomna

Sołomna () – wieś na Ukrainie, w obwodzie chmielnickim, w rejonie chmielnickim, w hromadzie Wołoczyska. W 2001 liczyła 1111 mieszkańców, spośród których 1104 wskazało jako ojczysty język ukraiński, 5 rosyjski, a 2 białoruski.

</doc>
<doc id="5434445" url="https://pl.wikipedia.org/wiki?curid=5434445" title="Alaa Mayhoub">
Alaa Mayhoub

Alaa Mayhoub (ar. علاء ميهوب; ur. 9 stycznia 1962) – egipski piłkarz grający na pozycji środkowego pomocnika. W swojej karierze grał w reprezentacji Egiptu.
Kariera klubowa.
Swoją karierę piłkarską Mayhoub rozpoczął w klubie Al-Ahly Kair, w którym zadebiutował w 1981 roku. Grał w nim do 1992 roku. Wraz z Al-Ahly pięciokrotnie został mistrzem Egiptu w sezonach 1981/1982, 1984/1985, 1985/1986, 1986/1987 i 1988/1989 oraz zdobył sześć Pucharów Egiptu w sezonach 1982/1983, 1983/1984, 1984/1985, 1988/1989, 1990/1991 i 1991/1992. W latach 1982 i 1987 wygrał Puchar Mistrzów, a w latach 1984, 1985 i 1986 Puchar Zdobywców Pucharów. W sezonie 1992/1993 grał w Olympic Club Aleksandria, w którym zakończył karierę.
Kariera reprezentacyjna.
W reprezentacji Egiptu Mayhoub zadebiutował w 1983 roku. W 1986 roku został powołany do kadry na Puchar Narodów Afryki 1986. Z Egiptem wywalczył mistrzostwo Afryki. Na tym turnieju rozegrał dwa mecze: grupowy z Senegalem (0:1) i finałowy z Kamerunem (0:0, k. 5:4). W 1990 roku został powołany przez selekcjonera Mahmouda El-Gohary'ego do kadry na Mistrzostwa Świata we Włoszech. Tam był rezerwowym i nie rozegrał żadnego spotkania. W kadrze narodowej grał do 1990 roku.

</doc>
<doc id="5434446" url="https://pl.wikipedia.org/wiki?curid=5434446" title="Budynek mieszkalno-usługowy przy ulicy Aleksandra Ostrowskiego 1">
Budynek mieszkalno-usługowy przy ulicy Aleksandra Ostrowskiego 1



</doc>
<doc id="5434447" url="https://pl.wikipedia.org/wiki?curid=5434447" title="Pylaji">
Pylaji

Pylaji () – wieś na Ukrainie, w obwodzie chmielnickim, w rejonie szepetowskim, w hromadzie Łenkiwci. W 2001 liczyła 259 mieszkańców, spośród których 254 wskazało jako ojczysty język ukraiński, 4 rosyjski, a 1 inny.

</doc>
<doc id="5434449" url="https://pl.wikipedia.org/wiki?curid=5434449" title="Dom rotacyjny Elwro">
Dom rotacyjny Elwro



</doc>
<doc id="5434451" url="https://pl.wikipedia.org/wiki?curid=5434451" title="Jusuf Alibali">
Jusuf Alibali

Jusuf Alibali (ur. 9 listopada 1922 w Szkodrze, zm. 13 maja 2003 w Tiranie) – albański prawnik i dziennikarz.
Życiorys.
Urodził się w Szkodrze, był synem oficera żandarmerii Sali Alibaliego. W 1941 rozpoczął studia prawnicze na uniwersytecie we Florencji, ale został z nich usunięty za wyrażanie poglądów antyfaszystowskich. Powrócił do Albanii i przyłączył się do ruchu oporu. Za swoją działalność został aresztowany przez Niemców i osadzony w więzieniu w Tiranie. Po zakończeniu wojny ukończył studia prawnicze na Uniwersytecie Moskiewskim. W czasie studiów prowadził audycje w języku albańskim w Radiu Moskwa. Po powrocie do kraju w latach 1949-1951 pełnił funkcję wiceministra sprawiedliwości.
Pracował w redakcji dziennika "Zëri i Popullit" na stanowisku kierownika działu zagranicznego, a następnie jako redaktor naczelny czasopisma "Shqipëria Sot". W 1975 usunięty z partii i poddany represjom. Aresztowany pod zarzutem szpiegostwa na rzecz Polski (brat Jusufa - Ylli Alibali odbył w Polsce studia weterynaryjne). W latach 1975-1988 internowany wraz z rodziną w jednej z wsi w rejonie Gjirokastry. W latach 90. mieszkał w Tiranie, pisał artykuły publicystyczne i utwory poetyckie.
Był żonaty (żona Adivie Alibali była aktorką), miał syna Agrona.

</doc>
<doc id="5434457" url="https://pl.wikipedia.org/wiki?curid=5434457" title="Rzycki">
Rzycki

Rzycki - potok, lewy dopływ Rozdzielca. Cała jego zlewnia znajduje się w Beskidzie Wyspowym. Swoje źródła ma na południowych stokach Łopusza Wschodniego, w przysiółkach zwanych "We Wyrębie" i "Pod Filipką" w miejscowości Rozdziele. Jest to rwący, typowo górski potok, płynący przez większość biegu głębokim jarem, zwanym w tym regionie "paryją" w kierunku południowym, poniżej przysiółka "Za Dwór" przepływa pod drogą, w miejscu zwanym "Pod Woźniówką" zmieniając kierunek na zachodni i uchodzi do Rozdzielca. Według mieszkańców Rozdziela, w czasie Powodzi tysiąclecia potok ten przyniósł największe zniszczenia u swego ujścia, a także osuwiska na stokach Łopusza Wschodniego.

</doc>
<doc id="5434459" url="https://pl.wikipedia.org/wiki?curid=5434459" title="Moustafa Abdou">
Moustafa Abdou

Moustafa Ahmed Ismail Abdou Ali Arfah (ar. مصطفى عبده; ur. 10 czerwca 1953 w Kairze) – egipski piłkarz grający na pozycji napastnika. W swojej karierze grał w reprezentacji Egiptu.
Kariera klubowa.
Całą swoją karierę piłkarską Abdou spędził w klubie Al-Ahly Kair, w którym zadebiutował w 1972 roku. Grał w nim do 1987 roku. Wraz z Al-Ahly dziesięciokrotnie został mistrzem Egiptu w sezonach 1974/1975, 1975/1976, 1976/1977, 1978/1979, 1979/1980, 1980/1981, 1981/1982, 1984/1985, 1985/1986 i 1986/1987 oraz zdobył pięć Pucharów Egiptu w sezonach 1977/1978, 1980/1981, 1982/1983, 1983/1984 i 1984/1985. W latach 1982 i 1987 wygrał Puchar Mistrzów, a w latach 1984, 1985 i 1986 Puchar Zdobywców Pucharów.
Kariera reprezentacyjna.
W reprezentacji Egiptu Abdou zadebiutował w 1974 roku. W 1974 roku zajął z Egiptem 3. miejsce w Pucharze Narodów Afryki 1974, w 1976 w Pucharze Narodów Afryki 1976 - 4. miejsce, a w 1980 roku w Pucharze Narodów Afryki 1980 - 4. miejsce. W 1984 roku wziął udział w Igrzyskach Olimpijskich w Los Angeles.
W 1986 roku został powołany do kadry na Puchar Narodów Afryki 1986. Z Egiptem wywalczył mistrzostwo Afryki. Na tym turnieju zagrał w czterech meczach: grupowych z Wybrzeżem Kości Słoniowej (2:0) i Mozambikiem (2:0), półfinałowym z Marokiem (1:0) i finałowym z Kamerunem (0:0, k. 5:4). Został wybrany do Najlepszej Jedenastki tego turnieju. W kadrze narodowej grał do 1986 roku.

</doc>
<doc id="5434462" url="https://pl.wikipedia.org/wiki?curid=5434462" title="Figueroles">
Figueroles



</doc>
<doc id="5434465" url="https://pl.wikipedia.org/wiki?curid=5434465" title="Rosochatka (potok)">
Rosochatka (potok)

Rosochatka - potok, lewy dopływ Rozdzielca. Cała jego zlewnia znajduje się w Beskidzie Wyspowym. Swoje źródła ma na południowych stokach Łopusza Wschodniego, w przysiółku zwanych "Rosochatka" na granicy miejscowości Rozdziele i Kamionka Mała. Swoim korytem przez większość biegu rozgranicza wsie Rozdziele i Kamionka Mała, oraz powiaty bocheński i limanowski (aż do podnóża tzw. "Góralowego Dziołu"). Jest to rwący, typowo górski potok, płynący przez większość biegu głębokim jarem, zwanym w tym regionie "paryją" w kierunku południowym, w przysiółku "Za Dworem" w Rozdzielu przecinając drogę z centrum Rozdziela do Kamionki Małej zmienia kierunek na wschodni i po przepłynięciu około kilometra uchodzi do Rozdzielca w przysiółku zwanym "We Wsi". Nazwa "Rosochatka", również "Rosochaczka" lub "Rosochodka" pojawia się już w latach 1786 - 1787 w Metrykach Józefińskich, a pochodzi od słowa rosochaty czyli rozłożysty. Inna nazwa potoku, również pojawiająca się w Metrykach, która jednak wyszła już z użycia to Potok Cygan.

</doc>
<doc id="5434466" url="https://pl.wikipedia.org/wiki?curid=5434466" title="Peresiczne">
Peresiczne

Peresiczne () – osiedle typu miejskiego na Ukrainie, w obwodzie charkowskim, w rejonie charkowskim, w hromadzie Sołonyciwka. W 2001 liczyło 7176 mieszkańców, spośród których 6742 wskazało jako ojczysty język ukraiński, 390 rosyjski, 2 białoruski, 12 ormiański, 22 romski, a 8 inny.

</doc>
<doc id="5434471" url="https://pl.wikipedia.org/wiki?curid=5434471" title="Józefa Piasecka">
Józefa Piasecka

Józefa Piasecka (właśc. Józefa Zipser, ur. ok. 1855, zm. 20 lipca 1910 we Lwowie) – polska aktorka teatralna, śpiewaczka operetkowa, dyrektorka teatrów prowincjonalnych w Galicji.
Kariera teatralna.
W latach 1871–1877 występowała w zespole teatru prowincjonalnego Piotra Woźniakowskiego (z tym zespołem związana była także w 1883). W 1882 występowała w ukraińskim zespole „Ruska Beskida”, a w 1884 – w zespole Henryka Lasockiego w Rzeszowie. Wystąpiła m.in. w rolach: Matyldy ("Wielki człowiek do małych interesów"), Pawłowej ("Marcowy kawaler"), Koguciny ("Chłopi arystokraci"), Kasię ("Mieszczanie i kmiotki"). Śpiewała m.in. partię Wenus w operetce "Orfeusz w piekle".
Zarządzanie zespołami teatralnymi.
Od 1877 do 1883 prowadziła zespoły teatralne w różnych miastach w Galicji (Przemyśl, Tarnów, Rzeszów, Szczawnica, Krynica, Nowy Sącz, w okresie letnim także Kraków). Po przerwie wznowiła działalność zespołu w 1886. Ostatnia informacja o jej zespole pochodzi z 1903 (wówczas obchodziła dwudziestopięciolecie pracy artystycznej w Brzeżanach).

</doc>
<doc id="5434472" url="https://pl.wikipedia.org/wiki?curid=5434472" title="Petriwka (rejon bogoduchowski)">
Petriwka (rejon bogoduchowski)

Petriwka () – wieś na Ukrainie, w obwodzie charkowskim, w rejonie bogoduchowskim, w hromadzie Zołocziw. W 2001 liczyła 266 mieszkańców, spośród których 229 wskazało jako ojczysty język ukraiński, 25 rosyjski, 1 węgierski, 2 ormiański, a 9 inny.

</doc>
<doc id="5434489" url="https://pl.wikipedia.org/wiki?curid=5434489" title="Emin (Polska)">
Emin (Polska)



</doc>
<doc id="5434490" url="https://pl.wikipedia.org/wiki?curid=5434490" title="Michał Hochtaubel">
Michał Hochtaubel

Michał Hochtaubel (ur. 1 stycznia 1896 w Hołyniu, zm. 1940) porucznik kawalerii Wojska Polskiego, Komisarz Rządowy Uzdrowiska Worochty odznaczony Krzyżem Walecznych, Krzyżem Niepodległościoraz Medalem Pamiątkowym za Wojnę 1918–1921.
Życiorys.
Narodziny i młodość.
Urodził się 17.01.1896 roku w miejscowości Hołyń, w Galicji w ówczesnym zaborze austriackim i był synem Antoniego Gustawa Hochtaubel i Marii Białeckiej. Pochodził z rodziny właścicieli ziemskich. Żył w majątku na kresach wschodnich (Hołyń, Tużyłów, Pójło, powiat Kałusz, województwo Stanisławowskie). Miał brata Antoniego Hochtaubel.
I wojna światowa.
Wstąpił do Legionów Polskich 8 X 1914 roku. Następnie razem z Władysławem Chmielewskim, Julianem Filipowiczem, Kazimierzem Peszkowskim, Ludwikiem Horodyskim, Władysławem Kadyi, Władysławem Müllerem i Janem Mieszkowskim ps. „Ułan”, został przeniesiony z batalionu Albina Fleszara ps. „Satyr” do organizowanego w Częstochowie przez Zdzisława Lewińskiego ps. „Brochwicz” oddziału konnego. W szeregach tego oddziału został wcielony do szwadronu kawalerii Władysława Prażmowskiego ps. „Belina”. Następnie pełnił służbę w 2 szwadronie 1 pułku ułanów Legionów Polskich. Ranny w udo w bitwie pod Łowczówkiem (22–26 XII 1914). Leczył się na tyłach w Landeskrakenhaus in Troppau, następnie w szpitalu rezerw. w Frankstadt (16 XI 1915), potem w szpitalu Vereins reservespital "Padagogin" Insbruck. 19 II 1917 ukończył administracyjny kurs podoficerski 1. puł LP w Ostrołęce i otrzymał stopień podchorążego. 
Wojna polsko-bolszewicka.
Prawdopodobnie po niepowodzeniu „Wyprawy Kijowskiej” w 1920 roku, zgłosił się jako ochotnik w Tarnowie i trafił do szwadronu zapasowego 5 Pułku Strzelców Konnych. Jego dowódcą był mjr. Tadeusz Kossak (brat-bliźniak Wojciecha Kossaka). Walczył w 2 dywizjonie 2 pułku strzelców konnych. Podczas walk odwrotowych prowadził boje nad Stochodem pod Chełmem, Horodłem i Dubienką. Tadeusz Kossak tak wspominał te boje:(…) „ W tym czasie około połowy sierpnia, jestem wysłany z obydwoma mojemi szwadronami, które i kilku doskonałymi oficerami wzmocnione zostały (porucznik Łomnicki, porucznik Hochtaubel i podchorąży Izdebski), do Białopola, celem oczyszczenia z bolszewickiego plugastwa całej okolicy nadbużańskiej” (…) 
Tadeusz Kossak „Wspomnienia Wojenne 1918 – 1920" pisownia oryginalnaDo rozpoczęcia ofensywy warszawskiej pozostawał na linii Bugu. W czasie ofensywy na Wołyń, dywizjon a w jego składzie szwadron, prowadził działania po trasie: Kuśniszcze – Poczapy – Zgorany – Kukuryki – Rudniki – Gródki – Horodyszcze i 14 września 1920 osiągnął Kowel.
Okres międzywojenny.
Po wojnie rozpoczął naukę w szkole rolnej we Lwowie (prawdopodobnie w Dublanach). Wziął ślub z hrabianką Dzieduszycką (herbu Sas), siostrą Wojciecha Dzieduszyckiego („Tunia”), a w 1922 roku urodziła mu się córka Krystyna. Dał się poznać jako przedsiębiorczy ziemianin. W 1929 r. miał 71 ha i był właścicielem cegielni (Hochtaubel Mich. i ska.). W 1930 roku miał już 571 ha, a przed samą wojną miał 2000-2500 hektarów (Hołyń,Tużyłów,Kociatycze,Pójło), cegielnie, mleczarnie i budował kamienice w Nowym Kałuszu. W 1937 roku był Komisarzem Rządowym Uzdrowiska Worochty.
II wojna światowa i śmierć.
Po klęsce kampanii wrześniowej Hołyń znalazł się pod okupacją radziecką. W grudniu 1939 roku Michał Hochtaubel wysłał jeszcze pieniądze swojemu bratu Antoniemu do Warszawy. Po tym nie wiadomo co z nim się stało. Prawdopodobnie wywieziony w 1940r. w głąb Rosji. Wojnę przeżyła jego córka Krystyna, która mieszkała po wojnie w Wałbrzychu.

</doc>
<doc id="5434491" url="https://pl.wikipedia.org/wiki?curid=5434491" title="Kaczy Dół (powiat węgrowski)">
Kaczy Dół (powiat węgrowski)



</doc>
<doc id="5434496" url="https://pl.wikipedia.org/wiki?curid=5434496" title="Pawłówka-Gajówka (województwo mazowieckie)">
Pawłówka-Gajówka (województwo mazowieckie)



</doc>
<doc id="5434498" url="https://pl.wikipedia.org/wiki?curid=5434498" title="Jan Komorowski (zm. XVI w.)">
Jan Komorowski (zm. XVI w.)

Jan Komorowski herbu Korczak (ur. ok. 1490, zm. 1556 lub 1566) – kasztelan połaniecki i oświęcimski, właściciel państwa żywieckiego.
Życiorys.
Był synem Jana Komorowskiego (zm. 1511). Jego bratem był Wawrzyniec Komorowski. Po śmierci Mikołaja Komorowskiego Jan wraz z bratem wspólnie zarządzali państwem żywieckim. Od 1537 do 1548 był kasztelanem oświęcimskim, a od 1549 do 1563 kasztelanem połanieckim. Uczestniczył w sejmach i w radach królewskich. W 1526 ożenił się z Barbarą Tarnowską. Miał dwóch synów: Jana Spytka i Krzysztofa, którzy po jego śmierci objęli w posiadanie Żywiecczyznę. Barbara urodziła mu także cztery córki: Zofię, Katarzynę, Annę i Magdalenę.
Rządy w Żywcu.
Przekazał społeczności Żywca budynek łaźni (1554), uposażył nadaniami szkołę oraz szpital dla ubogich. Wraz z bratem wydali dla miasta szereg przywilejów, m.in. nadali mu na wyłączność prawo wytwarzania słodu, warzenia i szynkowania piwa oraz wprowadzili monopol handlowy na rzecz miasta. Żywieckie monopole i przywileje ograniczały znacznie wolności i prawa mieszkańców okolicznych wsi. W latach 50. rozsądzał spór terytorialny między Żywcem a Zabłociem. Przekazał na własność miasta lasy Łyskę i Kiełbasów. Za jego rządów wyremontowano kościół parafialny i kościół św. Krzyża. W 1518 bracia zdołali otrzymać dla Żywca przywilej na dwa jarmarki. W 1548 podarowali miastu swój prywatny browar. Ponadto Jan i Wawrzyniec powiększyli państwo żywieckie o Ślemień i Krzeszów.

</doc>
<doc id="5434499" url="https://pl.wikipedia.org/wiki?curid=5434499" title="Wyrzyki (powiat węgrowski)">
Wyrzyki (powiat węgrowski)



</doc>
<doc id="5434502" url="https://pl.wikipedia.org/wiki?curid=5434502" title="Damast">
Damast



</doc>
<doc id="5434504" url="https://pl.wikipedia.org/wiki?curid=5434504" title="Ylva Karlsson">
Ylva Karlsson

Ylva Karlsson (ur. 1978) – szwedzka pisarka, autorka książek dla dzieci i młodzieży. Laureatka Nagrody Augusta w 2009 roku.
W Polsce jej książkę "Ja i inni" (tyt. oryginalny "Jag och alla", 2019) z ilustracjami Sary Lundberg w 2022 roku opublikowało Wydawnictwo Zakamarki.

</doc>
<doc id="5434505" url="https://pl.wikipedia.org/wiki?curid=5434505" title="Werblużka">
Werblużka

Werblużka () – wieś na Ukrainie, w obwodzie kirowohradzkim, w rejonie kropywnyckim, w hromadzie Nowhorodka. W 2001 liczyła 2854 mieszkańców, spośród których 2787 wskazało jako ojczysty język ukraiński, 39 rosyjski, 14 mołdawski, 1 węgierski, 6 białoruski, 1 polski, a 6 inny.

</doc>
<doc id="5434508" url="https://pl.wikipedia.org/wiki?curid=5434508" title="Mahmoud El-Khatib">
Mahmoud El-Khatib

Mahmoud Ibrahim Ibrahim El-Khatib (ar. مصطفى عبده; ur. 10 czerwca 1953 w Adży) – egipski piłkarz grający na pozycji napastnika. W swojej karierze rozegrał 54 mecze i strzelił 24 gole w reprezentacji Egiptu.
Kariera klubowa.
Całą swoją karierę piłkarską El-Khatib spędził w klubie Al-Ahly Kair, w którym zadebiutował w 1972 roku. Grał w nim do 1988 roku. Wraz z Al-Ahly dziesięciokrotnie został mistrzem Egiptu w sezonach 1974/1975, 1975/1976, 1976/1977, 1978/1979, 1979/1980, 1980/1981, 1981/1982, 1984/1985, 1985/1986 i 1986/1987 oraz zdobył pięć Pucharów Egiptu w sezonach 1977/1978, 1980/1981, 1982/1983, 1983/1984 i 1984/1985. W latach 1982 i 1987 wygrał Puchar Mistrzów, a w latach 1984, 1985 i 1986 Puchar Zdobywców Pucharów.
Kariera reprezentacyjna.
W reprezentacji Egiptu El-Khatib zadebiutował 12 lutego 1974 roku w wygranym 1:0 towarzyskim meczu z Arabią Saudyjską, rozegranym w Kairze. W 1974 roku powołano go do kadry na Puchar Narodów Afryki 1974. Rozegrał na nim dwa mecze: grupowy z Wybrzeżem Kości Słoniowej (2:0) i o 3. miejsce z Kongiem (4:0). Z Egiptem zajął 3. miejsce w tym turnieju.
W 1976 roku El-Khatib był w kadrze Egiptu na Puchar Narodów Afryki 1976. Zajął w nim z Egiptem 4. miejsce. Na tym turnieju wystąpił w trzech meczach: grupowych z Gwineą (1:1) i z Ugandą (2:1) oraz w jednym z finałowych meczów z Nigerią (2:3), w którym strzelił gola.
W 1980 roku El-Khatib ponownie zajął z Egiptem 4. miejsce w Pucharze Narodów Afryki, tym razem w Pucharze Narodów Afryki 1980. Na tym turnieju zagrał trzykrotnie: w grupowym meczu z Nigerią (0:1), półfinałowym z Algierią (2:2, k. 2:4), w którym strzelił gola i o 3. miejsce z Marokiem (0:2).
W 1984 roku El-Khatib był w kadrze Egiptu na Puchar Narodów Afryki 1984. Zagrał w nim w dwóch meczach: grupowym z Kamerunem (1:0) i półfinałowym z Nigerią (2:2, k. 7:8). Z Egiptem zajął 4. miejsce. W tym samym roku wziął udział w Igrzyskach Olimpijskich w Los Angeles.
W 1986 roku El-Khatib został powołany do kadry na Puchar Narodów Afryki 1986. Z Egiptem wywalczył mistrzostwo Afryki. Na tym turnieju zagrał w pięciu meczach: grupowych z Senegalem (0:1), z Wybrzeżem Kości Słoniowej (2:0) i Mozambikiem (2:0), półfinałowym z Marokiem (1:0) i finałowym z Kamerunem (0:0, k. 5:4). Od 1974 do 1986 wystąpił w kadrze narodowej 54 razy i strzelił 24 gole.

</doc>
<doc id="5434510" url="https://pl.wikipedia.org/wiki?curid=5434510" title="Ochromyscus">
Ochromyscus

Ochromyscus – rodzaj ssaka z podrodziny myszy (Murinae) w obrębie rodziny myszowatych (Muridae).
Zasięg występowania.
Rodzaj obejmuje gatunki występujące w Afryce Wschodniej i w zachodniej części Półwyspu Arabskiego.
Morfologia.
Długość ciała (bez ogona) 78–125 mm, długość ogona 115–180 mm, długość ucha 14–26 mm, długość tylnej stopy 18–28 mm; masa ciała 22–39 g.
Systematyka.
Etymologia.
"Ochromyscus": "ōkhros" „jasnożółty”; μυσκος "myskos" „myszka”, od zdrobnienia μυς "mus", μυoς "muos" „mysz”.
Podział systematyczny.
Nowo (2021 rok) utworzony rodzaj z gatunkami wydzielonymi z "Myomyscus". Do rodzaju należą następujące gatunki:

</doc>
<doc id="5434512" url="https://pl.wikipedia.org/wiki?curid=5434512" title="Związek zawodowy rolników indywidualnych">
Związek zawodowy rolników indywidualnych

Związek zawodowy rolników indywidualnych – społeczna organizacja zawodowa rolników, mająca na celu ochronę własności gospodarstw rolników, ich interesów ekonomicznych i socjalnych oraz ich rodzin, poprzez uczestniczenie w działaniach na rzecz rozwoju gospodarczego oraz społecznego wsi i rolnictwa. Związek zawodowy jest samorządny, w szczególności może samodzielnie kształtować cele i programy działania oraz określać struktury organizacyjne. Ponadto jest niezależny i nie może podlegać nadzorowi lub kontroli ze strony organów administracji państwowej.
Powołanie związku zawodowego.
Na podstawie ustawy z 1989 r. o związkach zawodowych rolników indywidualnych ustanowiono związek zawodowy rolników indywidualnych. Ustawa z 1989 r. była dwukrotnie nowelizowana na podstawie obwieszczenie Marszałka Sejmu Rzeczypospolitej Polskiej w 2019 r. oraz w 2021 r.
Prawo tworzenia związków zawodowych.
Prawo tworzenia i zrzeszania się w związkach zawodowych rolników mają rolnicy indywidualni prowadzący gospodarstwo oraz osoby im bliskie pracujące stale wraz z nimi w tym gospodarstwie indywidualnych.
Związki zawodowe rolników indywidualnych działają zgodnie z konstytucyjnymi zasadami ustrojowymi Rzeczypospolitej Polskiej.
Rolnicy zamierzający założyć związek wybierają komitet założycielski i uchwalają statut. Liczba rolników założycieli związku nie może być mniejsza niż 30 osób. W przypadku rolników wywodzących się z jednej wsi liczba założycieli może wynosić 10 osób. Natomiast w przypadku związku o ogólnokrajowym zakresie działania założycieli nie może być mniej niż 30 rolników, mających miejsce zamieszkania w odpowiedniej liczbie województw.
Statut związku zawodowego.
Powołanie związku zawodowego następuje w oparciu o statut i wpis do Krajowego Rejestru Sądowego,
Statut związku zawodowego rolników indywidualnych określa:
Wpis do Krajowego Rejestru Sądowego.
Związek zawodowy rolników indywidualnych podlega obowiązkowi wpisu do Krajowego Rejestru Sądowego, przez co uzyskuje osobowość prawną. Sąd rejestrowy może odmówi rejestracji, jeżeli treść statutu wskazuje, że organizacja nie jest związkiem zawodowym rolników indywidualnych w rozumieniu ustawy albo postanowienia statutu są niezgodne z jej przepisami.
W przypadku zmiany statutu właściwy organ związku zawodowego rolników indywidualnych ma obowiązek niezwłocznie zawiadomić sąd rejestrowy o zmianie statutu.
Wykreślenie związku zawodowego z rejestru.
Sąd rejestrowy może wykreślić związek zawodowy rolników indywidualnych z rejestru:
Związki działające na podstawie ustawy mają prawa i obowiązki, jakie przepisy ustaw przyznają społeczno-zawodowym organizacjom rolników w zakresie reprezentacji i obrony praw oraz interesów rolników.
Organy państwowe i samorządowe są obowiązane traktować na równi wszystkie związki zawodowe rolników indywidualnych i społeczno-zawodowe organizacje rolników w zakresie ich działalności.
Uprawnienia związków zawodowych.
Związki zawodowe rolników indywidualnych uprawnione są przystępować do:
Finansowanie związku zawodowego.
Związek zawodowy rolników indywidualnych jest finansowany z Budżetu Państwa w części, której dysponentem jest minister właściwy do spraw rolnictwa. Według obwieszczenia Marszałka Sejmu Rzeczypospolitej Polskiej z 2021 r. koszty związane z uczestnictwem związków zawodowych w organizacjach międzynarodowych i ponadnarodowych dofinansowane są na zasadach określonych w przepisach o izbach rolniczych.

</doc>
<doc id="5434516" url="https://pl.wikipedia.org/wiki?curid=5434516" title="Kubrak">
Kubrak



</doc>
<doc id="5434517" url="https://pl.wikipedia.org/wiki?curid=5434517" title="Aerenicini">
Aerenicini

Aerenicini – plemię chrząszczy z rodziny kózkowatych i z podrodziny zgrzypikowych. 
Zasięg występowania.
Przedstawiciele tego plemienia występują w Ameryce Południowej, Środkowe oraz w Meksyku.
Systematyka.
Do Aerenicini zalicza się 145 gatunków zgrupowanych w 27 rodzajach:

</doc>
<doc id="5434521" url="https://pl.wikipedia.org/wiki?curid=5434521" title="Couze">
Couze



</doc>
<doc id="5434522" url="https://pl.wikipedia.org/wiki?curid=5434522" title="Mohamed Hazem">
Mohamed Hazem

Mohamed Hazem (ur. 7 czerwca 1960 w Gizie – zm. 11 listopada 1986) – egipski piłkarz grający na pozycji napastnika. W swojej karierze grał w reprezentacji Egiptu.
Kariera klubowa.
W swojej karierze piłkarskiej Hazem grał w klubie Ismaily SC, w którym zadebiutował w 1977 roku i w którym grał do 1986 roku.
Kariera reprezentacyjna.
W reprezentacji Egiptu Hazem zadebiutował w 1983 roku. W 1986 roku został powołany do kadry na Puchar Narodów Afryki 1986. Z Egiptem wywalczył mistrzostwo Afryki. Na tym turnieju był rezerwowym i nie rozegrał żadnego meczu. W kadrze narodowej grał do 1986 roku.

</doc>
<doc id="5434525" url="https://pl.wikipedia.org/wiki?curid=5434525" title="Zyraka Mano">
Zyraka Mano

Zyraka Mano też jako: Erika Mano (ur. 1913 w Zagrzebiu, zm. 22 listopada 1946 w Maliqu) – albańska ekonomistka pochodzenia chorwackiego, ofiara zbrodni komunistycznej.
Życiorys.
Ukończyła studia ekonomiczne na Uniwersytecie w Zagrzebiu. Po rozwodzie z pierwszym mężem Pandi Popoviciem wyszła za mąż za albańskiego inżyniera Vasila Mano, z którym w 1930 przyjechała do Albanii. Pracowała z mężem początkowo w Tiranie, a następnie przy projekcie osuszania bagien w rejonie Maliqu. 6 października 1946 została aresztowana przez funkcjonariuszy Departamentu Obrony Ludu. Oskarżona wraz ze swoim mężem o prowadzenie działalności sabotażowej na szkodę państwa albańskiego, a także o współpracę z zagranicznymi ośrodkami reakcyjnymi. Mano w czasie procesu nie przyznała się do winy. Obradom sądu przewodniczył płk Gaqo Floqi, a oskarżał Nevzat Haznedari. 18 listopada 1946 Najwyższy Sąd Wojskowy na sesji odbywającej się w tirańskim kinie Nacional skazał Zyrakę Mano na karę śmierci przez rozstrzelanie i utratę praw publicznych na zawsze. Stracona 4 dni później w rejonie Maliqu, razem z mężem. W chwili egzekucji była w ciąży.

</doc>
<doc id="5434526" url="https://pl.wikipedia.org/wiki?curid=5434526" title="Gartempe">
Gartempe



</doc>
<doc id="5434527" url="https://pl.wikipedia.org/wiki?curid=5434527" title="Adel Abdelmonem">
Adel Abdelmonem

Adel Abdelmonem (ur. 3 kwietnia 1959) – egipski piłkarz grający na pozycji bramkarza.
Kariera klubowa.
W swojej karierze piłkarskiej Abdelmonem grał w klubie Al-Masry Port Said.
Kariera reprezentacyjna.
W 1986 roku Abdelmonem został powołany do reprezentacji Egiptu na Puchar Narodów Afryki 1986. Z Egiptem wywalczył mistrzostwo Afryki. W kadrze narodowej nie zdołał zadebiutować.

</doc>
<doc id="5434528" url="https://pl.wikipedia.org/wiki?curid=5434528" title="Adel Abdel Monem">
Adel Abdel Monem



</doc>
<doc id="5434532" url="https://pl.wikipedia.org/wiki?curid=5434532" title="Sara Lundberg">
Sara Lundberg

Sara Lundberg (ur. 1971) – szwedzka pisarka i ilustratorka, autorka książek dla dzieci i młodzieży. Dwukrotna laureatka Nagrody Augusta (w 2009 i w 2017 roku).
W Polsce książkę Ylvy Karlsson "Ja i inni" (tyt. oryginalny "Jag och alla", 2019) z ilustracjami Sary Lundberg w 2022 roku opublikowało Wydawnictwo Zakamarki.

</doc>
<doc id="5434534" url="https://pl.wikipedia.org/wiki?curid=5434534" title="Bzieniec (część wsi)">
Bzieniec (część wsi)



</doc>
<doc id="5434538" url="https://pl.wikipedia.org/wiki?curid=5434538" title="Universitätsklinikum Aachen">
Universitätsklinikum Aachen

Uniklinik RWTH Aachen - (pełna nazwa "Universitätsklinikum Aachen, AöR") – wielospecjalistyczny szpital kliniczny uniwersytetu technicznego RWTH Aachen, znajdujący się w Akwizgranie, w kraju związkowym Nadrenia Północna-Westfalia. Został założony w 1966 roku i jest obecnie jednym z największych szpitali w Niemczech i jednym z większych szpitali w Europie mieszczącym się w jednym budynku. W skład szpitala wchodzą 33 kliniki specjalistyczne obejmujące łącznie 1400 łóżek szpitalnych. Zatrudnione jest w nim ok. 9 tysięcy pracowników w tym ok. 960 lekarzy. W rankingu "World's Best Hospitals 2022" znajduje się wśród 250 najlepszych szpitali na świecie.
Historia.
Wydział medycyny uniwersytetu technicznego RWTH Aachen został założony 18 czerwca 1966 roku z celem ścisłej współpracy dyscyplin medycznych i technicznych. Fukcje szpitala uniwersyteckiego pełnił wówczas zespół klinik "Städtische Krankenanstalten Aachen". W celu sprostania wynikających z nowyej funkcji zadań oraz rosnących liczb pacjentów została podjęta decyzja budwy nowej kliniki, w której dałoby się prowadzić działalność diagnostyczno-terapeutyczną, naukową i dydaktyczną w obrębie jednego budynku. Budowę rozpoczęto latem 1971 roku, a budynek przejmował stopniowo swoje zadania od 1982 roku aż do uroczystego otwarcia 21 marca 1985. Budynek nowej kliniki podlega od 20 listopada 2008 ochronie zabytków jako jeden z najbardziej znaczących przykładów architektury high-tech XX wieku. W 2011 roku została oddana do użytku platforma z nowym lądowiskiem dla śmigłowców, która łączy się bezpośrednio ze szpitalnym oddziałem ratunkowym, co ma umożliwić dotarcie pacjentów na SOR w ciągu około jednej minuty od lądowania.
Kliniki.
Lista klinik na podstawie strony internetowej instytucji:

</doc>
<doc id="5434539" url="https://pl.wikipedia.org/wiki?curid=5434539" title="Blood Blockade Battlefront">
Blood Blockade Battlefront

 – manga autorstwa Yasuhiro Nightowa. Po raz pierwszy ukazała się w maju 2008 jako one-shot w magazynie „Jump Square” wydawnictwa Shūeisha. 3-rozdziałowa seria, z podtytułem "Mafūgai kessha", była publikowana w tym samym czasopiśmie od stycznia do marca 2009. Później była wydawana w magazynie „Jump SQ.19” od maja 2010 do lutego 2015. W Polsce prawa do jej dystrybucji nabyło Studio JG.
Bezpośredni sequel, zatytułowany "Kekkai sensen: Back 2 Back", był wydawany w magazynie „Jump SQ.Crown” od lipca 2015 do stycznia 2018. Następnie został przeniesiony do „Jump SQ.Rise”, gdzie ukazywał się od kwietnia 2018 do kwietnia 2022. Trzecia seria, zatytułowana "Kekkai sensen: Beat 3 Peat", jest publikowana w magazynie „Jump SQ.Rise” od października 2022.
Na podstawie mangi studio Bones wyprodukowało serial anime, który emitowano od kwietnia do października 2015. Drugi sezon, zatytułowany "Kekkai sensen &amp; Beyond", był emitowany od października do grudnia 2017.
Fabuła.
Historia opowiada o organizacji walczącej z przestępczością o nazwie Libra, która walczy z przestępczością w Hellsalem’s Lot, dawniej znanym jako Nowy Jork. Miasto to powstało po otwarciu portalu do „Beyond”, stając się paranormalnym tyglem potworów, magii i codziennego, przyziemnego życia. Zadaniem Libry jest utrzymywanie porządku i zapobieganie rozprzestrzenieniu się okropności tego miasta na świat zewnętrzny.
Manga.
Manga po raz pierwszy została opublikowana 2 maja 2008 jako one-shot w magazynie „Jump Square” wydawnictwa Shūeisha. Zawierał on tylko kilku członków ostatecznej obsady i miał znacznie inny ton, który kładł większy nacisk na historię polowania na wampiry we współczesnym mieście. 3-rozdziałowa seria, zatytułowana , była wydawana w tym samym czasopiśmie od 5 stycznia do 4 marca 2009. Kolejny rozdział one-shota został opublikowany w magazynie „Jump SQ.M” vol.002, wydanym 23 października 2009. Kolejne rozdziały serii ukazywały się w zupełnie nowym wówczas magazynie „Jump SQ.19”, którego pierwszy numer opublikowano 19 maja 2010. Manga zakończyła się wraz z 18. i ostatnim numerem „Jump SQ.19”, wydanym 19 lutego 2015. Seria została zebrana w 10 tankōbonach, wydanych między 4 stycznia 2010 a 3 kwietnia 2015.
W Polsce manga ukazuje się nakładem wydawnictwa Studio JG.
Pierwszy rozdział bezpośredniego sequela, zatytułowanego "Kekkai sensen: Back 2 Back", ukazał się 17 lipca 2015 w pierwszym numerze „Jump SQ.Crown”. Po zakończeniu publikacji magazynu 19 stycznia 2018, seria została przeniesiona do czasopisma „Jump SQ.Rise”, w którym ukazywała się od 16 kwietnia 2018 do 28 kwietnia 2022. Wydawnictwo Shūeisha zebrało jej rozdziały w 10 tankōbonach, wydawanych od 4 stycznia 2016 do 4 sierpnia 2022.
Trzecia seria, zatytułowana "Kekkai sensen: Beat 3 Peat", ukazuje się w magazynie „Jump SQ.Rise” od 26 października 2022.
Anime.
W maju 2014 ogłoszono, że manga zostanie zaadaptowana na telewizyjny serial anime, który został wyprodukowany przez studio Bones i wyreżyserowany przez Rie Matsumoto. Premiera odbyła się 4 kwietnia 2015. Ostatni odcinek pierwotnie miał zostać wyemitowany 4 lipca, jednakże został opóźniony z powodu przekroczenia długości swojego standardowego 30-minutowego pasma czasowego. Ostatecznie został wyemitowany 4 października 2015. 25-minutowy odcinek OVA, zatytułowany "Ōsama no Restaurant no ōsama" został, dołączony do oficjalnego przewodnika serii, który wydano 3 czerwca 2016.
Drugi sezon, zatytułowany "Kekkai sensen &amp; Beyond", został zapowiedziany w grudniu 2016. Był emitowany od 7 października do 24 grudnia 2017, licząc łącznie 12 odcinków. 24-minutowy odcinek OVA został dołączony do 5 tomu mangi "Kekkai sensen: Back 2 Back", który został wydany 4 lipca 2018.

</doc>
<doc id="5434541" url="https://pl.wikipedia.org/wiki?curid=5434541" title="Anna Dostojewska">
Anna Dostojewska

Anna Dostojewska z domu Snitkina (; ur. w Petersburgu, zm. w Jałcie) – rosyjska stenografka i pamiętnikarka, żona Fiodora Dostojewskiego.
Biografia.
Anna Dostojewska była z zawodu stenografką. Romansowała z Fiodorem Dostojewskim, będąc żoną innego mężczyzny. Pisarz był od niej 25 lat starszy. Pobrali się w 1867 roku.
Dostojewska była autorką dziennika, wydanego w Polsce w 1971 w tłumaczeniu Ryszarda Przybylskiego oraz wspomnień, polskie wydanie w tłumaczeniu Zbigniewa Podgórca w 1974 roku.
Dostojewski dedykował żonie powieść "Bracia Karamazow".
W 1906 roku Dostojewska przekazała archiwum męża – fotografie, listy i inne przedmioty – Państwowemu Muzeum Historycznemu w Moskwie.

</doc>
<doc id="5434544" url="https://pl.wikipedia.org/wiki?curid=5434544" title="Oumar Touré">
Oumar Touré

Oumar Touré (ur. 14 marca 1954) – senegalski piłkarz grający na pozycji obrońcy. W swojej karierze grał w reprezentacji Senegalu.
Kariera klubowa.
W swojej karierze piłkarskiej Touré grał w klubach AS Police Dakar, Le Havre AC B i US Maubeuge.
Kariera reprezentacyjna.
W reprezentacji Senegalu Touré zadebiutował w 1980 roku. W 1986 roku został powołany do kadry na Puchar Narodów Afryki 1986. Na tym turnieju zagrał w trzech meczach grupowych: z Egiptem (1:0), z Mozambikiem (2:0) i z Wybrzeżem Kości Słoniowej (0:1). W kadrze narodowej grał do 1986 roku.

</doc>
<doc id="5434545" url="https://pl.wikipedia.org/wiki?curid=5434545" title="Workin' Overtime">
Workin' Overtime



</doc>
<doc id="5434547" url="https://pl.wikipedia.org/wiki?curid=5434547" title="Amadou Diop">
Amadou Diop

Amadou Diop – senegalski piłkarz grający na pozycji pomocnika. W swojej karierze grał w reprezentacji Senegalu.
Kariera klubowa.
W swojej karierze piłkarskiej Diop grał w klubie ASC Diaraf. Wywalczył z nim mistrzostwo Senegalu w sezonie 1981/1982 oraz zdobył trzy Puchary Senegalu w sezonach 1981/1982, 1982/1983 i 1984/1985.
Kariera reprezentacyjna.
W reprezentacji Senegalu Diop zadebiutował w 1980 roku. W 1986 roku został powołany do kadry na Puchar Narodów Afryki 1986. Na tym turnieju zagrał w trzech meczach grupowych: z Egiptem (1:0), z Mozambikiem (2:0) i z Wybrzeżem Kości Słoniowej (0:1). W kadrze narodowej grał do 1986 roku.

</doc>
<doc id="5434549" url="https://pl.wikipedia.org/wiki?curid=5434549" title="Joseph Koto">
Joseph Koto

Joseph Koto (ur. 1 stycznia 1960 – zm. 14 października 2021) – senegalski piłkarz grający na pozycji pomocnika. W swojej karierze grał w reprezentacji Senegalu.
Kariera klubowa.
W swojej karierze piłkarskiej Koto grał w klubie ASC Jeanne d’Arc. Wywalczył z nim dwa mistrzostwa Senegalu w sezonach 1984/1985 i 1985/1986 oraz zdobył trzy Puchary Senegalu w sezonach 1979/1980, 1983/1984 i 1986/1987.
Kariera reprezentacyjna.
W reprezentacji Senegalu Koto zadebiutował w 1980 roku. W 1986 roku został powołany do kadry na Puchar Narodów Afryki 1986. Na tym turnieju zagrał w dwóch meczach grupowych: z Mozambikiem (2:0) i z Wybrzeżem Kości Słoniowej (0:1). W kadrze narodowej grał do 1986 roku.
Kariera trenerska.
Po zakończeniu kariery piłkarskiej Koto był trenerem. Był selekcjonerem reprezentacji Senegalu w 2012 i prowadził kadrę olimpijską na Igrzyskach Olimpijskich w Londynie. W latach 2013-2018 prowadził reprezentację Senegalu U-20.

</doc>
<doc id="5434554" url="https://pl.wikipedia.org/wiki?curid=5434554" title="Cheikh Tidiane Fall">
Cheikh Tidiane Fall

Cheikh Tidiane Fall – senegalski piłkarz grający na pozycji napastnika. W swojej karierze rozegrał 1 mecz w reprezentacji Senegalu.
Kariera reprezentacyjna.
W reprezentacji Senegalu Diop zadebiutował 13 marca 1986 roku w przegranym 0:1 grupowym meczu Pucharu Narodów Afryki 1986 z Wybrzeżem Kości Słoniowej (0:1), rozegranym w Kairze. Był to zarazem jego jedyny rozegrany mecz w kadrze narodowej.

</doc>
<doc id="5434555" url="https://pl.wikipedia.org/wiki?curid=5434555" title="Pape Alioune Diop">
Pape Alioune Diop

Pape Alioune Diop (ur. 1933 w Thiès – zm. 20 grudnia 2012) – senegalski trener piłkarski, były selekcjoner reprezentacji Senegalu.
Kariera trenerska.
W swojej karierze trenerskiej Diop prowadził takie kluby jak: ASC Diaraf, ASC Jeanne d’Arc i ASFA Dakar. W 1982 roku został selekcjonerem reprezentacji Senegalu. Prowadził ją w Pucharze Narodów Afryki 1986, jednak Senegal nie wyszedł wówczas z grupy. Selekcjonerem był do 1986 roku.

</doc>
<doc id="5434556" url="https://pl.wikipedia.org/wiki?curid=5434556" title="Puchar Serbii w piłce siatkowej mężczyzn (2022/2023)">
Puchar Serbii w piłce siatkowej mężczyzn (2022/2023)

Puchar Serbii w piłce siatkowej mężczyzn 2022/2023 – 17. edycja rozgrywek o siatkarski Puchar Serbii (58. edycja wliczając Puchar Jugosławii oraz Puchar Serbii i Czarnogóry) zorganizowana przez Serbski Związek Piłki Siatkowej ("Odbojkaški savez Srbije", OSSRB). Zainaugurowana została 7 października 2022 roku.
Rozgrywki na poziomie centralnym składały się z 1/8 finału, ćwierćfinałów, półfinałów i finału. Uczestniczyło w nich 16 klubów.
Finał odbył się 26 lutego 2023 roku w hali sportowej w Ubie. Po raz drugi Puchar Serbii zdobył , pokonując w finale klub . Wliczając Puchar Jugosławii, było to dziewiąte trofeum Partizana. MVP finału wybrany został Milija Mrdak.
System rozgrywek.
W sezonie 2022/2023 rozgrywki o Puchar Serbii na poziomie centralnym składały się z 1/8 finału, ćwierćfinałów, półfinałów i finału. Przed każdą rundą odbywało się losowanie wyłaniające pary meczowe (losowanie 1/8 finału miało miejsce 29 września, ćwierćfinałów – 19 października, półfinałów – 13 listopada).
W 1/8 finału i ćwierćfinałach o awansie w ramach pary decydowało jedno spotkanie. W półfinałach rywalizacja toczyła się w postaci dwumeczów. Awans uzyskała drużyna, która w swojej parze odniosła więcej zwycięstw. Jeżeli obie drużyny wygrały po jednym spotkaniu, o awansie decydowała liczba wygranych setów, a w przypadku tej samej liczby wygranych setów – liczba zdobytych małych punktów. Jeżeli obie drużyny zdobyły taką samą liczbę małych punktów, rozgrywany był tzw. złoty set grany do 15 punktów z dwoma punktami przewagi jednej z drużyn.
Zwycięzcy półfinałów grali jedno spotkanie finałowe. Nie odbywał się mecz o 3. miejsce.

</doc>
<doc id="5434562" url="https://pl.wikipedia.org/wiki?curid=5434562" title="Brodzik (ssaki)">
Brodzik (ssaki)

Brodzik ("Colomys") – rodzaj ssaka z podrodziny myszy (Murinae) w obrębie rodziny myszowatych (Muridae).
Zasięg występowania.
Rodzaj obejmuje gatunki występujące w Afryce (Gwinea, Liberia, Kamerun, Sudan Południowy, Republika Środkowoafrykańska (występowanie niepewne), Gwinea Równikowa, Kongo, Demokratyczna Republika Konga, Rwanda, Burundi, Uganda, Kenia, Zambia, Angola).
Morfologia.
Długość ciała (bez ogona) 109–151 mm, długość ogona 134–189 mm, długość ucha 14–22 mm, długość tylnej stopy 32–42 mm; masa ciała 41,5–82 g.
Systematyka.
Etymologia.
"Colomys": "kōlon" „kończyna, członek”; μυς "mus", μυος "muos" „mysz”. 
Podział systematyczny.
Do rodzaju należą następujące gatunki:

</doc>
<doc id="5434566" url="https://pl.wikipedia.org/wiki?curid=5434566" title="Stara szkoła (film)">
Stara szkoła (film)

Stara szkoła (ang. "The Old Way") – amerykański western z 2023 roku w reżyserii Bretta Donowho. W głównych rolach wystąpili Nicolas Cage i Ryan Kiera Armstrong. Film miał premierę 6 stycznia 2023 roku.
Fabuła.
Były rewolwerowiec, Colton Briggs, który porzucił swój dawny fach celem założenia rodziny, musi zmierzyć się z demonami swojej przeszłości, kiedy grupa bandytów nachodzi i morduje jego żonę. Razem z córką wyrusza w wyprawę z zamiarem rozliczenia się z napastnikami.
Produkcja.
Zdjęcia do filmu kręcono w Livingston w stanie Montana w Stanach Zjednoczonych.
Odbiór.
Reakcja krytyków.
Film spotkał się z negatywną reakcją krytyków. W agregatorze recenzji Rotten Tomatoes 32% z 56 recenzji uznano za pozytywne, a średnia ocen wyniosła 5,1 na 10. Z kolei w agregatorze Metacritic średnia ważona ocen z 13 recenzji wyniosła 43 punkty na 100.

</doc>
<doc id="5434570" url="https://pl.wikipedia.org/wiki?curid=5434570" title="Congomys">
Congomys

Congomys – rodzaj ssaka z podrodziny myszy (Murinae) w obrębie rodziny myszowatych (Muridae).
Zasięg występowania.
Rodzaj obejmuje gatunki występujące w Afryce Środkowej.
Morfologia.
Długość ciała (bez ogona) 109–144 mm, długość ogona 116–162 mm, długość ucha 18–26 mm, długość tylnej stopy 28–32 mm; masa ciała 27–65 g.
Systematyka.
Etymologia.
"Congomys": Kongo, Afryka; "mus", μυoς "muos" „mysz”.
Podział systematyczny.
Nowo (2021 rok) utworzony rodzaj z dwoma gatunkami wydzielonymi z "Praomys". Do rodzaju należą następujące gatunki:

</doc>
<doc id="5434575" url="https://pl.wikipedia.org/wiki?curid=5434575" title="Powiat Hannover">
Powiat Hannover



</doc>
<doc id="5434577" url="https://pl.wikipedia.org/wiki?curid=5434577" title="Śubuk">
Śubuk

Śubuk – polski dramat filmowy z 2022 roku w reżyserii Jacka Lusińskiego. W głównych rolach wystąpili Małgorzata Gorol, Wojciech Dolatowski i Wojciech Krupiński. Film miał premierę 12 września 2022 roku na Festiwalu Polskich Filmów Fabularnych w Gdyni.
Fabuła.
Młoda dziewczyna, Marysia, niespodziewanie zachodzi w ciąże ze starszym od siebie mężczyzną, który zostawia ją na wieść o tym, że planuje donosić ciążę. Rodzi syna, który zaczyna wykazywać spore różnice w zachowaniu od swoich rówieśników pod względem nawiązywania relacji i zamknięcia w sobie. Po tym jak zostaje on wyrzucony z przedszkola, zdiagnowozowany zostaje u niego autyzm. Marysia mierzy się z wszechobecnym niezrozumieniem dotyczącym jego zaburzenia i walczy o możliwość podjęcia dla niego normalnej edukacji.
Produkcja.
Zdjęcia do filmu kręcone były w Przemyślu, Warszawie (m.in. Liceum im. Kopernika), pałacu w Duchnicach oraz w fabryce wódek w Józefowie.

</doc>
<doc id="5434579" url="https://pl.wikipedia.org/wiki?curid=5434579" title="Albert Kuchler">
Albert Kuchler

Albert Kuchler (ur. 30 listopada 1998 w Bad Kötzting) – niemiecki biegacz narciarski, brązowy medalista mistrzostw świata w sztafecie.
Kariera.
Po raz pierwszy na arenie międzynarodowej pojawił się 24 lutego 2013 roku w Hirschau, gdzie w zawodach juniorskich zajął szóste miejsce w biegu na 5 km techniką klasyczną. W 2017 roku wystartował na mistrzostwach świata juniorów w Soldier Hollow, gdzie zajął 34. miejsce w biegu na 10 km stylem dowolnym, 13. w biegu łączonym oraz 4 miejsce w sztafecie. Rok później na mistrzostwach świata juniorów w Goms zajął 16. miejsce w biegu na 10 km stylem klasycznym, 20. w biegu łączonym oraz 5 miejsce w sztafecie. W 2019 roku wystąpił na mistrzostwach świata młodzieżowców w Lahti, gdzie zajął miejsce 42. w sprincie stylem klasycznym, 31. w biegu na 15 km stylem dowolnym i 51. w biegu masowym na 30 km stylem klasycznym. Dwa lata później na mistrzostwach świata młodzieżowców w Vuokatti zajął 53. miejsce w sprincie stylem klasycznym, 14. miejsce w biegu na 15 km stylem dowolnym oraz 6. miejsce w sztafecie.
W Pucharze Świata zadebiutował 28 grudnia 2021 roku w Tour de Ski 2021/2022, gdzie w sprincie stylem dowolnym rozgrywanym w Lenzerheide zajął 107. miejsce. Kilka dni później 3 stycznia 2022 roku zdobył pierwsze pucharowe punkty zajmując 25. miejsce w biegu na 15 km stylem klasycznym w Val di Fiemme.
W 2022 roku wystartował w igrzyskach olimpijskich w Pekinie zajmując 32. miejsce w biegu na 15 km stylem klasycznym oraz 23. miejsce w sprincie drużynowym w parze z Janoschem Bruggerem. Rok później na mistrzostwach świata w Planicy zdobył brązowy medal w sztafecie. Indywidualnie zaś był 17 w biegu łączonym i 25 w biegu na 50 km stylem klasycznym.
Osiągnięcia.
Puchar Świata.
Miejsca na podium chronologicznie.
Kuchler nie stanął na podium indywidualnych zawodów Pucharu Świata.

</doc>
<doc id="5434580" url="https://pl.wikipedia.org/wiki?curid=5434580" title="Gerda Johansson">
Gerda Johansson

Gerda Matilda Eleonora Johansson, po mężu Wranne (ur. 14 marca 1891 w Sztokholmie, zm. 10 kwietnia 1965 tamże) – szwedzka skoczkini do wody, olimpijka.
Życiorys.
Wystąpiła w skokach do wody z wieży na igrzyskach olimpijskich w 1912 w Sztokholmie, ale odpadła w eliminacjach.

</doc>
<doc id="5434588" url="https://pl.wikipedia.org/wiki?curid=5434588" title="M3GAN">
M3GAN

M3GAN – amerykański horror z 2022 roku w reżyserii Gerarda Johnstone'a z 2022 roku. W głównych rolach wystąpili Allison Williams, Violet McGraw i Amie Donald. Film miał premierę 7 grudnia 2022 roku.
Fabuła.
Gemma, programistka w firmie produkującej zabawki, pracuje nad nową lalką opartą na technologii sztucznej inteligencji o nazwie M3GAN, która ma być innowacją w kwestii wychowania dziecka poprzez zabawę i nadzorowanie go zamiast rodzica. Kiedy przychodzi jej zająć się swoją osieroconą siostrzenicą, postanawia wprowadzić prototyp lalki do swojego gospodarstwa domowego. Z czasem lalka zaczyna wykazywać niepokojące zachowania.
Produkcja.
Okres zdjęciowy trwał między 10 kwietnia a 19 czerwca 2021 roku. Film kręcono w Nowej Zelandii oraz Nowym Jorku w Stanach Zjednoczonych.
Odbiór.
Reakcja krytyków.
Film spotkał się z pozytywną reakcją krytyków. W agregatorze recenzji Rotten Tomatoes 93% z 300 recenzji uznano za pozytywne, a średnia ocen wyniosła 7,1 na 10. Z kolei w agregatorze Metacritic średnia ważona ocen z 54 recenzji wyniosła 72 punktów na 100.

</doc>
<doc id="5434589" url="https://pl.wikipedia.org/wiki?curid=5434589" title="Święto ognia">
Święto ognia

Święto ognia – powieść Jakuba Małeckiego, wydana w 2021 roku nakładem Wydawnictwa SQN w wersjach papierowej, ebooka i audiobooka. Książka Roku Lubimyczytać.pl za rok 2021 w kategorii literatura piękna, Małecki otrzymał za nią także w roku 2022 Nagrodę im. Cypriana Kamila Norwida w kategorii literatura. Ekranizację powieści reżyseruje Kinga Dębska.
Bohaterowie powieści - siostry Łucja i Nastka oraz ich ojciec Leopold - próbują poradzić sobie z bolesnymi wspomnieniami. Nastka ma porażenie mózgowe, co nie przeszkadza jej jednak marzyć i starać się realizować wbrew przeciwnościom swoje plany. Jej starsza siostra ucieka w balet, ryzykując zdrowiem dla osiągnięcia ambitnego celu. Opiekujący się z poświęceniem i miłością Nastką ojciec również ma swój sposób na radzenie sobie z przeszłością i miejsce, w którym znajduje chwile wytchnienia.

</doc>
<doc id="5434593" url="https://pl.wikipedia.org/wiki?curid=5434593" title="Stanisław Garbacz">
Stanisław Garbacz

Stanisław Garbacz (ur. 13 grudnia 1937 w Niekłaniu Małym, zm. 9 grudnia 2021 w Kamiennej Woli) – polski działacz samorządowy i spółdzielczy, w latach 1983–1988 prezydent Kielc.
Życiorys.
Syn Jana i Anastazji. Przez wiele lat pełnił funkcję dyrektor Wojewódzkiej Kolumny Transportu Sanitarnego. Zajmował się działalnością kulturalną m.in. przy tworzeniu Zespołu Pieśni i Tańca „Kielce”. W 1973 został jednym z założycieli klubu piłkarskiego Korona Kielce. W latach 1983–1988 zajmował stanowisko prezydenta Kielc, był również radnym miejskim. Przez kilka kadencji pełnił funkcję przewodniczącego Rady Nadzorczej PSS „Społem”, był także członkiem Krajowej Rady Spółdzielczej oraz Przewodniczącym Klubu Sympatyków Lewicy. Zasiadał w radach nadzorczych spółek i spółdzielni mieszkaniowej.
16 grudnia 2021 pochowany na cmentarzu w Cedzynie.
Odznaczenia.
W 2013 został laureatem Nagrody Miasta Kielce.

</doc>
<doc id="5434595" url="https://pl.wikipedia.org/wiki?curid=5434595" title="Razjezd Gienierała Omielczenko">
Razjezd Gienierała Omielczenko

Razjezd Gienierała Omielczenko () – mijanka i przystanek kolejowy w pobliżu miejscowości Ługa, w rejonie łużskim, w obwodzie leningradzkim, w Rosji. Położona jest na linii dawnej Kolei Warszawsko-Petersburskiej.
Od mijanki odchodzi bocznica do pobliskiej jednostki wojskowej oraz znajdującego się na jej terenie toru doświadczalno-edukacyjnego Wojskowego Instytutu Wojsk Kolejowych i Łączności Wojskowej.
Poprzednio nosiła nazwę "131 km". 16 maja 2001 decyzją Zgromadzenia Ustawodawczego Obwodu Leningradzkiego zmieniono nazwę na obecną.

</doc>
<doc id="5434598" url="https://pl.wikipedia.org/wiki?curid=5434598" title="Adam Zubczewski">
Adam Zubczewski

Adam Zubczewski (ur. 28 grudnia 1910 w Krakowie, zm. 4 listopada 1973 w Międzylesiu) – lekarz–okulista, dr med, naukowiec zajmujący się m.in. keratoplastyką, uczestnik powstania warszawskiego (Stare Miasto – Centralny Szpital Chirurgiczny nr 1 przy ul. Długiej 7, Śródmieście – szpital polowy przy ul. Mokotowskiej 55). Po wojnie pracował jako okulista w Bydgoszczy (1945–1946), a następnie w Szczecinie (1946–1960) jako ordynator w Szpitalu Wojewódzkim (później szpitale kliniczne PAM) i w Międzylesiu k. Warszawy (1961–1973).
Życiorys.
Dom rodzinny i studia.
Adam Zubczewski urodził się w końcu roku 1910 w Krakowie jako syn Zygmunta Zubczewskiego (ur. ok. 1880) i Marii Zubczewskiej z d. Turschmidt. Starszy brat ojca, Julian Zubczewski (ur. 1855) jest znany jako opiekun Władysława Sikorskiego i Heleny (ur. 1888) – przybranej córki, w przyszłości Heleny Sikorskiej. Był wybitnym nauczycielem i wychowawcą, autorem takich opracowań jak: "Reforma szkolnictwa ludowego i seminaryów nauczycielskich" (1912), "Szkoła powszechna : utopie, praktyka" (Piotrków 1918) i inne. 
Bratanek Juliana Zubczewskiego, Adam Zubczewski, wybrał medycynę. Studia medyczne ukończył na Uniwersytecie Jagiellońskim w Krakowie, po czym rozpoczął praktykę lekarską w Tarnowie (zob. Tarnów w okresie II Rzeczypospolitej).
II wojna światowa.
Okres 1939–1944.
Sytuację całkowicie zmienił wybuch wojny (zob. Tarnów w okresie okupacji niemieckiej), w tym rozpoczęcie intensywnej „Nadzwyczajnej Akcji Pacyfikacyjnej” (Akcja AB), będącej kontynuacją tzw. "Intelligenzaktion" (akcja prowadzona na podstawie listy proskrypcyjnej „wrogów Rzeszy”). Adam Zubczewski został – wraz z trzema innymi lekarzami – aresztowany przez Gestapo w grudniu 1940 roku. Zdołał zbiec z aresztu i przedostać się do okupowanej Warszawy, gdzie ukrywał się pod fałszywym imieniem i nazwiskiem „Stanisław Wójcik”. 
Wykorzystując liczne skomplikowane koneksje rodzinne i znajomości Adam Zubczewski („Stanisław Wójcik”) trafił na ulicę Długą. Zamieszkał w trzypokojowym mieszkaniu (Długa 9 m.19) zajmowanym przez dr Wandę Jaworską z d. z rodziną (zob. Medycy powstania warszawskiego w powojennym Szczecinie – uwaga j). 
Mąż Wandy Jaworskiej, Stanisław (prawnik), w przeddzień 1 września 1939 został zmobilizowany w Korpusie Ochrony Pogranicza (KOP) w Budsławiu (zob. Batalion KOP „Budsław”). Po 17 września znalazł się w obozie w Kozielsku. W roku 1943 rodzina dowiedziała się (z list ogłaszanych przez „Nowy Kurier Warszawski”), że znalazł się wśród ofiar zbrodni katyńskiej. 
Wanda Jaworska (matka trojga dzieci: Stanisław ur. 1929, Krzysztof ur. 1933, Małgorzata ur. 1937) zorganizowała i prowadziła w jednym z pokoi mieszkania przy ul. Długiej prywatny gabinet okulistyczny. Pracowała też w przychodniach Zarządu Miejskiego przy ul. Floriańskiej, ul. Poborzańskiej (Targówek) i innych. 
„Stanisław Wójcik” znalazł zatrudnienie w łaźni miejskiej przy ul. Rybaki i uczestniczył w różnych „akcjach przeciwtyfusowych” (dur brzuszny), prowadzonych w Warszawie i miejscowościach dystryktu warszawskiego (dezynfekcja, dezynsekcja, deratyzacja). Otrzymał dokumenty gwarantujące bezpieczeństwo w czasie kontroli przez żandarmerię oraz uzyskał możliwości zdobywania poza Warszawą prowiantu, dostarczanego współmieszkańcom ul. Długiej 9. Uczestniczył też w pracach na działce, uprawianej wspólnie na terenie ogrodu zoologicznego, w pobliżu nieczynnej hipopotamiarni. 
Nie jest pewne, czy był zaangażowany w działalność konspiracyjną.
Powstanie warszawskie.
Po wybuchu powstania warszawskiego Adam Zubczewski pełnił służbę medyczną przy ul. Długiej 7 – w Centralnym Szpitalu Chirurgicznym nr 1, przewidzianym dla 600 rannych, który rozpoczął działalność 12 sierpnia (przeniesiono tam rannych ze Szpitala Maltańskiego i ze zbombardowanego szpitala św. Jana Bożego). Kierownikiem zespołu chirurgów był Wincenty Tomaszewicz. Po 13 sierpnia (wybuch „czołgu pułapki” na ul. Kilińskiego) na potrzeby szpitala zajęto wszystkie piwnice i mieszkania na parterze i pierwszym piętrze wzdłuż Podwala (do ul. Freta). 
 
Gdy nastąpił kryzys obrony Starego Miasta członkowie rodzin Jaworskich, Mierosławskich, Bujanowskich i osoby z nimi związane analizowały możliwe sposoby działania, dostosowane do sprawności swoich podopiecznych (np. seniorzy, dzieci, chorzy). Część uznała konieczność pogodzenia się z niemieckimi planami wysiedlenia ludności Warszawy. Adam Zubczewski nie miał wątpliwości, że musi iść kanałami do szpitali walczącego Śródmieścia. Został członkiem zespołu szpitala polowego zorganizowanego przy ul. Mokotowskiej 55 w wybudowanej w latach 1913–1930 kamienicy Warszawskiego Chrześcijańskiego Towarzystwa Ochrony Kobiet.
Okres powojenny.
Po zakończeniu wojny Adam Zubczewski pracował w latach 1945–1946 w Bydgoszczy, a następnie wraz z drugą żoną Wandą mieszkał w Szczecinie. Zubczewscy otrzymali do dyspozycji dwa duże mieszkania w pobliżu działającej już od 2 września 1945 polskiej szkoły (zob. Janina Szczerska i I LO im. Marii Skłodowskiej-Curie) oraz w pobliżu Placu Sprzymierzonych, przy którym przychodnie i biura PCK organizowała Halina Chmielewska. W nowym szczecińskim domu współmieszkańcami było grono młodzieży (młodzi Jaworscy i Zubczewscy, przyjaciel nieżyjącego Stanisława Jaworskiego i in.). Panowała w nim ciepła rodzinna atmosfera, serdecznie wspominana przez Wandę Andrzejewską (ur. 1930), późniejszą absolwentkę PAM i cenioną okulistkę). 
Wanda i Adam Zubczewscy włączyli się do organizacji placówek ochrony zdrowia na tzw. „polskim Dzikim Zachodzie”. Byli jednymi z pierwszych okulistów w mieście. Już w sierpniu 1947 roku otworzyli pierwszy okulistyczny oddział liczący 40 łóżek, który mieścił się w szpitalu PCK (zob. powojenna działalność Haliny Chmielewskiej).
Po powołaniu do życia Pomorskiej Akademii Lekarskiej istniejące szpitalne oddziały zaczęły pełnić funkcje klinik w tworzonych szpitalach klinicznych (Samodzielny Publiczny Szpital Kliniczny nr 1 im. prof. Tadeusza Sokołowskiego i Samodzielny Publiczny Szpital Kliniczny nr 2). Wanda i Adam Zubczewscy zostali pierwszymi adiunktami Kliniki Okulistycznej kierowanej przez prof. Witolda Starkiewicza. W latach 1955—1960 dr med. Adam Zubczewski był w tej klinice zastępcą profesora. 
Klinika stała się wysokospecjalistyczną placówką leczniczo-badawczą zajmującą się pełnoprofilowym leczeniem chorób oczu, ze szczególnym naciskiem na operacyjne i nieoperacyjne choroby siatkówki, jaskrę, nowoczesną chirurgię zaćmy i przeszczepy rogówek. 
Od 1961 roku do śmierci w 1973 roku był ordynatorem Oddziału Okulistycznego w Centralnym Szpitalu Kolejowym w Międzylesiu k. Warszawy (obecnie MSSW Międzyleski Szpital Specjalistyczny w Warszawie z nowoczesnym oddziałem okulistycznym.
Został pochowany na Starych Powązkach w Warszawie, w kwaterze Emeryka Mierosławskiego (jednego z synów Adama Kaspra Mierosławskiego) gdzie w roku pochowano również Wandę Zubczewską (1907-1994)

</doc>
<doc id="5434600" url="https://pl.wikipedia.org/wiki?curid=5434600" title="Mariáš">
Mariáš

Mariáš, mariasz (znany też jako "mariasz czeski" lub "mariaszek") - gra karciana wywodząca się z Niemiec, popularna w szczególności w Czechach i Słowacji, spokrewniona z polską grą o tej samej nazwie, tysiącem oraz węgierską grą Ulti. Podstawowe odmiany - wybierana i licytowana - rozgrywane są w trzy osoby, jednak istnieją także wersje na dwóch i czterech graczy. 
Założenia ogólne.
Talia i rozdanie kart.
W grze jeden z graczy zwany rozgrywającym gra przeciwko pozostałym, którzy współpracują aby powstrzymać go przed osiągnięciem celu. Cel rozgrywającego zależy od wybranej przez niego gry. W mariaszu nie ma remisów - rozgrywający albo wygrywa, albo przegrywa.
Do gry stosuje się jedną talię 32 kart, podzieloną na cztery kolory, po osiem kart każdy. Choć możliwa jest gra za pomocą zwykłej talii francuskiej, przeważająca większość graczy w Czechach i Słowacji posługuje się kartami niemieckimi, najczęściej w dwóch wzorach - "jednogłowym" praskim, popularnym w Czechach właściwych lub "dwugłowym" węgierskim, powszechnym na Słowacji i Morawach. 
Karty rozdaje się zaczynając od Przodka, czyli gracza na lewo od rozdającego, a kończąc na rozdającym. Charakterystyczną cechą tej gry jest to, że karty tasowane są tylko raz. Przed drugim i każdym kolejnym rozdaniem rozdający zbiera zagrane lewy jedna na drugiej, zaś jego sąsiad z prawej - Zadek - przekłada co najmniej dwie karty z wierzchu talii pod spód. Wszystkie etapy gry zasadniczo przebiegają zgodnie z ruchem wskazówek zegara.
Gra kolorowa i jej rozszerzenia.
W grze kolorowej (lub po prostu Kolorze) celem rozgrywającego jest zdobyć więcej oczek niż przeciwnicy. Starszeństwo kart w każdym kolorze przebiega następująco: as (tuz), dziesiątka, król, dama (wyżnik), walet (niżnik), dziewiątka, ósemka, siódemka. Rozgrywający wybiera jeden spośród czterech kolorów jako kolor atutowy, zaś karty doń należące stają się silniejsze od tych z pozostałych kolorów. Jeżeli kolorem atutowym jest kier/serce, grę nazywa się lepszą, a jej ogólną wartość (w tym wartość jej ewentualnych rozszerzeń) mnoży się przez 2. W grze kolorowej pierwszym wychodzącym jest zawsze Przodek.
Gracz otrzymuje 10 oczek za każdego asa lub dziesiątkę zdobyte w lewie, jak również za ultimo, czyli zdobycie ostatniej lewy w rozdaniu. Ponieważ asy i dziesiątki są kartami punktowanymi, rozgrywający decydując się na grę kolorową nie może odłożyć ich do talonu. Dodatkowo gracz może zdobyć oczka za zgłoszenie posiadania meldunku (inaczej mariaszu), czyli króla i damy (wyżnika) tego samego koloru. Aby to zrobić należy podczas zagrywania do lewy położyć damę obok lew zebranych przez siebie. Meldunek można zgłosić nie tylko podczas wychodzenia do lewy, jednak nie może się to odbyć wbrew ogólnym zasadom zagrywania. Za zgłoszenie meldunku gracz otrzymuje 20 oczek, a jeśli jest to meldunek w kolorze atutowym - 40 oczek. 
Aby urozmaicić grę rozgrywający po spełnieniu określonego warunku może także wybrać rozszerzenie, czyli cel dodatkowy, który podwyższa jej wartość. Nagroda za takowy przysługuje nawet gdy nie zrealizowano głównego, ponieważ wszystkie cele liczą się oddzielnie. Przeciwnicy również mają prawo do rozszerzenia gry, gdyż każdy z nich może w trakcie kontrowania zgłosić rozszerzenie "przeciwne", o ile sam spełnia warunki do uczynienia tego. W takim wypadku gracz zgłaszający sam musi zrealizować dany cel, jednak odpowiada on za całą stronę do której należy. Jeżeli któryś z graczy zrealizował dodatkowy cel bez jego zgłaszania, wówczas jest to tzw. ciche rozszerzenie, warte połowę zgłoszonego. 
Żebrak i Durch.
Dwie specjalne gry - Żebrak (inaczej Betl) oraz Durch są zupełnie inne niż zwykła gra i jej rozszerzenia. W Żebraku rozgrywający nie może wziąć żadnej lewy, a w Durchu musi wziąć wszystkie. W obu tych grach nie ma atutów, co oznacza, że wszystkie kolory są równe. Ponieważ oczka nie mają tu znaczenia, rozgrywający może w tych grach odrzucić karty punktowane do talonu. Ponadto starszeństwo kart ulega zmianie, gdyż dziesiątka wraca na swoje tradycyjne miejsce między waleta (niżnika) i dziewiątkę (A, K, D, W, 10-7). Wyjątkowo w tych grach jako pierwszy wychodzi rozgrywający, a nie przodek.
Kontrowanie.
Jeśli któryś z przeciwników uważa, że rozgrywający nie wygra ogłoszonej gry, może to podczas swojej kolejki oznajmić mówiąc "Kontra!" lub Flek! i uderzyć swoje karty kantem dłoni. Na to rozgrywając może odpowiedzieć "Re!", czyli skontrować kontrę. Kontrowanie w wersji oryginalnej odbywa się zwykle w kolejności: Flek, Re, Tutti, Boty, Kalhoty, Kaiser (Plama, Rekontra, Tutti, Buty, Gacie, Cesarz). Każda kontra podwaja wartość gry (w tym każde 10 oczek ponad 100). W przypadku gry kolorowej z rozszerzeniami gracz kontrujący musi określić, czy kontra padła na samą grę (główny cel), czy na któreś rozszerzenie (poszczególne lub wszystkie), czy na jedno i drugie. W przypadku zgłoszenia Stu kontry padać mogą tylko na rozszerzenia.
Zwykle brak kontry ze strony przeciwników na nierozszerzoną grę kolorową oznacza oddanie przez nich gry walkowerem. Opiera się to na założeniu, że jeśli żaden z nich nie ma zastrzeżeń co do gry wybranej przez rozgrywającego, to obaj uznają jego zwycięstwo za pewne. Rozgrywki nie rozpoczyna się także wtedy, gdy po ogłoszeniu Siedmiu kontra padła tylko na grę, a rozgrywający nie zrekontrował (stawki za Siedem i za skontrowaną grę zwykłą są te same, a zatem kompensują się), jak również wtedy, gdy gra jest położona, tzn. gdy rozgrywający ujawnił swoje karty a z nich bezspornie wynika, że wygra. Mimo to grę z rozszerzeniami rozgrywa się nawet jeśli nie skontrowano ani gry, ani któregokolwiek rozszerzenia. Podobnie postępuje się w przypadku gier nieatutowych.
Rozgrywka.
Po ustaleniu rodzaju gry oraz ewentualnych kontrach następuje rozgrywka, czyli zbieranie lew. W grze kolorowej do pierwszej lewey wychodzi Przodek, zaś w Żebraku i Durchu rozgrywający. Do każdej kolejnej lewy wychodzi zdobywca poprzedniej. Lewę zdobywa gracz, który zagrał najwyższym atutem, a jeśli nie ma w niej atutów, bierze ją ten, kto zagrał najstarszą kartą w kolorze wyjścia. Każdy musi obsłużyć kolor wyjścia, to znaczy zagrać kartą w tym kolorze, a ponadto musi przebić gdy ma taką możliwość. Jeżeli gracz nie może obsłużyć, musi zagrać atutem oraz ewentualnie go przebić. Jeśli zaś nie może ani obsłużyć, ani zagrać atutem, może zagrać czymkolwiek.
Przykład lewy: Wychodzący zagrał damą karo/wyżnikiem dzwonkowym, drugi gracz asem pik/tuzem winnym, a trzeci dziesiątką karo/dzwonkową. Jeżeli piki są atutami, lewę bierze as. W przeciwnym razie bierze ją dziesiątka, a w grze nieatutowej dama. 
Stawki.
W mariasza zwykle gra się na pieniądze. Popularną w Czechach stawką bazową jest 20 halerzy (0,20 Kč ok. 4 grosze) lub 1 korona. Na Słowacji współcześnie wynosi ona zwykle 1 lub 4 eurocenty (przybliżone wartości odpowiednio 20 halerzy i 1 korony).
Jeśli rozgrywający wygrał, każdy przeciwnik płaci mu z osobna kwotę odpowiadającą wartości jego gry. W razie przegranej rozgrywający płaci tę kwotę każdemu z przeciwników. Suma wyników wszystkich graczy wynosi zero. Poniżej przdstawione są typowe przeliczniki, jednak to gracze mogą między sobą ustalić inne zasady przeliczania wartości (szczególnie w przypadku gier nieatutowych lub rozszerzeń specjalnych):
Przykład liczenia: Rozgrywający wybrał trefle / żołędzie jako kolor atutowy i ogłosił Siedem. Gracz po jego lewej skontrował jego grę zwykłą, jego wspólnik ogłosił Sto przeciwne, zaś rozgrywający skontrował owo Sto. Rozgrywający stracił swoją atutową siódemkę przed ostatnią lewą, jednak zdobył 90 oczek podczas gdy przeciwnicy uzyskali jedynie 80. Za przegranie Siódemki rozgrywający traci na rzecz przeciwników 4 stawki podstawowe (2 razy 2 stawki za grę kolorową zwykłą, czyli po jednej stawce za Siedem dla każdego). Przeciwnicy z kolei stracili łącznie 36 stawek podstawowych (każdy po 2 stawki za nieudaną kontrę na grę zwykłą oraz 16 stawek za 20 oczek poniżej zgłoszonych i skontrowanych Stu). Podsumowując, rozgrywający nie wypłaca przeciwnikom nic, zaś oni płacą na jego rzecz 32 stawki (każdy z nich po 16).
W razie naruszenia zasad, gra ulega przerwaniu i z miejsca wygrywa druga strona. Winowajca musi ze swojej kieszeni zapłacić zwycięskiej stronie dwukrotność wartości gry. Strona poddająca się płaci drugiej normalnie. Z kolei gdy jedna strona wygrała dany kontrakt a druga przegrała inny, lecz wart tyle samo, przez co żadna nie płaci drugiej, ma miejsce sytuacja zwana plichtą. 
Odmiany mariasza.
Mariasz wybierany.
W mariaszu wybieranym (cz. i słow. "volený mariáš") rozgrywającym zostaje przodek, o ile żaden z graczy nie wybrał wyższej gry. Hierarchia gier od najniższej to Kolor, Żebrak i Durch. Karty rozdaje się w dwóch seriach - na początku Przodek dostaje 7 kart, a pozostali po 5, a następnie każdy dostaje jeszcze 5 kart (kolejność to: 7-5-5-5-5-5). Przodek wybiera kolor atu spośród swoich pierwszych siedmiu kart, odkładając na bok wybraną kartę tego koloru. Następnie bierze pozostałe pięć i odrzuca dwie wybrane do talonu. Na końcu pyta się "Kolor?" i po zgodzie pozostałych graczy odkrywa kartę odłożoną na początku. Jeśli Przodkowi nie pasuje żaden kolor otrzymany na początku, wówczas losuje jedną spośród pięciu pozostałych kart, zaś kolor jej staje się atutowym. Na pytanie "Kolor?" pozostali gracze mogą odpowiedzieć "Dobry" i przystać na tę grę, albo odpowiedzieć "Zły", jeśli gracz może zgłosić grę wyższą. W tym drugim przypadku gracz ten zabiera talon odrzucony przez Przodka, odkłada dwie dowolne i pyta "Żebrak?" lub "Durch?". Wybór gry przebiega w ten sam sposób. Rozgrywający zamiast Koloru może też ogłosić grę nieatutową - wówczas jedynie odkłada dwie karty do talonu.
Dany gracz zostaje rozgrywającym gdy obaj pozostali odpowiedzą "Dobry". Jeśli jest nim Przodek, to dodatkowo może rozszerzyć cel gry kolorowej o Siedem, Sto lub Sto Siedem. Po wyborze następuje kontrowanie i rozgrywka.
Mariasz licytowany.
W mariaszu licytowanym (cz. i słow. "licitovaný mariáš") rozgrywającego i rodzaj gry ustala się poprzez licytację. Każdy gracz otrzymuje 10 kart rozdawanych w dwóch seriach po 5. Między seriami rozdający odkłada dwie karty na środek stołu jako talon. 
Licytację rozpoczyna Zadek, który pyta Przodka o coraz to wyższy rodzaj gry. Gdy Przodek może wygrać daną lub wyższą grę, wówczas odpowiada "Mam", a w przeciwnym razie "Pas". Rozdający dołącza do licytacji dopiero gdy któryś z pozostałych graczy zrezygnował z licytacji. Wtedy to przejmuje on od Zadka rolę pytającego. Najniższą odzywką w licytacji jest Siedem. Dalej w kolejności są: Lepsze Siedem, Sto, Sto Siedem, Lepsze Sto, Lepsze Sto Siedem, Żebrak, Durch, Dwie Siódemki, Sto i Dwie Siódemki, Lepsze Dwie Siódemki oraz Lepsze Sto i Dwie Siódemki. Kolejność odzywek wynika z wartości stawek za dany kontrakt.
Wyjątkową cechą mariasza licytowanego jest unikalne dla niego specjalne rozszerzenie gry kolorowej zwane Dwoma Siódemkami, które stanowi rozszerzenie Siedmiu. Obowiązują tu zasady Siódemki, ale rozgrywający dodatkowo musi wziąć przedostatnią lewę za pomocą siódemki w wybranym kolorze nieatutowym, tzw. popychającym. Warunkiem zgłoszenia jest posiadanie obu tych siódemek. Ogłaszając taki kontrakt rozgrywający najpierw określa kolor atu, a dopiero później popychający, np. "trefl / żołądź atu, karo / dzwonek popycha". Tak jak w przypadku zwykłej Siódemki, możliwe jest zgłoszenie Dwóch Siódemek razem z rozszerzeniem Sto. 
Licytację wygrywa ten gracz, który z niej nie zrezygnował. Staje się on rozgrywającym, zabiera talon i na ogólnych zasadach odrzuca dwie dowolne karty spośród dwunastu. Następnie wybiera rodzaj gry, który nie może być niższy niż najwyższa odzywka jaka padła w licytacji, jak również wybiera kolor atu. Jeśli licytowano powyżej Stu i Dwóch Siódemek, kolorem atu jest z miejsca kier / czerwień. Dalej ma miejsce kontrowanie i rozgrywka.
Mariasz dobierany.
Mariasz dobierany (cz. i słow. "lízaný mariáš") to odmiana przeznaczona dla dwóch graczy. Założeniami drastycznie odbiega od standardowej wersji i przypomina bardziej grę w zechcyka. Każdy gracz otrzymuje 8 lub 10 kart w dwóch równych rzutach, zaś pozostałe karty tworzą talon, z którego gracze będą dobierać. Po rozdaniu kart rozdający odsłania wierzchnią kartę talonu i umieszcza ją pod nim grzbietem do dołu. Karta ta wskazuje stały kolor atutowy, a zatem nie występują tu rozgrywki Żebrak i Durch. Można również wymienić tę kartę na siódemkę tego samego koloru. Po każdej lewie gracze pobierają po jednej karcie z wierzchu talonu, zaczynając od zdobywcy lewy. Pozostałe zasady są identyczne jak w wersji standardowej.
Odmiany dla czterech graczy.
Obok mariasza licytowanego dla czterech osób, w którym czwarty gracz jedynie rozdaje karty i pauzuje, popularnym wariantem jest mariasz krzyżowy (cz. "křížový mariáš", słow. "krížový mariáš"). W nim każdy z czterech graczy otrzymuje po 8 rozdawanych w dwóch turach po 4. Po sprawdzeniu swoich pierwszych czterech kart, Przodek wybiera kolor atutowy oraz podaje nazwę pewnej brakującej karty w tym kolorze. Parę rozgrywającą tworzą Przodek oraz posiadacz wskazanej przez niego karty, który ujawnia się natychmiastowo. W innej wersji mariasza krzyżowego składy par są z góry ustalone, a każdą z nich tworzą gracze siedzący naprzeciw siebie, przy czym para z Przodkiem zawsze rozgrywa. 

</doc>
<doc id="5434601" url="https://pl.wikipedia.org/wiki?curid=5434601" title="Meteor Praha VIII">
Meteor Praha VIII

Fotbalový Klub Meteor VIII Praha – klub piłkarski z dzielnicy Libeň w Pradze. Obecnie występuje w Dywizji B (czwarty poziom rozgrywkowy).
W 1925 Meteor był jednym z założycieli ligi czechosłowackiej, w której do wybuchu II wojny światowej rozegrał cztery sezony. W sezonach 2013/14 i 2014/15 występował w ČFL (III liga).
Historia.
2 marca 1896 w miejscowości Libeň (w 1901 przyłączonej do Pragi, "VIII" w nazwie oznacza numer dzielnicy) powstał "Sportovní kroužek Kotva", który później przejął nazwę Meteor po rozwiązanym wcześniej klubie kolarskim. Należy do najstarszych istniejących klubów sportowych w stolicy Czech po Slavii, Sparcie i DFC Prag.
W 1925 Meteor przystąpił do profesjonalnej ligi ("Asociační liga"), w pierwszym sezonie złożonej jedynie z klubów z Pragi (dziś jest uznawany za pierwszy w historii sezon czechosłowackiej ligi). W 1927 skończył kwalifikacje do kolejnego sezonu na ostatnim miejscu i spadł z niej bez ani jednej wygranej, żeby w 1930 powrócić na jeden sezon i ponownie spaść do drugiej ligi nie wygrywając ani jednego meczu. Najlepszym strzelcem tej epoki w dziejach Meteora był Maximilián Schiessl-Máca (24 bramki).
W przedwojennej reprezentacji Czechosłowacji jako zawodnicy Meteora wystąpili Karel Žďárský i František Ryšavý, który 31 sierpnia 1924 strzelił bramkę w debiucie w towarzyskim meczu przeciwko Rumunii (4:1).
W powojennej historii Meteor już nie wystąpił na najwyższym szczeblu rozgrywek. W 1974 awansował do trzeciej ligi, z której po jednym sezonie rywalizacji (m.in. z Sigmą Ołomuniec, Viktorią Žižkov i Ostrojem Opawa) spadł zajmując ostatnie, 16. miejsce w tabeli. Po reformie ligi w 1977 Meteor ponownie znalazł się na trzecim szczeblu i po nieudanej walce o awans w sezonie 1978/79 (zabrakło trzech punktów) kolejna reforma w 1981 zdegradowała klub do czwartej ligi.
Meteor powrócił do trzeciej ligi dopiero w sezonie 2013/2014 i po dwóch sezonach spadł z ČFL z ostatniego miejsca. Aktualnie występuje w Dywizji B (na czwartym poziome rozgrywkowym).
Stadion.
Wśród najwcześniejszych boisk Meteoru wymienia się plac do ćwiczeń wojskowych w pobliżu Invalidovny w dzielnicy Karlín, boisko przy tkalni braci Perutzów w dzielnicy Libeň i boisko przy ulicy Na Stráži w Střížkovie, gdzie Meteor rozegrał pierwsze w historii mecze ligowe.
W 1934 Meteor przeprowadził się na boisko sokolskie za Libeňským zámečkiem i secesyjnym kościołem św. Wojciecha, gdzie gra do dzisiaj. Na stadionie znajduje się zabytkowa drewniana trybuna na 400 miejsc, oryginalny zegar i restauracja. Pojemność obiektu łącznie wynosi 3500 miejsc. 

</doc>
<doc id="5434603" url="https://pl.wikipedia.org/wiki?curid=5434603" title="Stalag 318">
Stalag 318

Stalag 318 – obóz przeznaczony głównie dla jeńców radzieckich, założony późną wiosną 1941 roku. Od jesieni tegoż roku przemianowany na Stalag VIIIF (Lamsdorf znajdowało się w VIII okręgu Wehrmachtu, F- szósty obóz w tym okręgu). Znajdował się około 1,5 km na zachód od stalagu VIIIB. Przebywali w nim jeńcy z bloku wschodniego, głównie radzieccy. Składał się z kilkunastu baraków, przeważnie drewnianych. Prace budowlane rozpoczęto jesienią 1941 roku, pierwotnie więźniowie koszarowani byli pod gołym niebem. Pod koniec 1943 roku przemianowany na Russenlager. Pozostałości obozu zachowane na terenie Miejsca Pamięci Narodowej w Łambinowicach.

</doc>
<doc id="5434606" url="https://pl.wikipedia.org/wiki?curid=5434606" title="Dimitriana Surdu">
Dimitriana Surdu



</doc>
<doc id="5434608" url="https://pl.wikipedia.org/wiki?curid=5434608" title="Partizanskaja (przystanek kolejowy w obwodzie leningradzkim)">
Partizanskaja (przystanek kolejowy w obwodzie leningradzkim)

Partizanskaja () – przystanek kolejowy w miejscowości Tołmaczowo, w rejonie łużskim, w obwodzie leningradzkim, w Rosji. Położony jest na linii dawnej Kolei Warszawsko-Petersburskiej.
Poprzednio nosił nazwę "125 km". 16 maja 2001 decyzją Zgromadzenia Ustawodawczego Obwodu Leningradzkiego zmieniono nazwę na obecną.

</doc>
<doc id="5434611" url="https://pl.wikipedia.org/wiki?curid=5434611" title="Stephanothelys">
Stephanothelys

Stephanothelys – rodzaj roślin z rodziny storczykowatych ("Orchidaceae"). Obejmuje 5 gatunków występujących w Ameryce Południowej w Boliwii, Kolumbii, Ekwadorze, Peru.
Systematyka.
Rodzaj sklasyfikowany do podplemienia "Cranichidinae" w plemieniu "Cranichideae", podrodzina storczykowe ("Orchidoideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5434613" url="https://pl.wikipedia.org/wiki?curid=5434613" title="Mroczne wody">
Mroczne wody

Mroczne wody (ang. "Dark Waters") – amerykański dramat biograficzny z 2019 roku w reżyserii Todda Haynesa. W głównej roli wystąpił Mark Ruffalo. Film miał premierę 22 listopada 2019 roku.
Fabuła.
Robert Bilott, mecenas pracujący w kancelarii obsługującej wiodące amerykańskie korporacje, odwiedzając rodzinne strony zostaje poproszony przez lokalnych rolników o pomoc w uzyskaniu odszkodowania z tytułu masowego wymierania ich zwierząt rolnych. Podczas badania sprawy prawnik dochodzi do wniosku, że za sprawą masowych zgonów stoi jeden z największych na świecie koncernów chemicznych. Postanawia zaangażować się w sprawę całym sobą, aby ujawnić prawdę na temat zanieczyszczeń.
Produkcja.
Zdjęcia do filmu kręcono w miejscowościach Cincinnati, Hamilton oraz Springdale w stanie Ohio w Stanach Zjednoczonych.
Odbiór.
Reakcja krytyków.
Film spotkał się z pozytywną reakcją krytyków. W agregatorze recenzji Rotten Tomatoes 89% z 236 recenzji uznano za pozytywne, a średnia ocen wyniosła 7,3 na 10. Z kolei w agregatorze Metacritic średnia ważona ocen z 38 recenzji wyniosła 73 punktów na 100.

</doc>
<doc id="5434614" url="https://pl.wikipedia.org/wiki?curid=5434614" title="Sanktuarium Matki Bożej z Mellieħy">
Sanktuarium Matki Bożej z Mellieħy

Sanktuarium Matki Bożej z Mellieħy (, ) – rzymskokatolicki kościół pod wezwaniem Narodzenia Najświętszej Maryi Panny, znajdujący się w miejscowości Mellieħa na Malcie.
Sanktuarium powstało jako naturalna jaskinia, która w nieznanym czasie została konsekrowana jako kościół, a lokalna tradycja wiąże jego powstanie ze starożytnością lub okresem średniowiecza. W ołtarzu kościoła znajduje się fresk w stylu bizantyńskim, który prawdopodobnie pochodzi z końca XII lub początku XIII wieku, i jest uważany za cudowny.
Świątynia stała się kościołem parafialnym na początku XV wieku, i choć później została włączona do innej parafii, w kolejnych stuleciach zachowała swoje znaczenie jako miejsce pielgrzymkowe. Obecny budynek powstawał w różnych etapach między końcem XVI a XVIII wiekiem, obejmując części naturalnej jaskini, w której powstał kościół. Na przestrzeni wieków sanktuarium odwiedziło wiele znanych osób, w tym kilku królów i wicekrólów Sycylii, niektórzy wielcy mistrzowie joannitów i papież Jan Paweł II. 
Historia.
Sanktuarium Matki Bożej z Mellieħy jest najstarszym sanktuarium maryjnym na Malcie i zostało zbudowane na miejscu jaskini, która tradycyjnie jest łączona z ustanowieniem chrześcijaństwa na Malcie. Tradycja mówi, że jaskinia była pierwotnie miejscem kultu nimfy Kalipso, ale stała się miejscem chrześcijańskim po rozbiciu się statku św. Pawła na Malcie w 60 r. Mówi się, że św. Łukasz, który towarzyszył św. Pawłowi, namalował na skalnej ścianie jaskini fresk przedstawiający Maryję Dziewicę. Niektórzy twierdzą, że jaskinia została poświęcona jako kościół przez samego św. Pawła lub przez św. Publiusza.
Inne tradycje mówią, że jaskinia została konsekrowana jako kościół w 402 r. przez biskupów, którzy byli w drodze na synod (prawdopodobnie w Milevum), bądź w 540 r. przez biskupów towarzyszących bizantyńskiemu generałowi Belizariuszowi podczas postoju na Malcie, bądź też w 1091 r. przez biskupów towarzyszących hrabiemu Rogerowi I podczas jego inwazji na Maltę. Faktyczna data konsekracji jako kościoła pozostaje nieznana, ale odnotowano, że konsekracja została upamiętniona inskrypcją w języku greckim i siedmioma krzyżami. Ta pierwsza istniała jeszcze w 1540, ale od tamtej pory zaginęła, podczas gdy krzyże zostały ozdobione w 1620 i przetrwały do dziś.
W wiekach XIV i XV kościół był odwiedzany przez różnych znamienitych ludzi, w tym królów Sycylii Fryderyka III w 1373, Marcina I w 1408 i Alfonsa w 1432, a także wicekrólów Sycylii Lope Ximéneza de Urrea y de Bardaixi w 1468 i Fernando de Acuña y de Herrera w 1490. Kościół był jednym z dziesięciu pierwotnych kościołów parafialnych wymienionych przez biskupa Senatore de Mello w dokumencie z 1436. W 1470 odbyła się pielgrzymka do kościoła po tym, jak Malta cierpiała z powodu trzyletniej suszy.
W XVI wieku wioska Mellieħa została wyludniona po najazdach piratów berberyjskich, zwłaszcza po ataku w 1551. Po tym Mellieħa przestała być niezależną parafią i została wchłonięta przez parafię w Naxxar. Podczas Wielkiego Oblężenia Malty w 1565 kościół podobno odwiedził Don , przywódca sił humanitarnych, które zakończyły oblężenie. Wezwanie sanktuarium zostało następnie zmienione z "macierzyństwa Maryi" na "Narodzenia Najświętszej Maryi Panny".
W 1584 augustianin Aurelio Axiak otrzymał pozwolenie na objęcie pieczy nad sanktuarium i założenie klasztoru. Trzy lata później sanktuarium zostało powierzone księdzu Bernardowi Cassarowi, który został jego rektorem w 1603. W lipcu 1614 kościół został splądrowany podczas ataku osmańskiego, a główny fresk i niektóre posągi zostały uszkodzone. Przekazy mówią, że wielki mistrz Alof de Wignacourt po ataku regularnie odwiedzał kościół, a objawy kultu w sanktuarium wzrosły.
W 1644 sycylijski handlarz winem Mario De Vasi powiększył i upiększył kościół, a także zapłacił za wykucie w pobliżu w skale krypty znanej jako "Il-Madonna tal-Għar" (lub "Il-Madonna tal-Grotta"). Sanktuarium zostało ponownie powiększone w 1747, a 21 maja tego roku budynek został ponownie konsekrowany przez biskupa de Bussan.
Po wygaśnięciu epidemii dżumy w 1814 mieszkańcy Valletty odbyli dziękczynną pielgrzymkę do sanktuarium. Mellieħa odzyskała status parafii w 1844 i pod koniec XIX wieku nowy kościół parafialny pod wezwaniem Narodzenia Najświętszej Maryi Panny został zbudowany w pobliżu sanktuarium. Podczas epidemii cholery w 1888 odbyła się pielgrzymka błagalna do sanktuarium, a kolejna narodowa pielgrzymka została zorganizowana w 1949. Podczas swej wizyty na Malcie 26 maja 1990 papież Jan Paweł II odwiedził sanktuarium i poświęcił je. W latach 1999–2000 zostały przeprowadzone prace konserwatorskie.
W maju 2015 Konferencja Episkopatu Malty uznała sanktuarium za Narodowe Sanktuarium Matki Bożej na Malcie.
Architektura.
Sanktuarium w obecnym kształcie było w dużej mierze budowane na różnych etapach między końcem XVI a połową XVIII wieku. Wejście do kompleksu sanktuarium prowadzi przez monumentalną barokową bramę nosząca datę 1719 i zawierającą inskrypcję w języku łacińskim i archaicznym języku maltańskim. Brama prowadzi na dziedziniec, gdzie znajduje się figura Matki Bożej i nisza św. Pawła, oraz loggie, w których pielgrzymi mogli odpocząć.
Dostęp do sanktuarium prowadzi przez łuk pod loggiami. Miejsce to powstało jako naturalna jaskinia, która została później rozbudowana, a części sanktuarium zbudowano z muru, podczas gdy inne wydobyto z naturalnej skały. Główne wejście prowadzi do zakrystii, z której wiedzie tunel z ofiarami "ex-voto" rozmieszczonymi na jego ścianach. Po lewej stronie tunelu znajduje się niewielka wykuta w skale krypta z XVI wieku. Tunel prowadzi do samego kościoła, którego ściany zdobi marmur. Ołtarz jest naturalną częścią jaskini, a wokół niego dodano marmurowe kolumny.
Kościół ma małą kopułę i pojedynczą dzwonnicę, w której znajdują się trzy dzwony z lat 1712, 1733 i 1857. Zegar na dzwonnicy został wykonany przez Michelangelo Sapiano w 1875 i został opłacony przez rząd brytyjski.
Dzieła sztuki i relikwie.
Nad ołtarzem sanktuarium znajduje się fresk przedstawiający Maryję Dziewicę z Jezusem na prawym ramieniu. Tradycja przypisuje ten obraz św. Łukaszowi, ale twierdzenie to jest bezpodstawne. Uważa się, że dzieło sztuki faktycznie pochodzi z końca XII lub początku XIII wieku, a jego styl jest inspirowany sztuką bizantyńską z wpływami sycylijskimi i ma lokalny charakter. Jest to jedno z najstarszych zachowanych na Malcie dzieł sztuki z okresu późnego średniowiecza. Jakiś czas przed 1587 obraz był w tak złym stanie, że został wtedy nadmalowany nowym obrazem.
Wizerunek Matki Boskiej jest uważany za cudowny i został ukoronowany przez biskupa Malty Pietro Pace, biskupa Gozo Giovanniego Marię Camilleri i biskupa pomocniczego Savatore Gaffiero 24 września 1899, po tym, jak papież Leon XIII wydał 29 maja 1895 dekret zezwalający na to. W 1972 konserwator Samuel Bugeja usunął XVI-wieczne przemalowania i odsłonił oryginalne średniowieczne dzieło sztuki. Kopia XVI-wiecznej wersji sporządzona przez Giuseppe Calì znajduje się w zakrystii sanktuarium. Fresk został odrestaurowany ponownie w latach 2012–2016.
Na stropie jaskini wokół ołtarza znajdują się obrazy Salvu Bonniciego. Zostały one odrestaurowane w 1886 przez Ċensu Busuttila, a następnie w 1973 przez Samuela Bugeję. W kościele znajduje się wiele innych dzieł sztuki autorstwa Giuseppe Calleji ("Madonna", "Nawiedzenie"), Antona Falzona ("Święty Andrzej", "Matka Boża z Góry Karmel", "Święty Paweł"), Pietru Pawla Caruany ("Święty Filip") i prawdopodobnie Stefano Erardiego ("Matka Boża Różańcowa"), a także kilka obrazów wykonanych przez nieznanych artystów.
W zakrystii i tunelu prowadzącym do kościoła znajduje się wiele obrazów "ex-voto" i innych darów. Godnym uwagi przykładem jest obraz przedstawiający statek wenecki oraz ikona Matki Boskiej i Jezusa, która może pochodzić z klasztoru Kykkos na Cyprze. Mogła zostać sprowadzona na Maltę po zdobyciu Cypru przez Turków w 1571.
Relikwie czterech świętych: Bonifacego, Pii, Wiktora i Kandydy umieszczono w ołtarzu sanktuarium w 1747. W późniejszym czasie Dun Lawrenz Grech Delicata przekazał do sanktuarium relikwie św. Wincentego, po tym jak nabył je za pośrednictwem papieża Piusa VII z katakumb Pryscylli w Rzymie 21 kwietnia 1820.
Dziedzictwo.
W dniu 6 października 1999 MaltaPost wydała znaczek pocztowy i bloczek okolicznościowy z okazji setnej rocznicy koronacji Matki Bożej z Mellieħy. Bloczek przedstawia ołtarz, podczas gdy znaczek ukazuje jeden z obrazów "ex-voto". Zestaw trzech znaczków przedstawiających obrazy "ex-voto" z sanktuarium w Mellieħa z motywami morskimi został również wydany przez MaltaPost 29 lipca 2015.

</doc>
<doc id="5434615" url="https://pl.wikipedia.org/wiki?curid=5434615" title="Sanktuarium Matki Bożej z Melliehy">
Sanktuarium Matki Bożej z Melliehy



</doc>
<doc id="5434618" url="https://pl.wikipedia.org/wiki?curid=5434618" title="Bidoupia">
Bidoupia

Bidoupia – rodzaj roślin z rodziny storczykowatych ("Orchidaceae"). Obejmuje dwa endemiczne gatunki występujące w Azji Południowo-Wschodniej w Wietnamie.
Systematyka.
Rodzaj sklasyfikowany do podplemienia "Cranichidinae" w plemieniu "Cranichideae", podrodzina storczykowe ("Orchidoideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5434626" url="https://pl.wikipedia.org/wiki?curid=5434626" title="Danhatchia">
Danhatchia

Danhatchia – rodzaj roślin z rodziny storczykowatych ("Orchidaceae"). Obejmuje 3 gatunki występujące na Nowej Zelandii i w australijskim stanie Nowa Południowa Walia.
Systematyka.
Rodzaj sklasyfikowany do podplemienia "Cranichidinae" w plemieniu "Cranichideae", podrodzina storczykowe ("Orchidoideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5434628" url="https://pl.wikipedia.org/wiki?curid=5434628" title="Tołmaczowo (stacja kolejowa)">
Tołmaczowo (stacja kolejowa)

Tołmaczowo () – stacja kolejowa w miejscowości Tołmaczowo, w rejonie łużskim, w obwodzie leningradzkim, w Rosji. Położona jest na linii dawnej Kolei Warszawsko-Petersburskiej.
Historia.
Stacja powstała w 1857 pomiędzy stacjami Ługa i Mszynskaja. W czasach carskich nosiła nazwę "Prieobrażenskaja" (). Obecną nazwę nadano na cześć działacza komunistycznego Nikołaja Tołmaczowa.

</doc>
<doc id="5434631" url="https://pl.wikipedia.org/wiki?curid=5434631" title="Pachyplectron">
Pachyplectron

Pachyplectron – rodzaj roślin z rodziny storczykowatych ("Orchidaceae"). Obejmuje trzy gatunki endemiczne w Nowej Kaledonii.
Systematyka.
Rodzaj sklasyfikowany do podplemienia "Cranichidinae" w plemieniu "Cranichideae", podrodzina storczykowe ("Orchidoideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5434633" url="https://pl.wikipedia.org/wiki?curid=5434633" title="Przynęta (amerykański film 2019)">
Przynęta (amerykański film 2019)

Przynęta (ang. "Serenity") – amerykański dreszczowiec z 2019 roku w reżyserii Stevena Knighta. W głównych rolach wystąpili Matthew McConaughey, Anne Hathaway i Jason Clarke. Film miał premierę 18 stycznia 2019 roku.
Fabuła.
Baker Dill po rozwodzie z żoną osiada na prowincji i zajmuje się organizacją połowów turystycznych dla początkujących wędkarzy. Pewnego dnia kontaktuje się z nim była żona, która prosi go o pomoc w zabójstwie jej nowego męża, który jest uzależniony do alkoholu i ją bije. Namawia Bakera, by podczas jednego z połowów rzucił go do wody na pożarcie rekinom.
Produkcja.
Okres zdjęciowy do filmu trwał między 10 lipca a 1 września 2017 roku. Zdjęcia kręcono na Mauritiusie.
Odbiór.
Reakcja krytyków.
Film spotkał się z negatywną reakcją krytyków. W agregatorze recenzji Rotten Tomatoes 21% z 200 recenzji uznano za pozytywne, a średnia ocen wyniosła 4 na 10. Z kolei w agregatorze Metacritic średnia ważona ocen z 38 recenzji wyniosła 37 punktów na 100.

</doc>
<doc id="5434638" url="https://pl.wikipedia.org/wiki?curid=5434638" title="Godło Vermontu">
Godło Vermontu



</doc>
<doc id="5434641" url="https://pl.wikipedia.org/wiki?curid=5434641" title="Ratusz w Toszku">
Ratusz w Toszku

Ratusz w Toszku – zabytkowa siedziba władz miejskich znajdująca się w mieście Toszek, w powiecie gliwickim, w województwie śląskim.
Jest to budowla wzniesiona w stylu klasycystycznym w 1836 roku. Jest usytuowana szczytowo i znajduje się we wschodniej pierzei Rynku. Ratusz powstał na miejscu poprzedniej budowli z 1767 roku. Budynek charakteryzuje się monumentalną fasadą z parą narożnikowych wież. Ratusz jest murowany i otynkowany
Podczas II wojny światowej budynek został uszkodzony, odbudowano go pod koniec lat 50. XX wieku pod nadzorem Ireneusza Sławińskiego.

</doc>
<doc id="5434642" url="https://pl.wikipedia.org/wiki?curid=5434642" title="Bezsenność po szkole">
Bezsenność po szkole

 – manga autorstwa Makoto Ojiro, publikowana na łamach magazynu „Shūkan Big Comic Spirits” wydawnictwa Shōgakukan od maja 2019. Na jej podstawie studio Liden Films wyprodukowało serial anime, którego premiera zaplanowana jest na kwiecień 2023. Film live action w oparciu o mangę ma mieć premierę w czerwcu 2023.
W Polsce prawa do dystrybucji mangi nabyło wydawnictwo Kotori.
Fabuła.
Akcja rozgrywa się w małym mieście Nanao. Cierpiący na bezsenność Ganta Nakami udaje się do opuszczonego szkolnego obserwatorium astronomicznego z zamiarem ucięcia sobie drzemki. Tam spotyka towarzyską i beztroską dziewczynę o imieniu Isaki Magari, która zmaga się z tym samym problemem. Dwójka zaprzyjaźnia się ze sobą i postanawia przywrócić do życia nieistniejący już szkolny klub astronomiczny.
Manga.
Pierwszy rozdział mangi został opublikowany 20 maja 2019 w magazynie „Shūkan Big Comic Spirits”. Następnie wydawnictwo Shōgakukan rozpoczęło zbieranie rozdziałów do wydań w formacie tankōbon, których pierwszy tom ukazał się 12 września tego samego roku. Według stanu na 12 stycznia 2023, do tej pory wydano 11 tomów.
W Polsce wydanie mangi zapowiedziało wydawnictwo Kotori, zaś premiera zaplanowana jest na maj 2023.
Anime.
W styczniu 2022 zapowiedziano powstanie adaptacji w formie telewizyjnego serialu anime. Seria została wyprodukowana przez studio Liden Films i wyreżyserowana przez Yūkiego Ikedę. Scenariusz napisał Rintarō Ikeda, projektami postaci zajęła się Yuki Fukuda, a muzykę skomponowała Yuki Hayashi. Premiera zaplanowana jest na 11 kwietnia 2023 w stacji TV Tokyo. Motywem otwierającym jest autorstwa Aiko, zaś końcowym w wykonaniu Homecomings.
Film live action.
W styczniu 2022 ogłoszono powstanie filmu live action w oparciu o mangę. Film wyreżyseruje Chihiro Ikeda, za produkcję odpowiadać będzie United Productions, a dystrybucją zajmie się Pony Canyon. Premiera zaplanowana jest na czerwiec 2023. W rolę Ganty Nakamiego wcieli się Daiken Okudaira, zaś postać Isaki Magari odegra Nana Mori.

</doc>
<doc id="5434645" url="https://pl.wikipedia.org/wiki?curid=5434645" title="Alicja Wieniawa">
Alicja Wieniawa

Alicja Wieniawa (ur. 7 października 2003 w Warszawie) – polska aktorka.
Życiorys.
Jest studentką Wydziału Aktorskiego PWSFTViT w Łodzi.
Życie prywatne.
Jej przyrodnią siostrą jest aktorka Julia Wieniawa.
Filmografia.
Opracowano na podstawie Internetowej Bazy Filmu Polskiego.

</doc>
<doc id="5434646" url="https://pl.wikipedia.org/wiki?curid=5434646" title="Na Julisce">
Na Julisce



</doc>
<doc id="5434654" url="https://pl.wikipedia.org/wiki?curid=5434654" title="Pięć diabłów">
Pięć diabłów

Pięć diabłów (fr. "Les cinq diables") – francuski dramat filmowy z 2022 roku w reżyserii Léi Mysius. W głównych rolach wystąpiły Adèle Exarchopoulos i Sally Dramé. Film miał swoją premierę 23 maja 2022 roku w ramach sekcji „Quinzaine des réalisateurs” na 75. MFF w Cannes.
Fabuła.
Młoda dziewczynka, Vicky, ma niesamowity dar związany z umiejętnością odtwarzania i przechowywania w pamięci danych zapachów. Wyostrzony węch okazuje się jej przydatny podczas odkrywania losów swojej rodziny.
Produkcja.
Zdjęcia do filmu kręcono głównie we francuskim departamencie Isère (Le Bourg-d'Oisans, Vizille, Vaulnaveys-le-Haut), a także na basenie w Bondy (Sekwana-Saint-Denis).
Odbiór.
Reakcja krytyków.
Film spotkał się z pozytywną reakcją krytyków. W agregatorze recenzji Rotten Tomatoes 83% z 18 recenzji uznano za pozytywne, a średnia ocen wyniosła 6,8 na 10. Z kolei w agregatorze Metacritic średnia ważona ocen z 5 recenzji wyniosła 68 punktów na 100.

</doc>
<doc id="5434663" url="https://pl.wikipedia.org/wiki?curid=5434663" title="Pomnik Jakuba Wejhera w Wejherowie">
Pomnik Jakuba Wejhera w Wejherowie

Pomnik Jakuba Wejhera w Wejherowie – pomnik z kamienia, przedstawiający postać Jakuba Wejhera, założyciela Wejherowa, stojący w centralnej części wejherowskiego rynku.
Historia.
Do 1920, w miejscu gdzie dzisiaj stoi pomnik, stała figura cesarza Wilhelma II. Po odzyskaniu niepodległości przez Polskę i włączeniu Wejherowa do Rzeczypospolitej, został on przykryty płachtą, a następnie zdemontowany i sprzedany.
W 1982, z inicjatywy Edmunda Kamińskiego, powołano Społeczny Komitet Budowy Pomnika Jakuba Wejhera, którego celem było zebranie pieniędzy na budowę pomnika upamiętniającego założyciela miasta. Jako projektanta wybrano Sławoja Ostrowskiego, a jego uroczyste odsłonięcie miało miejsce 26 czerwca 1991.
Pomnik ma formę trzymetrowego posągu wykonanego z brązu i stojącego na marmurowym cokole.
Obecność w kulturze masowej.
Od 1994, podczas obchodów Dnia Jakuba, miasto wręcza Statuetki Jakuba Wejhera, honorujące osoby zasłużone dla miasta. Są to miniaturowe wersje pomnika, wykonane z brązu i marmuru (podstawa).
W styczniu 2016 Artur Hutnik, fotograf z wejherowskiego urzędu miasta, wykonał zdjęcie pomnika przysypanego częściowo śniegiem. Ze względu na podobieństwo figury z Darthem Vaderem, zdjęcie szybko stało się tzw. viralem, a o Wejherowie pisały polskie i zagraniczne serwisy internetowe, nazywając go jego „bratem bliźniakiem”. Od tego samego roku, z inicjatywy Piotra Kalki, miasto co roku zaczęło organizować zlot fanów „Gwiezdnych Wojen” FORECON – największy tego typu w Polsce, podczas którego pomnik jest przebierany w strój bohatera serii.

</doc>
<doc id="5434667" url="https://pl.wikipedia.org/wiki?curid=5434667" title="Vianopolisia">
Vianopolisia

Vianopolisia – rodzaj chrząszczy z rodziny kózkowatych i z podrodziny zgrzypikowych. 
Zasięg występowania.
Przedstawiciele tego rodzaju występują w płd. Brazylii oraz w Paragwaju.
Systematyka.
Do "Vianopolisia" zaliczane są 2 gatunki:

</doc>
<doc id="5434668" url="https://pl.wikipedia.org/wiki?curid=5434668" title="Sherefedin Shehu">
Sherefedin Shehu

Sherefedin Hamit Shehu (ur. 25 maja 1956 w Debarze) – albański ekonomista z tytułem profesora, deputowany do Zgromadzenia Albanii z ramienia Demokratycznej Partii Albanii, publicysta artykułów i autor książek poświęconych ekonomii.
Życiorys.
Pracował jako wykładowca na Uniwersytecie Illinois.
W latach 2005-2009 był wiceministrem finansów, następnie w latach 2009-2017 zasiadał w Zgromadzeniu Albanii, gdzie reprezentował Demokratyczną Partię Albanii. 

</doc>
<doc id="5434669" url="https://pl.wikipedia.org/wiki?curid=5434669" title="Sherefedin Hamit Shehu">
Sherefedin Hamit Shehu



</doc>
<doc id="5434670" url="https://pl.wikipedia.org/wiki?curid=5434670" title="Puchar Sześciu Narodów 2024">
Puchar Sześciu Narodów 2024

Puchar Sześciu Narodów 2024 (2024 Six Nations Championship, a także od nazwy sponsora turnieju, Guinness – 2024 Guinness 6 Nations) – dwudziesta piąta edycja Pucharu Sześciu Narodów, corocznego turnieju w rugby union rozgrywanego pomiędzy sześcioma najlepszymi europejskimi zespołami narodowymi. Turniej odbędzie się pomiędzy 2 lutego a 16 marca 2024 roku.
Wliczając turnieje w poprzedniej formie, od czasów Home Nations Championship i Pucharu Pięciu Narodów, będzie to 130. edycja tych zawodów. W turnieju wezmą udział reprezentacje narodowe Anglii, Francji, Irlandii, Szkocji, Walii i Włoch.
Rozkład gier opublikowano pod koniec lutego 2022 roku, a wszystkie trzy domowe mecze Francuzów ze względu na przystosowywanie Stade de France do zbliżających się LIO 2024 musiały zostać zaplanowane w innych lokalizacjach. Fédération Française de Rugby rozważał ponadpięćdziesięciotysięczne kandydatury z listy największych stadionów: Stade Vélodrome, Parc OL i Stade Pierre-Mauroy, mniejsze bowiem – jak Stade Geoffroy-Guichard, Stade de Bordeaux, Stade de la Beaujoire, Stade de Nice czy Stadium de Toulouse – nie zaspokoiłyby zapotrzebowania na bilety ze strony fanów.
Zwycięzca meczu zyskiwał cztery punkty, za remis przysługiwały dwa punkty, porażka nie była punktowana, a zdobycie przynajmniej czterech przyłożeń lub przegrana nie więcej niż siedmioma punktami premiowana była natomiast punktem bonusowym. Dodatkowo zdobywca Wielkiego Szlema otrzymałby trzy dodatkowe punkty, by uniknąć sytuacji, że nie wygrałby całych zawodów pomimo pokonania wszystkich rywali.
Sponsorem turnieju szósty rok była marka Guinness.
Uczestnicy.
W turnieju uczestniczyły:

</doc>
<doc id="5434671" url="https://pl.wikipedia.org/wiki?curid=5434671" title="Bestia (film 2022)">
Bestia (film 2022)

Bestia (ang. "Beast") – amerykański dreszczowiec z 2022 roku w reżyserii Baltasara Kormákura. W głównej roli wystąpił Idris Elba. Film miał premierę 10 sierpnia 2022 roku.
Fabuła.
Doktor Nate Samuels, razem z córkami, wybiera się w podróż do RPA, gdzie przed laty poznał swoją zmarłą żonę. Stają się tam celem lwa-ludojada. Samuels jest zmuszony stanąć w obronie rodziny.
Odbiór.
Reakcja krytyków.
Film spotkał się ze średnią reakcją krytyków. W agregatorze recenzji Rotten Tomatoes 68% z 206 recenzji uznano za pozytywne, a średnia ocen wyniosła 6 na 10. Z kolei w agregatorze Metacritic średnia ważona ocen z 46 recenzji wyniosła 54 punktów na 100.

</doc>
<doc id="5434673" url="https://pl.wikipedia.org/wiki?curid=5434673" title="Gloria (album Sama Smitha)">
Gloria (album Sama Smitha)

Gloria – czwarty album studyjny brytyjskiego piosenkarza Sama Smitha. Został wydany 27 stycznia 2023 roku przez wytwórnię płytową Capitol. Pierwszym singlem promującym album został wydany 30 lipca 2022 roku „Love Me More”. Kolejnym singlen został utwór „Unholy” nagrany z gościnnym udziałem Kim Petras, który ukazał się 22 września i był promowany jako główny singel z albumu. „Unholy” stał się ogólnoświatowym hitem docierając na szczyt notowań najpopularniejszych singli w dziewiętnastu krajach oraz zdobył nagrodę za najlepszy występ popowy w duecie podczas 65. ceremoni wręczenia nagród Grammy.
"Gloria" otrzymała generalnie pozytywne recenzje. W serwisie Metacritic, album uzyskał średnią ocenę 68 na 100. Maura Johnston z Rolling Stone nazwała "Glorię" „Najgłębszym jak dotąd albumem Smitha” i opisała go jako „zwartą, stabilnie płynącą kolekcję popowych piosenek, która pokazuje wszechstronność wokalną Smitha i jego rozwój osobisty” z tekstami o „doświadczeniach artysty jako osoby queer, która została wychowana jako katolik”.
Krążek zadebiutował na pierwszym miejscu notowania UK Albums Chart, stając się trzecim albumem numer jeden artysty w Wielkiej Brytanii. 

</doc>
<doc id="5434677" url="https://pl.wikipedia.org/wiki?curid=5434677" title="Czołg w Wejherowie">
Czołg w Wejherowie

Czołg w Wejherowie – czołg-pomnik typu T-34-85, znajdujący się w Wejherowie w województwie pomorskim, w Polsce. Odsłonięty w 1970, w 2008 przeniesiony w obecne miejsce.
Historia.
Pomnik został odsłonięty 24 maja 1970, w 25. rocznicę zakończenia II wojny światowej, na pamiątkę zwycięstwa nad hitlerowskimi Niemcami. Czołgi podobnego typu brały udział w walkach o miasto w 1945. Pomnik został zbudowany z inicjatywy Miejskiego Obywatelskiego Komitetu Ochrony Pomników Walki i Męczeństwa. Miał upamiętniać żołnierzy 19. Armii, 8. Korpusu Zmechanizowanego w składzie 1. Armii Pancernej Gwardii oraz 1. Brygady Pancernej im. Bohaterów Westerplatte WP, którzy w ramach 2. Frontu Białoruskiego zdobyli miasto.
Do 2008 stał on w pobliżu skrzyżowania ówczesnej drogi krajowej nr 6 i drogi wojewódzkiej nr 218 (plac Grunwaldzki). Na betonowym postumencie umieszczono dwie metalowe tablice, z datami 1939-1945 i napisem „W 25 rocznicę zwycięstwa nad faszyzmem w hołdzie wyzwolicielom ziemi wejherowskiej”.
W 2008 jeden z wejherowskich księży zaproponował, by na miejscu czołgu wybudować formę upamiętnienia ofiar zbrodni piaśnickiej. Zgodę na taki krok wydał ówczesny wojewoda pomorski, Roman Zaborowski. Początkowo planowano całkowicie usunąć czołg, ze względu na protesty mieszkańców miasto zdecydowało się na jego renowację oraz przeniesienie w 2009 w obecne miejsce, do Parku Kaszubskiego, przy ulicy Strzeleckiej. Wymienione zostały również tablice pamiątkowe. Na mosiężnej płycie umieszczono napis: „Ku chwale wszystkich żołnierzy I Brygady Pancernej Wojska Polskiego im. Bohaterów Westerplatte biorących udział w wyzwoleniu Ziemi Wejherowskiej spod okupacji hitlerowskiej Mieszkańcy Wejherowa. Wejherowo 2009 rok”. Pod tablicą umieszczono wykaz nazwisk żołnierzy 1 Brygady Pancernej, którzy polegli w walkach o Wejherowo oraz w rejonie Białej Rzeki w marcu 1945 r.
W 2022, po inwazji Rosji na Ukrainę, nieznany sprawca namalował na czołgu ukraińską flagę. W tym samym roku czterech radnych Wejherowa w interpelacji do władz Wejherowa zaczęło domagać się jego likwidacji. Sekretarz miasta, Bogusław Suwara, w odpowiedzi stwierdził, że nie ma powodów, by go usuwać. Przywołał słowa ks. Daniela Nowaka, że „czołg nie jest pomnikiem, ale eksponatem”.

</doc>
<doc id="5434685" url="https://pl.wikipedia.org/wiki?curid=5434685" title="Józef Młynarczyk (ujednoznacznienie)">
Józef Młynarczyk (ujednoznacznienie)



</doc>
<doc id="5434689" url="https://pl.wikipedia.org/wiki?curid=5434689" title="Kostkarka (do lodu)">
Kostkarka (do lodu)

Kostkarka – sprzęt kuchenny służący do produkcji lodu.
Kostkarka wprowadza wodę do specjalnych foremek, gdzie woda zostaje zamrożona przez dany czynnik chłodzący: wodę lub powietrze. Następnie foremki są podgrzewane, aby kostki lodu mogły zostać wypchnięte za pomocą odpowiedniego mechanizmu. Kostki lodu przemieszczają się do specjalnego pojemnika, w którym utrzymywana jest niska temperatura.
Większość kostkarek umożliwia wybór wielkości kostek lodu, a także poziomu zapełnienia pojemnika.
Istnieją kostkarki manualne (twistowe), do których wodę należy dolewać ręcznie, oraz automatyczne, które należy podpiąć do rur. Niektóre lodówki posiadają wbudowaną kostkarkę, najczęściej w drzwiach, dzięki czemu nie trzeba jej otwierać.
Zastosowanie.
Profesjonalne kostkarki potrafią wyprodukować nawet 200 kg lodu na dobę. Urządzenia te znajdują zastosowanie w gastronomii: w kuchniach hotelowych, restauracjach i domach weselnych.
W domach prywatnych stosuje się kostkarki o mniejszej mocy przerobowej, a wyprodukowany przez nie lód najczęściej używany jest do chłodzenia napojów.

</doc>
<doc id="5434691" url="https://pl.wikipedia.org/wiki?curid=5434691" title="Mistrzostwa Świata w Hokeju na Lodzie 2002 (kwalifikacje do II Dywizji)">
Mistrzostwa Świata w Hokeju na Lodzie 2002 (kwalifikacje do II Dywizji)

Kwalifikacje do Mistrzostw Świata w Hokeju na Lodzie 2002 II Dywizji – turniej kwalifikacyjny do mistrzostw świata 2003 II Dywizji odbywający się w dnia 11–13 kwietnia 2002 roku w mieście Meksyk. Awans do turnieju uzyskały dwa najlepsze zespoły.
Tabela.
     = awans do II Dywizji

</doc>
<doc id="5434693" url="https://pl.wikipedia.org/wiki?curid=5434693" title="Mistrzostwa Świata w Hokeju na Lodzie 2002 (II Dywizja)">
Mistrzostwa Świata w Hokeju na Lodzie 2002 (II Dywizja)

Mistrzostwa Świata w Hokeju na Lodzie 2002 II Dywizji – 2. edycja turnieju o awans do mistrzostw świata I dywizji, która została rozegrana w okresie 25–30 kwietnia 2002 roku w południowoafrykańskim Kapsztadzie (Grupa A) oraz jugosławiańskim Nowym Sadzie (Grupa B).
Formuła.
W turnieju wystąpiło 12 reprezentacji podzielonych na dwie grupy, z których awans do I dywizji wywalczyła najlepsza reprezentacja danej każdej. W każdej grupie odbył się w systemie kołowym.
Grupa A.
     = = awans do I Dywizji
     = = spadek do III Dywizji
Wyniki;
Grupa B.
     = = awans do I Dywizji
     = = spadek do III Dywizji

</doc>
<doc id="5434694" url="https://pl.wikipedia.org/wiki?curid=5434694" title="Dino Beganovic">
Dino Beganovic

Dino Beganovic (ur. 19 stycznia 2004 w Linköping) – szwedzko-bośniacki kierowca wyścigowy. Mistrz serii FRECA z 2022 roku. Obecnie reprezentant Prema Racing w Formule 3.
Życiorys.
Początki kariery.
Dino Beganovic to syn bośniackich emigrantów, którzy przeprowadzili się do Szwecji na początku XXI wieku. Rozpoczął karierę kartingową w 2011 roku. Wygrał Mistrzostwa Szwecji i Włoch. W 2020 roku wystartował po raz pierwszy w bolidzie jednomiejscowym, w ramach Włoskiej F4. Zajął w nich 3. pozycję w klasyfikacji łącznej. 
FRECA.
Zadebiutował w serii FRECA w 2021 roku w barwach Prema Powerteam. W swoim pierwszym sezonie w mistrzostwach zajął 13. miejsce w klasyfikacji generalnej z dorobkiem 53 punktów. W sezonie 2022 wygrał serię FRECA po drodze wygrywając cztery wyścigi i notując 300 punktów.
FIA Formuła 3.
W sezonie 2023 będzie reprezentował zespół Prema Racing w mistrzostwach FIA F3.

</doc>
<doc id="5434699" url="https://pl.wikipedia.org/wiki?curid=5434699" title="Zagrody (Baranów)">
Zagrody (Baranów)

Zagrody – osada osady Baranów w Polsce, położona w Pradolinie Wieprza, w województwie lubelskim, w powiecie puławskim, w gminie Baranów. Leży w północnej części Baranowa, wzdłuż ulicy Błotnej.
Dawniej samodzielna miejscowość i gromada w gminie Baranów.
W latach 1975–1998 miejscowość należała administracyjnie do ówczesnego województwa lubelskiego. 

</doc>
<doc id="5434702" url="https://pl.wikipedia.org/wiki?curid=5434702" title="Stadion Na Julisce">
Stadion Na Julisce



</doc>
<doc id="5434704" url="https://pl.wikipedia.org/wiki?curid=5434704" title="Mistrzostwa Świata w Hokeju na Lodzie 2002 (I Dywizja)">
Mistrzostwa Świata w Hokeju na Lodzie 2002 (I Dywizja)

Mistrzostwa Świata w Hokeju na Lodzie 2002 I Dywizji – 2. edycja turnieju o awans do mistrzostw świata Elity, która została rozegrana w okresie 26 kwietnia – 11 maja 2002 roku w holenderskim Eindhoven (Grupa A) oraz węgierskim Dunaújváros i Székesfehérvár (Grupa B).
Formuła.
W turnieju wystąpiło 12 reprezentacji podzielonych na dwie grupy, z których awans do Elity wywalczyła najlepsza reprezentacja danej każdej. W każdej grupie odbył się w systemie kołowym
Grupa A.
     = awans do Elity
     = spadek do II Dywizji
Grupa B.
     = awans do Elity
     = spadek do II Dywizji
 
 

</doc>
<doc id="5434706" url="https://pl.wikipedia.org/wiki?curid=5434706" title="Beata Sosnowska">
Beata Sosnowska

Beata Sosnowska (ur. 1968) – polska graficzka, rysowniczka, malarka, autorka komiksów i filmów eksperymentalnych, poetka.
Życiorys.
Swój pierwszy komiks stworzyła w wieku 10 lat. Od około 1975 roku przez ponad 30 lat mieszkała w Gdańsku, ukończyła tamże Liceum Plastyczne. Studiowała filologię polską na Uniwersytecie Gdańskim. Prezentowała swoje prace m.in. na Malta Festival Poznań, w Stoczni Gdańskiej. Współpracowała m.in. z „Fabulariami”, „Furią”, Fundacją Ha!art (zob. „Ha!art”), „Gazetą Wyborczą”, „Przekrojem”, „La revue LGBT BD”, „Trzema Kolorami”, „Zielonym Miastem”. Działała we współpracy z organizacjami feministycznymi i pozarządowymi, była członkinią kolektywu komiksowego Dream Team. Prowadziła warsztaty komiksowe, m.in. w kobiecym więzieniu (2016), czy na Dworcu Centralnym w Warszawie (2014). Pracuje i mieszka w Warszawie.
Twórczość.
W swoich komiksach porusza m.in. tematy społeczne (np. pandemia COVID-19), wątki homoseksualne i erotyczne. Jest także performerką (performance „Ból trzeba przeboleć” – współautorka), współautorką projektu multimedialnego „Wykroczenia” oraz spektaklu tańca butō pt. "llipsspill" (2012), autorką grafik do wystawy „Nasze bojownice. 100-lecie praw wyborczych Polek”. W obrazach (m.in. "Bucza") z 2022 roku odniosła się do zbrodni rosyjskich popełnionych podczas inwazji Rosji na Ukrainę. Zajmuje się również filmem.

</doc>
<doc id="5434708" url="https://pl.wikipedia.org/wiki?curid=5434708" title="Kaplica św. Floriana w Józefowie">
Kaplica św. Floriana w Józefowie

Kaplica świętego Floriana w Józefowie – rzymskokatolicki kościół filialny należący do parafii Wniebowzięcia Najświętszej Maryi Panny w Izbicy Kujawskiej (dekanat izbicki diecezji włocławskiej).
Jest to świątynia wzniesiona w 1639 roku. Odrestaurowano ją w 1816 roku dzięki funduszom hrabiego Ksawerego Zboińskiego, w 1864 roku została dobudowana kruchta. W 2000 roku wnętrze zostało odrestaurowane przez Małgorzatę Sadowską–Mathes oraz Ewę i Jerzego Matwijów. Generalny remont obiekyu został wykonany w latach 2011 – 12.
Budowla jest drewniana, jednonawowa, wzniesiona została w konstrukcji zrębowej. Kaplica jest orientowana, do jej budowy użyto drewna sosnowego. Świątynia jest salowa, nie posiada wydzielonego prezbiterium z nawy, zamknięta jest ścianą prostą. Z boku nawy umieszczona jest kruchta. Kaplicę nakrywa dach jednokalenicowy, złożony z gntów, na dachu znajduje się ośmiokątna wieżyczka na sygnaturkę. Jest ona zwieńczona blaszanym dachem hełmowym z latarnią. Wnętrze nakryte jest płaskim stropem. Chór muzyczny jest podparty dwoma słupami, na chórze jest umieszczony prospekt organowy z XIX wieku. Belka tęczowa jest ozdobiona późnobarokowym krucyfiksem. Ołtarz główny powstał w XIX wieku. Dwa ołtarze boczne, ambona i chrzcielnica pochodzą z XVIII stulecia. Rzeźby w stylu barokowym powstały w połowie XVIII wieku i są usytuowane na konsolach.

</doc>
<doc id="5434712" url="https://pl.wikipedia.org/wiki?curid=5434712" title="Wólka Dobrska">
Wólka Dobrska



</doc>
<doc id="5434714" url="https://pl.wikipedia.org/wiki?curid=5434714" title="La plus belle pour aller danser">
La plus belle pour aller danser

La plus belle pour aller danser – jest piosenką Sylvie Vartan z francuskiego filmu fabularnego "Cherchez l'idole" z 1964 roku. Piosenka osiągnęła 1. miejsce we Francji i Japonii.
Lista utworów.
EP 7" / 45 tours RCA 86046 (Marzec 1964, Francja, Hiszpania, Portugalia itd.)
Single 7" / 45 tours RCA Victor 49.067 (1970, Francja)
Single 7" / 45 tours "Aidoru o Sagase " RCA Victor SS-1476 (1964, Japonia)
Single 7" / 45 tours "Aidoru o Sagase " RCA SS-2018 (1972, Japonia)

</doc>
<doc id="5434717" url="https://pl.wikipedia.org/wiki?curid=5434717" title="Suzannah Bianco">
Suzannah Bianco

Suzannah Bianco (ur. 15 marca 1973 w San Jose) – amerykańska pływaczka synchroniczna, mistrzyni olimpijska.
W 1994 otrzymała złoty medal pływackich mistrzostw świata w konkurencji drużyn, rok później zaś w tej samej konkurencji została złotą medalistką igrzysk panamerykańskich. W 1996 uczestniczyła w igrzyskach olimpijskich w Atlancie, gdzie udało się zdobyć razem z innymi koleżankami z kadry złoty medal (Amerykanki uzyskały ostatecznie rezultat 99,720 pkt).

</doc>
<doc id="5434718" url="https://pl.wikipedia.org/wiki?curid=5434718" title="Tammy Cleland">
Tammy Cleland

Tammy P. Cleland-McGregor (ur. 26 października 1975 w Sanford) – amerykańska pływaczka synchroniczna, mistrzyni olimpijska z Atlanty i olimpijka z Sydney.
W 1994 otrzymała złoty medal pływackich mistrzostw świata w konkurencji drużyn, rok później zaś w tej samej konkurencji została złotą medalistką igrzysk panamerykańskich. W 1996 uczestniczyła w igrzyskach olimpijskich w Atlancie, gdzie udało się zdobyć razem z innymi koleżankami z kadry złoty medal (Amerykanki uzyskały ostatecznie rezultat 99,720 pkt). Była także uczestniczką igrzysk olimpijskich w Sydney, amerykańska drużyna z jej udziałem zajęła 5. pozycję z wynikiem 96,104 pkt.

</doc>
<doc id="5434719" url="https://pl.wikipedia.org/wiki?curid=5434719" title="Jezioro Pożarowskie">
Jezioro Pożarowskie

 
Jezioro Pożarowskie – jezioro w woj. wielkopolskim, w powiecie szamotulskim, w gminie Wronki, leżące na terenie Kotliny Gorzowskiej.
Dane morfometryczne.
Powierzchnia zwierciadła wody według różnych źródeł wynosi od 21,0 ha przez 21,17 ha(lustra wody) do 24,99 ha (ogólna).
Zwierciadło wody położone jest na wysokości 45,1 m n.p.m. lub 44,9 m n.p.m.. Średnia głębokość jeziora wynosi 5,7 m, natomiast głębokość maksymalna 8,7 m.
Hydronimia.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) nazwa tego jeziora to "Jezioro Pożarowskie". 
Przypisy.
&lt;references &gt;
}}&lt;/references &gt;

</doc>
<doc id="5434720" url="https://pl.wikipedia.org/wiki?curid=5434720" title="Becky Dyroen-Lancer">
Becky Dyroen-Lancer

Rebekah "Becky" Dyroen-Lancer (ur. 19 lutego 1971 w San Jose) – amerykańska pływaczka synchroniczna, mistrzyni olimpijska, czterokrotna mistrzyni świata.
Startowała na pływackich mistrzostwach świata rozgrywanych w 1991 oraz 1994 roku. Zdobyła ona łącznie cztery złote medale – w Perth była mistrzynią w konkurencji drużyn, w Rzymie zaś zdobyła tytuły mistrzyni świata w konkurencjach: solistek, duetów i drużyn. Na igrzyskach panamerykańskich również wywalczyła cztery złote medale – na igrzyskach w Hawanie tytuł mistrzyni w konkurencji solistek, a w Mar del Plata złote medale w konkurencjach: solistek, duetów i drużyn. W 1996 uczestniczyła w igrzyskach olimpijskich w Atlancie, gdzie udało się zdobyć razem z innymi koleżankami z kadry złoty medal (Amerykanki uzyskały ostatecznie rezultat 99,720 pkt).
Kilkakrotnie startowała w zawodach Pucharu Świata w pływaniu synchronicznym rozgrywanych pod egidą FINA, wszystkie z nich wygrała.

</doc>
<doc id="5434721" url="https://pl.wikipedia.org/wiki?curid=5434721" title="Holochlorini">
Holochlorini

Holochlorini – plemię owadów prostoskrzydłych z rodziny pasikonikowatych i podrodziny długoskrzydlakowych. Rodzajem typowym jest "Holochlora".
Zasięg występowania.
Przedstawiciele tego plemienia występują w Afryce Subsaharyjskiej, Azji od Półwyspu Indyjskiego po Koreę i Japonię, na wyspach Oceanu Indyjskiego, w Oceanii oraz płn.-wsch. Australii. 
Systematyka.
Do Holochlorini zaliczane są 323 gatunki zgrupowane w 27 rodzajach:

</doc>
<doc id="5434723" url="https://pl.wikipedia.org/wiki?curid=5434723" title="Heather Pease">
Heather Pease

Heather M. Pease Olson (ur. 29 września 1975 w Monterey) – amerykańska pływaczka synchroniczna, mistrzyni olimpijska.
W 1996 uczestniczyła w igrzyskach olimpijskich w Atlancie, gdzie udało się zdobyć razem z innymi koleżankami z kadry złoty medal (Amerykanki uzyskały ostatecznie rezultat 99,720 pkt). Była także uczestniczką igrzysk olimpijskich w Sydney, amerykańska drużyna z jej udziałem zajęła 5. pozycję z wynikiem 96,104 pkt.

</doc>
<doc id="5434725" url="https://pl.wikipedia.org/wiki?curid=5434725" title="Jill Savery">
Jill Savery

Jill Savery (ur. 2 maja 1972 w Fort Lauderdale) – amerykańska pływaczka synchroniczna, mistrzyni olimpijska.
W 1991 oraz 1994 roku otrzymała złoty medal pływackich mistrzostw świata w konkurencji drużyn. W 1995 zaś w tejże konkurencji została złotą medalistką igrzysk panamerykańskich. W 1996 uczestniczyła w igrzyskach olimpijskich w Atlancie, gdzie udało się zdobyć razem z innymi koleżankami z kadry złoty medal (Amerykanki uzyskały ostatecznie rezultat 99,720 pkt).

</doc>
<doc id="5434727" url="https://pl.wikipedia.org/wiki?curid=5434727" title="Nathalie Schneyder">
Nathalie Schneyder

Nathalie Schneyder (ur. 25 maja 1968 w San Francisco) – amerykańska pływaczka synchroniczna, mistrzyni olimpijska.
W 1991 oraz 1994 roku otrzymała złoty medal pływackich mistrzostw świata w konkurencji drużyn. W 1995 zaś w tejże konkurencji została złotą medalistką igrzysk panamerykańskich. W 1996 uczestniczyła w igrzyskach olimpijskich w Atlancie, gdzie udało się zdobyć razem z innymi koleżankami z kadry złoty medal (Amerykanki uzyskały ostatecznie rezultat 99,720 pkt).

</doc>
<doc id="5434728" url="https://pl.wikipedia.org/wiki?curid=5434728" title="Heather Simmons-Carrasco">
Heather Simmons-Carrasco

Heather Lee Simmons-Carrasco (ur. 25 maja 1970 w Mountain View) – amerykańska pływaczka synchroniczna, mistrzyni olimpijska.
W 1991 oraz 1994 roku otrzymała złoty medal pływackich mistrzostw świata w konkurencji drużyn. W 1995 zaś w tejże konkurencji została złotą medalistką igrzysk panamerykańskich. W 1996 uczestniczyła w igrzyskach olimpijskich w Atlancie, gdzie udało się zdobyć razem z innymi koleżankami z kadry złoty medal (Amerykanki uzyskały ostatecznie rezultat 99,720 pkt).

</doc>
<doc id="5434730" url="https://pl.wikipedia.org/wiki?curid=5434730" title="Radziszewo (jezioro)">
Radziszewo (jezioro)

 
Radziszewo – jezioro w woj. wielkopolskim, w powiecie szamotulskim, w gminie Wronki, leżące na terenie Kotliny Gorzowskiej.
Dane morfometryczne.
Powierzchnia zwierciadła wody według różnych źródeł wynosi od 41,0 ha przez 45,1 ha do 45,64(ogólna).
Zwierciadło wody położone jest na wysokości 48,8 m n.p.m. lub 48,6 m n.p.m.. Średnia głębokość jeziora wynosi 4,0 m, natomiast głębokość maksymalna 12,1 m.
Hydronimia.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) nazwa tego jeziora to "Radziszewo". W różnych publikacjach i na mapach topograficznych jezioro to występuje pod nazwą "Radziszewskie", "Radziszew".
Przypisy.
&lt;references &gt;
&lt;/references &gt;

</doc>
<doc id="5434733" url="https://pl.wikipedia.org/wiki?curid=5434733" title="Attention (piosenka NewJeans)">
Attention (piosenka NewJeans)

Attention – piosenka południowokoreańskiej grupy NewJeans, wydana 22 lipca 2022 roku przez wytwórnię ADOR. Promowała minialbum "New Jeans".
Historia wydania.
22 lipca NewJeans wydały teledysk do utworu „Attention” jako niespodziewane wydanie, bez wcześniejszego ujawnienia tożsamości członkiń ani koncepcji grupy. Teledysk do choreografii został wydany tego samego dnia, a szybko potem ogłoszono debiutancki minialbum zatytułowany "New Jeans", który zawierał cztery utwory, w tym dwa dodatkowe single.
Kompozycja.
„Attention” zostało opisane jako utwór o "groove'owym podkreślonym pulsującym biciem" i "zmianach tonacji między dźwiękami głównymi i mniejszymi, co utrzymuje instrumentalne wpływy wczesnego R&amp;B z lat 2000 na minimalnym poziomie". Członkini NewJeans, Danielle, wzięła udział w pisaniu tekstów do tego utworu.

</doc>
<doc id="5434735" url="https://pl.wikipedia.org/wiki?curid=5434735" title="Jill Sudduth">
Jill Sudduth

Jill Sabrina Sudduth (ur. 9 września 1971 w Baltimore) – amerykańska pływaczka synchroniczna, mistrzyni olimpijska.
Startowała na pływackich mistrzostwach świata rozgrywanych w 1994 roku i zdobyła złoty medal zarówno w konkurencji duetów, jak i drużyn. W 1995 zaś została złotą medalistką igrzysk panamerykańskich w tych samych konkurencjach. W 1996 uczestniczyła w igrzyskach olimpijskich w Atlancie, gdzie udało się zdobyć razem z innymi koleżankami z kadry złoty medal (Amerykanki uzyskały ostatecznie rezultat 99,720 pkt).

</doc>
<doc id="5434736" url="https://pl.wikipedia.org/wiki?curid=5434736" title="Hype Boy (piosenka NewJeans)">
Hype Boy (piosenka NewJeans)

Hype Boy – piosenka południowokoreańskiej grupy NewJeans, wydana 23 lipca 2022 roku przez wytwórnię ADOR. Promowała minialbum "New Jeans".
Historia wydania.
Dzień po wydaniu debiutanckiego singla „Attention”, ogłoszono, że NewJeans wyda swój debiutancki minialbum zatytułowany "New Jeans" 1 sierpnia 2022 roku. Potwierdzono, że minialbum będzie zawierać cztery utwory, w tym dwa dodatkowe single. 23 lipca NewJeans wydały swój drugi singiel „Hype Boy” wraz z 50-sekundowym klipem wprowadzającym, ujawniającym członkinie zespołu oraz cztery dodatkowe teledyski spersonalizowane dla każdej z członkiń.
Kompozycja.
Gigi, Ylva Dimberg oraz członkini zespołu NewJeans, Hanni, przyczynili się do pisania tekstów utworu „Hype Boy”, natomiast producentami byli Dimberg i 250. Utwór, napisany w języku koreańskim i angielskim, trwa 2 minuty i 56 sekund i jest skomponowana w tonacji e-moll, z tempem 100 uderzeń na minutę.

</doc>
<doc id="5434737" url="https://pl.wikipedia.org/wiki?curid=5434737" title="Cookie (piosenka NewJeans)">
Cookie (piosenka NewJeans)

Cookie – piosenka południowokoreańskiej grupy NewJeans, wydana 1 sierpnia 2022 roku przez wytwórnię ADOR. Promowała minialbum "New Jeans".
Historia wydania.
22 lipca 2022 roku, NewJeans wydały teledysk do swojego pierwszego singla „Attention” jako niespodziewane wydanie, bez jakichkolwiek wcześniejszych informacji o zespole. Następnego dnia NewJeans ogłosiły, że wydadzą swój debiutancki minialbum "NewJeans" 1 sierpnia 2022 roku. Zawierał on cztery utwory, w tym dwa dodatkowe single. Pięć teledysków, z których cztery skupiały się na indywidualnych członkach, zostało wydanych dla drugiego singla „Hype Boy” 23 lipca. 1 sierpnia zespół wydał swój debiutancki minialbum, wraz z teledyskiem do ich trzeciego i ostatniego singla „Cookie”.

</doc>
<doc id="5434740" url="https://pl.wikipedia.org/wiki?curid=5434740" title="Ditto (piosenka NewJeans)">
Ditto (piosenka NewJeans)

Ditto – piosenka południowokoreańskiej grupy NewJeans, wydana 19 grudnia 2022 roku przez wytwórnię ADOR. Promowała single album "OMG".
Historia wydania.
NewJeans wydały swój pierwszy minialbum "New Jeans" w sierpniu 2022 roku, odnosząc sukces komercyjny i zdobywając uznanie krytyków. Minialbum zajął pierwsze miejsce na Circle Music Chart w Korei Południowej, sprzedając 311 200 kopii w pierwszym tygodniu.
10 listopada 2022 roku ADOR ogłosiło poprzez media społecznościowe NewJeans, że grupa wyda swój pierwszy singiel album "OMG" 2 stycznia 2023 roku. Dyrektor generalny i producent wykonawczy Min Hee-jin oświadczyła, że wydanie będzie poprzedzone nienazwanym singlem „przygotowany na pierwszą zimę z Bunnies (oficjalną grupą fanów NewJeans)” i ma zostać wydany 19 grudnia . Tytuł piosenki, „Ditto”, został ogłoszony 12 grudnia za pośrednictwem trzech animowanych plakatów: jeden zawierał teksty piosenki, a dwa pozostałe pokazywały dwa króliki. Następnego dnia Min Hee-jin ogłosiła, że w projekcie wezmą udział artyści Oohyo i The Black Skirts, którzy napisali część tekstów „Ditto”, oraz reżyser reklamowy Shin Woo-seok, który wyreżyserował jej dwuczęściowy teledysk. „Ditto” zzostało wydane 19 grudnia wraz z teledyskiem.
Odbiór krytyczny.
Kim docenił minimalistyczne wybory producenckie NewJeans, które wyróżniają ich spośród ich rówieśników na k-popowej scenie. Ko Kyung-seok z Hankook Ilbo pochwalił produkcję 250 i zauważył, że kompozycja, choć prosta, „ukrywa eksperymentowanie i złożoność”. Bang Ho-jung z Kookje Shinmoon była wzruszona piosenką i uważała, że „proste brzmienie” pozwala słuchaczowi skupić się na wokalu, melodii i tekście. Krytyk Kim Yun-ha uważał, że kompozycja jest „zwyczajna”, ale uważał, że piosenka jest emocjonalnie poruszająca. Napisał, że „Ditto” stanowi zimę złożoną z "małych fragmentów wspomnień, które były ukryte między przenikliwie zimnym mrozem, ogromnym drzewem, hałaśliwą ulicą i śmiechem przyjaciół".
Odbiór komercyjny.
„Ditto” zadebiutowało na pierwszym miejscu w koreańskim Circle Digital Chart w wydaniu datowanym na 18-25 grudnia 2022 roku. Przynosząc NewJeans drugi singiel numer jeden w kraju po „ Attention”. Piosenka utrzymywała się na szczycie listy przez pięć kolejnych tygodni. Utwór zadebiutował na pierwszym miejscu na Billboard Vietnam Hot 100 w wydaniu listy datowanym na 29 grudnia 2022 roku, stając się ich pierwszym singlem numer jeden w tym kraju. Zdobył on pierwsze miejsce na liście przez trzy kolejne tygodnie, po czym został zastąpiony przez ich własny utwór „OMG”, co uczyniło NewJeans artystami międzynarodowymi z największą liczbą tygodni na szczycie listy. „Ditto” otarło na pierwsze miejsce na liście Indonesia Songs. Piosenka spędziła odpowiednio trzy i cztery kolejne tygodnie na szczycie singapurskiej listy Top Streaming Chart i Taiwan Songs. W Japonii piosenka osiągnęła 12. miejsce na liście Billboard Japan Hot 100 i 13. miejsce na liście Oricon Combined Singles Chart.
W Wielkiej Brytanii „Ditto” był pierwszym utworem NewJeans na liście Official Singles Chart, osiągając szczyt na pozycji 95. Piosenka zadebiutowała na 17. miejscu na liście Bubbling Under Hot 100 w wydaniu datowanym na 7 stycznia 2023 roku, a dwa tygodnie później pojawiła się na liście Billboard Hot 100 na pozycji 96 z 5,1 milionami odsłuchań w Stanach Zjednoczonych, stając się pierwszym utworem grupy na tej liście. Były one najszybszym koreańskim zespołem, który pojawił się na liście, a piątym koreańskim zespołem po Wonder Girls, BTS, Blackpink i Twice. Utwór osiągnął szczyt na 82. miejscu w piątym tygodniu na liście.
Piosenka była pierwszym przebojem NewJeans, który znalazł się w pierwszej dziesiątce listy Billboard Global Excl. US, osiągając czwarte miejsce z 41,9 milionami strumieni i 3000 cyfrowych pobrań sprzedanych w okresie od 30 grudnia 2022 r. do 5 stycznia 2023 r. Zadebiutował na 36. miejscu listy "Billboard" Global 200 w wydaniu z 31 grudnia 2022 r., i po dwóch tygodniach osiągnęła pozycję numer osiem z 46,5 milionami odtworzeń i 4 000 cyfrowymi pobraniami sprzedanymi, co uczyniło z NewJeans czwartą koreańską grupę, która znalazła się w pierwszej dziesiątce tej listy po BTS, Blackpink i Big Bang.

</doc>
<doc id="5434741" url="https://pl.wikipedia.org/wiki?curid=5434741" title="OMG (piosenka NewJeans)">
OMG (piosenka NewJeans)

OMG – piosenka południowokoreańskiej grupy NewJeans, wydana 2 stycznia 2023 roku przez wytwórnię ADOR. Promowała single album "OMG".
Historia wydania.
„OMG” zostało wydane pięć miesięcy po sukcesie komercyjnym pierwszego minialbumu, "New Jeans", z trzema głównymi singlami, „Cookie”, „Attention” i „Hype Boy”. W dniu 10 listopada 2022 roku podczas corocznej konferencji prasowej społeczności Hybe Corporation na YouTube, dyrektor generalny Jiwon Park ogłosił, że NewJeans powrócą 2 stycznia 2023 roku z pierwszym single albumem, "OMG".
Po ogłoszeniu daty wydania 10 listopada 2022 roku ujawniono, że album będzie zawierał tytułowy utwór, a także wcześniej wydany singiel, który miał być wydany 19 grudnia 2022 roku. Pierwsze zapowiedzi albumu zostały wydane 12 grudnia. Zgodnie z planem, NewJeans wydali teledysk do „OMG”, który został wyreżyserowany przez Shin Woo-seoka.

</doc>
<doc id="5434742" url="https://pl.wikipedia.org/wiki?curid=5434742" title="Mistrzostwa Świata w Hokeju na Lodzie 2002 (elita)">
Mistrzostwa Świata w Hokeju na Lodzie 2002 (elita)

Mistrzostwa Świata w Hokeju na Lodzie 2002 Elity – 66. edycja mistrzostw świata, która odbyła się w okresie 26 kwietnia – 11 maja 2002 roku w Szwecji.
Turniej kwalifikacyjny.
Turniej kwalifikacyjny Dalekiego Wschodu odbył się w okresie 15–17 października 2001 roku w chińskim Harbin.
     = awans
Uczestnicy.
W turnieju elity uczestniczyło 16 reprezentacji – 13 z Europy, 2 z Ameryki Północnej oraz 1 z Azji.
Pierwsza faza grupowa.
Grupa B.
     = awans do drugiej fazy pucharowej
     = faza o utrzymanie
Grupa C.
     = awans do drugiej fazy pucharowej
     = faza o utrzymanie
Grupa D.
     = awans do drugiej fazy pucharowej
     = faza o utrzymanie
Druga faza grupowa.
Grupa E.
     = awans do ćwierćfinału
Grupa F.
     = awans do ćwierćfinału
Faza o utrzymanie.
Grupa G.
     = spadek do I Dywizji
Reprezentacja Japonii jako przedstawiciel Dalekiego Wschodniu uniknęła spadku do I Dywizji.

</doc>
<doc id="5434744" url="https://pl.wikipedia.org/wiki?curid=5434744" title="Jezioro Grotowskie">
Jezioro Grotowskie

 
Jezioro Grotowskie – jezioro w woj. lubuskim, w powiecie strzelecko-drezdeneckim, w gminie Drezdenko, leżące na terenie Kotlina Gorzowskiej.
Dane morfometryczne.
Powierzchnia zwierciadła wody wynosi 12,5 ha.
Zwierciadło wody położone jest na wysokości 37,0 m n.p.m.. 
Hydronimia.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) nazwa tego jeziora to "Jezioro Grotowskie".
Przypisy.
&lt;references &gt;
}}&lt;/references &gt;

</doc>
<doc id="5434745" url="https://pl.wikipedia.org/wiki?curid=5434745" title="Emily LeSueur">
Emily LeSueur

Emily LeSueur z domu Porter (ur. 7 listopada 1972 w Glendale) – amerykańska pływaczka synchroniczna, mistrzyni olimpijska.
Na igrzyskach panamerykańskich rozgrywanych w 1991 zdobyła tytuł mistrzyni w konkurencji zespołów. W 1996 uczestniczyła w igrzyskach olimpijskich w Atlancie, gdzie udało się zdobyć razem z innymi koleżankami z kadry złoty medal (Amerykanki uzyskały ostatecznie rezultat 99,720 pkt).

</doc>
<doc id="5434746" url="https://pl.wikipedia.org/wiki?curid=5434746" title="Emily Lesueur">
Emily Lesueur



</doc>
<doc id="5434747" url="https://pl.wikipedia.org/wiki?curid=5434747" title="Margot Thien">
Margot Thien

Margot A. Thien (ur. 29 grudnia 1971 w San Diego) – amerykańska pływaczka synchroniczna, mistrzyni olimpijska.
Na pływackich mistrzostwach świata rozgrywanych w 1994 oraz na igrzyskach panamerykańskich rozgrywanych w 1995 roku zdobyła tytuły mistrzyni w konkurencji drużyn. W 1996 uczestniczyła w igrzyskach olimpijskich w Atlancie, gdzie udało się zdobyć razem z innymi koleżankami z kadry złoty medal (Amerykanki uzyskały ostatecznie rezultat 99,720 pkt).

</doc>
<doc id="5434748" url="https://pl.wikipedia.org/wiki?curid=5434748" title="Niewlino (jezioro w województwie lubuskim)">
Niewlino (jezioro w województwie lubuskim)

 
Niewlino – jezioro w woj. lubuskim, w powiecie strzelecko-drezdeneckim, w gminie Drezdenko, leżące na terenie Kotliny Gorzowskiej.
Dane morfometryczne.
Powierzchnia zwierciadła wody wynosi 12,5 ha.
Zwierciadło wody położone jest na wysokości 38,6 m n.p.m..
Hydronimia.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) nazwa tego jeziora to "Niewlino". W różnych publikacjach i na mapach topograficznych wymieniana jest też oboczna nazwa tego jeziora - "Wanda".
Przypisy.
&lt;references &gt;
&lt;/references &gt;

</doc>
<doc id="5434749" url="https://pl.wikipedia.org/wiki?curid=5434749" title="Nexhmie Zaimi">
Nexhmie Zaimi

Nexhmie Zaimi (ur. 14 maja 1917 w Libohovie, zm. 18 kwietnia 2003 w Santa Barbara) – albańsko-amerykańska dziennikarka i pisarka.
Życiorys.
Urodziła się i wychowała w tradycyjnej muzułmańskiej rodzinie albańskiej, była córką urzędnika Mustafy Zaimiego. Razem z bratem Mehmetem uczęszczała na lekcje w szkole prowadzonej przez amerykańskich misjonarzy w Kavai. Kiedy była nastolatką, rodzina próbowała zmusić ją do wyjścia za mąż za znacznie starszego od niej mężczyznę. Nexhmie, z pomocą nauczycieli ze szkoły amerykańskiej udało się uciec z domu i wyjechać w 1933 z Albanii. Ukończyła naukę w Wellesley College, a następnie zajmowała się działalnością charytatywną. Po przyjęciu obywatelstwa amerykańskiego podjęła studia dziennikarskie w Columbia University w Nowym Jorku i poślubiła biznesmena Henry'ego Margolisa. Ze związku z Margolisem przyszedł na świat syn Eric, a para rozwiodła się w latach 50.
W czasie II wojny światowej pracowała w Office of Strategic Services (OSS). Po zakończeniu wojny działała aktywnie w kręgu diaspory albańskiej w Stanach Zjednoczonych. Pełniła funkcję prezeski Panalbańskiego Stowarzyszenia Vatra, najbardziej wpływowej organizacji albańskiej w USA. W latach 50. zajmowała się głównie pracą dziennikarską, prowadząc wywiady z politykami z krajów arabskich i specjalizując się w tematyce bliskowschodniej. Postępująca utrata wzroku w latach 80. zmusiła ją do ograniczenia aktywności zawodowej. W tym czasie przeprowadziła się z Nowego Jorku do Santa Barbara, gdzie spędziła ostatnie lata swojego życia. 
Dwukrotnie w ciągu swojego życia odwiedziła Albanię - pierwszy raz w 1939, a następnie w 1986. W czasie pobytu w Albanii funkcjonariusze Sigurimi zażądali od nie przygotowania materiału dla CNN, w którym miała przedstawić Amerykanom sukcesy komunizmu w Albanii. Kiedy odmówiła, została uznana za persona non grata przez władze komunistyczne i wydalona z kraju.
Twórczość.
W 1938 ukazała się autobiografia Nexhmie Zaimi (Daughter of the Eagle), która wkrótce stała się bestsellerem w Stanach Zjednoczonych.

</doc>
<doc id="5434750" url="https://pl.wikipedia.org/wiki?curid=5434750" title="Córka Dymu i Kości">
Córka Dymu i Kości

Córka dymu i kości (ang. "Daughter of Smoke and Bone") – amerykańska powieść fantasy autorstwa Laini Taylor. Ukazała się w 2011 nakładem Little, Brown and Company w USA oraz Hodder &amp; Stoughton w Wielkiej Brytanii. Polskie wydanie ukazało się nakładem wydawnictwa Amber w tłumaczeniu Julii Wolin w 2012. To pierwszy tom cyklu pod tym samym tytułem. Universal Pictures nabyło prawa do filmowej adaptacji.
Fabuła.
Powieść opowiada o Karou, siedemnastoletniej uczennicy z talentem artystycznym. Dziewczyna dorasta w Pradze i została wychowana przez chimery. Na życzenie swojego przybranego ojca podróżuje po świecie i zbiera zęby od handlarzy, którzy w ramach zapłaty dostają możliwość spełnienia marzenia. W trakcie jednej z misji dziewczyna spotyka serafina o imieniu Akiva.

</doc>
<doc id="5434751" url="https://pl.wikipedia.org/wiki?curid=5434751" title="Sylvie Frechette">
Sylvie Frechette



</doc>
<doc id="5434754" url="https://pl.wikipedia.org/wiki?curid=5434754" title="Piast (jezioro)">
Piast (jezioro)

 
Piast – jezioro w woj. wielkopolskim, w powiecie czarnkowsko-trzcianeckim, w gminie Drawsko, leżące na terenie Kotliny Gorzowskiej.
Dane morfometryczne.
Powierzchnia zwierciadła wody według różnych źródeł wynosi od 13,0 ha przez 13,5 ha do 15,46 ha (lustra wody) lub 16,1 ha (ogólna).
Zwierciadło wody położone jest na wysokości 45,2 m n.p.m. lub 45,8 m n.p.m.. Średnia głębokość jeziora wynosi 1,7 m, natomiast głębokość maksymalna 3,0 m.
Hydronimia.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) nazwa tego jeziora to "Piast". W różnych publikacjach podawana jest oboczna nazwa tego jeziora - "Kwiejce".
Przypisy.
&lt;references &gt;
}}&lt;/references &gt;

</doc>
<doc id="5434755" url="https://pl.wikipedia.org/wiki?curid=5434755" title="Kasia Kulesza">
Kasia Kulesza

Kasia Kulesza (ur. 29 sierpnia 1976 w Warszawie) – kanadyjska pływaczka synchroniczna, wicemistrzyni olimpijska.
W 1996 uczestniczyła w igrzyskach olimpijskich w Atlancie, gdzie udało się zdobyć razem z innymi koleżankami z kadry srebrny medal (Kanadyjki uzyskały ostatecznie rezultat 98,367 pkt).
Poza udanym olimpijskim występem, zawodniczka zdobywała srebrne medale w konkurencji drużyn, na mistrzostwach świata w 1994 roku oraz na igrzyskach panamerykańskich w 1995 roku; jak również złoty medal igrzysk Wspólnoty Narodów w Kuala Lumpur (w konkurencji duetów).

</doc>
<doc id="5434775" url="https://pl.wikipedia.org/wiki?curid=5434775" title="Warasz (jezioro)">
Warasz (jezioro)

 
Warasz – jezioro w woj. wielkopolskim, w powiecie czarnkowsko-trzcianeckim, w gminie Drawsko, leżące na terenie Kotlinie Gorzowskiej.
Dane morfometryczne.
Powierzchnia zwierciadła wody według różnych źródeł wynosi od 5,0 ha przez 6,1 ha do 10,94 ha (lustra wody) lub 11,94 ha (ogólna).
Zwierciadło wody położone jest na wysokości 49,5 m n.p.m. lub 49,3 m n.p.m.. Średnia głębokość jeziora wynosi 0,7 m, natomiast głębokość maksymalna 1,3 m.
Hydronimia.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) nazwa tego jeziora to "Warasz". 
Przypisy.
&lt;references &gt;
}}&lt;/references &gt;

</doc>
<doc id="5434779" url="https://pl.wikipedia.org/wiki?curid=5434779" title="Jezioro Perskie">
Jezioro Perskie

 
Jezioro Perskie – jezioro w woj. wielkopolskim, w powiecie czarnkowsko-trzcianeckim, w gminie Drawsko, leżące na terenie Kotliny Gorzowskiej.
Na Północ od jeziora znajdują się zabudowania wsi Borzysko-Młyn.
Dane morfometryczne.
Powierzchnia zwierciadła wody według różnych źródeł wynosi od 5,86 ha (lustra wody) przez 6,59 ha (ogólna) do 8,5 ha.
Zwierciadło wody położone jest na wysokości 51,3 m n.p.m..
Hydronimia.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) nazwa tego jeziora to "Jezioro Perskie". 
Przypisy.
&lt;references &gt;
}}&lt;/references &gt;

</doc>
<doc id="5434781" url="https://pl.wikipedia.org/wiki?curid=5434781" title="Długie Jezioro (gmina Drawsko)">
Długie Jezioro (gmina Drawsko)

 
Długie Jezioro – jezioro w woj. wielkopolskim, w powiecie czarnkowsko-trzcianeckim, w gminie Drawsko, leżące na terenie Kotlinie Gorzowskiej.
Dane morfometryczne.
Powierzchnia zwierciadła wody według różnych źródeł wynosi od 13,5 ha przez 12,4 ha do 12,92 ha (lustra wody) lub 14,28 ha (ogólna).
Zwierciadło wody położone jest na wysokości 50,9 m n.p.m.. Średnia głębokość jeziora wynosi 3,3 m, natomiast głębokość maksymalna 9,0 m.
Hydronimia.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) nazwa tego jeziora to "Długie Jezioro". W różnych publikacjach i na mapach topograficznych jezioro to występuje pod nazwą "Długie", "Jezioro Długie".
Przypisy.
&lt;references &gt;
}}&lt;/references &gt;

</doc>
<doc id="5434782" url="https://pl.wikipedia.org/wiki?curid=5434782" title="Stoję na tobie Ziemio">
Stoję na tobie Ziemio

Stoję na tobie Ziemio album Hanny Banaszak. Płyta zawiera autorskie kompozycje Hanny Banaszak do wierszy i tekstów Wisławy Szymborskiej, Tadeusza Różewicza, Iosifa Brodsky’ego, Wojciecha Młynarskiego i Doroty Czupkiewicz ... Wydana nakładem wytwórni Agora Muzyka 
Gościnnie zaproszeni muzycy.
Katarzyna Klebba (violin, tracks: 2, 3, 12)
Piotr Kłużny (piano, tracks: 1, 10)
Jacek Szwaj (piano, tracks: 7)
Andrzej Mazurek (percussion, tracks: 2, 6, 7, 9, 10)
Krzysztof Przybyłowicz (drums, tracks: 10)
Jakub Kurek (trumpet, tracks: 5)
Leszek Ranz (bass, tracks: 1, 7, 9)
Patrycjusz Gruszecki (trumpet, tracks: 2, 3, 7)
Sound Designer – Przemysław Ślużyński

</doc>
<doc id="5434787" url="https://pl.wikipedia.org/wiki?curid=5434787" title="Kurt Sieveking">
Kurt Sieveking

Kurt Sieveking (ur. 21 grudnia 1897 w Hamburgu, zm. 16 marca 1986 tamże) – niemiecki polityk, prawnik i dyplomata, związany z CDU, burmistrz Hamburga (1953-1957), przewodniczący Bundesratu (1956–1957).
Konsul generalny Niemiec w Szwecji (1951-1953).

</doc>
<doc id="5434788" url="https://pl.wikipedia.org/wiki?curid=5434788" title="Rakówko (jezioro w Kotlinie Gorzowskiej)">
Rakówko (jezioro w Kotlinie Gorzowskiej)

 
Rakówko – jezioro w woj. wielkopolskim, w powiecie czarnkowsko-trzcianeckim, w gminie Drawsko, leżące na terenie Kotliny Gorzowskiej.
Dane morfometryczne.
Powierzchnia zwierciadła wody według różnych źródeł wynosi od 2,2 ha do 3,88 ha (lustra wody) lub 6,83 ha (ogólna).
Zwierciadło wody położone jest na wysokości 54,4 m n.p.m.(najprawdopodobniej błędna) lub 44,5 m n.p.m.. 
Hydronimia.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) nazwa tego jeziora to "Rakówko". W różnych publikacjach i na mapach topograficznych jezioro to występuje pod nazwą "Rokówek".
Przypisy.
&lt;references &gt;
}}&lt;/references &gt;

</doc>
<doc id="5434793" url="https://pl.wikipedia.org/wiki?curid=5434793" title="Jezioro Mleczne">
Jezioro Mleczne

 
Jezioro Mleczne – jezioro w woj. wielkopolskim, w powiecie czarnkowsko-trzcianeckim, w gminie Drawsko, leżące na terenie Kotliny Gorzowskiej.
Dane morfometryczne.
Powierzchnia zwierciadła wody według różnych źródeł wynosi od 5,3 ha do 6,01 ha.
Zwierciadło wody położone jest na wysokości 50,8 m n.p.m..
Hydronimia.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) nazwa tego jeziora to "Jezioro Mleczne". W różnych publikacjach i na mapach topograficznych podawana jest oboczna nazwa tego jeziora – "Orzelek".
Przypisy.
&lt;references &gt;
}}&lt;/references &gt;

</doc>
<doc id="5434794" url="https://pl.wikipedia.org/wiki?curid=5434794" title="Pleśniak (ciasto)">
Pleśniak (ciasto)

Pleśniak (skubaniec, strzępiec, przekładaniec, fuga, fugowiec) - rodzaj ciasta w postaci wielowarstwowego placka z kruszonką. 
Nazwa.
Pleśniak był ciastem popularnym w Polsce zwłaszcza w drugiej połowie 20 wieku. Jego nazwa pochodzi prawdopodobnie od wyglądu, zwłaszcza warstwy bezowej. Nazwa skubaniec i strzępiec odnosi się do sposobu przygotowywania niektórych warstw ciasta. Przekładaniec, fuga i fugowiec to nawiązanie do samych warstw jako czegoś charakterystycznego dla pleśniaka.
Opis.
Typowy pleśniak składa się z pięciu warstw: spodu, dżemu owocowego, masy kakaowej, bezy oraz kruszonki.
Trzy warstwy - dolną, środkową i górną - stanowi ciasto, którego składnikami są mąka pszenna, masło, cukier puder, proszek do pieczenia i żółtka. Do masy warstwy środkowej dodaje się również kakao w proszku. Warstwa dolna może, ale nie musi, być podpieczona w piekarniku. Warstwa środkowa i górna powinny być schłodzone a następnie starte na tarce o dużych oczkach lub poszarpane (skubane) przed umieszczeniem w formie.
Warstwę położoną między dolną a środkową stanowić może dżem z czarnej porzeczki lub wiśniowy, można je zastąpić powidłami śliwkowymi, jabłkami, rabarbarem lub agrestem. Ta warstwa powinna tworzyć kwaskowaty kontrast względem pozostałych warstw. 
Warstwa umieszczona między środkową a górną to piana z białek, ubita z cukrem.
Składniki i przepis.
Przykładowe proporcje składników na blaszkę o wymiarach 35x25cm lub tortownicę o średnicy 28cm:
Ciasto na warstwy 1, 3 i 5: 500g mąki, 300g masła, 100g cukru pudru, 5 żółtek, 2 łyżeczki proszku do pieczenia, 2 łyżki kakao (tylko warstwa 3).
Warstwa 2: 450g dżemu z czarnej porzeczki.
Warstwa 4: 5 białek, 220g cukru.
Wszystkie warstwy umieszcza się kolejno w formie do pieczenia i wstawia do piekarnika nagrzanego do 175 stopni na 45 minut.
Podany przepis różni się nieznacznie w zależności od zwyczaju i regionu kraju, różne są też ilości i proporcje składników. 

</doc>
<doc id="5434801" url="https://pl.wikipedia.org/wiki?curid=5434801" title="Moczydło (Drawsko)">
Moczydło (Drawsko)

 
Moczydło – jezioro w woj. wielkopolskim, w powiecie czarnkowsko-trzcianeckim, w gminie Drawsko, leżące na terenie Kotliny Gorzowskiej.
Dane morfometryczne.
Powierzchnia zwierciadła wody według różnych źródeł wynosi od 2,7 ha do 3,43 ha.
Zwierciadło wody położone jest na wysokości 42,5 m n.p.m..
Hydronimia.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) nazwa tego jeziora to "Moczydło". To samo źródło wymienia także drugie jezioro o tej samej nazwie w tej samej gminie w pobliżu wsi Marylin - jezioro Moczydło - zlokalizowane około 8 km na południowy zachód.
Przypisy.
&lt;references &gt;
}}&lt;/references &gt;

</doc>
<doc id="5434802" url="https://pl.wikipedia.org/wiki?curid=5434802" title="Moczydło (gmina Drawsko)">
Moczydło (gmina Drawsko)



</doc>
<doc id="5434807" url="https://pl.wikipedia.org/wiki?curid=5434807" title="Wilhelm Kaisen">
Wilhelm Kaisen

Carl Wilhelm Kaisen (ur. 22 maja 1887 w Hamburgu, zm. 19 grudnia 1979 w Bremie) – niemiecki polityk i prawnik, członek Socjaldemokratycznej Partii Niemiec (SPD), burmistrz Bremy (1945-1965), przewodniczący Bundesratu (1958-1959).
W 1920 roku został radnym bremskiej rady miejskiej. Od 1928 senator ds. społecznych w Senacie Bremy. W 1933 pozbawiony funkcji publicznych przez władze nazistowskie. Po wojnie został nominowany przez amerykańskie władze okupacyjne na stanowisko burmistrza Bremy.

</doc>
<doc id="5434808" url="https://pl.wikipedia.org/wiki?curid=5434808" title="Okuninko (jezioro)">
Okuninko (jezioro)

 
Okuninko – jezioro w woj. wielkopolskim, w powiecie czarnkowsko-trzcianeckim, w gminie Drawsko, leżące na terenie Kotliny Gorzowskiej.
Dane morfometryczne.
Powierzchnia zwierciadła wody według różnych źródeł wynosi od 1,0 ha do 3,19 ha (lustra wody) lub 5,96 ha (ogólna). 
Zwierciadło wody położone jest na wysokości 49,2 m n.p.m..
Hydronimia.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) nazwa tego jeziora to "Okuninko". W różnych publikacjach i na mapach topograficznych jezioro to występuje pod nazwą "Okoninko".
Przypisy.
&lt;references &gt;
}}&lt;/references &gt;

</doc>
<doc id="5434809" url="https://pl.wikipedia.org/wiki?curid=5434809" title="Most do Terabithii">
Most do Terabithii



</doc>
<doc id="5434811" url="https://pl.wikipedia.org/wiki?curid=5434811" title="Ariana DeBose">
Ariana DeBose

Ariana DeBose (ur. 25 stycznia 1991 w Wilmington) – amerykańska aktorka filmowa, teatralna i telewizyjna. Laureatka m.in. Oscara, nagrody Gildii Aktorów Ekranowych oraz nagrody BAFTA za drugoplanową rolę w filmie "West Side Story" (2021) Stevena Spielberga.
Życiorys.
Wczesne życie i edukacja.
Ariana DeBose urodziła się 25 stycznia 1991 w Wilmington na terenie stanu Karolina Północna. W młodości była wychowywana samotnie przez swoją matkę Ginę, która pracowała jako nauczycielka. W wieku trzech lat rozpoczęła naukę tańca, a po przeprowadzce do Raleigh, zaczęła uczęszczać do szkoły artystycznej CC &amp; Co. W 2009 rozpoczęła studia na Western Carolina University, jednak zrezygnowała z edukacji na rzecz wyjazdu do Nowego Jorku. 
DeBose jest osobą queer. W wieku trzynastu lat dokonała coming outu przed swoją matką, zaś w 2015 poinformowała dziadków. 
Kariera.
2009–2017: Początki.
W 2009 Ariana DeBose wzięła udział w programie tanecznym "So You Think You Can Dance," pojawiając się w Top 20 najlepszych tancerzy. W tym samym roku artystka zagrała w operze mydlanej "Tylko jedno życie oraz w spektaklu Hairspray". W 2011 zagrała swoją pierwszą wiekszą rolę teatralną, wcielając się w postać Nautica w sztuce "Bring It On: The Musical". W 2012 zagrała postać amerykańskiej piosenkarki Mary Wilson w musicalu "Motown". W 2013 dołączyła do obsady musicalu "Pippin," wcielając się w drugoplanową rolę. 
W 2015 roku DeBose opuściła "Pippin", aby dołączyć do obsady musicalu "Hamilton," który w tym samym roku przeniósł się na Broadway"." W sztuce wcieliła się w rolę Bulliet, a współpracę z producentami zakończyła w 2016"." Wspólnie z całą obsadą "Hamiltona" otrzymała swoją pierwsza nominację do nagród teatralnych, która była Chita Rivera Award. W 2016 DeBose zagrała gościnnie w serialu "Zaprzysiężeni," a od listopada 2016 do sierpnia 2017 grała "Jane" w musicalu "A Bronx Tale". 
Od 2017: Rozwój kariery i uznanie krytyków.
W 2017 Ariana DeBose zagrała pierwszoplanową rolę w thrillerze dramatycznym "Seaside". 28 marca 2018 miała miejsce premiera musicalu "Summer: The Donna Summer Musical, w którym DeBose zagrała główną rolę". Aktorka otrzymała pozytywne recenzje swojej gry aktorskiej oraz została nominowana do nagrody Tony oraz Drama League Award, w kategorii najlepszej aktorki w musicalu"". W 2020 doszło do premiery filmu "Bal" w reżyserii Ryana Murphy'ego, w którym w rolę Alyssy Greene wcieliła DeBose. W 2021 wystąpiła w parodii muzycznego serialu komediowego "Schmigadoon!", a za występ otrzymała nominację do Hollywood Critics Association TV Awards. 
W 2019 poinformowano, że Ariana DeBose zagra rolę Anity w adaptacji filmu "West Side Story". Premiera produkcji filmowej miała miejsce 10 grudnia 2021, a jednym z najlepiej ocenianych aspektów filmu była gra aktorska Ariany DeBose. Rola w filmie przyniosła DeBose uznanie w dziedzinie aktorstwa kinowego oraz dużą ilość nagród m.in.: Oscara, nagrodę BAFTA, Złotego Globa, Nagrodę Gildii Aktorów Ekranowych oraz Critics' Choice Movie Awards. Po zdobyciu Oscara w kategorii najlepszej aktorki drugoplanowej Debose stała się pierwszą pierwszą Afro-Latynoską i pierwszą otwarcie queerową kolorową kobietą, która zdobyła tą statuetkę. Dodatkowo dzięki zwycięstwu po zwycięstwie Rity Moreno w 1962 roku w tej samej kategorii dla "West Side Story" (1961), sprawiła, że DeBose i Moreno jako trzecia para aktorów zdobyły Oscara za rolę tej samej postaci w różnych filmach.
W czerwcu 2022 Ariana DeBose była prowadzącą 75. ceremonii rozdania Nagród Tony. Pod koniec 2022 DeBose została uwzględniona na liście 100 najbardziej wpływowych osób na świecie według magazynu Time. W lutym 2023 wystąpiła na 76. ceremonii Brytyjskiej Akademii Filmowej.
Filmografia.
Filmy fabularne
Telewizja
Teatr

</doc>
<doc id="5434812" url="https://pl.wikipedia.org/wiki?curid=5434812" title="Märchenperlen">
Märchenperlen

Märchenperlen (Bajkowe Perły) – seria filmów telewizyjnych emitowanych antenie ZDF od 2005 roku. Filmy są ekranizacjami klasycznych baśni. Większość z nich opiera się na utworach braci Grimm, ale zdarzają się też ekranizacje baśni innych autorów.
Bajkowe Perły są zamawiane i koprodukowane przez ZDF we współpracy z różnymi firmami produkcyjnymi. Większość filmów wyprodukowane w Niemczech. Niektóre z nich są koprodukcjami niemiecko-austriackimi, niemiecko-czeskimi lub niemiecko-fińskimi.

</doc>
<doc id="5434813" url="https://pl.wikipedia.org/wiki?curid=5434813" title="Most do Terabithii (film)">
Most do Terabithii (film)



</doc>
<doc id="5434816" url="https://pl.wikipedia.org/wiki?curid=5434816" title="Bąd (zbiornik wodny)">
Bąd (zbiornik wodny)

 
Bąd – zbiornik wodny (sztuczny) w woj. wielkopolskim, w powiecie czarnkowsko-trzcianeckim, w gminie Wieleń, leżący na terenie Kotliny Gorzowskiej i Puszczy Noteckiej w pobliżu Miałów (na wschód). Zbiornik jest częścią łańcucha jezior mialskich.
Dane morfometryczne.
Powierzchnia zwierciadła wody według różnych źródeł wynosi od 21,1 ha przez 23,5 ha do 26,42 ha (lustra wody) lub 28,71 ha (ogólna).
Zwierciadło wody położone jest na wysokości 51,1 m n.p.m. lub 51,3 m n.p.m.. Średnia głębokość jeziora wynosi 1,2 m, natomiast głębokość maksymalna 1,8 m.
Hydronimia.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) zbiornik ten klasyfikowany jest jako "zbiornik wodny (sztuczny)". W różnych publikacjach zbiornik ten nazywany jest "jeziorem".
Przypisy.
&lt;references &gt;
}}&lt;/references &gt;

</doc>
<doc id="5434821" url="https://pl.wikipedia.org/wiki?curid=5434821" title="Zdręczno (jezioro w Kotlinie Gorzowskiej)">
Zdręczno (jezioro w Kotlinie Gorzowskiej)

 
Zdręczno – jezioro w woj. wielkopolskim, w powiecie czarnkowsko-trzcianeckim, w gminie Wieleń, leżące na terenie Kotlinie Gorzowskiej.
Dane morfometryczne.
Powierzchnia zwierciadła wody według różnych źródeł wynosi od 4,7 ha do 5,28 ha (lustra wody) lub 6,26 ha (ogólna).
Zwierciadło wody położone jest na wysokości 54,9 m n.p.m. 
Hydronimia.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) nazwa tego jeziora to "Zdręczno". 
Przypisy.
&lt;references &gt;
&lt;/references &gt;

</doc>
<doc id="5434822" url="https://pl.wikipedia.org/wiki?curid=5434822" title="Kletyszcze">
Kletyszcze

Kletyszcze (ukr. Клітища, trb. "Kłityszcza") – wieś na Ukrainie, nad Bohem, w obwodzie winnickim, w rejonie chmielnickim.
Historia.
Historia Kletyszcz.
Wieś należała do starostwa chmielnickiego. W 1611, w czasie lustracji Humieckiego wsią władali Klityńscy. W zaborze rosyjskim wieś otrzymał kanclerz Aleksandr Biezborodko. Następnie Kletyszcze odkupił Dionizy Iwanowski h. Rogala, a w 1883 posiadał je jego wnuk Aleksander Orłowski h. Lubicz. 
Od 1964.
30 lipca 1964 została połączona z Sołomirką (ukr. Соломірка). Nowej wsi nadano nazwę Poryk (ukr. По́рик) na cześć Wasyla Poryka, członka FTPF i Bohatera Związku Radzieckiego. 
We wsi znajduje się przedszkole, gimnazjum, zabytkowa cerkiew św. Jana z 1784, urząd pocztowy, biblioteka i muzeum historyczne im. Wasyla Poryka. 
Na północy, poza granicami administracyjnymi, przebiega linia kolejowa Kalinówka – Starokonstantynów z przystankiem osobowym Sołomirka. 

</doc>
<doc id="5434823" url="https://pl.wikipedia.org/wiki?curid=5434823" title="Jezioro Bąd">
Jezioro Bąd



</doc>
<doc id="5434825" url="https://pl.wikipedia.org/wiki?curid=5434825" title="Maria Dowbór-Lewandowska">
Maria Dowbór-Lewandowska

Maria Dowbór-Lewandowska (ur. 31 października 1939 w Wilnie) – polska tenisistka, trzykrotna mistrzyni polski w deblu
Życiorys.
Dowbór-Lewandowska w latach 1958–1968 była klasyfikowana w pierwszej dziesiątce rankingu Polskiego Związku Tenisowego, zajmując 2. miejsce w 1962. W swojej karierze reprezentowała MKT Łódź oraz ŁKS Łódź; jej trenerem był Bohdan Dowbór. Po zakończeniu kariery pracowała jako trenerka w MKT Łódź. Do jej największych sukcesów należy trzykrotne mistrzostwo Polski w deblu (1960, 1962, 1963) w parze z Danutą Szmidt–Calińską. Dobór-Lewandowska zagrała w czwartym odcinku serialu „Stawka większa niż życie”, pt. „Café Rose”. Zagrała w nim tenisistkę – sparingpartnerkę agenta Christopulisa, którego zagrał Edmund Fetting. Scena nagrana została w parku im. księcia J. Poniatowskiego w Łodzi.
Życie prywatne.
Jej synem jest tenisista, mistrz Polski juniorów w deblu – Michał Lewandowski (ur. 1964).

</doc>
<doc id="5434826" url="https://pl.wikipedia.org/wiki?curid=5434826" title="Pułapka czasu">
Pułapka czasu



</doc>
<doc id="5434828" url="https://pl.wikipedia.org/wiki?curid=5434828" title="Puchar Liliana">
Puchar Liliana

Puchar Liliana (, Gwia Lililan) – cykliczne piłkarskie rozgrywki pucharowe w Izraelu w latach 1982-1989 na podobieństwo Toto Cup, w których uczestniczyły wyłącznie cztery najlepsze izraelskie drużyny klubów Ligi Leumit. Organizowane co sezon przez Izraelski Związek Piłki Nożnej.
Historia.
Pierwsze rozgrywki zostały organizowane na początku 1982 jako turniej otwarcia sezonu i zostały nazwane "Puchar Liliana", na cześć Jehudy Lilian, byłego skarbnika IFA i członka Hapoelu, który zmarł w lutym 1982 roku. Cztery najlepsze drużyny najwyższej ligi rozegrały najpierw jednokołowy turniej ligowy, a potem dwójka najlepszych grała w finale a pozostałe w meczu o trzecie miejsce. Pierwszym zwycięzcą został Maccabi Netanja pokonując 3:1 w finale Hapoel Beer Szewa. Ze względu na malejące zainteresowanie turniejem i chęć nadania większej wagi rozegraniu większości meczów Toto Cup przed rozpoczęciem sezonu ligowego, rozgrywki zostały odwołane w 1989 roku.
Format.
Turniej o Puchar Liliana rozgrywany był przed rozpoczęciem każdego sezonu. Wszystkie rywalizacje rozgrywane były w jednym meczu. Dwie najlepsze drużyny turnieju jednokołowego kwalifikowały się do finału, a pokonane rywalizowały w meczu o trzecie miejsce. W wypadku kiedy w regulaminowym czasie gry padł remis zarządzała się dogrywka, a jeśli i ona nie przyniosła rozstrzygnięcia, to dyktowane były rzuty karne.
Zwycięzcy i finaliści.
Uwagi:
Statystyka.
Klasyfikacja według klubów.
W dotychczasowej historii finałów o Puchar Liliana na podium oficjalnie stawało w sumie 10 drużyn. Liderami klasyfikacji są Maccabi Tel Awiw i Maccabi Netanja, którzy zdobyli trofeum 2 razy.
Stan na 31.05.2022. 
Klasyfikacja według miast.
Stan na 31.05.2022.

</doc>
<doc id="5434829" url="https://pl.wikipedia.org/wiki?curid=5434829" title="Dianna Cowern">
Dianna Cowern

Dianna Leilani Cowern (ur. 4 maja 1989 na Kauaʻi) – amerykańska fizyczka, youtuberka, popularyzatorka nauki.
Prowadzi kanał "Physics Girl", na którym wyjaśnia różne zjawiska fizyczne. Od 2016 do 2020 roku tworzyła część filmów we współpracy z , a później z własnym zespołem. W swojej karierze współpracowała z innymi osobistościami YouTube, w tym z innym popularyzatorem nauki z kanału "", twórczynią Simone Giertz i Grantem Sandersonem z "3Blue1Brown".
Życiorys.
Cowern urodziła się 4 maja 1989 roku i wychowała na wyspie Kauaʻi na Hawajach. Jej ojciec był hodowcą drzew (ang. "tree farmer"), a matka prowadziła pensjonat.
Edukacja.
W podstawówce i na początku szkoły średniej najbardziej interesowała ją matematyka. Jeszcze w szkole średniej zainteresowała się tematem popularyzowania nauki i, jak przyznała w wywiadzie, to dzięki serii o kosmosie z Neilem deGrasse Tysonem, którą wtedy oglądała. Studiowała fizykę na Massachusetts Institute of Technology, którą ukończyła w 2011 roku licencjatem. Podczas studiów zajmowała się m.in. ciemną materią.
Kariera.
Po ukończeniu studiów Cowern została pracownikiem naukowym w Harvard-Smithsonian Center for Astrophysics, gdzie zajmowała się gwiazdami o niskiej metaliczności.
Filmy naukowe zaczęła kręcić w czasie wolnym, gdy jeszcze była zatrudniona jako programistka aplikacji mobilnych w General Electric. Swój kanał „Physics Girl” („dziewczyna od fizyki”) założyła 21 października 2011 roku. W jednym z pierwszych filmów z 10 marca 2012 roku „Amusing Surface Tension Experiment” opowiada o eksperymencie z napięciem powierzchniowym i do 2023 roku film ten zanotował 312 tys. wyświetleń. W wywiadzie z Grantem Sandersonem przyznała, że część z wcześniejszych filmów skasowała później z kanału.
Jej były profesor z MIT, Adam Burgasser, namówił ją na pracę na Uniwersytecie Kalifornijskim w San Diego w jednostce badawczej Center for Astrophysics and Space Sciences. W swojej pracy opracowywała m.in. program, który miał w przystępny sposób zachęcić uczniów gimnazjów (middle school) i szkół średnich (high school) do nauki fizyki. W 2014 profesor Burgasser chwalił w wywiadzie jej ówczesne filmy jako jednocześnie rzetelne i zabawne oraz doceniał jej warsztat w zbieraniu i sprawdzaniu informacji.
W 2016 rozpoczęła trwałą współpracę sponsorską z i tworzyła większość swoich filmów pod ich egidą.
Oprócz tworzenia filmów uczestniczyła również w różnych wydarzeniach jako prelegentka. W 2015 brała udziała w konferencji organizowanej przez "U.S. News &amp; World Report". W lutym 2017 roku wygłosiła w Google wykład zatytułowany „Becoming YouTube's Physics Girl” („Jak zostałam Physics Girl na YouTubie”). W 2018 wygłosiła mowę otwierającą na CAST 2018 oraz na STEMtastic.
25 września 2020 r. Dianna ogłosiła zakończenie współpracy z PBS Studio w filmie „Dlaczego CZERWONE BĄBELKI są niemożliwe… a może są?!”. Stworzyła wówczas niezależny zespół i utworzyła konto w serwisie Patreon.
Współpracowała z różnymi znanymi youtuberami i youtuberkami, m.in. Derekiem „Veritasium” Mullerem, Simone Giertz czy Grantem Sandersonem z kanału „3Blue1Brown”.
Według stanu na marzec 2023 na YouTubie ma ponad 221 mln wyświetleń oraz ponad 2,6 mln subskrybentów. Natomiast na TikToku na marzec 2023 ma ponad 2,8 mln polubień i ponad 176 tys obserwujących.
Nagrody.
W 2014 roku Cowern zdobyła główną nagrodę wideo od . Nagrodę, którą wręczył osobiście Alan Alda, wygrała swoim filmem zatytułowanym „What is Color?” („Czym jest kolor”).
W 2018 roku zdobyła nagrodę Webby Award dla najlepszej osobowości internetowej. Rok później znalazła się na liście Forbes 30 Under 30 w kategorii edukacja.
Życie osobiste.
Wyszła za mąż w maju 2022 za długoletniego partnera.
Od lipca 2022 Cowern ma chroniczne problemy związane z przebytym covidem w tym ciągłe zmęczenie przypominające ME/CFS. W lutym 2023 była z tego powodu hospitalizowana.

</doc>
<doc id="5434831" url="https://pl.wikipedia.org/wiki?curid=5434831" title="Mileczki">
Mileczki

 
Mileczki – zbiornik wodny (sztuczny) w woj. wielkopolskim, w powiecie czarnkowsko-trzcianeckim, w gminie Wieleń, leżące na terenie Kotliny Gorzowskiej.
Dane morfometryczne.
Powierzchnia zwierciadła wody według różnych źródeł wynosi od 4,2 ha do 7,10 ha (lustra wody) lub 8,09 ha (ogólna). Zwierciadło wody położone jest na wysokości 53,7 m n.p.m.
Hydronimia.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) zbiornik ten klasyfikowany jest jako "zbiornik wodny (sztuczny)" o nazwie "Mileczki". W różnych publikacjach zbiornik ten nazwany jest "jeziorem". W niektórych publikacjach zbiornik ten występuje pod nazwą "Miłeczki".
Przypisy.
&lt;references &gt;
&lt;/references &gt;

</doc>
<doc id="5434833" url="https://pl.wikipedia.org/wiki?curid=5434833" title="Kalendarium inwazji Rosji na Ukrainę – marzec 2023">
Kalendarium inwazji Rosji na Ukrainę – marzec 2023

Marzec 2023.
1 marca.
Sztab Generalny Ukrainy podał, że Rosjanie koncentrowali się na atakach w kierunku Kupiańska, Łymanu, Bachmutu, Awdijiwki i Szachtarska; ponad 170 ataków zostało odpartych przez armię ukraińską. W ciągu ostatniej doby siły rosyjskie przeprowadziły 14 ataków rakietowych na obiekty cywilne w obwodzie charkowskim, połtawskim i donieckim (odnotowano rannych wśród cywilów oraz zniszczenia wieżowców i domów prywatnych) oraz 21 nalotów, w tym dwa za pomocą dronów Shahed 136 (oba zostały zestrzelone) i 58 ostrzałów z wyrzutni rakietowych. Lotnictwo Ukrainy dokonało 16 uderzeń na miejsca koncentracji wojsk, natomiast artyleria zaatakowała jedno miejsce koncentracji i dwa magazyny amunicji. Według SG w obszarach przygranicznych obwodu biełgorodzkiego Rosjanie kontynuowali budowę umocnień, instalując m.in. bariery przeciwpancerne. Ukraińskie władze regionalne podały, że w ciągu doby zginęło łącznie dziewięć osób, a 11 zostało rannych w wyniku rosyjskich ostrzałów w obwodzie chersońskim, donieckim i charkowskim. Ponadto obwód chersoński został ostrzelany 86 razy za pomocą „wyrzutni rakietowych, moździerzy, artylerii, czołgów, a także dronów i samolotów bojowych”.
Rosja poinformowała, że odparła zmasowany atak dronów na Krym. Z kolei Ukraina zaprzeczyła temu stwierdzeniu i wyparła się odpowiedzialności za ataki dronów w Rosji, kilkaset kilometrów od granicy z Ukrainą.
Prezydent Białorusi Alaksandr Łukaszenka podczas wizyty w Chinach opowiedział się za zawieszeniem broni wraz z prezydentem Chin Xi Jinpingiem. Powtórzył także swoje poparcie dla chińskiego planu uregulowania wojny opublikowanego 24 lutego 2023 roku. Według Institute for the Study of War (ISW) prezydenci Xi Jinping i Łukaszenka podpisali w Pekinie pakiet 16 dokumentów, które mogą ułatwić omijanie zachodnich sankcji poprzez dostarczanie pomocy dla Rosji przez Białoruś. Tymczasem Rosjanie posuwali się naprzód w Bachmucie i kontynuowali ataki wokół miasta oraz w na linii Awdijiwka–Donieck. Siły rosyjskie kontynuowały również ataki na linii Kupiańsk–Swatowe–Kreminna i działania obronne na południu Ukrainy. Rosjanie umacniali swoje pozycje na granicy rosyjsko-ukraińskiej w obwodzie biełgorodzkim. Ponadto rosyjskie władze w dalszym ciągu borykały się z administracyjnym zarządzaniem terenami okupowanymi.
Niezależne śledztwo przeprowadzone przez "The New York Times" w Wuhłedarze, gdzie zdjęcia wielu zniszczonych rosyjskich czołgów wyciekły do mediów społecznościowych w lutym, ujawniło, że rosyjski atak na miasto przerodził się w największą bitwę pancerną tej wojny trwającą trzy tygodnie, podczas której armia rosyjska została pokonana i poniosła ciężkie straty. Według Ukraińców łącznie „130 rosyjskich czołgów i pojazdów opancerzonych [zostało] wysadzonych w powietrze przez miny, trafionych przez artylerię lub zniszczonych przez pociski przeciwpancerne”. Straty ukraińskich pojazdów były nieznane, lecz prawdopodobnie mniejsze, ponieważ siły ukraińskie często stosowały taktykę wabienia wrogich czołgów w przygotowane zasadzki, w których były atakowane przez zakamuflowane drużyny używające broni przeciwpancernej, dronów bojowych, min przeciwpancernych, artylerii, a nawet pocisków HIMARS. Po klęsce i utracie sprzętu armia rosyjska wróciła do kosztownej taktyki ataków piechoty. Rosyjscy blogerzy wojskowi obarczyli rosyjskiego dowódcę, Rustama Muradowa, winą za porażkę oraz podobnie jak "The New York Times" i ISW, postrzegali ją jako kolejny symbol niezdolności rosyjskiego dowództwa do uczenia się na własnych błędach. Inną przyczyną było także pospieszne zastępowanie wcześniejszych ofiar niedoświadczonymi rekrutami, którzy często byli wykorzystywani do ataków pod przymusem, dlatego też wiele czołgów, nawet w szyku kolumnowym, wpadało w zasadzki.
2 marca.
Według SG Ukrainy odparto ponad 85 ataków w kierunkach Kupiańska, Łymanu, Bachmutu, Awdijiwki i Szachtarska. W ciągu ostatnich 24h siły rosyjskie przeprowadziły trzy ataki rakietowe, 31 nalotów, w szczególności na infrastrukturę cywilną w obwodach donieckim, zaporoskim i chersońskim (odnotowano rannych wśród cywilów oraz zniszczenia wieżowców i domów prywatnych), oraz 88 ostrzałów z systemów rakietowych. Ukraińskie lotnictwo dokonało 13 nalotów na miejsca koncentracji, natomiast artyleria uderzyła w kolejne sześć miejsc koncentracji i skład amunicji. Sztab podał także, że przedstawiciele władz okupacyjnych wywierały presję na miejscową ludność w celu przywłaszczenia nieruchomości. Większość mieszkańców miejscowości Bojowow w obwodzie chersońskim odmówiła oddania prywatnych działek pod zarząd lokalnej administracji okupacyjnej. W związku z tym od 1 marca br. ok. 200 osób zostało wywiezionych w nieznane miejsce w ramach „filtracji”, a w ich domach zakwaterowano rosyjskich najemników. Według władz ukraińskich o 1:40 czasu lokalnego rosyjska rakieta trafiła w pięciopiętrowy budynek mieszkalny w Zaporożu, w wyniku czego został on zniszczony. Co najmniej cztery osoby zginęły, a siedem zostało rannych, w tym trzy ciężko; uratowano 11 osób. Niezależny kanał Biełaruski Hajun podał, że „siły rosyjskie przerzucały sprzęt wojskowy z Białorusi na Donbas” za pomocą pociągów; dwa transporty liczące odpowiednio 48 i 38 wagonów miały zostać wysłane do Iłowajśka.
Rosyjskie władze poinformowały o atakach na graniczące z Ukrainą wsie Lubeczane i Suszany w obwodzie briańskim. Gubernator obwodu Aleksander Bogomaz stwierdził, że zginęły dwie osoby, a 11-letni chłopiec został ranny. Niedługo potem Rosyjski Korpus Ochotniczy, składający się z antyrządowych rosyjskich nacjonalistów walczących o Ukrainę, wziął odpowiedzialność za atak. Ukraina zaprzeczyła, jakoby była zaangażowana w ataki, nazywając to prowokacją. Z kolei Władimir Putin nazwał to aktem terroryzmu.
Brytyjskie Ministerstwo Obrony poinformowało, że armia rosyjska na Ukrainie nie używała niektórych zaawansowanych technologicznie broni pokazywanych na targach zbrojeniowych, ponieważ przemysł zbrojeniowy nie był w stanie wytwarzać ich na dużą skalę. Problem pogłębiały skutki międzynarodowych sankcji. W opinii ISW siły rosyjskie kontynuowały ograniczone ataki na północny wschód od Kupiańska i wokół Kreminnej. Kontynuowały także ataki wokół Bachmutu, wzdłuż zachodnich obrzeży Doniecka oraz w zachodnim obwodzie donieckim. Rosjanie prawdopodobnie tymczasowo ograniczyli wysiłki mające na celu okrążenia Bachmutu z południowego zachodu i północnego wschodu, a zamiast tego skupili się na wywieraniu presji na Ukraińców, aby wycofali się z miasta, koncentrując się na ofensywie północno-wschodniej.
3 marca.
Ukraiński Sztab poinformował, że Rosjanie koncentrowali się na atakach w kierunkach Kupiańska, Łymanu, Bachmutu, Awdijiwki i Szachtarska, gdzie odparto ponad 150 ataków. W kierunkach kupiańskim i łymańskim Rosjanie bezskutecznie atakowali m.in. w okolicy Kreminnej i Biłohoriwki oraz Spirnego i Wesełego; w kierunku Bachmutu nadal próbowali otoczyć miasto. Ukraińcy odparli ataki w pobliżu Wasiukiwki, Dubovo-Wasyliwki, Bohdaniwki i Iwaniwskie. W kierunku awdijiwskim i szachtarskim siły rosyjskie bezskutecznie atakowały pozycje ukraińskie m.in. pod Nowokalynowem, Krasnohoriwką, Kamianką, Wodiane, Marjinką i Pobiedą. W ciągu doby FR przeprowadziła sześć ataków rakietowych, 32 naloty i 84 ostrzały z systemów rakietowych, w szczególności na infrastrukturę cywilną. Ukraińskie lotnictwo dokonało 16 nalotów na miejsca koncentracji żołnierzy i stanowiska przeciwlotnicze; artyleria uderzyła w punkt kontrolny, trzy miejsca koncentracji, skład amunicji, dwa składy paliwa i stację walki radioelektronicznej. Sztab podał także, że w Symferopolu władze okupacyjne, obawiając się aktywizacji ruchu proukraińskiego i działań środowisk patriotycznych, tworzyły tzw. „drużyny ochotnicze”, mające za zadanie patrolować miasto oraz wykrywać awanturników i sabotażystów. Z kolei p.o. szefa władz Taras Sawczenko oświadczył, że w ciągu ostatnich trzech tygodni nasiliły się ostrzały obwodu sumskiego i w związku z tym 2 marca „padł smutny rekord: 27 ostrzałów, ponad 170 pocisków z różnej broni - czołgów, moździerzy, artylerii i wyrzutni rakietowych”.
Stany Zjednoczone zapowiedziały kolejny pakiet pomocy wojskowej dla Ukrainy w wysokości 400 milionów dolarów, który będzie obejmował m.in. amunicję do M142 HIMARS, pociski artyleryjskie 155 mm i 105 mm, mosty czołgowe i sprzęt do usuwania przeszkód.
Według brytyjskiego MON armia rosyjska i Grupa Wagnera poczyniły dalsze postępy na północnych przedmieściach Bachmutu, który był utrzymywanym przez Ukraińców klinem, narażonym na rosyjskie ataki z trzech stron. W ciągu ostatnich 36h zniszczono dwa mosty w mieście, które służyły jako główne szlaki zaopatrzenia wojsk ukraińskich w bitwie o Bachmut. Jeden ze zniszczonych mostów był ważny dla zaopatrzenia miasta z sąsiedniego Czasiw Jaru. Utrzymywane przez Ukraińców drogi zaopatrzenia z miasta były coraz bardziej ograniczone. W opinii ISW siły ukraińskie prawdopodobnie przygotowywały się do kontrolowanego wycofania z co najmniej części Bachmutu. Instytut potwierdził, że Ukraińcy zniszczyli dwa mosty, „jeden na rzece Bachmutka na północny wschód od Bachmutu, a drugi wzdłuż drogi Chromowe–Bachmut”, dodając, że ich zniszczenie może zahamować rosyjskie ataki i ograniczyć Rosjanom potencjalne drogi ewakuacji. Sytuacja sił ukraińskich była krytyczna, ponieważ Rosjanie przesunęli się z Berchiwki i Jahidne w kierunku Chromowego, przez które biegnie droga do Czasiw Jaru. Na południe od miasta trwały walki w okolicach Iwaniwskego. Do pełnego okrążenia Bachmutu brakowało ok. 5,5 km, ale Ukraińcy mogli się przemieszczać jeszcze na zachód od miasta. Tymczasem Rosjanie kontynuowali ataki wzdłuż linii Kupiańsk–Swatowe–Kreminna i frontu w obwodzie donieckim. Ponadto rosyjskie władze kontynuowały przygotowania zajętych terenów do rosyjskich wyborów regionalnych.
Ośrodek Studiów Wschodnich (OSW) również podał, że Ukraińcy sygnalizowali możliwość ewakuacji z Bachmutu. Rozkaz wycofania otrzymała jednostka zapewniająca taktyczne rozpoznanie powietrzne z pomocą dronów. Następnie żołnierze ukraińscy przystąpili do wysadzania przepraw na rzece Bachmutka. Bezpieczne połączenie z Bachmutem było możliwe wyłącznie drogami gruntowymi w pasie ok. 3 km pomiędzy miastami Chromowe a Iwaniwśke; toczyły się walki o kontrolę nad tymi miejscowościami. Siły rosyjskie rozwinęły atak w kierunku północno-zachodnim wzdłuż autostrady łączącej Bachmut ze Słowiańskiem oraz wyszły na północno-wschodnie obrzeża Czasiw Jaru. Rosjanie ponawiali też ataki na miasto od południa oraz od kanału Doniec–Donbas w kierunku Konstantynówki. Rosjanie zintensyfikowali ataki w okolicach Awdijiwki i zaatakowały pozycje ukraińskie na północ i zachód od miasta. Próbowali także atakować na zachód od Doniecka, na południe i wschód od Siewierska oraz na zachód od Kreminnej. Niejasna była sytuacja na granicy obwodów ługańskiego i charkowskiego; według części źródeł siły rosyjskie spychały Ukraińców w kierunku Kupiańska, a walki toczyły się w miejscowościach na północno-wschodnich obrzeżach miasta. Rosyjskie rakiety raziły głównie zaplecze ukraińskie w obwodzie donieckim i charkowskim. Artyleria rosyjska kontynuowała ostrzał wzdłuż całej linii frontu; głównymi celami był Charków, Nikopol i Oczaków.
Według naczelnego dowódcy wojskowego ds. operacji NATO, Christophera G. Cavoliego, armia rosyjska wystrzeliwała codziennie ponad 23 tys. pocisków artyleryjskich. Cavoli stwierdził, że Rosja straciła do tej pory 2 tys. czołgów i ponad 200 tys. żołnierzy (w tym rannych).
4 marca.
SG Ukrainy oświadczył, że siły rosyjskie koncentrowały się na atakach w kierunkach Kupiańska, Łymanu, Bachmutu, Awdijiwki i Szachtarska, gdzie odparto ponad 130 ataków. W kierunkach kupiańskim i łymanskim Rosjanie przeprowadzili ataki w rejonie Newskiego i Biłohoriwki, jednak bez sukcesów. W kierunku Bachmutu próbowali otoczyć miasto; Ukraińcy odparli ataki m.in. w okolicy Wasiukiwki, Zaliznianśkego, Dubovo-Wasyliwki, Orichowo-Wasyliwki, Hryhoriwki i Iwaniwskiego. W kierunkach awdijiwskim i szachtarskim siły rosyjskie bezskutecznie atakowały pozycje ukraińskie pod wsią Kamjanka, Sewerne, Wodiane, Perwomajske, Newelske, Krasnohoriwka, Marjinka i Pobieda. W ciągu 24h Rosjanie przeprowadzili sześć ataków rakietowych, 24 naloty i ponad 65 ostrzałów z systemów rakietowych, w szczególności na infrastrukturę cywilną (odnotowano zabitych i rannych wśród cywilów). Ukraińskie lotnictwo przeprowadziło łącznie 22 naloty na miejsca koncentracji, stanowiska przeciwlotnicze, skład amunicji i most drogowy. Artyleria ostrzelała trzy miejsca koncentracji, dwa stanowiska przeciwlotnicze i dwie stacje walki radioelektronicznej. Ponadto w mieście Nowa Kachowka siły rosyjskie wykorzystywały ludność cywilną jako „żywe tarcze”, a w dzielnicach mieszkalnych umieszczali systemy obrony przeciwlotniczej.
Według mediów siły ukraińskie zaczęły się wycofywać z Bachmutu. Donoszono również, że wielu cywilów uciekało z miasta. Rzecznik Wschodniego Zgrupowania SZ Ukrainy Serhij Czerewaty stwierdził, że sytuacja w mieście jest trudna, ale pod kontrolą. Siły rosyjskie robiły postępy wokół Bachmutu, ale „samo miasto było kontrolowane przez armię Ukrainy. (...) Nie odbywało się masowe wycofywanie wojsk ukraińskich”. Trwały walki we wsiach Wasiukiwka i Dubrowo-Wasyliwka oraz Iwaniwske i Bohdaniwka; w pobliżu Bachmutu doszło do 21 ostrzałów z wykorzystaniem systemów artyleryjskich i rakietowych, a także do 9 starć bojowych. Minister obrony Reznikow w wywiadzie dla "Bild am Sonntag" stwierdził, że podczas walk o Bachmut „każdego dnia ginie tam lub odnosi rany do 500 rosyjskich żołnierzy”. W opinii ISW wojska rosyjskie prawdopodobnie zapewniły sobie wystarczającą przewagę pozycyjną, aby przeprowadzić zwrot na niektóre części Bachmutu, ale najpewniej nie będą w stanie dokonać szybkiego okrążenia miasta. Dodatkowo postępy Rosjan były powolne i stopniowe oraz nie wskazywały na to, by siły rosyjskie były w stanie okrąży Bachmut, a tym bardziej zająć miasto w wyniku frontalnych ataków. Tymczasem Rosjanie prowadzili ataki wzdłuż linii Kupiańsk–Swatowe–Kreminna oraz kontynuowali próby okrążenia Bachmutu i ataków wzdłuż linii frontu w obwodzie donieckim. Źródła ukraińskie informowały, że siły rosyjskie próbowały ustalić warunki dla ofensyw na południu Ukrainy. Ponadto rosyjskie administracje okupacyjne wzmacniają środki ochrony porządku publicznego na terytoriach okupowanych.
Ambasador Ukrainy w Wielkiej Brytanii Wadym Prystajko w rozmowie z Radiem Swoboda podał, że Londyn zamierza podwoić liczbę czołgów Challenger 2, które przekaże siłom ukraińskim, z 14 do 28 sztuk. Pierwsze czołgi zostaną dostarczone prawdopodobnie w marcu 2023 roku.
Z kolei minister obrony Ołeksij Reznikow napisał list do Unii Europejskiej z prośbą o 250 tys. pocisków 155 mm miesięcznie, ponieważ siły ukraińskie zużywały ich ok. 110 tys. każdego miesiąca. Stwierdził on, że z powodu niedoborów armia ukraińska prowadziła tylko jedną piątą możliwego ostrzału. Według niego gdyby siły ukraińskie „nie były ograniczone liczbą dostępnych pocisków, mogłyby wykorzystać pełny zestaw amunicji, czyli 594 tys. pocisków miesięcznie”. NATO rozważało utworzenie fabryk w Europie Wschodniej w celu zwiększenia produkcji amunicji z czasów sowieckich. Według źródeł Bloomberga Rosja znalazła sposób na obejście sankcji i zdobyła kluczową technologię zbrojeniową.
Rheinmetall, niemiecka firma produkująca sprzęt wojskowy i broń, prowadziła negocjacje z rządem Ukrainy ws. budowy fabryki czołgów na Ukrainie. Proponowana fabryka kosztowałaby ok. 200 milionów euro i byłaby w stanie wyprodukować do 400 czołgów Panther KF51 rocznie. Dyrektor generalny Armin Papperger stwierdził, że Ukraina potrzebowałaby ok. 600–800 nowych czołgów, aby wygrać wojnę, czyli więcej niż 300 czołgów, które Niemcy mogłyby im dostarczyć.
5 marca.
Według ukraińskiego Sztabu Rosja skupiała się na atakach w kierunkach Kupiańska, Łymanu, Bachmutu, Awdijiwki i Szachtarska, gdzie odparto ponad 95 ataków, m.in. w pobliżu Biłohoriwki i Newskiego w obwodzie ługańskim oraz Zaliznianśkego, Dubovo-Wasyliwki, Orichowo-Wasyliwki, Bachmutu i Iwaniwskiego w obwodzie donieckim. W kierunku bachmuckim Rosjanie atakowali miasto Bachmut i okoliczne miejscowości. W kierunkach awdijiwskim i szachtarskim armia rosyjska przeprowadziła bezskuteczne ataki w kierunku Krasnohoriwki, Kamjanki, Siewiernego, Pobiedy i Marjinki. W ciągu ostatniej doby Rosjanie przeprowadzili cztery ataki rakietowe, 27 nalotów i ponad 70 ostrzałów z systemów rakietowych. Ukraińskie lotnictwo dokonało 12 uderzeń na miejsca koncentracji, natomiast artyleria zaatakowała trzy punkty kontrolne, cztery miejsca koncentracji i stanowisko przeciwlotnicze. Sztab podał także, że w celu wprowadzenia w błąd sił ukraińskich, wróg manewrował, przesuwając kolumny w rejonach miejscowości Nowa Kachowka–Armiańsk; działania te wywoływały niezadowolenie wśród rosyjskich sił okupacyjnych. Głównym powodem był brak wystarczającej ilości paliwa i brak skuteczności takich manewrów. Mer Melitopola Iwan Fedorow powiedział w wywiadzie dla ukraińskiej telewizji, że w mieście doszło do dwóch eksplozji w rosyjskich bazach wojskowych, w których mogły zginąć „setki ludzi”. Według ukraińskich władz co najmniej siedmiu cywilów zginęło, gdy Rosjanie ostrzelali kilka miejsc w obwodzie charkowskim, donieckim i chersońskim. Z kolei po miesiącach rosyjskiego bombardowania miasto Marjinka zostało doszczętnie zniszczone.
Zastępca dowódcy Gwardii Narodowej porucznik Wołodymyr Nazarenko w wywiadzie dla CNN powiedział, że armia ukraińska utrzymywała kontrolę nad ważną drogą Bachmut–Konstantynówka, natomiast sytuację wokół miasta i okolic określił jako „podobną do piekła”. Według niego po stronie ukraińskiej nie doszło do „zmian taktycznych”, a Rosjanie „szukali słabych punktów, starali się odwrócić uwagę sił, łączyć różne metody i taktyki. (...) Nie ma żadnej dywersji. Wręcz przeciwnie, przybywają nowe rezerwy, aby utrzymać obronę. Cały obszar działań wojennych jest pod chaotycznym ostrzałem, ale są połączenia z miastem, są trasy, które nie są zablokowane”. Według ISW siły ukraińskie w Bachmucie przeprowadzały ograniczony taktyczny odwrót, jednak „było mało prawdopodobne, aby wszystkie wojska wycofały się z Bachmutu jednocześnie. Mogą one przeprowadzać stopniowe wycofywanie się w walce, tak aby wyczerpać siły rosyjskie metodą ciągłych walk ulicznych”. Eksperci ocenili, że zmuszenie Rosjan do przedzierania się przez zabudowania w centrum miasta może „jeszcze bardziej zdegradować wyczerpane mieszane siły rosyjskie”. Tymczasem Grupa Wagnera dokonała niewielkich postępów w północno-wschodnim Bachmucie, posuwając się w pobliżu stacji Stupky. Rosjanie kontynuowali ograniczone ataki na północny zachód i południe od Kreminnej oraz ataki w pobliżu Awdijiwki i na zachodnich obrzeżach Doniecka. Rosyjskie źródło podało, że siły rosyjskie zbliżyły się do Perwomajska, 8 km na północny zachód od Doniecka.
Brytyjskie Ministerstwo Obrony podało, że straty pojazdów pancernych zmusiły Rosję do wyciągania z magazynów starych czołgów T-62 (od lata 2022 roku przywrócono do służby ok. 800 sztuk) i transporterów BTR-50. Zdaniem Ministerstwa „nawet jednostki 1 Gwardyjskiej Armii Pancernej, zostaną ponownie wyposażone w pochodzące z lat 60. T-62 w celu uzupełnienia strat, choć według wcześniejszych planów miała ona od 2021 roku otrzymywać czołgi T-14 Armata”. Według raportów Międzynarodowej Agencji Energetycznej (IAE) i Bloomberga eksport ropy i gazu z Rosji spadł o 40–46% od rozpoczęcia inwazji na Ukrainę w lutym 2022 roku. Zdaniem IAE ten negatywny rozwój sytuacji jeszcze się nie zakończył, ponieważ z Rosji wycofali się międzynarodowi eksperci, na których wiedzy Rosja polegała przy skomplikowanych technicznie i geologicznie złożach ropy i gazu.
6 marca.
SG Ukrainy stwierdził, że Rosjanie koncentrowali się na atakach w kierunkach Kupiańska, Łymanu, Bachmutu, Awdijiwki i Szachtarska, gdzie odparto ponad 140 ataków. W kierunku kupiańskim i łymanskim starali się przebić przez obronę ukraińską i prowadzili ataki w kierunku Hrianykiwki, Newskego, Biłohoriwki i Fiodorowki. W kierunku bachmuckim siły rosyjskie, mimo znacznych strat, kontynuowały ataki na Bachmut i okolice; w ciągu dnia, w pobliżu samej tylko wsi Dubovo-Wasyliwki przeprowadzono 37 ataków. Rosjanie prowadzili także nieudane ataki w rejonie Biłohoriwki, Fiodorówki, Zaliznianśkego, Jahidnego i Iwanowskiego. W kierunkach awdijiwskim i szachtarskim bezskutecznie atakowano w kierunku miejscowości Nowokalinowe, Krasnohoriwka, Kamjanka, Siewierne, Perwomajskie, Niewelskie i Marjinka w obwodzie donieckim. W ciągu 24h Rosjanie przeprowadzili pięć ataków rakietowych, 50 nalotów i 59 ostrzałów, głównie na obszary zaludnione. Lotnictwo Ukrainy dokonało ponad 15 nalotów na miejsca koncentracji i stanowiska przeciwlotnicze, a artyleria uderzyła w stanowisko dowodzenia, osiem miejsc koncentracji, dwa punkty przeciwlotnicze, stanowisko artylerii, magazyn amunicji i stację radiolokacyjną. Ukraińska obrona przeciwlotnicza poinformowała o zestrzeleniu 13 z 15 dronów Shahed 136 w godzinach nocnych. Z kolei według mera Kramatorska w wyniku rosyjskiego ostrzału rakietowego uszkodzeniu uległa szkoła i 15 budynków mieszkalnych. 
Dowódca ukraińskich wojsk lądowych gen. Ołeksandr Syrski stwierdził, że „walki o Bachmut osiągnęły najwyższy poziom intensywności”. Z kolei podczas posiedzenia Sztabu Naczelnego Wodza, generałowie Wałerij Załużny i Syrski opowiedzieli się za kontynuacją obrony i dalszym wzmocnieniem pozycji w Bachmucie. Brytyjskie MON podało, że obrona Bachmutu nadal wyniszczała siły obu stron, jednak w weekend Ukraińcy ustabilizowali pozycje obronne po wcześniejszych rosyjskich postępach na północ od miasta. 2 marca Rosjanie zniszczyli most na jedynej utwardzonej drodze zaopatrzeniowej do miasta, która nadal znajdowała się pod kontrolą ukraińską, a błotniste warunki utrudniały zaopatrzenie dla wojsk ukraińskich, które coraz częściej korzystały z nieutwardzonych dróg. W ocenie ISW wojska rosyjskie zrobiły postępy w Bachmucie, ale nie okrążyły miasta ani nie zmusiły Ukraińców do wycofania się. Zdaniem ekspertów „zdobycie Bachmutu jest konieczne, ale niewystarczające dla rosyjskich postępów w obwodzie donieckim, a siły rosyjskie w walce o miasto poniosły tak ciężkie straty, że ich atak najprawdopodobniej zakończy się po zabezpieczeniu [miasta], jeśli nie wcześniej. Utrata Bachmutu nie jest dla Ukrainy poważnym problemem operacyjnym lub strategicznym”. Tymczasem Rosjanie kontynuowali ataki w pobliżu Kreminnej i na północny zachód od Swatowego, chcąc przełamać ukraińską obronę, ale atak został odparty. Siły rosyjskie kontynuowały także ataki w pobliżu Awdijiwki i na zachód od Doniecka oraz walczyli o utrzymanie kontroli ogniowej nad deltą Dniepru w obwodzie chersońskim.
Według OSW Rosjanie kontynuowali ataki na północny wschód i południe od Czasiw Jaru. Przemieszczający się drogami gruntowymi Ukraińcy ostrzeliwani byli ze wszystkich rodzajów broni. Siły rosyjskie spowolniły działania na rzecz fizycznego domknięcia okrążenia poprzez wstrzymanie ataków od północy na Chromowe/Artemiwśke i ograniczenie ich częstotliwości od południa na Iwaniwśke/Krasne; kontynuowali natomiast presję na obrońcach Bachmutu. Siły ukraińskie w mieście były spychane z północy i z południa w stronę centrum, a ich grupy wciąż stawiały opór na wschodnim brzegu rzeki Bachmutka. Według dowództwa ukraińskiego komunikacja z miastem była utrzymywana i nie było mowy o całkowitym wycofaniu się. Wojska rosyjskie atakowały po obu stronach autostrady M03 na północny zachód od Bachmutu, na wschód od Siewierska oraz na północny i południowy zachód od Kreminnej. Walki trwały na północ i zachód od Awdijiwki i na zachód od Doniecka. Rosjanie próbowali przełamać pozycje ukraińskie na południe od Marjinki. Nakazano także ewakuację części mieszkańców z Kupiańska, które znajdowało się pod ciągłym ostrzałem. Głównym celem ataków rakietowych było zaplecze ukraińskie w Donbasie, atakowano m.in. Kramatorsk i okolice Pokrowska. Artyleria rosyjska kontynuowała ostrzał wzdłuż linii frontu i w obwodzie sumskim. Celami były Chersoń i Nikopol oraz nadmorskie tereny obwodu mikołajowskiego. W wyniku ukraińskiej dywersji w Melitopolu doszło do eksplozji w okolicy dwóch baz wojskowych.
W sieci pojawiło się nagranie wideo, pokazujące zastrzelenie nieuzbrojonego mężczyzny w ukraińskim mundurze, którego dokonali żołnierze rosyjscy w lutym lub marcu 2023 roku podczas bitwy o Bachmut. Według „wstępnych informacji” SZ Ukrainy na nagraniu znajdował się Tymofij Mykołajowicz Szadura (żołnierz 30 Brygady Zmechanizowanej, który zaginął pod Bachmatem na początku lutego br.), palący papierosa i mówiący „Sława Ukrajini!”, którego zastrzelono z broni automatycznej. Ostateczne potwierdzenie jego tożsamości będzie możliwe po zwróceniu ciała i przeprowadzeniu stosownych ekspertyz. Prokuratura Generalna Ukrainy wszczęła śledztwo w tej sprawie w związku z podejrzeniami o zbrodnię wojenną.
7 marca.
Sztab Ukrainy poinformował, że Rosjanie skupiali się na atakach w kierunkach Kupiańska, Łymanu, Bachmutu, Awdijiwki i Szachtarska, głównie w rejonie Orichowo-Wasyliwki, Dubowo-Wasyliwki, Bachmutu, Kamjanki, Awdijiwki i Marjinki; Ukraińcy odparli ponad 100 ataków. W rejonie kupiańskim i łymańskim siły rosyjskie prowadziły ataki w kierunku Hrianykiwki, Biłohoriwki, Spirnego, Wiimki, Newskego i Fiodorowki. W kierunku bachmuckim Rosjanie nadal atakowali Bachmut oraz prowadzili ofensywy w pobliżu Berchiwki, Dubowo-Wasyliwki, Orihowo-Wasyliwki, Bohdaniwki, Iwaniwskiego i Kliszczijiwki; w ciągu doby przeprowadzono ponad 30 ataków w okolicy Orihowo-Wasyliwki. W kierunkach awdijiwskim i szachtarskim armia rosyjska prowadziła ataki w kierunku Ołeksandropola, Kamjanki, Siewiernego, Wodiane, Marjinki i Nowomychajliwki w obwodzie donieckim; w pobliżu samej Marjinki przeprowadzono ponad 20 ataków. W ciągu doby siły rosyjskie przeprowadziły jeden atak rakietowy, 24 naloty, w tym jeden za pomocą drona (został zestrzelony) oraz ponad 60 ostrzałów. Ukraińskie lotnictwo dokonało siedmiu nalotów na miejsca koncentracji, z kolei artyleria trafiła w system rakiet ziemia–powietrze Buk-M1-2, pięć miejsc koncentracji, trzy magazyny paliw i smarów oraz radar artyleryjski Zoopark-1. Sztab podał także, że we wsi Uljanówka w obwodzie zaporoskim na polecenie administracji okupacyjnej do miejscowego hangaru przywożono zboże z sąsiednich gospodarstw. Rosjanie pod pozorem zakupu po znacznie obniżonych cenach konfiskowali je.
Według brytyjskiego Ministerstwa Obrony rosyjscy dowódcy prawdopodobnie stanęli przed dylematem podjęcia kolejnego szturmu na Wuhłedar lub wsparcia toczących się ciężkich walk w okolicach Bachmutu i Kreminnej. W opinii ISW Rosjanie nie będą w stanie wykorzystać operacyjnie zajęcia Bachmutu, a jeśli dojdzie do zajęcia miasta, prawdopodobnie szybko wstrzymają dalsze działania ofensywne. Zdaniem Instytutu "wojska rosyjskie będą musiały wybrać między dwoma odrębnymi kierunkami dalszych działań po zajęciu Bachmutu. Mogą spróbować przeć na zachód wzdłuż drogi T0504 w stronę Konstantynówki albo na północny zachód wzdłuż drogi E40 w kierunku okolic Słowiańska i Kramatorska". Tymczasem siły rosyjskie prawdopodobnie zajęły wschodnią część Bachmutu na wschód od rzeki Bachmutka po zorganizowanym wycofaniu się sił ukraińskich. Rosjanie przeprowadzili ograniczone ataki wzdłuż linii Kupiańsk–Swatowe–Kreminna oraz kontynuowali ataki wzdłuż linii Awdijiwka–Donieck. Według jednego z rosyjskich źródeł siły ukraińskie próbowały prowadzić ataki przez rzekę Dniepr w obwodzie chersońskim.
Odbyła się kolejna duża wymiana jeńców między Ukrainą i Rosją. W wyniku wymiany na 90 Rosjan do domu wróciło 130 żołnierzy ukraińskich, w tym 126 mężczyzn i cztery kobiety.
8 marca.
Według SG Ukrainy siły rosyjskie nadal skupiały się na atakach w kierunkach Kupiańska, Łymanu, Bachmutu, Awdijiwki i Szachtarska, gdzie Ukraińcy odparli ponad 110 ataków. W rejonie kupiańskim i łymańskim Rosjanie prowadzili ataki w kierunku Hrianykiwki, Spirnego i Biłohoriwki. W kierunku bachmuckim Rosjanie nadal atakowali Bachmut, z kolei siły ukraińskie odparły ataki w okolicy Orihowo-Wasyliwki, Dubowo-Wasyliwki, Bachmutu, Iwaniwskiego i Ołeksandro-Szultyne. W kierunkach awdijiwskim i szachtarskim Rosjanie przeprowadzili nieudane ataki w kierunku Kamjanki, Siewiernego, Perwomajskiego, Niewelskiego, Nowomychajliwki, Marjinki i Wuhłedaru. W ciągu ostatnich 24h armia rosyjska przeprowadziła dwa ataki rakietowe, 25 nalotów i 32 ostrzały systemów rakietowych. Lotnictwo ukraińskie zaatakowało 11 miejsc koncentracji wojsk i stanowisko przeciwlotnicze, natomiast artyleria ostrzelała dwa miejsca koncentracji i stanowisko dowodzenia. Sztab poinformował także, że armia rosyjska wyczerpała niemal cały zapas amunicji artyleryjskiej z magazynów w centralnej części Rosji. Amunicja była transportowana z innych regionów kraju na Ukrainę, jednak część z niej było w złym stanie ze względu na niewłaściwe przechowywanie; ok. 50% niektórych partii pocisków nosiło widoczne ślady rdzy. SG oszacował, że w warunkach intensywnych działań wojennych w ciągu 2–3 miesięcy Rosjanom może zacząć brakować amunicji.
Sekretarz generalny NATO Jens Stoltenberg nie wykluczył, że w najbliższych dniach może nastąpić upadek Bachmutu, prawie otoczonego przez siły rosyjskie. Jednocześnie zbagatelizował strategiczne znaczenie tego miasta i stwierdził, że jego zajęcie niekoniecznie będzie punktem zwrotnym w wojnie. Grupa Wagnera podała, że zajęła wschodnią część miasta. Z kolei prezydent Wołodymyr Zełenski zapewnił, że jego wojska były zdeterminowane, aby utrzymać miasto. Stacja CNN, powołując się na urzędników z państw zachodnich, podała, że siły ukraińskie w Bachmucie utraciły kontrolę nad częścią terenów w pobliżu miasta, pozwalając Rosjanom na częściowe okrążenie go z trzech stron, lecz tym samym zyskały czas na skuteczną obronę swoich pozycji. Utracone obszary nie były wcześniej ufortyfikowane przez Ukraińców. Według ISW wojska rosyjskie prawdopodobnie nie zdołają szybko przesunąć się na dalsze tereny, nawet jeśli uda im się zająć cały Bachmut; 50% miasta znajdowało się w rękach rosyjskich. Zdaniem ekspertów jeśli siły rosyjskie zajmą miasto, to ofensywa we wschodniej Ukrainie wkrótce osiągnie swoje apogeum, ponieważ Rosjanie nie mają odpowiedniej mocy bojowej ani posiłków, aby ruszyć dalej. Potwierdzono również, że Rosja zajęła cały wschodni Bachmut. Tymczasem siły rosyjskie kontynuowały ataki na linii Kupiańsk–Swatowe–Kreminna, wokół Bachmutu i na obrzeżach Doniecka. Rosyjskie źródła ponownie donosiły o ukraińskich atakach na wyspach w delcie Dniepru.
OSW potwierdził, że Rosjanie wyparli resztę Ukraińców ze wschodniego Bachmutu i ustanowili linię frontu na rzece Bachmutka. Trwały walki w północnej i południowej części miasta oraz na jego południowo-zachodnich obrzeżach. Siły ukraińskie powstrzymywały ataki przeciwnika w kierunku Czasiw Jaru oraz po obu stronach autostrady do Słowiańska. Jednostki rosyjskie atakowały także pozycje ukraińskie na południe i wschód od Siewierska oraz na północ i zachód od Awdijiwki. Na zachód od Doniecka najcięższe walki toczyły się w rejonie Marjinki, przy czym Rosjanie zintensyfikowali ataki na południe od niej. Siły ukraińskie odparły ataki na granicy obwodów charkowskiego i ługańskiego oraz na północny wschód od Kupiańska. Rosyjskie ataki rakietowe ograniczyły się do zaplecza ukraińskiego w północno-zachodnim obwodzie donieckim, z kolei artyleria kontynuowała ostrzał wzdłuż linii frontu. Zmniejszyła się częstotliwość ataków w obwodach mikołajowskim i dniepropetrowskim, jednak pod ostrzałem był Chersoń i prawobrzeżna część obwodu chersońskiego. Do ukraińskiej dywersji doszło w Berdiańsku.
Rząd USA rozważał wysłanie pocisków AIM-120 AMRAAM do uzbrojenia MiG-29 i Su-27 Sił Powietrznych Ukrainy. Unijni ministrowie obrony spotkali się i omówili zapotrzebowanie Ukrainy na amunicję artyleryjską. Zgodzili się na wspólny zakup dużych ilości pocisków, ponieważ producenci potrzebują większych zamówień, aby zabezpieczyć się finansowo na budowę nowych fabryk. Nowe zamówienia na amunicję artyleryjską mogą zająć 2–3 lata, jeśli będą produkowane wyłącznie w obecnych fabrykach. Uzgodniono zakup nowych pocisków za 1 miliard euro i wysłanie istniejących materiałów za kolejny miliard. Natomiast Iran potajemnie dostarczał Rosji dużą liczbę nabojów, rakiet i pocisków moździerzowych. Według źródła publikacji dwa statki towarowe pływające pod rosyjską banderą opuściły w styczniu irański port, kierując się do Rosji przez Morze Kaspijskie, mając na swoim pokładzie ok. 100 milionów nabojów i ok. 300 tys. pocisków.
9 marca.
Sztab Ukrainy podał, że Rosjanie w dalszym ciągu próbowali okrążyć Bachmut oraz koncentrowali się na atakach w kierunkach Kupiańska, Łymanu, Bachmutu, Awdijiwki i Szachtarska; siły ukraińskie odparły 102 ataki. W kierunku bachmuckim armia rosyjska kontynuowała ataki na Bachmut, z kolei SZ Ukrainy odparły ataki w pobliżu Zalizniańskiego, Orihowo-Wasyliwki, Dubowo-Wasyliwki, Bachmutu i Iwaniwskiego. W kierunkach awdijiwskim i szachtarskim Rosjanie prowadzili nieudane ataki w okolicy Krasnohoriwki, Kamjanki, Wodiane, Siewiernego, Pierwomajskiego, Niewelskiego, Marjinki, Pobiedy, Nowomychajliwky i Wuhłedaru w obwodzie donieckim. W ciągu doby siły rosyjskie przeprowadziły 95 ataków rakietowych, 31 nalotów i 65 ostrzałów z systemów rakietowych. Ukraińskie lotnictwo dokonało 13 nalotów na miejsca koncentracji żołnierzy i stanowisko przeciwlotnicze. Artyleria uderzyła w stanowisko kontrolne, sześć miejsc koncentracji, dwa centra logistyczne, trzy magazyny amunicji, sześć stacji walki radioelektronicznej i dwa pojazdy przeciwlotnicze. W regionie Chersonia Rosjanie wystrzelili ponad 400 pocisków, w wyniku czego zginęły cztery osoby. Z kolei portal Centrum Narodowego Sprzeciwu poinformował, że w niektórych miastach na Krymie (np. w Krasnoperekopsku) zatwierdzono plany ewakuacyjne na wypadek ukraińskiej ofensywy, m.in. tworzono listy pracowników i ich rodzin, którzy podlegali priorytetowej ewakuacji.
W godzinach nocnych Rosja zaatakowała Ukrainę za pomocą ok. 81 pocisków (Ch-101, Ch-555, Ch-22, Ch-31P, Ch-59, Kalibr, S-300 i co najmniej sześciu pocisków Kindżał), wystrzelonych z samolotów Tu-95, Tu-22M3, Su-35 i MiG-31K oraz okrętów na Morzu Czarnym. Był to pierwszy atak na dużą skalę od trzech tygodni. Armia ukraińska podała, że zestrzelono 34 pociski i cztery z ośmiu dronów Shahed 136. Celem ataku była infrastruktura energetyczna i obszary mieszkalne w obwodach: odeskim, mikołajowskim, dniepropetrowskim, czernichowskim, charkowskim, zaporoskim, żytomierskim, kijowskim, iwanofrankiwskim, chmielnickim i tarnopolskim. Zginęło co najmniej 10 osób, m.in. w Złoczowie, Dnieprze, Chersoniu, Charkowie i Kijowie. W wielu ukraińskich miastach odnotowano przerwy w dostawie prądu; m.in. ok. 40% ludności cywilnej w Kijowie i Odessie zostało pozbawionych ciepła i prądu. Najbardziej dotknięte zostały obwody kijowski, odeski i charkowski. Atak spowodował również, że elektrownia jądrowa w Zaporożu została na krótko odcięta od ukraińskiej sieci elektrycznej i tymczasowo działała na rezerwowych generatorach diesla (po raz szósty od przejęcia nad nią kontroli przez Rosjan 12 miesięcy temu). Rosja stwierdziła, że był to „masowy atak odwetowy”, będący odpowiedzią na atak w obwodzie briańskim w 2023 roku.
Zachodni urzędnicy szacowali, że w walkach wokół Bachmutu zginęło lub zostało rannych od 20 do 30 tys. rosyjskich żołnierzy, podczas gdy siły ukraińskie straciły ok. jednej piątej tej liczby. W opinii ISW Rosjanie prawdopodobnie posunęli się do przodu na północny zachód od Bachmutu, natomiast na wschodzie miasta mogli planować zastąpienie lub uzupełnienie sił Grupy Wagnera regularnymi oddziałami. Mimo ataków na Bachmut i wokół niego, nie udało się otoczyć miasta. Siły rosyjskie mogły przygotowywać się do wznowienia ofensywy wokół Wuhłedaru, chociaż problemy z personelem i amunicją prawdopodobnie nadal ograniczałyby postępy rosyjskie. Tymczasem
Rosjanie kontynuowali ataki na linii Kupiańsk–Swatowe–Kreminna, w Bachmucie, na przedmieściach Doniecka i w pobliżu Wuhłedaru. Ukraińscy urzędnicy poinformowali, że władze rosyjskie przygotowywały się do nowej mobilizacji na zajętych terenach obwodów donieckiego i ługańskiego, która będzie miała miejsce wiosną 2023 roku. Ponadto rosyjscy urzędnicy i władze okupacyjne kontynuowały wysiłki na rzecz integracji obszarów okupowanych z rosyjskim systemem politycznym i biurokratycznym.
Polska przekazała Ukrainie kolejne 10 czołgów Leopard 2A4. Minister obrony Mariusz Błaszczak stwierdził, że zakończono także proces szkolenia ukraińskich czołgistów. Prezydent Andrzej Duda w wywiadzie dla CNN powiedział, że Polska jest gotowa przekazać Ukrainie kilkanaście myśliwców MiG-29 w ramach międzynarodowej koalicji. Później słowacki minister obrony Jaroslav Naď poinformował, że również jego kraj rozważał przekazanie Ukrainie 10 samolotów MiG-29.
Szef litewskiego wywiadu wojskowego Elegijus Paulavicius powiedział w wywiadzie, że Rosja ma środki na kontynuowanie wojny na Ukrainie przez co najmniej dwa lata z „obecną intensywnością”. Odrzucił również skutki sankcji, ponieważ Rosja ma „długie łańcuchy pośredników” w pozyskiwaniu zachodniej technologii.
10 marca.
Ukraiński SG poinformował, że Rosjanie w dalszym ciągu próbowali zająć cały obwód doniecki i ługański, koncentrując się na atakach w kierunkach Łymanu, Bachmutu, Awdijiwki, Marjinki i Szachtarska; Ukraińcy odparli ponad 100 ataków. W kierunku łymańskim siły rosyjskie prowadziły ataki w kierunku Hrianykiwki, Masiutiwki, Newskego, Kreminnej, Biłohoriwki, Spirnego i Fedoriwki. W kierunku bachmuckim Rosjanie nieustannie atakowali, z kolei Ukraińcy odparli ataki w okolicy Zalizniańskiego, Paraskowijiwki, Dubowo-Wasyliwki, Bachmutu, Bohdaniwki i Iwaniwskiego. W kierunkach awdijiwskim, marjińskim i szachtarskim Rosjanie prowadzili nieudane ataki w pobliżu Kamjanki, Awdijiwki, Siewiernego, Wodiane, Pierwomajskiego, Niewelskiego, Krasnohoriwki, Marjinki i Nowomychajliwki w obwodzie donieckim. W ciągu ostatnich 24h armia rosyjska przeprowadziła cztery ataki rakietowe na obwód doniecki, 29 nalotów i 100 ostrzałów (odnotowano rannych wśród cywilów i została uszkodzona infrastruktura cywilna). Lotnictwo ukraińskie dokonało 12 nalotów na miejsca koncentracji i stanowisko przeciwlotnicze; artyleria ostrzelała pięć miejsc koncentracji, stanowisko przeciwlotnicze i skład amunicji. Sztab podał także, że w niektórych miejscowościach obwodu donieckiego Rosjanie wywierali presję na okolicznych mieszkańców, m.in. wjazd obywateli bez rejestracji był całkowicie zabroniony we Włodzimierzówce. Ustawiono też blokady dróg, a lokalni mieszkańcy mieli zakaz poruszania się po ulicach. Szef obwodowej administracji wojskowej Ołeksandr Prokudin poinformował, że w ciągu doby ostrzelano obwód chersoński 71 razy. W atakach zginęło trzech cywilów, a pięciu zostało rannych.
Siły rosyjskie poczyniły postępy w północno-zachodnim Bachmucie i rozpoczęły ataki na zachód i północny zachód od miasta. Rzecznik Wschodniego Zgrupowania Wojsk Serhij Czerewaty stwierdził, że intensywność walk w Bachmucie była bardzo duża. Brytyjskie MON podało, że w ciągu ostatnich czterech dni Grupa Wagnera przejęła na Ukrainie kontrolę nad większością wschodniego Bachmutu, a w centrum miasta linię frontu wyznaczała rzeka Bachmutka. Siły ukraińskie zajmowały zachodnią część miasta i zburzyły mosty na rzece, która przebiega przez pas otwartego terenu o szerokości 200–800 m pomiędzy obszarami zabudowanymi. Obszar ten był ostrzeliwany przez Ukraińców z ufortyfikowanych budynków, w wyniku czego stanowił duże wyzwanie dla sił Wagnera, atakujących frontalnie.
ISW, powołując się na dane wywiadu USA, podał, że Rosja mogła planować przeprowadzenie przewrotu w Mołdawii, wywołując antyrządowe demonstracje, które doprowadziłyby do ustanowienia prorosyjskiego rządu. W ramach kampanii dezinformacyjnej prowadzonej z Naddniestrza, Rosjanie rozpowszechniali informacje o rzekomej niestabilności Mołdawii, a ich celem było wywołanie nieufności wobec mołdawskich władz, Ukrainy i państw Zachodu. Siły rosyjskie nadal tworzyły umocnienia na terenach położonych daleko od linii frontu i na obszarach w Rosji. Tymczasem źródła rosyjskie podały, że Rosjanie przeprowadzili ograniczone ataki wzdłuż linii Swatowe–Kreminna. Donoszono również, że Grupa Wagnera wkroczyła do kompleksu przemysłowego Azom oraz oczyszczała wschodnią część miasta i przemieściła się na nowe pozycje w północno-zachodnim Bachmucie.
Według OSW Ukraińcy przerzucali kolejne siły w rejon na zachód od Bachmutu, a centrum obrony stał się Czasiw Jar. Rosjanie atakowali pozycje ukraińskie na północny wschód od tej miejscowości oraz wzdłuż autostrady w kierunku Słowiańska, lecz osiągnęli tylko niewielkie postępy. Kontynuowali także spychanie obrońców Bachmutu z północy i z południa miasta w stronę centrum. Niepowodzeniem zakończyły się próby przełamania pozycji ukraińskich na południowy zachód od miasta i na południe od Czasiw Jaru. Według ukraińskiego SG Rosjanie zbliżyli do Konstantynówki, mimo że bezskutecznie atakowali w okolicy miejscowości Ołeksandro-Szultyne. Wzrosła intensywność ataków na północ i zachód od Awdijiwki i na południe od Marjinki, gdzie Rosjanie odnotowali małe postępy. Niepowodzeniem zakończyły się ataki na miejscowości na zachód od Doniecka, na południe i wschód od Siewierska, na północny wschód od Kupiańska oraz ataki na Wuhłedar. Rosyjska artyleria kontynuowała ostrzał pozycji ukraińskich wzdłuż linii frontu. Głównym celem była prawobrzeżna część obwodu chersońskiego oraz Nikopol i okolice.
11 marca.
SG Ukrainy podał, że Rosjanie koncentrowali się na atakach w kierunkach Łymanu, Bachmutu, Awdijiwki, Marjinki i Szachtarska, gdzie siły ukraińskie odparły 92 ataki. W kierunku bachmuckim armia rosyjska kontynuowała ataki na Bachmut, z kolei w kierunkach awdijiwskim, marjińskim i szachtarskim atakowano w kierunku Kamjanki, Siewiernego, Perwomajskiego, Niewelskiego, Krasnohoriwki i Marjinki w obwodzie donieckim. W ciągu doby Rosjanie przeprowadzili 12 nalotów i pięć ataków rakietowych, z których dwa trafiły w Zaporoże; użyto systemu obrony powietrznej S-300 do ataku na infrastrukturę cywilną, w rezultacie czego jeden budynek został zniszczony (nie odnotowano ofiar wśród cywilów). Przeprowadzili także 56 ostrzałów z systemów rakietowych, m.in. jeden na obiekt infrastruktury cywilnej w Chersoniu (dwie osoby zginęły, a trzy zostały ranne). Ukraińskie lotnictwo dokonało sześciu nalotów na miejsca koncentracji żołnierzy, a artyleria uderzyła w cztery miejsca koncentracji, skład amunicji i dwie stacje walki radioelektronicznej. Nad ranem siły rosyjskie ostrzelały za pomocą artylerii przygraniczne regiony obwodu sumskiego; w okolicy wsi Rożkowicze odnotowano 23 trafienia, prawdopodobnie z artylerii lufowej. Pięciokrotnie ostrzelano także Konstantynówkę, w wyniku czego zginęła jedna osoba, a trzy zostały ranne. Według ukraińskiego ministra spraw wewnętrznych Ihora Kłymenko od początku inwazji „Rosja zbombardowała Ukrainę ponad 40,5 tys. razy i zniszczyła ponad 152 tys. budynków mieszkalnych”.
Według ISW siły rosyjskie nie zrobiły jakichkolwiek potwierdzonych postępów w Bachmucie, mimo ciągłych ataków lądowych w mieście i wokół niego. Źródła ukraińskie i rosyjskie informowały „o ciężkich walkach w mieście, ale żołnierze Grupy Wagnera zostali prawdopodobnie w coraz większym stopniu unieruchomieni w rejonach miejskich, takich jak kompleks przemysłowy AZOM, i dlatego trudno im w istotny sposób przesunąć się naprzód”. Zdaniem Instytutu prezydent Władimir Putin stracił kontrolę nad przestrzenią informacyjną w swoim kraju, czego dowodem miały być sprzeczne doniesienia o sytuacji w Bachmucie, przeczące sobie nawzajem informacje odnośne do roli jaką pod oblężonym miastem odgrywają oddziały Grupy Wagnera, a także podważające spójność kremlowskiej narracji słowa rzecznik MSW, Mariji Zacharowej. Tymczasem źródła ukraińskie donosiły, że Ukraińcy posuwali się w kierunku Swatowego. Siły rosyjskie kontynuowały budowę fortyfikacji w obwodzie zaporoskim. Brytyjskie Ministerstwo Obrony podało, że choć Rosja ponosi na Ukrainie duże straty, ich skutki są bardzo zróżnicowane w poszczególnych regionach kraju; na obszarach wschodnich stosunek zabitych do populacji jest 30 razy wyższy niż w Moskwie. W niektórych miejscach najbardziej ucierpiały mniejszości etniczne, m.in. w Astrachaniu ok. 75% ofiar pochodziło z mniejszości kazachskiej i tatarskiej. W stosunku do populacji, najbogatsze miasta (Moskwa i Petersburg) wyszły względnie bez szwanku, co dotyczyło głównie rodzin elity kraju.
Premier Sanna Marin powiedziała, że Finlandia może omówić przeniesienie samolotów F/A-18 Hornet na Ukrainę, z zastrzeżeniem współpracy międzynarodowej, wymagań szkoleniowych i własnej sytuacji bezpieczeństwa w Finlandii. Prezydent Finlandii Sauli Niinistö zaprzeczył jakimkolwiek dyskusjom w tej sprawie. Fiński minister obrony Antti Kaikkonen stwierdził, że samoloty mogą być potrzebne w przyszłości.
12 marca.
Według SG Ukrainy siły rosyjskie, mimo znacznych strat, prowadziły ataki w kierunkach Łymanu, Bachmutu, Awdijiwki, Marjinki i Szachtarska, gdzie Ukraińcy odparli 102 ataki. W kierunku kupiańskim i łymanskim Rosjanie prowadzili nieudane ataki w okolicach Dworicznej, Newskiego, Czerwonopopiwki, Kreminnej, Dibrowej, Biłohoriwki i Wierchniokamianskiego. W kierunku bachmuckim podejmowali próby zdobycia Bachmutu; siły ukraińskie odparły ataki w rejonie Wasiukiwki, Minkiwki, Orihowo-Wasyliwki i Iwaniwskego. W kierunkach awdijiwskim, marjińskim i szachtarskim prowadzili bezskuteczne ataki w pobliżu Kamjanki, Awdijiwki, Wodiane, Siewiernego, Pierwomajskiego, Marjinki i Pobiedy. W ciągu 24h Rosjanie przeprowadzili trzy ataki rakietowe, głównie na obiekty cywilne w Słowiańsku, oraz osiem nalotów i 49 ostrzałów z systemów rakietowych. Lotnictwo Ukrainy uderzyło w przeciwlotniczy kompleks rakietowy i sześć miejsc koncentracji, z kolei artyleria zaatakowała punkt kontrolny, dwa miejsca koncentracji, dwa magazyny amunicji oraz magazyn paliw i smarów. Sztab poinformował również, że w wyniku dużych strat osobowych Rosjanie wykorzystywali alternatywne źródła uzupełniania siły roboczej, m.in. w zeszłym tygodniu odnotowano ruch pociągu z wagonami do transportu więźniów w kierunku obwodu donieckiego; w jednym z wagonów znajdowały się skazane kobiety. Gubernator Serhij Hajdaj stwierdził, że „sytuacja na froncie ługańskim była stabilna”, a Rosjanie atakowali w rejonie Swatowego, Kreminnej i okolicznych miejscowości. Dodał także, że wojska rosyjskie atakujące w rejonie Kreminnej nie miały już czołgów T-90 i używały starszych czołgów T-72.
Rzecznik Wschodniego Zgrupowania SZ Ukrainy Serhij Czerewaty podał, że Bachmut w dalszym ciągu stanowił „epicentrum działań bojowych”. Dodał, że w ciągu ostatniej doby na całym odcinku frontu doszło do 161 ostrzałów i 39 starć, gdzie siły rosyjskie straciły 239 żołnierzy i ok. 300 rannych. Z kolei dowódca ukraińskiego pododdziału Denys Jarosławski stwierdził, że sytuacja w Bachmucie była „bardzo trudna. Ostrzeliwane były wszystkie drogi do miasta, istniało ryzyko okrążenia”. Według niego w Bachmucie trwały walki na ulicach, gdzie odbywały się starcia o każdy zaułek, lecz największym zagrożeniem było to, że gardło „kotła operacyjnego” wynosiło nieco ponad 4 km, więc ewentualne wycofanie sił ukraińskich było zagrożone rosyjskim ostrzałem. W opinii ISW siły rosyjskie przeprowadziły ograniczone ataki wzdłuż linii Kupiańsk–Swatowe–Kreminna oraz kontynuowały ataki w pobliżu Bachmutu, ale nie zakończyły ruchu zwrotnego, ani okrążenia miasta. Rosjanie przeprowadzili także ataki w pobliżu Awdijiwki i wzdłuż zachodnich obrzeży Doniecka.
13 marca.
Ukraiński Sztab podał, że Rosjanie, mimo dużych strat, kontynuowali ataki w kierunkach Łymanu, Bachmutu, Awdijiwki, Marjinki i Szachtarska; siły ukraińskie odparły 100 ataków. W kierunku kupiańskim i łymanskim siły rosyjskie prowadziły nieudane ataki w pobliżu Dworicznej, Hrianykiwki, Newskego, Czerwonopopiwki, Kreminnej, Dibrowej, Biłohoriwki i Berestowego. W kierunku bachmuckim próbowały zdobyć Bachmut; SZ Ukrainy odparły ataki w rejonie Wasiukiwki, Minkiwki, Orichowo-Wasyliwki, Dubowo-Wasyliwki, Bachmutu, Hryhoriwki i Iwanowskiego. W kierunkach awdijiwskim, marjińskim i szachtarskim Rosjanie prowadzili nieudane ataki w okolicy Kamjanki, Awdijiwki, Siewiernego, Pierwomajskiego, Niewelskiego, Marjinki, Pobiedy, Nowomychajliwki i Wuhłedaru. W ciągu doby armia rosyjska przeprowadziła pięć ataków rakietowych, głównie na obiekty infrastruktury cywilnej w obwodzie sumskim i donieckim (odnotowano zabitych i rannych wśród cywilów) oraz 35 nalotów i 76 ostrzałów z wyrzutni rakietowych. Lotnictwo ukraińskie dokonało 10 nalotów na miejsca koncentracji, natomiast artyleria uderzyła w pięć miejsc koncentracji, trzy magazyny amunicji i cztery stacje walki radioelektronicznej. W wyniku ostrzału miejscowości Kutsurub w obwodzie mikołajowskim zginęły dwie osoby, a trzy zostały ranne. Z kolei w Awdijiwce i wsi Znob-Nowhorodśke zginęły kolejne dwie osoby i dwie zostały ranne.
Dowódca wojsk lądowych SZ Ukrainy Ołeksandr Syrski stwierdził, że toczyły się „ciężkie walki” o centrum Bachmutu. Dodał, że Rosjanie „atakowali z kilku kierunków”, aby „nacierać w stronę centralnych dzielnic” miasta. 
Według brytyjskiego MON w ostatnich tygodniach rosyjskie niedobory amunicji artyleryjskiej pogłębiły się do tego stopnia, że na wielu odcinkach frontu obowiązywała skrajna reglamentacja pocisków, a Rosja prawdopodobnie przeszła do wydawania starych zapasów amunicji, które wcześniej zostały zakwalifikowane jako niezdatne do użytku. W ocenie ISW rosyjski projekt ustawy zakładający podwyższenie wieku poboru do armii (z 18 do 21 lat i z 27 do 30 lat) świadczył o tym, że władze rosyjskie nie planowały powszechnej mobilizacji. Według doniesień rosyjskie wojsko wykorzystywało nowo utworzone „oddziały szturmowe” na różne sposoby w różnych sytuacjach taktycznych. Tymczasem Rosjanie kontynuowali ataki na całej linii Kupiańsk–Swatowe–Kreminna i osiągnęli marginalne postępy na północny wschód od Kupiańska i na wschód od Siewierska. Siły rosyjskie kontynuowały postępy w Bachmucie i wokół niego oraz kontynuowały ataki na linii frontu w obwodzie donieckim. Z kolei siły ukraińskie nadal przeprowadzały naloty na obszary we wschodnim obwodzie chersońskim. Ponadto rosyjscy okupanci wprowadzali nowe przepisy, aby ograniczyć używanie języka ukraińskiego w placówkach oświatowych.
OSW poinformował, że Rosjanie kontynuowali wypieranie Ukrainców wzdłuż autostrady w kierunku Słowiańska. Trwały walki o kontrolę nad leżącą na południe od niej Orichowo-Wasyliwką, zagradzającą drogę do kanału Doniec–Donbas. Siły rosyjskie bezskutecznie atakowały pozycje ukraińskie na północny wschód od Czasiw Jaru, jednak poczynili niewielkie postępy na południe od niego. W Bachmucie Rosjanie zbliżyli się do centrum miasta, a od północy wkroczyli na teren zakładów metalurgicznych AZOM, będącym jednym z głównych ośrodków obrony ukraińskiej. Armia rosyjska zintensyfikowała także ataki w rejonie Awdijiwki i osiągnęła sukcesy na północ od niej. Trwały walki o Krasnohoriwkę, broniącą dostępu do linii kolejowej, którą dociera zaopatrzenie dla Ukraińców. Rosjanie atakowali również na zachód od Awdijiwki i na jej południowych obrzeżach. Niepowodzeniem zakończyły się ataki na zachód od Doniecka oraz w rejonach Siewierska, Kreminnej i Kupiańska. W pobliżu Kreminnej, na granicy obwodów ługańskiego i charkowskiego oraz donieckiego i zaporoskiego prawdopodobnie uaktywniły się ukraińskie grupy dywersyjno-rozpoznawcze. W rosyjskich atakach rakietowych ucierpiał Słowiańsk, Konstantynówka, Łyman i Zaporoże. Rosyjska artyleria kontynuowała ostrzał wzdłuż linii frontu oraz ostrzeliwała Chersoń i okolice oraz nadmorskie części obwodu mikołajowskiego. Z kolei Ukraińcy ostrzelali m.in. Mariupol oraz położony na zachód Manhusz.
14 marca.
SG Ukrainy poinformował, że Rosjanie kontynuowali próby zajęcia obwodu donieckiego i ługańskiego, w wyniku czego atakowali w kierunkach Łymanu, Bachmutu, Awdijiwki, Marjinki i Szachtarska, gdzie armia ukraińska odparła ponad 90 ataków. W kierunku bachmuckim siły rosyjskie kontynuowały zdobywanie Bachmutu, gdzie trwały walki pozycyjne; siły ukraińskie odparły ataki w okolicy Jahidnego, Chromowego i Orichowo-Wasyliwki. W kierunkach awdijiwskim, marjińskim i szachtarskim Rosjanie prowadzili nieudane ataki w kierunku Kamjanki, Newelskego, Nowokalynowego, Severnego, Perwomajskego, Nowomychajliwki, Pobiedy i Wodiane. W ciągu 24h siły rosyjskie przeprowadziły 12 ataków rakietowych, 40 nalotów i ponad 100 ostrzałów; uderzenia rakietowe miały miejsce m.in. w Kramatorsku, Zatoce i Iwaniwce, gdzie odnotowano zabitych i rannych. Lotnictwo ukraińskie dokonało łącznie 15 nalotów na miejsca koncentracji, stanowiska przeciwlotnicze i inne obiekty; artyleria zaatakowała trzy miejsca koncentracji, trzy punkty kontrolne i stanowisko przeciwlotnicze. Sztab podał również, że w Gorłówce Rosjanie mieli przeprowadzić kolejną falę mobilizacji (ok. 500 osób) w celu uzupełnienia oddziałów tymczasowo wycofanych ze strefy walk w związku z utratą zdolności bojowej. FR zwiększyła liczebność wojsk w obwodzie donieckim, gdzie w ciągu ostatnich kilku dni dodatkowy 1000 żołnierzy stacjonował w okupowanej Jałcie.
Prezydent Wołodymyr Zełenski, po naradzie z ukraiński dowódcami wojskowymi, oświadczył, że jej uczestnicy opowiedzieli się za dalszą obroną Bachmutu; „Po rozpatrzeniu przebiegu operacji obronnej na kierunku bachmuckim wszyscy wchodzący w skład dowództwa naczelnego wyrazili wspólne stanowisko na temat dalszego utrzymania i obrony Bachmutu”. Rosjanie zdołali zająć tereny w północno-wschodniej części miasta i na wschód od Krasnohoriwki.
Według rzecznika Kancelarii Prezydenta FR Dmitrija Pieskowa, „ze względu na obecną pozycję reżimu kijowskiego” Rosja jest zmuszona do kontynuowania działań militarnych na Ukrainie. Z kolei minister obrony Siergiej Szojgu nakazał podwojenie rosyjskiej produkcji pocisków o wysokiej precyzji. Premier Ukrainy Denys Szmyhal poinformował, że ukraiński rząd przeznaczy wszystkie podatki na obronę i bezpieczeństwo, w tym na nowe uzbrojenie i wyposażenie armii. Pieniądze pójdą m.in. na rozwój ukraińskiego przemysłu obronnego, produkcję amunicji, nowe programy rakietowe i wyposażenie armii w drony oraz rozminowywanie obszarów wyzwolonych.
Ministerstwo Obrony Wielkiej Brytanii podało, że władze rosyjskie wprowadzały coraz ostrzejsze ograniczenia w podróżach zagranicznych dla urzędników i pracowników sektora publicznego; niektórzy rosyjscy urzędnicy musieli oddać swoje paszporty FSB, a osoby zatrudnione bliżej centrum władzy stanęły w obliczu bardziej surowych ograniczeń. Zdaniem Ministerstwa „środki te miały prawdopodobnie na celu zapobieżenie ucieczce lub dezercji coraz bardziej niezadowolonych urzędników”. ISW stwierdziło, że przekazanie Ukrainie samolotów MiG-29 przez Polskę wskazuje, że lotnictwo ukraińskie będzie mogło użyć ich podczas kontrofensywy, jeśli zostaną dostarczone na czas. Tymczasem Rosjanie przeprowadzili ograniczone ataki na północny wschód od Kupiańska i wzdłuż linii Swatowe–Kreminna oraz posuwali się naprzód w Bachmucie i kontynuowali ataki wzdłuż linii Awdijiwka–Donieck i w zachodnim obwodzie donieckim. Siły rosyjskie kontynuowały także wzmacnianie w okupowanym obwodzie zaporoskim. Źródła ukraińskie podały, że Rosjanie kontynuowali budowę umocnień wzdłuż granicy rosyjsko-ukraińskiej w celu przygwożdżenia sił ukraińskich do północnych obszarów przygranicznych.
Według Sił Powietrznych USA, dron MQ-9 Reaper rozbił się w międzynarodowej przestrzeni powietrznej nad Morzem Czarnym na skutek zderzenia się z rosyjskim myśliwcem przechwytującym Su-27, w wyniku czego został uszkodzony. Amerykański dron został użyty w ramach rozpoznania powietrznego NATO w związku z rosyjską inwazją na Ukrainę. Siły Powietrzne oskarżyły Rosję o sprowokowanie kolizji. Rosyjskie Ministerstwo Obrony wyparło się odpowiedzialności za katastrofę drona i podało, że „naruszyłby strefę tymczasowego reżimu użytkowania przestrzeni powietrznej ustanowioną do przeprowadzenia specjalnej operacji wojskowej na Ukrainie”. Wydarzenie wywołało ponowne napięcia między Rosją a Stanami Zjednoczonymi. Analitycy ISW ocenili, że strącenie amerykańskiego drona przez rosyjski myśliwiec „nie spowoduje eskalacji (wiodącej) do bezpośredniego konfliktu między Rosją i Stanami Zjednoczonymi”.
15 marca.
Według ukraińskiego Sztabu FR kontynuowała ataki, skupiając się na kierunkach Łymanu, Bachmutu, Awdijiwki, Marjinki i Szachtarska oraz nie zważając na straty; Ukraińcy odparli ponad 75 ataków. W kierunku kupiańskim i łymanskim Rosjanie prowadzili nieudane ataki w okolicy Hrianykiwki, Biłohoriwki i Spirnego. W kierunku bachmuckim nie ustawały próby ataków na Bachmut; siły ukraińskie odparły ataki w rejonie Orichowo-Wasyliwki i Bohdaniwki. W kierunkach awdijiwskim, marjińskim i szachtarskim siły rosyjskie prowadziły bezskuteczne ataki w pobliżu Stepowego, Kamjanki, Awdijiwki, Siewiernego, Perwomajskigo, Niewelskiego, Marjinki i Wuhłedaru. W ciągu doby Rosjanie dokonali trzech ataków rakietowych, w szczególności na infrastrukturę cywilną w Charkowie, oraz 29 nalotów i 79 ostrzałów z systemów rakietowych. Ukraińskie lotnictwo przeprowadziło 16 nalotów na miejsca koncentracji żołnierzy, natomiast artyleria ostrzelała punkt kontrolny, trzy miejsca koncentracji, dwie stacje radarowe, stację walki radioelektronicznej i kompleks rakiet przeciwlotniczych.
Ukraiński polityk Pawło Żebriwski poinformował, że w Bachmucie doszło do przegrupowania; do miasta przybyły formacje ukraińskich sił specjalnych, podległe wywiadowi wojskowemu i inne jednostki przygotowane do prowadzenia walk ulicznych; wcześniej w Bachmucie walczyły oddziały zmechanizowane. Nie było także problemów z zaopatrzeniem, ponieważ kontrolowano dwie drogi do miasta, trasę do Czasiw Jaru i Konstantynówki oraz jedną drogę gruntową; trasa do Słowiańska nie mogła być wykorzystywana ze względu na rosyjski ostrzał. Według Żebriwskiego ewentualne wycofanie wojsk z Bachmutu nie oznaczałoby szybkiej ofensywy Rosjan w Donbasie, „ponieważ za Bachmutem została przygotowana druga linia obrony”. W opinii ISW walki o każdy dom w Bachmucie i próba okrążenia miasta postępowały powolnie. Eksperci uznali informację o zdobyciu wioski Zaliznianśke, 9 km na północny-zachód od Bachmutu, za znak, że najemnicy Wagnera, których szef Prigożyn od wielu dni narzekał na brak amunicji, mogli przejmować tylko odległe cele, które nie przyspieszyły okrążenia miasta.
Podczas wideokonferencji Grupy Kontaktowej ds. Obrony Ukrainy sekretarz obrony USA Lloyd Austin poinformował, że do tej pory dziewięć krajów zobowiązało się dostarczyć Ukrainie ponad 150 czołgów Leopard 2. Ukroboronprom, z pomocą „kraju NATO”, rozpoczął produkcję amunicji gładkolufowej 125 mm do ukraińskich czołgów z czasów sowieckich. Produkowane były również pociski moździerzowe 120 mm oraz pociski artyleryjskie 122 mm i 152 mm. Produkcja pocisków była rozproszona w wielu miastach. Była to część większych wysiłków podejmowanych przez Ukrainę w celu produkcji amunicji, ponieważ zachodni darczyńcy sięgnęli do własnych zapasów.
Brytyjskie MON podało, że w ciągu ostatniego tygodnia rosyjskie próby szturmu na Wuhłedar prawdopodobnie zwolniły, jednak rosyjskie wojsko może chcieć je kontynuować ze względu na rywalizację z Grupą Wagnera, robiącą postępy w Bachmucie. W opinii ISW tempo ofensywy rosyjskiej na wschodzie Ukrainy spowolniło; m.in. ofensywa „w obwodzie ługańskim prawdopodobnie zbliża się do maksymalnego punktu, jeśli już go nie osiągnęła, aczkolwiek Rosja zaangażowała na linii Swatowe–Kreminna większość elementów co najmniej trzech dywizji”. W zeszłym tygodniu siły rosyjskie osiągnęły "minimalne zdobycze wzdłuż całej linii frontu w obwodzie ługańskim", z kolei Ukraińcy zdołali „przeprowadzić kontrataki i odzyskać terytoria” w tym obwodzie. Według źródeł ukraińskich spadła także ilość ataków na oblegany przez Rosjan Bachmut, a ogólna ofensywa Grupy Wagnera na miasto zbliża się do kulminacji. Ponadto władze rosyjskie prawdopodobnie zleciły rosyjskiemu Ministerstwu Obrony rekrutację 400 tys. żołnierzy kontraktowych, począwszy od 1 kwietnia br. Tymczasem Rosjanie kontynuowali posuwanie się w okolicach Bachmutu i przeprowadzali ataki wzdłuż linii Awdijiwka–Donieck oraz przeprowadzili ograniczone ataki na linii Swatowe–Kreminna. Z kolei ukraińscy partyzanci zabili rosyjskiego kolaboranta podczas ataku IED w Melitopolu. Według Międzynarodowej Agencji Energetycznej dochody Rosji ze sprzedaży ropy spadły w ciągu roku o 42%.
16 marca.
SG poinformował, że Rosja skupiała się na atakach w kierunkach Łymanu, Bachmutu, Awdijiwki, Marjinki i Szachtarska, gdzie siły ukraińskie odparły ponad 70 ataków. W kierunku kupiańska i łymanska Rosjanie prowadzili nieudane ataki w rejonach Hrianykiwki, Kreminnej, Werchniokamjanśkego i Spirnego. W kierunku bachmuckim próbowali atakować Bachmut, natomiast Ukraińcy odparli ataki w pobliżu Orichowo-Wasyliwki, Bachmutu, Iwaniwskiego i Hryhoriwki. W kierunkach awdijiwskim, marjińskim i szachtarskim siły rosyjskie prowadziły bezskuteczne ataki w okolicy Kamjanki, Awdijiwki, Pierwomajskiego, Niewelskiego i Marjinki. W ciągu 24h Rosjanie przeprowadzili pięć ataków rakietowych, 18 nalotów i 73 ostrzały z wyrzutni rakietowych. Lotnictwo ukraińskie dokonało siedmiu nalotów na miejsca koncentracji, a artyleria trafiła w pięć punktów kontrolnych, pięć miejsc koncentracji, magazyn paliwa i smarów, dwie stacje radiolokacyjne, stację walki radioelektronicznej i przeciwlotniczy kompleks rakietowy. Sztab podał także, że nadal trwało przymusowe paszportowanie ludności w obwodzie zaporoskim; głównie w Melitopolu władze okupacyjne wraz z rosyjską Federalną Służbą Podatkową zabroniły jakichkolwiek płatności i rozliczeń obywatelom nieposiadającym rosyjskiego numeru podatnika, który można otrzymać jedynie posiadając paszport FR. Rosyjscy żołnierze ostrzelali Konstantynówkę z wyrzutni rakietowych 9A52-4 Tornado i BM-27 Uragan, w wyniku czego sześć osób zostało rannych, w tym zagraniczny ochotnik, oraz uszkodzonych zostało ponad 20 domów, szkoła i inne obiekty cywilne.
Brytyjskie Ministerstwo Obrony potwierdziło informacje ukraińskich mediów i zachodnich analityków, że Rosjanie uzyskali przyczółki na zachód od rzeki Bachmutka, w pobliżu centrum Bachmutu. W ciągu dnia Rosjanie 42 razy próbowali atakować pozycje ukraińskie pod Bachmutem, Orichiwem, Wasyliwką, Bohdaniwką i Iwaniwskim; tylko w okolicy Bachmutu doszło do 24 starć. W kierunku bachmuckim pozycje ukraińskie zostały ostrzelane 256 razy (sam Bachmut 53 razy) z artylerii różnego typu i z systemów rakietowych. Według przedstawiciela misji Wielkiej Brytanii przy OBWE Iana Stubbsa, od maja 2022 roku w okolicach Bachmutu zginęło lub zostało rannych 20–30 tys. rosyjskich żołnierzy. W tym samym czasie Rosjanie posunęli się naprzód o ok. 25 km, co oznaczało co najmniej 800 zabitych na każdy kilometr.
Polska ogłosiła, że w najbliższych dniach dostarczy Ukrainie cztery samoloty MiG-29. Pozostała część polskiej floty MiG-29 była serwisowana, aby także była gotowa do przekazania w późniejszym czasie. Całkowita liczba samolotów do wysłania nie jest jasna, ponieważ różne źródła podawały od 11 do wszystkich.
Prezydent Wołodymyr Zełenski oświadczył, że „rosyjska agresja zbliża się do momentu, w którym może się załamać”. Według brytyjskiego wywiadu i amerykańskich analityków wojskowych, rosyjskie ofensywy straciły na intensywności ze względu na duże straty w żołnierzach i zasobach; skala działań rosyjskich była najniższa co najmniej od stycznia, a w dłuższej perspektywie Rosjanie będą musieli wybierać pomiędzy prowadzeniem ataków a obroną. Ukraiński pułkownik Ołeksij Dmytraszkiwski poinformował, że liczba codziennych rosyjskich ataków na froncie spadła z 90–100 do 20–29.
Sąd Najwyższy Federacji Rosyjskiej wydał zakaz działalności Legionu Wolności Rosji. Jednostka, która została wcielona do ukraińskich Sił Zbrojnych, została również zaklasyfikowana przez władze rosyjskie jako „organizacja terrorystyczna”. Według ISW rosyjska FSB próbowała spenetrować rosyjską bazę przemysłu obronnego w sposób przypominający zaangażowanie KGB w radziecką bazę wojskową i przemysłową. Zachodnie agencje informacyjne potwierdziły, że chińskie firmy sprzedawały nieokreślonym rosyjskim podmiotom sprzęt wojskowy i podwójnego zastosowania. Sprzedaż była niewielka, ale mogła złagodzić obciążenie rosyjskiego przemysłu obronnego i obejść zachodnie próby ograniczenia rosyjskiego dostępu do mikroczipów. Tymczasem siły rosyjskie przeprowadziły ograniczone ataki na północny wschód od Kupiańska i wzdłuż linii Swatowe–Kreminna oraz kontynuowały ataki w okolicach Bachmutu, wzdłuż linii Awdijiwka–Donieck i w zachodnim obwodzie donieckim. Źródła rosyjskie donosiły, że siły ukraińskie przeprowadziły zlokalizowane ataki w obwodzie zaporoskim. Natomiast źródła ukraińskie podały, że Rosjanie zwiększyli swoją obecność na Morzu Czarnym.
17 marca.
Według ukraińskiego Sztabu siły rosyjskie koncentrowały się na atakach w kierunkach Łymanu, Bachmutu, Awdijiwki, Marjinki i Szachtarska, gdzie odparto ponad 100 ataków. W kierunku bachmuckim Rosjanie w dalszym ciągu atakowali Bachmut; w tym samym czasie SZ Ukrainy odparły ataki w okolicy Kliszczijiwki i Iwaniwskiego. W kierunkach awdijiwskim, marjińskim i szachtarskim siły rosyjskie prowadziły nieudane ataki w kierunku Kamjanki, Newelskego, Awdijiwki, Marjinki i Pierwomajskiego. W ciągu ostatniej doby Rosjanie przeprowadzili jeden atak rakietowy, 57 ostrzałów i 34 naloty, w tym 11 za pomocą dronów Shahed 136 (10 zestrzelono); jeden trafił w obiekt infrastruktury przemysłowej. Lotnictwo ukraińskie dokonało sześciu uderzeń na miejsca koncentracji, z kolei artyleria zaatakowała dwa miejsca koncentracji i jedno stanowisko przeciwlotnicze. SG poinformował również, że władze okupacyjne w obwodzie ługańskim ogłosiły rozpoczęcie dużych ćwiczeń wojskowych z udziałem całej poborowej populacji męskiej ze Starobielska, Szczastii, Nowego Ajdaru, Nowopskowa i Nyżniotepłego, którzy mieli paszporty z napisami „ŁRL” i „Federacja Rosyjska”; w ten sposób Rosjanie próbowali ukryć mobilizację w tych miejscowościach. Ponadto pomiędzy Iszuniem i Wojinką na terytorium Krymu rozpoczęto budowę umocnień i okopów; w pracach brała przymusowo udział ludność cywilna. Siły rosyjskie przeprowadzili cztery naloty na Awdijiwkę, gdzie zginęły dwie osoby, a osiem zostało rannych.
W godzinach wieczornych Rosjanie zaatakowali dronami Shahed 136 w rejonie Kijowa i Dniepru. Trafienia odnotowano w obiektach infrastruktury krytycznej w Nowomoskowsku. Obrona przeciwlotnicza poinformowała, że zniszczono 11 z 16 dronów. Atak został przeprowadzony z dwóch kierunków, ze wschodniego wybrzeża Morza Azowskiego i obwodu briańskiego.
Premier Słowacji Eduard Heger zapowiedział przekazanie Ukrainie 13 myśliwców MiG-29 z zapasów Słowacji; odrzutowce były jednak w różnym stanie gotowości do wysłania.
W ocenie ISW podczas wizyty w Rosji (20–22 marca) Xi Jinping prawdopodobnie chciał przedyskutować z Władimirem Putinem i urzędnikami rosyjskimi możliwości uchylania się od sankcji, aby wesprzeć sprzedaż do Rosji oraz zaopatrzenie w chiński sprzęt. Ponadto wizyta Xi w Moskwie będzie prawdopodobnie sposobem „promowania chińskich starań, których celem jest przedstawianie Chin jako bezstronnego mediatora” w negocjacjach pomiędzy Rosją i Ukrainą. Tymczasem Rosjanie przeprowadzili ograniczone ataki na linii Kupiańsk–Swatowe–Kreminna oraz kontynuowali ataki w Bachmucie i jego okolicach. Kontynuowano także ataki na obrzeżach Doniecka. Źródła rosyjskie podały, że siły rosyjskie odparły ataki ukraińskie wzdłuż linii frontu na południu Ukrainy.
Według OSW Rosjanie osiągnęli postępy po obu stronach autostrady w kierunku Słowiańska. Wojska ukraińskie powstrzymały siły rosyjskie na północny wschód i na południe od Czasiw Jaru, lecz miały coraz większe problemy z dostarczaniem zaopatrzenia do Bachmutu, w którym Rosjanie także odnotowali postępy w kierunku centrum miasta. Po zajęciu przez Rosjan Krasnohoriwki na północ od Awdijiwki trwały starcia w rejonie linii kolejowej, będącej główną trasą zaopatrzenia miasta. Siły ukraińskie odparły próby ataków rosyjskich na zachód od Doniecka, na południowych obrzeżach Wuhłedaru i na północny wschód od Kupiańska. Nieznana była sytuacja pomiędzy Kreminną a Łymanem, gdzie walki toczyły się po wschodniej stronie rzeki Żerebeć. Kierunki ataków Rosjan wskazywały na tworzenie się łuku na południe, wschód i północ od Siewierska. Według źródeł rosyjskich Ukraińcy podjęli próbę rozpoznania bojem w dwóch kierunkach na południe od Orichiwa. Rosjanie przeprowadzali ataki rakietowe na zaplecze ukraińskie w północno-zachodnim obwodzie donieckim; głównym celem był Kramatorsk. Artyleria rosyjska kontynuowała ostrzał wzdłuż linii frontu, głównie Konstantynówki. Celami rosyjskiego ostrzału był także Chersoń i okoliczne miejscowości oraz okolice Oczakowa. Z kolei Ukraińcy ostrzelali m.in. instalacje wojskowe w Doniecku i w pobliżu Mariupola.
Międzynarodowy Trybunał Karny wydał nakazy aresztowania prezydenta Rosji Władimira Putina i komisarz ds. praw dziecka w Rosji, Mariji Lwowej-Biełowej. Sąd karny zarzucał obu osobom odpowiedzialność za bezprawną deportację ukraińskich dzieci do Rosji i popełnienie w związku z tym zbrodni wojennych. Rzecznik Dmitrij Pieskow stwierdził, że Rosja nie uznaje jurysdykcji Międzynarodowego Trybunału Karnego i tego rodzaju decyzje są dla Rosji nieistotne.
18 marca.
Sztab Ukrainy podał, że Rosjanie skupiali się na atakach w kierunkach Łymanu, Bachmutu, Awdijiwki, Marjinki i Szachtarska, gdzie Ukraińcy odparli 83 ataki; Bachmut pozostawał „epicentrum działań wojennych”. W kierunku kupiańskim i łymanskim siły rosyjskie prowadziły nieudane ataki w okolicy Kreminnej, Dibrowej, Wierchnokamianskiego i Spirnego. W kierunku bachmuckim Ukraińcy odparli liczne ataki w północnej części Bachmutu oraz w rejonie Orihowo-Wasyliwki, Hryhoriwki i Bohdaniwki. W kierunkach awdijiwskim, marjińskim i szachtarskim Rosjanie prowadzili bezskuteczne ataki w pobliżu Krasnohoriwki, Kamjanki, Awdijiwki, Wodiane, Pierwomajskiego i Marjinki, którą atakowano 15 razy. W ciągu doby armia rosyjska przeprowadziła 11 ataków rakietowych, w tym cztery na obiekty cywilne w Zaporożu, oraz 16 nalotów i 99 ostrzałów z systemów rakietowych. Ukraińskie lotnictwo dokonało 10 nalotów na miejsca koncentracji, natomiast artyleria uderzyła w siedem miejsc koncentracji wojsk. Rosjanie ostrzelali Kramatorsk za pomocą amunicji kasetowej, w wyniku czego dwie osoby zginęły, a pięć zostało rannych. Sześć dronów Shahed 136 zaatakowało obwód lwowski, a trzy zostały zestrzelone przez ukraińską obronę przeciwlotniczą. Trzy kolejne drony uderzyły w budynki niemieszkalne w Jaworowie. 
W Bachmucie sytuacja wojsk ukraińskich była trudna, jednak w ciągu ostatniej doby przeprowadziły one ograniczone kontrataki na północy i południu oraz zlikwidowały próby przejścia na zachód przez Bachmutiwkę, co ustabilizowało sytuację. Straty w mieście były wysokie po obu stronach. Rzecznik Wschodniego Zgrupowania Wojsk Serhij Czerewaty stwierdził, że Ukraińcy zdołali powstrzymać pod miastem rosyjskie oddziały, w wyniku czego udawało się „dostarczać do Bachmutu niezbędną amunicję, żywność, sprzęt i lekarstwa. Udawało nam się również wywozić rannych z miasta”.
Według brytyjskiego MON decyzja okupacyjnej administracji obwodu zaporoskiego, aby uznać Melitopol za „stolicę” regionu, świadczyła o niewielkich szansach Rosjan na zajęcie Zaporoża. Zdaniem Ministerstwa Rosjanie byli świadomi, że „zajęcie 700-tysięcznego miasta, położonego ok. 35 km od linii frontu, prawdopodobnie okaże się niemożliwe”. W opinii ISW Jewgienij Prigożyn, szef Grupy Wagnera, próbował usprawiedliwić niezdolność swoich sił do otoczenia Bachmutu, mówiąc m.in. o planowanej ukraińskiej kontrofensywie „na pięciu kierunkach”; jednocześnie „Prigożyn mógł sugerować, że rosyjska ofensywa na Ukrainie była bliska wygaśnięcia”. Rzeczniczka rosyjskiego MSZ Marija Zacharowa powtórzyła, że Rosja nie porzuciła swoich maksymalistycznych celów na Ukrainie. Tymczasem siły rosyjskie przeprowadziły ograniczone ataki wzdłuż linii Kupiańsk–Swatowe–Kreminna, w okolicach Bachmutu i na obrzeżach Doniecka. Rosjanie w dalszym ciągu tworzyli umocnienia obronne wzdłuż linii komunikacyjnych na Krymie i w jego pobliżu. Ponadto rosyjskie władze okupacyjne kontynuowały starania o rusyfikację Ukraińców na zajętych terenach.
Amerykański wywiad potwierdził, że na Ukrainie użyto chińskiej amunicji. Podejrzewano także, że używały jej siły rosyjskie. Rodzaj amunicji nie został określony. Nie wiadomo, czy Chiny bezpośrednio dostarczyły amunicję, czy też została ona od Chin zakupiona. Inny raport wskazywał, że chińska firma, powiązana z chińskim rządem, dostarczyła siłom rosyjskim 1000 karabinów szturmowych, kamizelki kuloodporne i części do dronów.
Prezydent Turcji Recep Tayyip Erdoğan oświadczył, że inicjatywa czarnomorska ws. zboża między Ukrainą a Rosją, która miała wygasnąć 18 marca br., została przedłużona.
19 marca.
Według SG Ukrainy Rosja kontynuowała ataki w kierunkach Łymanu, Bachmutu, Awdijiwki, Marjinki i Szachtarska, gdzie Ukraińcy odparli 69 ataków. W kierunku kupiańskim i łymanskim siły rosyjskie przeprowadziły nieudane ataki w pobliżu Nowoseliwskiego, Kreminnej i Biłohoriwki. W kierunku bachmuckim Ukraińcy odparli ataki w rejonie Bachmutu, Iwaniwskiego, Bohdaniwki i Hryhoriwki. W kierunkach awdijiwskim, marjińskim i szachtarskim Rosjanie prowadzili nieudane ataki w okolicy Kamjanki, Awdijiwki, Siewiernego, Wodiane, Berdyczowa i Marjinki. Armia rosyjska przeprowadziła sześć ataków rakietowych, 13 nalotów i 56 ostrzałów z wyrzutni rakietowych, w szczególności na infrastrukturę cywilną w obwodzie donieckim i zaporoskim (odnotowano zabitych i rannych wśród cywili). Lotnictwo Ukrainy uderzyło w trzy systemy przeciwlotnicze Buk-M1-2, w siedem miejsc koncentracji i magazyny amunicji; artyleria ostrzelała przeciwlotniczy system rakietowy Tor, trzy miejsca koncentracji i trzy stacje walki radioelektronicznej. Sztab podał także, że obwodzie chersońskim Rosjanie grozili obywatelom karami za brak rosyjskiego paszportu; m.in. w punktach kontrolnych grożono miejscowej ludności bezprawnym pozbawieniem wolności i aktami przemocy w przypadku braku rosyjskich paszportów podczas kontroli dokumentów. Wojska rosyjskie za pomocą BM-21 Grad ostrzelały budynek mieszkalny w Kamieńsku w obwodzie zaporskim, w wyniku czego zginęły trzy osoby, a dwie zostały ranne. Z kolei przedstawiciel rady obwodu chersońskiego Serhij Khlan poinformował, że ukraińska armia przeprowadziła atak rakietowy na wieś Nowotrojićke (niedaleko od miasta Geniczesk) niemal 100 km za linią frontu, niszcząc rosyjską bazę wraz ze sprzętem i personelem; w ataku zginęło ok. 90 rosyjskich żołnierzy.
Brytyjskie Ministerstwo Obrony podało, że w ciągu ostatnich trzech tygodni Rosjanie w bardzo wolnym tempie zrobili niewielkie postępy wokół Awdijiwki, wciąż bronionej przez siły ukraińskie. Zdaniem Ministerstwa „pod względem taktycznym sytuacja była zbliżona do tej wokół położonego bardziej na północ Bachmutu. Wojska ukraińskie kontynuowały zorganizowaną obronę miasta, ale ich linie zaopatrzeniowe na zachód były coraz bardziej zagrożone przez operację Rosjan, zmierzającą do okrążenia” miasta. Atak na okolice Awdijiwki był prowadzony głównie przez 1 Korpus Armijny DRL, czyli żołnierzy pochodzących z tych terenów. Według ISW w ostatnich tygodniach tempo rosyjskich ataków na Ukrainie zmalało, co może oznaczać, że wiosenna ofensywa wkrótce wygaśnie. Tymczasem Ukraińcy przeprowadzili lokalny kontratak na zachód od Bachmutu; jednocześnie po stronie rosyjskiej podniosły się głosy obawiające się poważnej kontrofensywy sił ukraińskich mającej na celu odbicie części miasta. Rzecznik SZ Ukrainy Serhij Czerewaty potwierdził, że Rosjanie przeprowadzili 25 ataków w rejonie Bachmutu, ale osiągnęli jedynie niewielkie zdobycze terytorialne w pobliżu Bohdaniwki. Siły rosyjskie kontynuowały ograniczone ataki wzdłuż linii Kupiańsk–Swatowe–Kreminna oraz wzdłuż obrzeży Doniecka, jednocześnie dokonując niewielkich postępów. Rosjanie kontynuowali także tworzenie umocnień obronnych na całej południowej Ukrainie.
Według "Financial Times" państwa EU zajmujące się produkcją amunicji borykały się z niedoborem prochu strzelniczego, materiałów wybuchowych i trotylu, co mogło zagrozić realizacji planu zwiększenia dostaw amunicji dla Ukrainy, w tym pocisków artyleryjskich 155 mm.
20 marca.
Sztab Ukrainy podał, że Rosjanie koncentrowali się główne na atakach w kierunkach Łymanu, Bachmutu, Awdijiwki, Marjinki i Szachtarska; siły ukraińskie odparły 120 ataków. W kierunku bachmuckim siły rosyjskie nadal atakowały Bachmut, z kolei Ukraińcy odparli ataki w pobliżu Bohdaniwki, Iwaniwskiego, Predteczynego i Piwnicznego. W kierunkach awdijiwskim, marjińskim i szachtarskim Rosjanie prowadzili nieudane ataki w okolicy Berdyczowa, Awdijiwki, Siewiernego, Pierwomajskiego i Nowomychajliwki. W ciągu 24h siły rosyjskie przeprowadziły 21 nalotów, 57 ostrzałów z wyrzutni rakietowych oraz dziewięć ataków rakietowych, m.in. na infrastrukturę cywilną Słowiańska i Kramatorska (nie odnotowano ofiar wśród cywilów). Lotnictwo ukraińskie dokonało 12 nalotów na miejsca koncentracji wojsk, a artyleria zaatakowała kolejne trzy rejony koncentracji. Ukraiński wywiad wojskowy poinformował, że w dalszym ciągu spadała częstotliwość rosyjskich ataków rakietowych, co wynikało z rosnącego wyczerpywania się arsenału pocisków. Ok. 22:00 został przeprowadzony masowy nalot dronów na Dżankoj na Krymie. Ukraińskie Ministerstwo Obrony poinformowało, że rosyjskie pociski manewrujące Kalibr, przeznaczone dla Floty Czarnomorskiej, zostały zniszczone podczas transportu kolejowego w Dżankoju. Rosja stwierdziła, że zestrzelono ukraińskie drony na Krymie.
Stany Zjednoczone zapowiedziały kolejny pakiet pomocy wojskowej dla Ukrainy w wysokości 350 milionów dolarów, który będzie obejmował m.in. amunicję do M142 HIMARS, pociski artyleryjskie 155 mm i przeciwradarowe AGM-88 HARM, systemy moździerzowe 81 mm i 60 mm z amunicją oraz broń przeciwpancerną AT-4. Unia Europejska ogłosiła, że zatwierdzono trójfazowy plan działania, mający na celu dostarczenie Ukrainie w ciągu najbliższych 12 miesięcy co najmniej milion pocisków artyleryjskich o wartości dwóch miliardów euro. Norwegia poinformowała, że ​​dostarczyła Ukrainie osiem ze swoich 36 czołgów Leopard 2A4. Norwegia zapowiedziała także, że dostarczy do czterech pojazdów eskortujących oraz amunicję i części zamienne.
W opinii ISW prezydent Xi Jinping spotkał się z Władimirem Putinem i przedstawił powściągliwą wizję stosunków rosyjsko-chińskich. Putin wzmagał także próby zmobilizowania reszty świata przeciwko Zachodowi. Tymczasem źródła rosyjskie twierdziły, że siły ukraińskie i rosyjskie prowadziły ataki na północny wschód od Kupiańska. Rosjanie kontynuowali niewielkie postępy w okolicach Bachmutu, a w południowej części miasta posunęli się do ulicy Korsunskogo. Wojska rosyjskie kontynuowały także ataki w pobliżu Swatowego i Kreminnej oraz wzdłuż linii Awdijiwka–Donieck, gdzie osiągnęli marginalne postępy w pobliżu Awdijiwki. Źródła rosyjskie donosiły, że Rosjanie budowali umocnienia i odpierali ukraińskie działania rozpoznawcze w obwodzie zaporoskim.
Według OSW Ukraińcy powstrzymali rosyjski atak wzdłuż autostrady M03, a walki utknęły na podejściach do wzniesień odgradzających Rosjan od Słowiańska i Kramatorska. Odepchnięto także siły rosyjskie od drogi Chromowe–Czasiw Jar, jednak nie wpłynęło to na zwiększenie możliwości zaopatrywania Bachmutu. Ukraińcy skutecznie blokowali ataki po zachodniej stronie kanału Doniec–Donbas w kierunku Konstantynówki. Rosjanom udało się nieznacznie zepchnąć jednostki ukraińskie w stronę Czasiw Jaru, od północy i północnego wschodu, a także poczynić kolejne postępy w Bachmucie. Z doniesień ukraińskiego SG wynikało, że Rosjanie przecięli linię kolejową na północ od Awdijiwki i wyszli na północno-zachodnie obrzeża miasta. Ponawiali też ataki na pozycje ukraińskie na zachód od Awdijiwki od południa. Pod kontrolą Ukraińców pozostawał 10 km pas na zachód od Awdijiwki, a przebiegająca przez jego środek główna droga zaopatrzenia miasta znalazła się pod rosyjskim ostrzałem. Niepowodzeniem zakończyły się rosyjskie ataki w zachodniej części Marjinki, na wschód od Siewierska, na południowy zachód od Kreminnej i na granicy obwodów ługańskiego i charkowskiego. Rosjanie przeprowadzili kolejne ataki rakietowe na Zaporoże oraz na zaplecze ukraińskie w obwodach donieckim (Kramatorsk) i charkowskim (Wełykyj Burłuk). Artyleria rosyjska kontynuowała ostrzał wzdłuż linii frontu, z kolei artyleria ukraińska m.in. zniszczyła rosyjskie zgrupowanie w rejonie miejscowości Nowotrojićke w obwodu chersońskim.
21 marca.
Według SG Ukrainy armia rosyjska skupiała się na atakach w kierunkach Łymanu, Bachmutu, Awdijiwki, Marjinki i Szachtarska oraz broniła się na pozostałych kierunkach; ukraińskie SZ odparły 114 ataków na wschodniej części frontu. W kierunku kupiańskim i łymanskim Rosjanie prowadzili nieudane ataki w rejonie Kreminnej, Dibrowej, Biłohoriwki i Wesełego. W kierunku bachmuckim Ukraińcy odpierali ataki w okolicy Orihowo-Wasyliwki, Hryhoriwki, Bohdaniwki, Iwaniwskiego, Bachmutu, Kliszczijiwki i Majorska. W kierunkach awdijiwskim, marjińskim i szachtarskim siły rosyjskie prowadziły bezskuteczne ataki w okolicy Nowobachmutiwki, Krasnohoriwki, Berdyczowa, Awdijiwki, Siewiernego, Wodiane, Pierwomajskiego, Marjinki (ok. 20 ataków) i Pobiedy. W ciągu ostatniej doby Rosjanie przeprowadzili 10 ataków rakietowych, 32 naloty i 90 ostrzałów, głównie na obiekty cywilne. Lotnictwo ukraińskie dokonało sześciu nalotów na miejsca koncentracji; artyleria zniszczyła magazyn amunicji, dwa przeciwlotnicze kompleksy rakietowe i stację radiolokacyjną. Ok. 19:40 nad obwodem odeskim obrona przeciwlotnicza zestrzeliła dwa pociski manewrujące Ch-59 wystrzelone przez rosyjskie myśliwce Su-35 znad Morza Czarnego; został uszkodzony jeden budynek oraz odnotowano ofiary śmiertelne.
Generał armii Mykoła Małomuż stwierdził, że w Bachmucie zginęli najbardziej doświadczeni żołnierze rosyjskiej armii, co w przyszłości może utrudnić Rosjanom posuwanie się w innych kierunkach. Według brytyjskiego Ministerstwa Obrony siły rosyjskie prawdopodobnie straciły możliwość zdobycia przewagi w walkach o Bachmut z powodu przenoszenia części jednostek na inne odcinki frontu. W ostatnich dniach Ukraińcy rozpoczęli kontratak wokół Bachmutu w celu odciążenia zagrożonego szlaku zaopatrzeniowego wiodącego drogą H32. Wokół centrum miasta nadal toczyły się walki (siły ukraińskie odparły próby wkroczenia Rosjan do centrum), a ukraińscy żołnierze byli otoczeni od północy i od południa. 
Siłom rosyjskim udało się uczynić niewielkie postępy w kierunku Terny (niedaleko Kreminnej) na wschodzie Ukrainy. Rzecznik ukraińskich SZ Serhij Czerewaty poinformował, że region znajdował się pod ciężkim ostrzałem artyleryjskim. Według ISW Putin fałszywie przedstawiał dostarczanie Ukrainie przez Zachód amunicji ze zubożonym uranem jako znaczącą eskalację, aby wzmocnić operacje informacyjne mające na celu powstrzymanie zachodniej pomocy dla Ukrainy. Tymczasem siły rosyjskie kontynuowały ograniczone ataki wzdłuż linii Kupiańsk–Swatowe–Kreminna. Rosjanie nie zdobyli żadnych potwierdzonych terenów w okolicach Bachmutu oraz kontynuowali ataki na obrzeżach Doniecka.
Aby przyspieszyć dostawy, rząd USA ogłosił, że zamiast nowszych czołgów M1A2 dostarczy Ukrainie starsze czołgi M1A1, które zostały zmodernizowane tak, aby oferowały „bardzo podobne możliwości do M1A2”; czołgi mają być gotowe w ciągu 8-10 miesięcy. Z kolei rząd Wielkiej Brytanii dostarczy Ukrainie pociski ze zubożonym uranem. Mimo, że Chiny oficjalnie zakazały sprzedaży swoich dronów do Rosji i Ukrainy, są one używane przez obie walczące strony, zwłaszcza drony producenta DJI. Według rosyjskich danych celnych chińskie drony i części zamienne zostały sprowadzone za 12 mln dolarów. Sekretarz stanu USA Antony Blinken stwierdził, że nie było dowodów na to, aby Chińczycy udzielali znaczącego wsparcia militarnego Rosji w jej agresji na Ukrainę.
22 marca.
Sztab Ukrainy poinformował, że FR kontynuowała próby pełnego zajęcia obwodów donieckiego i ługańskiego, atakując w kierunkach Łymanu, Bachmutu, Awdijiwki, Marjinki i Szachtarska; Ukraińcy odparli 83 ataki na wschodnim odcinku frontu. W kierunku kupiańskim i łymanskim Rosjanie przeprowadzili nieudane ataki w okolicy Makiejewki, Biłohoriwki i Werchniokamjanśkego. W kierunku bachmuckim SZ Ukrainy odpierły ataki w rejonie Bachmutu, Bohdaniwki i Predteczyny. W kierunkach awdijiwskim, marjińskim i szachtarskim siły rosyjskie prowadziły bezskuteczne ataki w rejonie Nowokalynowego, Stepowego, Berdyczowa, Awdijiwki, Sewernego, Wodiane, Perwomajskego, Marjinki i Pobiedy. W ciągu 24h Rosjanie przeprowadzili jeden atak rakietowy, 48 nalotów, głównie na obiekty infrastruktury krytycznej w obwodzie żytomierskim i kijowskim, oraz 75 ostrzałów z wyrzutni rakietowych. Lotnictwo ukraińskie uderzyło w stanowisko przeciwlotnicze i 12 miejsc koncentracji wojsk, z kolei artyleria trafiła jeden punkt kontrolny, trzy miejsca koncentracji, magazyn amunicji i stację walki radioelektronicznej. 
W godzinach porannych Rosja użyła 21 dronów Shahed 136, wystrzelonych z obwodu briańskiego. 16 z nich zostało zestrzelonych przez obronę przeciwlotniczą. W wyniku ataków dronów odnotowano zabitych i rannych wśród cywilów. W kilku regionach Ukrainy, w tym w Rzyszczowie i Zaporożu odnotowano ostrzały osiedli mieszkaniowych; zginęło co najmniej 14 cywilów. W wyniku ataku na budynek mieszkalny w Zaporożu zginęła jedna osoba, a ok. 30 zostało rannych. Z kolei dziewięć osób zginęło i dziewięć zostało rannych w akademiku w Rzyszczowie, zaatakowanym przez drony kamikadze.
Prezydent Wołodymyr Zełenski odwiedził siły walczące w Bachmucie, rozdając medale i odwiedzając rannych żołnierzy. Była to druga wizyta prezydenta w rejonie Bachmutu, pierwsza miała miejsce 20 grudnia 2022 roku.
Brytyjskie MON podało, że od początku marca br. trwały ciężkie walki na odcinku Swatowe-Kreminna w obwodzie ługańskim. Wojska rosyjskie częściowo odzyskały kontrolę nad bezpośrednimi podjazdami do Kreminnej oraz próbowały ponownie zająć Kupiańsk, węzeł logistyczny w obwodzie charkowskim. Rosjanie w niektórych miejscach posunęli się naprzód o kilka kilometrów. W ocenie ISW Rosjanie poczynili niewielkie postępy w południowym Bachmucie, lecz tempo ich operacji zwalniało, ponieważ dowództwo rosyjskie podejmowało próby ofensyw na innych odcinkach frontu. Z kolei Ukraińcy przeprowadzili kontrataki na północno-zachodnich i południowo-zachodnich obrzeżach miasta. Siły rosyjskie zwiększały wówczas tempo swoich operacji ofensywnych wokół Awdijiwki, dążąc do otoczenia miejscowości. Tymczasem Rosjanie przeprowadzili ograniczone ataki wzdłuż linii Swatowe–Kreminna i kontynuowali ataki w Bachmucie i wokół niego oraz na obrzeżach Doniecka. Ukraińscy urzędnicy podali, że siły ukraińskie nadal oczyszczały obszar na wschodnim brzegu Dniepru. 
OSW podał, że najcięższe walki toczyły się się w rejonie Bachmutu, jednak intensywność rosyjskich ataków zmniejszyła się i stanowiła ok. ¼ ogólnej aktywności. Siły ukraińskie odparły ataki wzdłuż autostrady do Słowiańska, na północ i północny wschód od Czasiw Jaru oraz na południowy zachód od Bachmutu. Ukraińcy odparli również atak w okolicach Predteczyny na wschodnich obrzeżach Konstantynówki oraz na północny i południowy zachód od Awdijiwki. Według niektórych źródeł wojska rosyjskie po raz pierwszy uderzyły na Awdijiwkę od południowego zachodu. Niepowodzeniem zakończyły się ataki w kierunku zachodnim pomiędzy Awdijiwką a Gorłówką, na zachód od Doniecka, na wschód od Siewierska, na południowy zachód od Kreminnej i na granict obwodów ługańskiego i charkowskiego. Niektóre źródła podawały, że Rosjanie opanowali tereny na wschodnim brzegu rzeki Oskoł w rejonie Dworicznej. Siły rosyjskie kontynuowały ataki rakietowe w obwodzie donieckim, m.in. na Słowiańsk. Artyleria rosyjska ostrzeliwała pozycje ukraińskie wzdłuż linii frontu oraz na przygranicznych obszarach obwodów charkowskiego i sumskiego. Głównym celem był Chersoń i inne miejscowości leżące na prawym brzegu Dniepru.
Radio Swoboda, powołując się na zdjęcia opublikowane przez Conflict Intelligence Team (CIT), podało, że Rosja zaczęła przerzucać swoje czołgi T-54/T-55 z Centralnej Bazy Rezerw i Składowania Czołgów, znajdującej się w mieście Arsenjew w Kraju Nadmorskim. Czołgi pochodziły z końca lat 40. XX wieku i są najstarszymi czołgami nadal trzymanymi w rezerwie. Obserwatorzy uważali, że prawdopodobnie zostaną wysłane na front.
Międzynarodowy Fundusz Walutowy rozważał pożyczkę dla Ukrainy na 15,6 mld dolarów. Pakiet musi zostać zatwierdzony przez zarząd MFW, co może zająć kilka tygodni. Jeśli zostanie zatwierdzony, będzie to pierwsza pożyczka dla kraju w stanie wojny.
23 marca.
Według SG Ukrainy Rosjanie skupiali się na atakach w kierunkach Łymanu, Bachmutu, Awdijiwki, Marjinki i Szachtarska, gdzie siły ukraińskie odparły ponad 79 ataków. W kierunku bachmuckim Rosja nadal atakowała Bachmut; w rejonie miasta doszło do największej liczby starć bojowych w ciągu ostatnich 24h. Ukraińcy odparli ataki w okolicy Orihowo-Wasyliwki, Bohdaniwki i Predteczyny. W kierunkach awdijiwskim, marjińskim i szachtarskim Rosjanie prowadzili nieudane ataki w pobliżu miejscowości Nowokalinowe, Nowobachmutiwka, Stepowe, Awdijiwka, Siewierne, Pierwomajskie, Marjinka i Nowomychajliwka. Siły rosyjskie przeprowadziły w ciągu ostatniej doby cztery ataki rakietowe, 37 nalotów i 82 ostrzały z systemów rakietowych. Lotnictwo Ukrainy dokonało 12 nalotów na miejsca koncentracji, natomiast artyleria uderzyła w stanowisko dowodzenia, jedno miejsce koncentracji, kompleks rakiet przeciwlotniczych i dwa magazyny paliwa i smarów. Według źródeł ukraińskich w wyniku rosyjskiego ostrzału zginęło co najmniej 10 cywilów, m.in. w Konstantynówce, Biłozerce i Białopolu. Ostrzelano także Kramatorsk, gdzie zniszczono ciepłownię, siedem domów, przedszkole i ambulatorium, oraz Chersoń (uszkodzono regionalny ośrodek kardiologiczny) i Berysław, gdzie częściowo zniszczono m.in. administrację regionalną i muzeum historyczne. 
Rzeczniczka sił ukraińskich na południu kraju Natalia Humeniuk poinformowała, że Ukraina „prowadziła działania, których celem było odepchnięcie rosyjskich okupantów na odległość 20–30 km od rzeki Dniepr, w głąb kontrolowanej przez wroga wschodniej części obwodu chersońskiego”.
Sztab Generalny SZ Ukrainy ocenił, że potencjał militarny Rosjan w rejonie Bachmutu zmniejszał się. W ostatnich dniach intensywność walk o miasto spadła, czego powodem były duże straty Rosjan walczących w tym rejonie. Ukraiński analityk wojskowy Ołeh Żdanow stwierdził, że „siły ukraińskie mniej lub bardziej ustabilizowały sytuację w Bachmucie”, a siły rosyjskie „mogły posunąć się o kilkaset metrów na północy i południu miasta, lecz tak naprawdę nic to nie dało”. Natomiast dowódca wojsk lądowych generał Ołeksandr Syrski oświadczył, że Rosja straciła znaczne siły pod Bachmutem, a „jego armia wkrótce wykorzysta tę okazję, tak jak podczas zeszłorocznych kontrofensyw”.
Prezydent Wołodymyr Zełenski zaapelował o pociski dalekiego zasięgu i samoloty, przemawiając do przywódców krajów europejskich. Ukraina otrzymała cztery pierwsze samoloty MiG-29 ze Słowacji.
Według ukraińskiego SG siły rosyjskie i służby bezpieczeństwa na zajętych terenach obwodu chersońskiego rozpoczęły poszukiwanie ludności, która jest lub była zatrudniona przez ukraińskie organy ścigania, a także weteranów wojskowych i innych Ukraińców z doświadczeniem wojskowym. W opinii ISW liczba rosyjskich ataków rakietowych na cele wojskowe i cywilne na Ukrainie zmalała, co wskazywało na wyczerpywanie się zapasów pocisków precyzyjnych. Wadym Skibicki oświadczył, że według danych ukraińskiego wywiadu Rosjanie dysponowali wówczas ok. 15% zapasów pocisków w porównaniu ze stanem sprzed rozpoczęcia inwazji, a liczba Kalibrów, rakiet Ch-101 i Ch-555 stanowiła mniej niż 10%. Według ekspertów siły rosyjskie mogą zmienić taktykę ataków rakietowych, koncentrując się na ukraińskich obiektach wojskowych. Tymczasem Rosjanie przeprowadzili ograniczone ataki na północny wschód od Kupiańska i wzdłuż linii Svatowe–Kreminna oraz kontynuowali ataki na Bachmut i wokół Awdijiwki. Z kolei siły ukraińskie kontynuowały naloty poza rzekę Dniepr w obwodzie chersońskim.
24 marca.
Ukraiński Sztab oświadczył, że Rosjanie koncentrowali się na prowadzeniu ataków w kierunkach Łymanu, Bachmutu, Awdijiwki, Marjinki i Szachtarska, gdzie odparto 59 ataków. W kierunku kupiańskim i łymanskim siły rosyjskie przeprowadziły nieudane ataki w pobliżu Hrianykiwki, Sinkiwki, Dibrowej, Biłohoriwki i Spirnego. W kierunku bachmuckim kontynuowano ataki na Bachmut oraz Orichowo-Wasyliwkę, Bohdaniwkę, Iwaniwskie i Stupoczki. W kierunkach awdijiwskim, marjińskim i szachtarskim Rosjanie prowadzili nieudane ataki w okolicy Stepowego, Awdijiwki, Sewernego, Marjinki, Nowomychajliwki i Wuhłedaru. W ciągu doby armia rosyjska przeprowadziła 11 ataków rakietowych, 50 nalotów i 75 ostrzałów na pozycje ukraińskie i infrastrukturę cywilną (odnotowano ofiary wśród cywilów). Lotnictwo Ukrainy dokonało 17 nalotów na miejsca koncentracji, natomiast artyleria zaatakowała dwa punkty kontrolne, cztery miejsca koncentracji, dwa przeciwlotnicze systemy rakietowe, skład amunicji, jednostkę artylerii i dwie stacje walki radioelektronicznej. Sztab poinformował także, że Rosjanie nadal wywierali presję na miejscową ludność na zajętych terenach, m.in. 22 marca żołnierze Rosgwardii przeprowadzili nalot na Czapłynkę, gdzie podczas kontroli szczególną uwagę zwracano na dokumenty, pojazdy i telefony. Pięć osób zginęło w rosyjskim nalocie na Konstantynówkę oraz jedna w Biłozerce. Siły rosyjskie wielokrotnie ostrzeliwały Chersoń za pomocą artylerii i „Gradów”, w wyniku czego dwie osoby zginęły, a sześć zostało rannych. W ciągu 24h obwód chersoński został ostrzelany 67 razy.
Rzecznik Wschodniego Zgrupowania SZ Ukrainy Serhij Czerewaty poinformował, że w kierunku Bachmutu najemnicy z Grupy Wagnera ponosili duże straty i wzmacniali ich regularne oddziały powietrznodesantowe. Dodał, że ciągu ostatniej doby na całym odcinku frontu pod miastem siły rosyjskie przeprowadziły 276 ostrzałów, w tym 69 na Bachmut. Doszło również do 32 starć bojowych. Według Czerewatego w walkach zginęło 332 Rosjan, a 188 zostało rannych. 
Brytyjskie Ministerstwo Obrony podało, że rosyjska ofensywa na Bachmut w znacznej mierze przystopowała ze względu na wyniszczenie sił rosyjskich. Duże straty podczas obrony miasta ponieśli też Ukraińcy. Rosja najprawdopodobniej skupiła się na Awdijiwce oraz na okolicach Kreminnej i Swatowego, gdzie Rosjanie dążyli do ustabilizowania linii frontu. Według ISW władze Rosji próbowały przygotować rosyjską opinię publiczną na ewentualne porażki, ponieważ zauważono, że ukraińskie SZ stopniowo przejmowały inicjatywę na froncie. Niezależni analitycy wojskowi zwrócili uwagę na ogromne straty ponoszone przez Rosjan i niedobór amunicji. Tymczasem siły rosyjskie przeprowadziły ograniczone ataki wzdłuż linii Kupiańsk–Swatowe–Kreminna i w rejonie miasta Awdijiwka–Donieck. Trwały zarówno walki o Bachmut, jak i o Awdijiwkę. Na północ od Bachmutu i na zachód od Zalizianskego siły rosyjskie posuwały się naprzód. Na froncie łymansko-kupiańskim toczyły się ciężkie walki. Według Jewgienija Prigożyna Ukraina miała prawie 200 tys. rezerwistów na froncie wschodnim, ale ISW podało, że liczby te były przesadzone w celu uzyskania większego ilości sprzętu i posiłków.
Według OSW główne walki miały miejsce w okolicach Bachmutu i Awdijiwki, gdzie siły rosyjskie próbowały okrążyć obie miejscowości. W okolicach Bachmutu walki toczyły się głównie w północno-zachodnich okolicach miasta, gdzie Ukraińcom udawało się utrzymać pozycje na linii wsi Chromowe, Bohdaniwka i Orichowo-Wasyliwka. W samym mieście trwały walki uliczne, głównie w południowej części, gdzie Rosjanie bezskutecznie próbowali opanować odcinek drogi wiodącej do Konstantynówki. Pod Awdijiwką, w ciągu ostatnich dwóch dni Rosjanie nie odnotowali większych postępów i nie udało im się pogłębić oskrzydlenia pozycji ukraińskich. Ukraińcy dysponowali także kilkoma drogami zaopatrzeniowymi. Trwały też walki na zachód od Kreminnej, gdzie Rosjanie zrobili niewielkie postępy w kierunku Oskołu. Celami ataków rakietowych były Kramatorsk i Awdijiwka. Ponadto ostrzelano z moździerzy, artylerii i systemów rakietowych szereg miejscowości położonych w obwodach czernihowskim, sumskim i charkowskim oraz w strefie przyfrontowej.
25 marca.
SG Ukrainy stwierdził, że Rosja koncentrowała się na prowadzeniu ataków w kierunkach Łymanu, Bachmutu, Awdijiwki i Marjinki; siły ukraińskie odparły ponad 85 ataków. W kierunku łymanskim Rosjanie prowadzili nieudane ataki pod Sinkiwką, Kreminną, Biłohoriwką i Wiimką. W kierunku bachmuckim kontynuowali ataki na Bachmut i rejon Bohdaniwki i Predteczyny. W kierunkach awdijiwskim i marjińskim siły rosyjskie przeprowadziły nieudane ataki w kierunku Awdijiwki, Sewernego, Wodiane, Perwomajskiego, Marjinki i Nowomychajliwki. W ciągu 24 godzin Rosjanie przeprowadzili cztery ataki rakietowe, 34 naloty i ponad 70 ostrzałów, w szczególności na cywilną infrastrukturę (odnotowano rannych wśród cywili). Ukraińskie lotnictwo dokonało 11 nalotów na miejsca koncentracji; artyleria ostrzelała trzy punkty kontrolne i pięć miejsc koncentracji. Ponadto w Berdiańsku administracja okupacyjna wydała miejscowym mieszkańcom polecenie uzyskania od władz miasta przepustek na poruszanie się po zajętych terenach obwodu zaporoskiego w terminie do 1 kwietnia; przepustki były oddzielne dla osób i pojazdów. W Chersoniu Rosjanie uderzyli w punkt pomocy humanitarnej, raniąc dwie osoby. Ostrzelano także przygraniczne miejscowości obwodu charkowskiego, m.in. Kupiańsku, Wołczańsku i wsi Strelecha zostały zniszczone domy prywatne; jedna osoba zginęła.
Naczelny dowódca Ukrainy Wałerij Załużny napisał na Facebooku, że siłom ukraińskim w Bachmucie udało się „ustabilizować sytuację”. Rzecznik Wschodniego Zgrupowania Ukrainy Serhij Czerewaty podał, że „walki o miasto wciąż były bardzo intensywne”. Dodał także, że w kierunku bachmuckim doszło do 18 starć bojowych i 178 ostrzałów (w tym 40 na Bachmut) z pomocą artylerii, lotnictwa i systemów rakietowych. Według Czerewatego w walkach zginęło 182 Rosjan a 218 zostało rannych. 
Prezydent Zełenski stwierdził, że Ukraina nie może jeszcze rozpocząć kontrofensywy, ponieważ czeka na dostawy uzbrojenia od sojuszników, a „nie może wysyłać swoich obrońców do kontrofensywy bez wystarczającej ilości uzbrojenia”. Dodał również, że ukraińska armia cierpi na niedostatki, głównie amunicji. Prezydent Władimir Putin zapowiedział rozmieszczenie rosyjskiej taktycznej broni jądrowej na Białorusi; wówczas na Białorusi znajdowała się niewielka liczba pocisków Iskander, a do 1 lipca br. planowane było ukończenie „magazynowania” taktycznej broni jądrowej. Zdecydowano o tym w ramach porozumienia między rządami obu krajów.
Według Ministerstwa Obrony Wielkiej Brytanii Rosja prawdopodobnie otrzymywała regularne dostawy niewielkiej ilości dronów Shahed 136 z Iranu. Od początku marca 2023 roku Rosja wykorzystała na Ukrainie co najmniej 71 dronów, które były wysyłane z Kraju Krasnodarskiego i obwodu briańskiego. W opinii ISW poprzez rozmieszczenie broni jądrowej na Białorusi Putin dążył do wykorzystania zachodnich obaw dotyczących eskalacji nuklearnej; według ekspertów był to element operacji informacyjnej, który „w sensie militarnym nie wpływa na ryzyko konfliktu jądrowego”. Tymczasem rosyjskie siły konwencjonalne mogły interweniować w ofensywie Grupy Wagnera wokół Bachmutu, aby zapobiec przedwczesnej jej kulminacji. Zdaniem rosyjskich blogerów wojennych Rosjanie nie mieli wysokiego stopnia kontroli ogniowej nad ukraińskimi liniami komunikacyjnymi do Bachmutu, Awdijiwki i innych obszarów frontu. Siły rosyjskie przeprowadziły ograniczone ataki wzdłuż linii Kupiańsk–Swatowe–Kreminna oraz kontynuowały ataki w okolicach Bachmutu, zdobywając ograniczone tereny w mieście. Rosjanie zrobili także ograniczone postępy w pobliżu Kowaliwki i Werchniokamjanśkego. Siły rosyjskie prawdopodobnie przeprowadziły masową rotację sił w Nowej Kachowce.
26 marca.
Sztab Ukrainy poinformował, że FR skupiała się na atakach w kierunkach Kupiańska, Łymanu, Bachmutu, Awdijiwki i Marjinki, gdzie odparto 60 ataków. W kierunku kupiańskim i łymanskim Rosjanie prowadzili nieudane ataki w okolicach Synkiwki, Biłohoriwki i Wesełego. W kierunku bachmuckim kontynuowano ataki na Bachmut oraz rejony Bohdaniwki i Iwaniwki. W kierunkach awdijiwskim i marjińskim siły rosyjskie przeprowadziły nieudane ataki w kierunku Nowobachmutiwki, Nowokalynowego, Awdijiwki, Siewiernego, Perwomajskiego, Niewelskiego, Krasnohoriwki i Marjinki. W ciągu doby Rosja przeprowadziła dwa ataki rakietowe, 23 naloty i 38 ostrzałów z wyrzutni rakietowych na pozycje ukraińskie i cywilną infrastrukturę. Lotnictwo ukraińskie dokonało trzech nalotów na miejsca koncentracji, a artyleria zaatakowała jeden punkt kontrolny, cztery miejsca koncentracji, stację walki radioelektronicznej i skład amunicji. SG podał również, że siły rosyjskie w dalszym ciągu ponosiły ciężkie straty; m.in. w Trojićke w ciągu ostatniej doby do kostnicy centralnego szpitala rejonowego przywieziono ok. 100 ciał zmarłych Rosjan, a ok. 140 ciężko rannych żołnierzy trafiło do szpitala.
Rosyjska agencja informacyjna poinformowała o „całkowitym zajęciu” zakładów AZOM w Bachmucie przez jednostki Wagnera. Rzecznik Wschodniego Zgrupowania Armii Ukrainy Serhij Czerewaty potwierdził, że „udało się ustabilizować sytuację w rejonie Bachmutu, jednak walki ciągle trwały, a przeciwnik podejmuje ataki”; w kierunku bachmuckim doszło do 17 starć bojowych oraz 268 ostrzałów. Dodał także, że Ukraińcy zniszczyli w ciągu ostatniach 24h czołg, kilka jednostek artylerii, punkt dowodzenia i 10 magazynów amunicji.
Według ISW prezydent Putin nie był skłonny do negocjacji i nie przyjmuje do wiadomości rzeczywistej sytuacji na froncie, dążąc do tych samych celów, które wyznaczył na początku inwazji na Ukrainę. Tymczasem Rosjanie przeprowadzili ograniczone ataki na linię Swatowe–Kreminna oraz kontynuowali ataki wzdłuż linii Awdijiwka–Donieck, osiągając niewielkie postępy w Marjince. Rzecznik Serhij Czerewaty poinformował, że siły rosyjskie i ukraińskie stoczyły 10 bitew na kierunku kupiańsko-łymanskim. Siły rosyjskie kontynuowały także ataki na Bachmut i rutynowe ostrzały obwodu zaporoskiego, chersońskiego i dniepropetrowskiego. Rzeczniczka południowej armii ukraińskiej stwierdziła, że siłom rosyjskim na południu Ukrainy brakuje zapasów rakiet i dronów. Ponadto źródła rosyjskie poinformowały o utworzeniu ochotniczego batalionu „Uragan”, nieregularnej formacji 1. Brygady Dywersyjno-Rozpoznawczej „Wilki”, która działa w rejonie Awdijiwki.
27 marca.
Według ukraińskiego Sztabu Rosjanie atakowali głównie w kierunkach Łymanu, Bachmutu, Awdijiwki i Marjinki, lecz najcięższe walki miały miejsce w Bachmucie, Awdijiwce i Marjince; armia ukraińska odparła 62 ataki. W kierunku kupiańskim i łymanskim siły rosyjskie prowadziły nieudane ataki w okolicy Krohmalnego, Kreminnej, Biłohoriwki, Wierchniokamianskiego i Berestowego. W kierunku bachmuckim kontynuowano ataki na Bachmut oraz rejony Orihowo-Wasyliwki, Bohdaniwki, Iwaniwskiego i Ozarianiwki. W kierunkach awdijiwskim i marjińskim Rosjanie przeprowadzili nieudane ataki w kierunku Stepowego, Awdijiwki, Siewiernego, Pierwomajskiego, Niewelskiego i Marjinki. W ciągu 24h siły rosyjskie przeprowadziły 12 ataków rakietowych, 24 naloty i 55 ostrzałów. Ukraińskie lotnictwo dokonało 9 nalotów na miejsca koncentracji i jeden na przeciwlotniczy kompleks rakietowy, z kolei artyleria uderzyła w trzy punkty kontrolne, miejsce koncentracji, jednostkę artylerii, magazyn amunicji, magazyn paliw i smarów. SG podał także Rosjanie nadal zaostrzali środki na zajętych terytoriach; w ostatnim czasie wprowadzano coraz więcej ograniczeń w swobodnym przemieszczaniu się obywateli Ukrainy między obszarami zaludnionymi, głównie w rejonie gorłowskim obwodu donieckiego i w rejonie kachowskim obwodu chersońskiego, gdzie nie można wjeżdżać do niektórych miejscowości bez lokalnej rejestracji. 
O 10:30 Rosjanie przeprowadzili atak rakietowy na Słowiańsk za pomocą systemów S-300, w wyniku czego zginęły co najmniej dwie osoby, a 32 zostały ranne; zniszczono budynki administracyjne i biurowe, pięć wieżowców, siedem budynków prywatnych i 10 samochodów. W godzinach nocnych Ukraina (głównie obwód kijowski) została zaatakowana za pomocą dronów Shahed 136; ukraińska obrona przeciwlotnicza poinformowała, że zestrzelono 14 z 15 dronów.
Dowódca wojsk lądowych generał Ołeksandr Syrski poinformował, że „trwała najintensywniejsza faza walk o Bachmut. Sytuacja była stabilnie trudna. Wróg ponosił znaczne straty w ludziach, uzbrojeniu i sprzęcie wojskowym, ale kontynuował działania ofensywne” oraz ocenił, że obrona była uwarunkowana „koniecznością wojskową i opierała się na umiejętnym wykorzystaniu możliwości obronnych miasta, utworzonych umocnień i obiektów obronnych”. Z kolei mer Witalij Barabasz poinformował, że w wyniku „zaostrzenia sytuacji” wokół Awdijiwki (w pobliżu miasta toczyły się ciężkie walki), do miasta nie mogą wjechać wolontariusze i przedstawiciele prasy.
Brytyjskie MON podało, że w ostatnich dniach Rosja priorytetowo traktowała operację mającą na celu okrążenie Awdijiwki, jednak Rosjanie poczynili tam niewielkie postępy kosztem ciężkich strat w sprzęcie. Rosyjski 10. Pułk Pancerny (część 3 Korpusu Armijnego) prawdopodobnie stracił dużą część swoich czołgów, próbując otoczyć miasto od południa. Zdaniem Ministerstwa straty jednostki były „w dużej mierze spowodowane błędnymi taktycznie atakami frontowymi, podobnymi do tych, które miały miejsce (...) w okolicach Wuhłedaru”. W ocenie ISW najemnicy z Grupy Wagnera i regularne wojska zbliżały się do centrum Bachmutu. Dodatkowo rosyjskie dowództwo zaangażowało elementy Grupy Wagnera do ataku na Awdijiwkę, potencjalnie w celu wzmocnienia niedawnych ograniczonych postępów w tym rejonie. Tymczasem Rosjanie kontynuowali ataki wzdłuż linii Kupiańsk–Swatowe–Kreminna i osiągnęli niewielkie postępy wokół Swatowego, posuwając się do Raihorodki. Siły rosyjskie kontynuowały ataki w okolicach Bachmutu i wzdłuż linii Awdijiwka–Donieck. Zdaniem Instytutu Rosja coraz częściej rozmieszczała elementy formacji konwencjonalnych wzdłuż całej linii frontu, w tym na południu Ukrainy, oraz kontynuowała formowanie nowych batalionów ochotniczych podległych formacjom nieregularnym.
Według OSW we wszystkich kierunkach zmniejszyła się częstotliwość rosyjskich ataków. Po nieudanych próbach przełamania ukraińskiej obrony w okolicy autostrady z Bachmutu do Słowiańska, Rosjanie wstrzymali działania w tym kierunku. Kontynuowano ataki na Czasiw Jar z dwóch kierunków, od północnego wschodu i południowego zachodu, co świadczyło o umocnieniu się Rosjan po zachodniej stronie kanału Doniec–Donbas. W Bachmucie Rosjanie poczynili dalsze postępy w rejonie przemysłowym i na południu miasta. Pod ukraińską kontrolą było centrum i zachodnia część miasta. Nieudane próby przełamania ukraińskiej obrony na północ i zachód od Awdijiwki skutkowało próbą rozszerzenia przez Rosjan obszaru działań w kierunku północnym. Nieznaczne postępy wojska rosyjskie odnotowały na zachód od Doniecka, spychając obrońców w Marjince i na jej obrzeżach oraz podchodząc pod leżącą na północ od niej Krasnohoriwkę. Nie przyniosły zmian starcia pomiędzy Kreminną a Siewierskiem oraz na północny wschód od Kupiańska, gdzie najcięższe walki toczyły się w Syńkiwce, leżącej 8 km od centrum miasta. Rosyjskie ataki rakietowe skupiły się na ukraińskiej części obwodu donieckiego, gdzie głównym celem był Kramatorsk. Ostrzelano również Słowiańsk i Awdijiwkę. Rosyjska artyleria kontynuowała ostrzał pozycji ukraińskich wzdłuż linii frontu i w rejonach przygranicznych.
Ukraina otrzymała od Niemiec 18 czołgów podstawowych Leopard 2A6 i ok. 40 bojowych wozów piechoty Marder 1, które zostały obiecane w styczniu 2023 roku. Wsparcie wojskowe dla Ukrainy ze strony RFN wyniosło dotychczas 2,7 mld euro. Na cały 2023 rok zaplanowano wsparcie wojskowe o wartości ponad 5,4 mld euro, natomiast później rząd federalny zobowiązał się do przekazania ponad 15 miliardów na pomoc wojskową dla Ukrainy.
28 marca.
SG Ukrainy podał, że siły rosyjskie koncentrowały się na atakach w kierunkach Łymanu, Bachmutu, Awdijiwki i Marjinki, lecz walki toczyły się głównie w Biłohoriwce, Bachmucie, Awdijiwce, Marjince; SZ Ukrainy odparły 57 ataków. W kierunku kupiańskim i łymanskim Rosjanie prowadzili nieudane ataki w okolicy Krokhmalnego, Nowoseliwskiego, Stelmachiwki, Biłohoriwki, Wierchnokamianskiego i Berestowkago. W kierunku bachmuckim kontynuowano ataki na Bachmut. W kierunkach awdijiwskim i marjińskim siły rosyjskie przeprowadziły nieudane ataki w kierunku Nowokalynowego, Krasnohoriwki, Stepowego, Perwomajskego i Marjinki. W ciągu doby Rosjanie przeprowadzili trzy ataki rakietowe, 18 nalotów i 50 ostrzałów na pozycje ukraińskie i infrastrukturę cywilną. Lotnictwo ukraińskie dokonało pięciu nalotów na miejsca koncentracji; artyleria zniszczyła stanowisko dowodzenia, sześć miejsc koncentracji, kompleks rakiet przeciwlotniczych i magazyn amunicji. Ponadto odnotowano przypadki odmowy wykonywania rozkazów, m.in. 23 marca za odmowę wykonania misji bojowej ok. 70 osób z oddziałów ochotniczych formacji „Newski” i „Weterani” zostało rozbrojonych i wywiezionych do Makiejewki. 25 marca personel kompanii rozpoznawczej działającej w kierunku Awdijiwki odmówił wykonania rozkazu. W wyniku ataku rakietowego na Bogoduchów zostali ranni cywile oraz uszkodzono domy prywatne. Przeprowadzono także nalot na Białopole; uszkodzony został budynek użyteczności publicznej i dwa domy prywatne, jedna osoba została ranna.
Minister obrony Ołeksij Reznikow poinformował, że pierwsze brytyjskie czołgi podstawowe Challenger 2 dotarły na Ukrainę.
Dowódca sił lądowych generał Ołeksandr Syrski stwierdził, że najważniejsze zadanie sił ukraińskich w Bachmucie polegało na „zmęczeniu przeważających sił przeciwnika i zadaniu mu ciężkich strat. To pozwoli stworzyć warunki, które będą sprzyjać wyzwoleniu ukraińskiej ziemi i przyspieszyć nasze zwycięstwo”. Rzecznik Wschodniego Zgrupowania Wojsk Serhij Czerewaty podał, że odcinek bachmucki został ostrzelany łącznie 194 razy, w tym 70 razy sam Bachmut; doszło także do 14 starć bojowych. Według Czerewatego w walkach pod miastem zginęło 86 rosyjskich żołnierzy, a 117 zostało rannych. Brytyjskie Ministerstwo Obrony podało, że w Bachmucie trwały walki, choć rosyjskie ataki były na zmniejszonym poziomie w porównaniu do poprzednich tygodni. Jednym z ważniejszych sukcesów ostatnich operacji ukraińskich było odepchnięcie Grupy Wagnera z trasy 0506, gdyż ta wiejska droga stała się krytyczną linią zaopatrzenia dla ukraińskich żołnierzy, a najemnicy Grupy Wagnera znajdowali się w odległości kilkuset metrów od niej.
Według ISW Rosjanie w ciągu ostatniego tygodnia zajęli kolejnych 5% terytorium Bachmutu i wówczas kontrolowali ok. 65%. powierzchni miasta. Z kolei najemnicy z Grupy Wagnera prawdopodobnie zajęli obszar zakładów AZOM na północy miasta i odnotowywali sukcesy w zajmowaniu kolejnych części Bachmutu. Tymczasem siły rosyjskie kontynuowały ataki w Bachmucie i wokół niego oraz wzdłuż linii Kupiańsk–Swatowe–Kreminna i linii Awdijiwka–Donieck.
Źródła rosyjskie podały, że siły ukraińskie przeprowadziły zlokalizowane ataki w obwodzie zaporoskim. Ponadto rosyjscy urzędnicy kontynuowali wysiłki na rzecz rozszerzenia biurokratycznej i administracyjnej kontroli nad zajętymi terenami Ukrainy.
29 marca.
Według Sztabu Ukrainy Rosja skupiała się głównie na atakowaniu w kierunkach Łymanu, Bachmutu, Awdijiwki i Marjinki, gdzie odparto ponad 60 ataków; ataki miały miejsce głównie w Biłohoriwce, Bachmucie, Awdijiwce, Marjince. W kierunku łymańskim Rosjanie prowadzili nieudane ataki w rejonie Stelamichiwki i Wiimki. W kierunku bachmuckim kontynuowano ataki na Bachmut i okolicę Orihowo-Wasyliwki; Ukraińcy odparli 28 ataków. W kierunkach awdijiwskim i marjińskim Rosjanie prowadzili bezskuteczne ataki w kierunku Nowokalynowego, Stepowego, Awdijiwki, Siewiernego, Perwomajskiego i Marjinki. Armia rosyjska w ciągu 24h przeprowadziła pięć ataków rakietowych, 25 nalotów i 34 ostrzały; m.in. w wyniku nalotów na Berysław i Drużkowki zostali ranni cywile oraz uszkodzono domy prywatne i obiekty cywilne. Lotnictwo ukraińskie dokonało pięciu nalotów na miejsca koncentracji, z kolei artyleria zaatakowała trzy miejsca koncentracji, stację walki radioelektronicznej, magazyn amunicji oraz dwa magazyny paliwa i smarów. Sztab podał także, że w miejscowościach na Krymie Rosjanie nadal wywierali presję na obywatelach Ukrainy, naruszając prawa człowieka. Głównie w Krasnoperekopsku FSB prowadziło działalność kontrwywiadowczą, której towarzyszyły upokarzające czynności filtracyjne, w tym rozbieranie, przesłuchiwanie i bicie ludności cywilnej. We wschodniej Ukrainie siły rosyjskie przeprowadziły ataki na linię frontu między Kupiańskiem a Kreminną oraz posunęli się naprzód w południowym i południowo-zachodnim Bachmucie, jak również na północ od Wodiane i Wesełego (niedaleko Awdijiwki). W ciągu dnia Rosjanie otworzyli ogień 45 razy do różnych miejscowości w obwodzie chersońskim, w wyniku czego zginęła jedna osoba, a jedna została ranna.
Ukraińska armia przyznała, że wojska rosyjskie odniosły „pewne sukcesy” w walkach w rejonie Bachmutu, jednakże Ukraińcy w dalszym ciągu utrzymywali swoje pozycje obronne. Przewodniczący Kolegium Połączonych Szefów Sztabów SZ USA generał Mark Milley poinformował, że w Bachmucie „walczyło ok. 6 tys. zawodowych najemników z rosyjskiej Grupy Wagnera i ok. 20–30 tys. innych najemników tej formacji, w tym zwerbowanych w więzieniach”. Dodał również, że najemnicy ponosili „ogromne straty” w rejonie miasta.
Brytyjski minister obrony Ben Wallace, powołując się na najnowsze amerykańskie szacunki, podał, że od początku inwazji zginęło lub zostało rannych ponad 220 tys. rosyjskich żołnierzy i najemników. Brytyjskie MON podało, że Rosja przygotowywała się do rozpoczęcia wielkiej kampanii rekrutacyjnej do wojska, której celem było przyjęcie dodatkowych 400 tys. żołnierzy; przedstawiano ją jako kampanię do poszukiwania ochotniczego, zawodowego personelu, a nie nowej obowiązkowej mobilizacji. Zdaniem Ministerstwa „było bardzo mało prawdopodobne, aby kampania przyciągnęła 400 tys. prawdziwych ochotników. Ponadto odbudowa siły bojowej Rosji będzie wymagała czegoś więcej niż tylko personelu; Rosja potrzebuje więcej amunicji i dostaw sprzętu wojskowego niż ma obecnie do dyspozycji”. W opinii ISW siły rosyjskie kontynuowały ataki w Bachmucie i wokół niego oraz wzdłuż linii Kupiańsk–Swatowe–Kreminna i linii Awdijiwka–Donieck. Z kolei okupacyjne władze rosyjskie kontynuowały działania mające na celu integrację zajętych terytoriów z rosyjskim systemem administracyjnym i prawnym.
Szef MAEA Rafael Grossi odwiedził Zaporoską Elektrownię Jądrową, aby sprawdzić jej stan w obliczu wzmożonych walk w regionie i zaapelował o podjęcie wszelkich możliwych działań w celu ochrony elektrowni.
30 marca.
Sztab Ukrainy poinformował, że FR koncentrowała na na atakach w kierunkach Kupiańska, Łymanu, Bachmutu, Awdijiwki i Marjinki, jednak najcięższe walki toczyły się w Biłohoriwce, Bachmucie, Awdijiwce, Marjince; siły ukraińskie odparły ponad 80 ataków. W kierunkach kupiańskim i łymanskim Rosjanie prowadzili nieudane ataki w pobliży Stelmachiwki i Berestowego. W kierunku bachmuckim kontynuowano ataki na Bachmut, gdzie odparto 22 ataki. W kierunkach awdijiwskim i marjińskim siły rosyjskie prowadziły bezskutecznie ataki w kierunku Nowobachmutiwki, Nowokalynowego, Stepowego, Awdijiwki, Siewiernego, Wodiane, Krasnohoriwki i Marjinki. W ciągu 24h Rosja przeprowadziła 11 ataków rakietowych, 4 naloty i 43 ostrzały z systemów rakietowych. Lotnictwo Ukrainy dokonało sześciu nalotów na miejsca koncentracji, natomiast artyleria trafiła punkt kontrolny, sześć miejsc koncentracji, dwa składy amunicji i dwa składy paliwa i smarów. W godzinach nocnych wojska rosyjskie, przy pomocy systemu obrony powietrznej S-300, wystrzeliły dziewięć rakiet w infrastrukturę cywilną Charkowa. Do nalotów wykorzystano także 10 dronów Shahed 136, z których dziewięć zostało zestrzelonych przez obronę przeciwlotniczą. W wyniku ataku pięć osób zostało rannych.
Wiceminister obrony Hanna Malar podała, że straty armii rosyjskiej są kilkakrotnie wyższe niż straty ukraińskie. W niektórych dniach na froncie liczba zabitych Rosjan jest w proporcji 1:10. Dodała, że po stronie Ukrainy „nie obywa się bez strat. (...) Jednak straty wroga są kilkakrotnie większe, choć ma on przewagę pod względem liczby ludzi i uzbrojenia”. W opinii ISW ogłoszony dekretem Putina wiosenny zaciąg do wojska, w ramach którego planowane jest powołanie 147 tys. poborowych, zaangażuje zasoby rosyjskiego Ministerstwa Obrony potrzebne do szkolenia zmobilizowanych rezerwistów przed wysłaniem ich na wojnę. Zdaniem ekspertów „może to w rzeczywistości zmniejszyć rosyjskie zdolności do szkolenia rezerwistów i innego personelu zrekrutowanego w ramach kampanii kryptomobilizacji”; Rosja nie jest w stanie wyszkolić równocześnie poborowych i zmobilizowanych rezerwistów. Tymczasem siły rosyjskie przeprowadziły ograniczone ataki na północ od Kupiańska i wzdłuż linii Swatowe–Kreminna oraz kontynuowały ataki w Bachmucie i wokół niego, a także wzdłuż linii Awdijiwka–Donieck. Ponadto rosyjskie władze kontynuowały przygotowania do wyborów we wrześniu 2023 roku poprzez dalszą integrację zajętych terytoriów z rosyjskim aparatem prawnym.
Reporter "The Wall Street Journal" Evan Gershkovich został aresztowany w Rosji pod zarzutem szpiegostwa przez Federalną Służbę Bezpieczeństwa, w pobliżu Jekaterynburga na Uralu. Relacjonował wojnę na Ukrainie i pisał o spowolnieniu rosyjskiej gospodarki w wyniku zachodnich sankcji.

</doc>
<doc id="5434838" url="https://pl.wikipedia.org/wiki?curid=5434838" title="Podrzecze (Białoruś)">
Podrzecze (Białoruś)

Podrzecze (, "Padreczcza"; , "Podrieczje") – wieś na Białorusi, w obwodzie brzeskim, w rejonie żabineckim, w sielsowiecie Stepańki, przy drodze republikańskiej R7.
Historia.
W XIX i w początkach XX w. położone były w Rosji, w guberni grodzieńskiej, w powiecie kobryńskim, w gminie Siechnowicze.
W dwudziestoleciu międzywojennym leżały w Polsce, w województwie poleskim, w powiecie kobryńskim, do 18 kwietnia 1928 w gminie Siechnowicze, następnie w gminie Żabinka. W 1921 miejscowość liczyła 34 mieszkańców, zamieszkałych w 6 budynkach, wyłącznie Polaków wyznania prawosławnego.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5434841" url="https://pl.wikipedia.org/wiki?curid=5434841" title="Niemen Enigmatic (zespół muzyczny)">
Niemen Enigmatic (zespół muzyczny)



</doc>
<doc id="5434843" url="https://pl.wikipedia.org/wiki?curid=5434843" title="Rzeczyca Polna">
Rzeczyca Polna

Rzeczyca Polna (, "Palawaja Reczyca"; , "Polewaja Reczica") – wieś na Białorusi, w obwodzie brzeskim, w rejonie żabineckim, w sielsowiecie Stepańki, przy drodze republikańskiej R85.
Nazwa.
Słownik geograficzny Królestwa Polskiego podaje nazwę "Rzeczyca" bez przymiotnika. "Skorowidz miejscowości Rzeczypospolitej Polskiej opracowany na podstawie wyników pierwszego powszechnego spisu ludności z dn. 30 września 1921 r." z 1924 wymienia wieś pod nazwą "Rzeczyca Polska", natomiast na mapach Wojskowego Instytutu Geograficznego jest oznaczona jako "Rzeczyca" (bez przymiotnika) w 1922 oraz jako "Rzeczyca Polna" w 1931.
Historia.
W XIX i w początkach XX w. położona była w Rosji, w guberni grodzieńskiej, w powiecie brzeskim, w gminie Żytyń.
W dwudziestoleciu międzywojennym leżała w Polsce, w województwie poleskim, w powiecie brzeskim, do 18 kwietnia 1928 w gminie Życin, następnie w gminie Kamieniec Litewski. W 1921 miejscowość liczyła 125 mieszkańców, zamieszkałych w 25 budynkach, wyłącznie Białorusinów wyznania prawosławnego.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5434844" url="https://pl.wikipedia.org/wiki?curid=5434844" title="Rzeczyca Polska">
Rzeczyca Polska



</doc>
<doc id="5434845" url="https://pl.wikipedia.org/wiki?curid=5434845" title="Dzień Kobiet (film)">
Dzień Kobiet (film)



</doc>
<doc id="5434846" url="https://pl.wikipedia.org/wiki?curid=5434846" title="Korwinizm">
Korwinizm



</doc>
<doc id="5434847" url="https://pl.wikipedia.org/wiki?curid=5434847" title="Stoczek (gromada w powiecie lubartowski/radzyńskim)">
Stoczek (gromada w powiecie lubartowski/radzyńskim)



</doc>
<doc id="5434848" url="https://pl.wikipedia.org/wiki?curid=5434848" title="Stoczek (gromada w powiecie łukowski/radzyńskim)">
Stoczek (gromada w powiecie łukowski/radzyńskim)



</doc>
<doc id="5434850" url="https://pl.wikipedia.org/wiki?curid=5434850" title="Antonin (meteoryt)">
Antonin (meteoryt)

Meteoryt Antonin – meteoryt kamienny typu chondryt zwyczajny, spadły 15 lipca 2021 nieopodal Antonina i znaleziony 3 sierpnia tegoż roku.
Wczesnym rankiem 15 lipca 2021, o godzinie 3 czasu uniwersalnego, kamery European Fireball Network w trzech miejscowościach w Czechach sfilmowały przelot bolidu. Ustalona trajektoria lotu wskazywała na spadek w rejonie miasta Mikstat w Wielkopolsce. Na podstawie tych danych, grupy poszukiwaczy podjęły badania terenowe i 3 sierpnia 2021 pojedynczy okaz meteorytu znalazł Kryspin Kmieciak na polu na wschód od Antonina, kilkaset metrów na północ od Helenowa. Okaz ten waży 350 g. Badania petrograficzne ustaliły, że składa się on głównie z oliwinów (43%) i ortopiroksenów (32,5%), ponadto z troilitu (5,9%), diopsydu (5,5%), kamacytu oraz taenitu (oba po 1,4%). Na tej podstawie zaliczono meteoryt Antonin do grupy L5 (chondryty oliwinowo-hiperstenowe).

</doc>
<doc id="5434859" url="https://pl.wikipedia.org/wiki?curid=5434859" title="Richie Milioner">
Richie Milioner



</doc>
<doc id="5434860" url="https://pl.wikipedia.org/wiki?curid=5434860" title="Taekwondo (film 1997)">
Taekwondo (film 1997)



</doc>
<doc id="5434861" url="https://pl.wikipedia.org/wiki?curid=5434861" title="Powrót Wilczycy">
Powrót Wilczycy



</doc>
<doc id="5434863" url="https://pl.wikipedia.org/wiki?curid=5434863" title="Puszkowe">
Puszkowe

Puszkowe () – wieś na Ukrainie, w obwodzie kirowohradzkim, w rejonie hołowaniwskim, w hromadzie Pobuźke. W 2001 liczyła 442 mieszkańców, spośród których 417 wskazało jako ojczysty język ukraiński, 11 rosyjski, a 14 mołdawski.

</doc>
<doc id="5434864" url="https://pl.wikipedia.org/wiki?curid=5434864" title="Jerzy Armata">
Jerzy Armata



</doc>
<doc id="5434865" url="https://pl.wikipedia.org/wiki?curid=5434865" title="Podorożnie">
Podorożnie

Podorożnie () – wieś na Ukrainie, w obwodzie kirowohradzkim, w rejonie aleksandryjskim, w hromadzie Wełyka Andrusiwka. W 2001 liczyła 1742 mieszkańców, spośród których 1600 wskazało jako ojczysty język ukraiński, 123 rosyjski, 1 węgierski, 12 białoruski, 5 ormiański, a 1 gagauski.

</doc>
<doc id="5434866" url="https://pl.wikipedia.org/wiki?curid=5434866" title="Ołeksijiwka (hromada Ketrysaniwka)">
Ołeksijiwka (hromada Ketrysaniwka)

Ołeksijiwka () – wieś na Ukrainie, w obwodzie kirowohradzkim, w rejonie kropywnyckim, w hromadzie Ketrysaniwka. W 2001 liczyła 654 mieszkańców, spośród których 621 wskazało jako ojczysty język ukraiński, 17 rosyjski, 12 mołdawski, 12 białoruski, 4 ormiański, a 1 gagauski.

</doc>
<doc id="5434867" url="https://pl.wikipedia.org/wiki?curid=5434867" title="Betsy Balonówna - Podróż przez Yummi-Land">
Betsy Balonówna - Podróż przez Yummi-Land



</doc>
<doc id="5434869" url="https://pl.wikipedia.org/wiki?curid=5434869" title="Szewczenkiwśke (rejon połohowski)">
Szewczenkiwśke (rejon połohowski)

Szewczenkiwśke () – wieś na Ukrainie, w obwodzie zaporoskim, w rejonie połohowskim, w hromadzie Komysz-Zoria. W 2001 liczyła 987 mieszkańców, spośród których 865 wskazało jako ojczysty język ukraiński, a 122 rosyjski.

</doc>
<doc id="5434870" url="https://pl.wikipedia.org/wiki?curid=5434870" title="Nie lubię poniedziałku (film 1971)">
Nie lubię poniedziałku (film 1971)



</doc>
<doc id="5434871" url="https://pl.wikipedia.org/wiki?curid=5434871" title="Szachtarśk (batalion)">
Szachtarśk (batalion)

Batalion służby patrolowej milicji specjalnego przeznaczenia „Szachtarśk” (ukr. Батальйон патрульної служби міліції особливого призначення «Шахтарськ») – jednostka Specjalnych Pododdziałów Ochrony Porządku Publicznego na Ukrainie powstała po wybuchu wojny w Donbasie. Została rozwiązana po udowodnieniu jej żołnierzom przypadków grabieży w strefie ATO.
Historia.
Batalion został sformowany w czerwcu 2014 roku i według zastępcy jego dowódcy, Rusłana Onyszczenki (byłego kryminalisty), złożony on był z „ochotników z obwodów donieckiego i ługańskiego, którzy od dawna walczą z rosyjskim zagrożeniem”. Jego nazwa wzięła się od miasta leżącego ok. 60 km na wschód od Doniecka. Według niektórych doniesień w procesie tworzenia batalionu (i kilku podobnych oddziałów, jak „Azow” czy „Donbas”) duży udział miał oligarcha Ihor Kołomojski.
Dowódcą batalionu mianowano Andrija Fiłonenko, który posiadał doświadczenie bojowe z walk o Mariupol. Wcześniej organizował batalion „Ukraina”. Członkowie „Szachtarśka” przeszli miesięczne szkolenie wojskowe w Dniepropietrowsku (dziś Dniepr) zakończone przysięgą w lipcu. Na ten miesiąc przypada prawdopodobne przetransportowanie żołnierzy do strefy walk.
Na początku sierpnia wziął udział w bitwie pod Dokuczajewskiem, gdzie w wyniku ostrzału snajpera Donieckiej Republiki Ludowej stracił dwóch ludzi. Kolejnych dwóch poległo w trakcie wypełniania obowiązków służbowych w Marjince.
W kolejnych dniach batalion został skierowany do Iłowajśka, gdzie toczyły się krwawe bitwy z bojownikami DRL. W trakcie walk, 19 sierpnia, stracił on 3 żołnierzy. Trudna sytuacja na froncie sprawiła, że jednostka wraz z Pułkiem „Azow” została wycofana z miasta i skierowana do obrony Mariupola. Zdaniem jednego z dowódców, gdyby nie ten ruch, to wkrótce oba miasta znalazłyby się pod kontrolą separatystów.
We wrześniu minister spraw wewnętrznych Ukrainy Arsen Awakow podjął decyzję o rozwiązaniu batalionu pod zarzutem grabieży, jakich dopuścić miało się 50 żołnierzy jednostki w mieście Wołnowacha i innych miejscowościach, jednak żołnierze „Szachtarśka” odmówili podporządkowania się rozkazom. Ostatecznie jednostkę udało się rozwiązać w październiku. Jej bojownicy przeszli do jednostek „Święta Maria” i okrytego później złą sławą „Tornada”. Uczestniczący w jego tworzeniu Dmytro Linko wybrał jednak politykę i dostał się do Rady Najwyższej z list Partii Radykalnej Ołeha Laszki.

</doc>
<doc id="5434873" url="https://pl.wikipedia.org/wiki?curid=5434873" title="Physics Girl">
Physics Girl



</doc>
<doc id="5434874" url="https://pl.wikipedia.org/wiki?curid=5434874" title="Czesława Kuraś Bochyńska">
Czesława Kuraś Bochyńska



</doc>
<doc id="5434876" url="https://pl.wikipedia.org/wiki?curid=5434876" title="Robert Szpręgiel">
Robert Szpręgiel

Robert Szpręgiel (ur. 18 maja 1974 w Mławie) – polski śpiewak operowy, baryton.
Życiorys.
Naukę zaczynał w lokalnej szkole muzycznej od gry na akordeonie. Ukończył Akademię Muzyczną im. Stanisława Moniuszki w Gdańsku. W trakcie studiów brał udział w licznych spektaklach operowych, w tym główne role w takich operach jak „Aptekarz” Josepha Haydna czy „Eugeniusz Oniegin” Piotra Czajkowskiego.
Pracował w Teatrze Muzycznym „Roma” w Warszawie, w spektaklach takich jak „Orfeusz w piekle”, „Miss Saigon” czy „Piotruś Pan” do muzyki Janusza Stokłosy. Po kilku latach wrócił do śpiewu klasycznego – w Warszawskiej Operze Kameralnej przez 14 lat występował w dziełach Mozarta, Moniuszki czy Verdiego. Występował, m.in. w Niemczech, Hiszpanii, Francji, Szwajcarii i Japonii. W repertuarze artysty znajdują się partie wokalne i operowe w utworach Bacha, Ravela, Bizeta, Chopina, czy Bairda. Aktualnie jest solistą Polskiej Opery Królewskiej.
W 2022, wziął udział w siedemnastej edycji programu rozrywkowego "Twoja twarz brzmi znajomo", emitowanego w telewizji Polsat.

</doc>
<doc id="5434878" url="https://pl.wikipedia.org/wiki?curid=5434878" title="Ulica Stanisława Dubois we Wrocławiu">
Ulica Stanisława Dubois we Wrocławiu

Ulica Stanisława Dubois – jedna z ulic biegnących szerokim łukiem ze wschodu na zachód przez wrocławskie Przedmieście Odrzańskie. Obecnie łączy ulicę Drobnera na wschodzie z Mostami Mieszczańskimi na zachodzie i liczy sobie, wg oficjalnych danych, 607 m długości.
Historia.
Ulica przebiega po terenach, na których nieustannie rozbudowywane były fortyfikacje miejskie Przedmieścia Odrzańskiego: w 1640 roku zbudowano tu najpierw bastion, a w latach 1657–1680 powstało na jego miejscu "Oderkronwerke" (odrzańskie dzieło koronowe, zaprojektowane w systemie holenderskim przez Valentina von Säbischa), które jeszcze sto lat później, w czasach pruskich, uległo dalszym przekształceniom i rozbudowie (m.in. w sąsiedztwie dzisiejszych Mostów Mieszczańskich zbudowano "Schießwerder-Schanze" – „Szaniec Kępy Strzeleckiej”).
Przy skrzyżowaniu obecnej ulicy Dubois z Pomorską znajdowała się w XVIII i na początku XIX wieku gospoda (czy też kawiarnia) "Birn Baum" (pol.: „Grusza”). Po likwidacji fortyfikacji miejskich, którą rozpoczęto w 1807 wskutek decyzji Hieronima Bonapartego – zdobywcy miasta w kampanii napoleońskiej 1806-1807 – przestał istnieć zarówno szaniec Kępy Strzeleckiej, jak i odrzańskie dzieło koronowe, dzięki czemu mogły się rozwinąć znajdujące się tu składy soli i węgla oraz drogi dojazdowe ("Salz"- i "Kohlen Gasse", na późniejszych planach już jako "-Straße").
Przebieg "Kohlen Straße" to późniejsza ulica Dubois w zarysie, jaki miała do 1951 r. Na południe od skrzyżowania "Rosenthaler Straße" i "Kohlen Straße" wyznaczono w 1808 roku niespełna półhektarowe pole cmentarne dla parafii św. Macieja Apostoła; w latach 20. XIX w. cmentarz powiększył się o działkę po zlikwidowanej gospodzie "Birn Baum", a w 1827 wybudowano tu kaplicę cmentarną pw. św. Grobu. Cmentarz funkcjonował tu do roku 1867, a od 1912 na jego terenie zaczęto budować kamienice.
W nieistniejącym już domu przy "Kohlen Straße" 13, w rodzinie zamożnego żydowskiego handlarza drewnem, w 1891 roku przyszła na świat Edyta Stein, święta Kościoła katolickiego zamordowana w sierpniu 1942 r. w KL Auschwitz-Birkenau.
Podczas oblężenia Wrocławia w 1945 roku zabudowa przy "Kohlen Straße" mocno ucierpiała i spora część kamienic nie nadawała się do odbudowy. Nową nazwę ulicy Zarząd Miejski nadał okólnikiem nr 94 z 20 grudnia 1945. Na patrona wybrano Stanisława Dubois, działacza PPS i Czerwonego Harcerstwa, zamordowanego w sierpniu 1942 r. w KL Auschwitz-Birkenau. 11 grudnia 1951 roku Miejska Rada Narodowa podjęła decyzję o wydłużeniu ulicy Dubois na jej wschodnim końcu w ten sposób, że włączono do niej dawny południowo-wschodni odcinek ulicy Pomorskiej (jednocześnie dotychczasowa ulica Gdyńska, prowadząca od skrzyżowania Dubois z Pomorską do Mostów Pomorskich została formalnie włączona do ulicy Pomorskiej). Od tego czasu, aż do lat 90. XX wieku, zanim oddano do użytku nowe Mosty Mieszczańskie, zachodni koniec ulicy Dubois prowadził wprost do starego Mostu Mieszczańskiego przy skrzyżowaniu z ul. Kurkową (w 1966 roku ten węzeł został przebudowany i poszerzony ze względu na rosnący tu z roku na rok ruch samochodowy). W późniejszych latach cały ten węzeł radykalnie przekształcono, rozpoczynając w 1993 r. budowę nowych Mostów Mieszczańskich (wg projektu Janiny Adamsbau), znacznie szerszych od starego, zlokalizowanych kilkadziesiąt metrów na południe od niego. W związku z tym konieczne było skręcenie końcowego odcinka osi jezdni ulicy na południe (w stronę placu Maxa Borna) i usunięcie pięciu budynków kolidujących z nowym przebiegiem trasy. Wyburzenia kamienic nr 26, 28, 30, 32 i 34 przeprowadzono w listopadzie 1996 roku, a nowe mosty wraz z nowo wytyczonym wschodnim odcinkiem ulicy Dubois oddano do użytku w 1997 r.

</doc>
<doc id="5434879" url="https://pl.wikipedia.org/wiki?curid=5434879" title="Waksmund (ujednoznacznienie)">
Waksmund (ujednoznacznienie)



</doc>
<doc id="5434880" url="https://pl.wikipedia.org/wiki?curid=5434880" title="Hemimycena hirsuta">
Hemimycena hirsuta

Hemimycena hirsuta (Peck) Lüderitz &amp; H. Lehmann – gatunek grzybów z rodziny grzybówkowatych ("Mycenaceae").
Systematyka i nazewnictwo.
Pozycja w klasyfikacji według Index Fungorum: "Atheniella, Mycenaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy opisał go w 1875 r. Heinrich Julius Tode, nadając mu nazwę "Helotium hirsutum". Obecną nazwę nadali mu M. Lüderitz i H. Lehmann w 1986 r.
Ma 12 synonimów. Niektóre z nich:
Morfologia.
Kapelusz o średnicy 2 mm, wypukły z prostym brzegiem, higrofaniczny, biały, owłosiony. Blaszki prawie zredukowane, bardzo rzadkie, nie dochodzące do brzegu kapelusza, białe. Trzon 8 × 0,2 mm, nitkowaty, owłosiony, biały.
Podstawki 20–27 × 5,5–7 μm, 4-zarodnikowe, maczugowate. Cystyd brak. Zarodniki 7,5–8,6 × 4–5 μm, Q = 1,8, szeroko elipsoidalne, jajowate, cienkościenne, szkliste. Skórka typu "cutis", składająca się z promieniście ułożonych, szklistych, lekko grubościennych, cylindrycznych strzępek o szerokości 3–6 μm z licznymi, krótkimi naroślami. Pileocystydy 60–100 × 3–6 μm, obfite, grubościenne, szkliste, szydłokształtne lub wąsko wrzecionowate z grzybkowatym wierzchołkiem, często z falistymi ścianami i nieregularnymi naroślami. Kaulocystydy 25–70 × 3–8 μm, liczne, kształtem zbliżone do pileocystyd, grubościenne, szkliste. Strzępki ze sprzążkami.
Występowanie i siedlisko.
Najwięcej stanowisk podano w Ameryce Północnej i Europie, poza tym pojedyncze w Ameryce Połudnowej, Australii, Azji i na Nowej Zelandii. W Europie jest szeroko rozprzestrzeniony. Brak go w opracowanym w 2003 r. przez W. Wojewodę wykazie wielkoowocnikowych podstawczaków Polski, po raz pierwszy jego stanowiska w Polsce podano w 2009 r. pod nazwą "Hemimycena crispula".
Grzyb saprotroficzny. Występuje na resztkach roślinnych.

</doc>
<doc id="5434881" url="https://pl.wikipedia.org/wiki?curid=5434881" title="Hemimycena crispula">
Hemimycena crispula



</doc>
<doc id="5434882" url="https://pl.wikipedia.org/wiki?curid=5434882" title="Human Centipede 3 (Final Sequence)">
Human Centipede 3 (Final Sequence)



</doc>
<doc id="5434883" url="https://pl.wikipedia.org/wiki?curid=5434883" title="Human Centipede 3">
Human Centipede 3



</doc>
<doc id="5434884" url="https://pl.wikipedia.org/wiki?curid=5434884" title="Hemimycena pseudocrispula">
Hemimycena pseudocrispula

Hemimycena pseudocrispula (Kühner) Singer – gatunek grzybów z rodziny grzybówkowatych ("Mycenaceae").
Systematyka i nazewnictwo.
Pozycja w klasyfikacji według Index Fungorum: "Atheniella, Mycenaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy opisał go w 1938 r. Robert Kühner, nadając mu nazwę "Mycena pseudocrispula". Obecną nazwę nadał mu Rolf Singer w 1943 r. Pozostałe synonimy:
W checklist Władysława Wojewody w 2003 r. gatunek ten potraktowany jest jako synonim białogrzybówki skąpoblaszkowej ("Hemimycena cyphelloides"), jednak według Index Fungorum jest to odrębny gatunek.
Morfologia.
Kapelusz o średnicy 3–4 mm, wypukły do półkulistego, z niewielkim wklęśnięciem na środku, z karbowanym brzegiem, higrofaniczny, biały, owłosiony. Blaszki dobrze rozwinięte, rzadkie, nie dochodzące do brzegu kapelusza, nieco zbiegające, białe. Trzon o wysokości 10–30 mm i grubości 0,2–0,4 mm, nitkowaty, biały, nagi lub lekko owłosiony u podstawy (widoczne to jest dopiero przy powiększeniu).
Podstawki 25–30 × 7–8 μm, 4-zarodnikowe, maczugowate. Cystyd brak. Zarodniki 8–10,4 × 3–5,2 μm, o kształcie od jajowatego do wąsko wrzecionowatego, cienkościenne, szkliste. Skórka kapelusza składająca się z promieniście ułożonych, szklistych, cylindrycznych strzępek o szerokości 5,5–14 μm z licznymi, krótkimi cylindrycznymi naroślami o długości do 4 μm. Pileocystyd brak. Skórka trzonu zbudowana z równolegle ułożonych, szklistych, walcowatych strzępek o szerokości do 5 μm z rozproszonymi krótkimi, prostymi naroślami. Kaulocystydy 40–170 × 3–9 μm, liczne, w skupiskach lub pojedyncze, szydłokształtne, wąsko cylindryczne lub wąsko wrzecionowate, często z nieregularnymi naroślami u podstawy, szkliste, grubościenne. Strzępki ze sprzążkami.
Występowanie i siedlisko.
Podano stanowiska w Ameryce Północnej, Europie i Rosji. W Polsce W. Wojewoda w 2003 r. przytoczył 3 stanowiska dla "Hemimycena cyphelloides" (łącznie z "Hemimycena pseudocrispula" potraktowaną jako jej synonim).
Grzyb saprotroficzny. Występuje na resztkach roślinnych.

</doc>
<doc id="5434885" url="https://pl.wikipedia.org/wiki?curid=5434885" title="Pedro Pablo Pichardo">
Pedro Pablo Pichardo



</doc>
<doc id="5434888" url="https://pl.wikipedia.org/wiki?curid=5434888" title="Michał Moc">
Michał Moc

Michał Moc (ur. 9 marca 1977 we Wrocławiu) – polski kompozytor, dr hab., adiunkt Katedry Kompozycji Wydziału Kompozycji, Dyrygentury, Teorii Muzyki i Muzykoterapii Akademii Muzycznej im. Karola Lipińskiego we Wrocławiu. 
Życiorys.
Jest absolwentem Akademii Muzycznej im. Karola Lipińskiego we Wrocławiu, w 2008 obronił pracę doktorską, w 2019 otrzymał stopień doktora habilitowanego. 
Został zatrudniony na stanowisku adiunkta w Katedrze Kompozycji na Wydziale Kompozycji, Dyrygentury, Teorii Muzyki i Muzykoterapii Akademii Muzycznej im. Karola Lipińskiego we Wrocławiu.

</doc>
<doc id="5434890" url="https://pl.wikipedia.org/wiki?curid=5434890" title="Hemimycena pithya">
Hemimycena pithya

Hemimycena pithya (Pers.) Dörfelt – gatunek grzybów z rodziny grzybówkowatych ("Mycenaceae").
Systematyka i nazewnictwo.
Pozycja w klasyfikacji według Index Fungorum: "Atheniella, Mycenaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy opisał go w 1801 r. Christiaan Hendrik Persoon, nadając mu nazwę "Agaricus lacteus" var. "pithyus". Obecną nazwę nadał mu Heinrich Dörfelt w 1984 r.
Ma 7synonimów. Niektóre z nich:
W checklist Władysława Wojewody w 2003 r. gatunek ten potraktowany jest jako synonim białogrzybówki igłowej ("Hemimycena gracilis"), jednak według Index Fungorum jest to odrębny gatunek.
Występowanie i siedlisko.
Podano stanowiska tylko w niektórych krajach Europy, głównie w Europie Środkowej. W Polsce w 2003 r. W. Wojewoda przytoczył 7 stanowisk dla "Hemimycena gracilis" (łącznie z "Hemimycena pithya", potraktowaną jako jej synonim).
Grzyb saprotroficzny.

</doc>
<doc id="5434896" url="https://pl.wikipedia.org/wiki?curid=5434896" title="Nowe Skały Jaroszowickie">
Nowe Skały Jaroszowickie

Nowe Skały Jaroszowickie – skały we wsi Jaroszowice w województwie małopolskim, w powiecie wadowickim, w gminie Wadowice. Pod względem geograficznym rejon ten znajduje się na Pogórzu Wielickim, u północnych podnóży Jaroszowickiej Góry.
Skały zbudowane są z piaskowca. Dostać się do nich można z Kleczy Dolnej wąską, asfaltową drogą odbiegającą od drogi krajowej 52 tuż przy Klasztorze Pallotynów na Kopcu w Kleczy Dolnej. Skały znajdują się w lesie, około 500 m na południe od końca tej drogi. Zostały odkopane spod ziemi przez wspinaczy skałkowych, którzy uprawiają na nich bouldering. Skały nie są wysokie, ale jest na nich duża ilość dróg wspinaczkowych o zróżnicowanych trudnościach od 4 do 7b w skali francuskiej.
W Jaroszowicach nad rzeką Skawą znajduje się jeszcze druga grupa skał – Skały Jaroszowickie.

</doc>
<doc id="5434906" url="https://pl.wikipedia.org/wiki?curid=5434906" title="USS George H. W. Bush (CVN-77)">
USS George H. W. Bush (CVN-77)



</doc>
<doc id="5434908" url="https://pl.wikipedia.org/wiki?curid=5434908" title="Jezioro Małe (powiat czarnkowsko-trzcianecki)">
Jezioro Małe (powiat czarnkowsko-trzcianecki)

 
Jezioro Małe – jezioro w woj. wielkopolskim, w powiecie czarnkowsko-trzcianeckim, w gminie Wieleń, leżące na terenie Kotlinie Gorzowskiej, leżące na terenie Puszczy Noteckiej w pobliżu Miałów (na wschód od wsi). 
Jezioro jest częścią łańcucha jezior mialskich - od strony zachodniej połączone kanałem z Jeziorem Wielkim a od wschodniej z jeziorem Książe.
Dane morfometryczne.
Powierzchnia zwierciadła wody według różnych źródeł wynosi od 6,0 ha do 12,00 ha.
Zwierciadło wody położone jest na wysokości 50,8 m n.p.m.
Hydronimia.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) zbiornik ten klasyfikowany jest jako "zbiornik wodny (sztuczny)". W różnych publikacjach zbiornik ten nazywany jest "jeziorem".
Państwowy rejestr nazw geograficznych jako nazwę główną zestandaryzowaną podaje "Jezioro Małe". PRNG podaje dodatkowo nazwę oboczną tego zbiornika: "Szczerki".
Przypisy.
&lt;references &gt;
&lt;/references &gt;

</doc>
<doc id="5434909" url="https://pl.wikipedia.org/wiki?curid=5434909" title="Jezioro Małe (gmina Wieleń)">
Jezioro Małe (gmina Wieleń)



</doc>
<doc id="5434913" url="https://pl.wikipedia.org/wiki?curid=5434913" title="Hemistropharia">
Hemistropharia

Hemistropharia Jacobsson &amp; E. Larss. – rodzaj grzybów z rzędu pieczarkowców ("Agaricales").
Charakterystyka.
Jest to niedawno utworzony nowy rodzaj, do którego włączono dwa gatunki, wcześniej zaliczane do rodzaju "Stropharia" lub "Pholiota". Obydwa gatunki "Hemistropharia" to grzyby saprotroficzne powodujące rozkład drewna. W przeciwieństwie do "Pholiota", "Hemistropharia" nie mają chryzocystyd.

</doc>
<doc id="5434918" url="https://pl.wikipedia.org/wiki?curid=5434918" title="Iliana Rupert">
Iliana Rupert

Iliana Rupert (ur. 12 lipca 2001 w Sèvres) – francuska koszykarka, występująca na pozycji środkowej, reprezentantka kraju, medalistka olimpijska oraz mistrzostw Europy, obecnie zawodniczka Virtusu Segafredo Bolonia, a w okresie letnim Atlanty Dream.

</doc>
<doc id="5434920" url="https://pl.wikipedia.org/wiki?curid=5434920" title="Copenhagenize Indeks">
Copenhagenize Indeks

Copenhagenize Indeks – ranking prowadzony przez duńską "firmę Copenhagenize Design Company," która przyznaje miastom oceny za ich wysiłki na rzecz ustanowienia roweru jako środka transportu. Miasta liczące ponad 600 000 mieszkańców są oceniane co dwa lata na podstawie 13 kryteriów. Indeks daje przegląd globalnego rozwoju w zakresie jazdy na rowerze miejskim.
Historia.
Zgodnie z sugestią duńskiego architekta Jana Gehla niektóre ulice w Kopenhadze zostały zamknięte dla ruchu od 1962 roku, co zapoczątkowało ciągłą przemianę w "miasto dla ludzi". Jego książka o tym samym tytule została przetłumaczona w 2015 roku. Architekci i urbaniści masowo napływając do Kopenhagi oraz firmy konsultingowe, takie jak "Copenhagenize Design Company," wyspecjalizowały się w propagowaniu tej koncepcji.
Jan Gehl jest bardzo stanowczy w swoich pomysłach i przekonuje, że urbanistyka ostatnich pięćdziesięciu lat kosztowałaby życie dziesiątki tysięcy ludzi, ponieważ była nastawiona na ruch zmotoryzowany i utrzymywała ludzi w stanie permanentnego bezruchu. Badania wskazują, że każdy kilometr przejechany rowerem przyniósłby gospodarce 23 eurocenty, a każdy kilometr przejechany samochodem kosztowałby ogół społeczeństwa 16 eurocentów.
Mikael Colville-Andersen ukuł termin "Copenhagenize" we współczesnym znaczeniu. W 2006 założył fotobloga, a w 2009 założył agencję "Copenhagenize Design", która doradza miastom i rządom w zakresie promocji komunikacji rowerowej.
Procedura oceny.
Za każde z 13 kryteriów oceny przyznawane są punkty od 0 do 4. Ponadto kolejne 12 punktów można przyznać za specjalne wyniki lub plany. W przeciwieństwie do niemieckiego testu klimatu rowerowego , indeks kopenhaski uwzględnia również programy planowania miejskiego. Dlatego indeks jest również uważany bardziej za ranking dla urbanistów, a mniej za rekomendację dla rowerzystów. Z tego powodu indeks kopenhaski, w którym Berlin zajął 5. miejsce w 2011 r., nie może być porównywany z testem klimatu rowerowego, w którym Berlin zajął dopiero 30. miejsce na 39 dużych niemieckich miast w 2014 r.
Początkowo w 2011 r. oceniano 80 miast, w porównaniu do 150 w 2013 r. W 2015 r. indeks obejmował 122 miasta liczące ponad 600 tys. mieszkańców.

</doc>
<doc id="5434921" url="https://pl.wikipedia.org/wiki?curid=5434921" title="Maria Lewandowska">
Maria Lewandowska



</doc>
<doc id="5434930" url="https://pl.wikipedia.org/wiki?curid=5434930" title="Sieliszcze (sielsowiet Stepańki)">
Sieliszcze (sielsowiet Stepańki)

Sieliszcze (, "Sieliszczy"; , "Sieliszczi") – wieś na Białorusi, w obwodzie brzeskim, w rejonie żabineckim, w sielsowiecie Stepańki.
Historia.
W dwudziestoleciu międzywojennym leżały w Polsce, w województwie poleskim, w powiecie kobryńskim, do 18 kwietnia 1928 w gminie Siechnowicze, następnie w gminie Żabinka. W 1921 miejscowość liczyła 66 mieszkańców, zamieszkałych w 14 budynkach, wyłącznie Polaków wyznania prawosławnego.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5434931" url="https://pl.wikipedia.org/wiki?curid=5434931" title="Diecezja Metz">
Diecezja Metz



</doc>
<doc id="5434934" url="https://pl.wikipedia.org/wiki?curid=5434934" title="CUK Anioły Toruń">
CUK Anioły Toruń



</doc>
<doc id="5434935" url="https://pl.wikipedia.org/wiki?curid=5434935" title="Chmielówka (rejon żabinecki)">
Chmielówka (rejon żabinecki)

Chmielówka (, "Chmialouka"; , "Chmielowka") – wieś na Białorusi, w obwodzie brzeskim, w rejonie żabineckim, w sielsowiecie Stepańki.
Historia.
W dwudziestoleciu międzywojennym kolonia leżąca w Polsce, w województwie poleskim, w powiecie brzeskim, w gminie Turna. W 1921 miejscowość liczyła 18 mieszkańców, zamieszkałych w 6 budynkach, w tym 16 Rusinów i 2 Białorusinów. Wszyscy mieszkańcy byli wyznania prawosławnego.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5434936" url="https://pl.wikipedia.org/wiki?curid=5434936" title="Lena Häcki">
Lena Häcki



</doc>
<doc id="5434937" url="https://pl.wikipedia.org/wiki?curid=5434937" title="Puchar Świata w biathlonie 2022/2023 – Nové Město na Moravě">
Puchar Świata w biathlonie 2022/2023 – Nové Město na Moravě

Zawody Pucharu Świata w biathlonie w Novym Měscie w dniach 2–5 marca 2023 były siódmymi w sezonie 2022/2023 w tej dyscyplinie sportu. Rywalizacja odbywała się w sprincie, biegu pościgowym, sztafecie mieszanej i pojedynczej sztafecie mieszanej.

</doc>
<doc id="5434938" url="https://pl.wikipedia.org/wiki?curid=5434938" title="Copenhagenize">
Copenhagenize

Copenhagenize / Kopenhagizacja – strategia projektowania, w której planowanie urbanistyczne skupia się na uczynieniu miasta bardziej dostępnym i przyjaznym dla rowerzystów i pieszych oraz mniej zależnym od samochodu. Termin ten został spopularyzowany przez duńskiego konsultanta urbanistycznego Jana Gehla który odegrał kluczową rolę w promowaniu i wdrażaniu polityki w Kopenhadze.
Od ponad 40 lat Gehl systematycznie bada przestrzenie publiczne, aby zobaczyć, jak naprawdę działają, wykorzystując Strøget i Kopenhagę jako laboratorium do swoich badań. Doradzał miastom na całym świecie, w tym Melbourne, Londynowi i Nowemu Jorkowi, jak poprawić jakość życia miejskiego – jak to ujął, jak „Kopenhagę” ich miast.
Niezależnie od Gehla, duński konsultant urbanistyczny Mikael Colville-Andersen ukuł i spopularyzował wyrażenie w tym znaczeniu dla szerszej publiczności, począwszy od 2007 roku "od bloga Copenhagenize.com", który podkreśla, w jaki sposób rower może być ważnym narzędziem w tworzeniu miast przyjaznych do życia. Od tego czasu termin ten rozprzestrzenił się na Wielką Brytanię, Europę i inne miejsca na świecie.

</doc>
<doc id="5434956" url="https://pl.wikipedia.org/wiki?curid=5434956" title="Puchar Świata w biathlonie 2022/2023 – Östersund">
Puchar Świata w biathlonie 2022/2023 – Östersund

Zawody Pucharu Świata w biathlonie w Östersund były ósmymi w sezonie 2022/2023 w tej dyscyplinie sportu. Konkurencje rozegrane zostały w dniach 9 – 12 marca 2023. Rywalizacja odbywała się w biegu indywidualnym, sztafecie oraz biegu masowym.

</doc>
<doc id="5434964" url="https://pl.wikipedia.org/wiki?curid=5434964" title="Puchar Świata w biathlonie 2022/2023 – Oslo">
Puchar Świata w biathlonie 2022/2023 – Oslo

Zawody Pucharu Świata w biathlonie w Oslo były dziewiątymi i ostatnimi w sezonie 2022/2023 w tej dyscyplinie sportu. Konkurencje rozgrywane były w dniach 16–19 marca 2023. Rywalizacja odbywała się w sprincie, biegu pościgowym oraz biegu masowym.

</doc>
<doc id="5434975" url="https://pl.wikipedia.org/wiki?curid=5434975" title="Mirra Andreeva">
Mirra Andreeva



</doc>
<doc id="5434978" url="https://pl.wikipedia.org/wiki?curid=5434978" title="Uhłuwatka">
Uhłuwatka

Uhłuwatka () – wieś na Ukrainie, w obwodzie czerkaskim, w rejonie humańskim, w hromadzie Chrystyniwka. W 2001 liczyła 791 mieszkańców, spośród których 776 wskazało jako ojczysty język ukraiński, a 15 rosyjski.

</doc>
<doc id="5434980" url="https://pl.wikipedia.org/wiki?curid=5434980" title="Anna Kołodziejczak">
Anna Kołodziejczak

Anna Karolina Kołodziejczak (zm. 25 lutego 2023) – polska geograf, specjalistka w zakresie geografii rolnictwa.
W 1986 roku ukończyła studia ekonomiczne na Akademii Ekonomicznej w Poznaniu, pisząc pracę pod kierunkiem Edmunda Kurtysa. Równocześnie studiowała geografię, którą ukończyła w 1987 roku. Stopień doktora nauk o ziemii otrzymała 10 listopada 1998 roku za pracę "Struktura przestrzenna upraw i produkcji ziemniaka w Polsce w latach 1988-1993", której promotorem był Benicjusz Głębocki. Tytuł doktora habilitowanego otrzymała 17 maja 2011 roku za pracę "Modele rolnictwa a zróżnicowanie przestrzenne sposobów gospodarowania w rolnictwie polskim".
W latach 2012-2023 była kierownikiem Zakładu Geografii Rolnictwa i Wsi (do 2019 Zakład Gospodarki Żywnościowej i Wsi) na Wydziale Geografii Społeczno-Ekonomicznej i Gospodarki Przestrzennej Uniwersytetu im. Adama Mickiewicza w Poznaniu. Od 2015 roku członek Zespołu Zadaniowego ds. Obszarów Wiejskich KPZK PAN.
Członek Polskiego Towarzystwa Geograficznego.
Była promotorką dwóch prac doktorskich - Roberta Hoffmana i Bartosza Wojtyry, oraz recenzentką dwóch kolejnych - Anny Tkaczyk oraz Konrada Czapiewskiego.
Pogrzeb odbył się 2 marca 2023 na Cmentarzu Junikowskim w Poznaniu.

</doc>
<doc id="5434981" url="https://pl.wikipedia.org/wiki?curid=5434981" title="Orszaneć">
Orszaneć

Orszaneć () – osiedle na Ukrainie, w obwodzie czerkaskim, w rejonie czerkaskim, w hromadzie Czerkasy. W 2001 liczyło 795 mieszkańców, spośród których 660 wskazało jako ojczysty język ukraiński, 119 rosyjski, 1 mołdawski, 1 bułgarski, 6 białoruski, 2 inny, a 6 osób się nie zadeklarowało.

</doc>
<doc id="5434989" url="https://pl.wikipedia.org/wiki?curid=5434989" title="Szewczenkowe (obwód czerkaski)">
Szewczenkowe (obwód czerkaski)

Szewczenkowe () – wieś na Ukrainie, w obwodzie czerkaskim, w rejonie zwinogródzkim, siedziba hromady. W 2001 liczyła 2802 mieszkańców, spośród których 2786 wskazało jako ojczysty język ukraiński, 14 rosyjski, 1 białoruski, a 1 ormiański.

</doc>
<doc id="5434991" url="https://pl.wikipedia.org/wiki?curid=5434991" title="Wawrzyniec Komorowski">
Wawrzyniec Komorowski

Wawrzyniec Komorowski herbu Korczak (zm. 1550) – starosta oświęcimski, sekretarz królewski, właściciel państwa żywieckiego 
Był synem Jana Komorowskiego, miał brata Jana. Sprawował urząd sekretarza królewskiego w latach 1547–1550. Zdaniem Zofii Rączki był sekretarzem Zygmunta Starego. 
Wraz z bratem współrządził państwem żywieckim po śmierci ojca w 1511. Wspólnie z bratem Janem uposażył szpital dla ubogich w Żywcu, ofiarowany wcześniej przez Marcina Hałamę. W 1518 bracia uzyskali dla miasta prawo do organizacji dwu jarmarków. W 1537 wystawili miastu przywilej na wytwarzanie słodu, warzenie i wyszynk, ograniczając jednocześnie prawa i wolności w tym zakresie mieszkańców okolicznych osad. Wawrzyniec współfinansował remonty, rozbudowę i wyposażenie żywieckiego kościoła parafialnego. Z czasów rządów braci Komorowskich zachował się pierwszy żywiecki statut cechowy. W 1545 powiększyli terytorium swojego posiadania o Ślemień, a w 1549 o Krzeszów. W 1548 bracia podarowali miastu swój prywatny browar. Wawrzyniec zmarł w 1550, prawdopodobnie nie pozostawiając potomstwa 

</doc>
<doc id="5434993" url="https://pl.wikipedia.org/wiki?curid=5434993" title="Coffi Roger Anoumou">
Coffi Roger Anoumou

Coffi Roger Anoumou (ur. 30 lipca 1972 w Dogbo-Tota) – beniński duchowny katolicki, biskup Lokossy (nominat).
Życiorys.
Święcenia kapłańskie otrzymał 27 grudnia 2003 i został inkardynowany do diecezji Lokossa. Pracował głównie w seminariach duchownych w Parakou i w Djimè. W 2021 został rektorem uczelni w Djimè.
4 marca 2023 papież Franciszek mianował go ordynariuszem diecezji Lokossa.

</doc>
<doc id="5434995" url="https://pl.wikipedia.org/wiki?curid=5434995" title="Dmytriwka (rejon izmailski)">
Dmytriwka (rejon izmailski)

Dmytriwka () – wieś na Ukrainie, w obwodzie odeskim, w rejonie izmailskim, w hromadzie Kilia. Miejscowość etnicznie mołdawska.
W 2001 liczyła 3144 mieszkańców, spośród których 74 wskazało jako ojczysty język ukraiński, 49 rosyjski, 2901 mołdawski, 40 rumuński, 12 bułgarski, 1 białoruski, 4 gagauski, 35 romski, 1 słowacki, a 27 inny.

</doc>
<doc id="5434996" url="https://pl.wikipedia.org/wiki?curid=5434996" title="Łysohirka (obwód odeski)">
Łysohirka (obwód odeski)

Łysohirka () – wieś na Ukrainie, w obwodzie odeskim, w rejonie podolskim, w hromadzie Kodyma. W 2001 liczyła 930 mieszkańców, spośród których 885 wskazało jako ojczysty język ukraiński, 43 rosyjski, a 2 mołdawski.

</doc>
<doc id="5434998" url="https://pl.wikipedia.org/wiki?curid=5434998" title="Ruda (rada wsi Podniestrzany)">
Ruda (rada wsi Podniestrzany)



</doc>
<doc id="5435000" url="https://pl.wikipedia.org/wiki?curid=5435000" title="Osyczky (obwód odeski)">
Osyczky (obwód odeski)

Osyczky () – wieś na Ukrainie, w obwodzie odeskim, w rejonie podolskim, w hromadzie Sawrań. W 2001 liczyła 2531 mieszkańców, spośród których 2494 wskazało jako ojczysty język ukraiński, 29 rosyjski, 2 mołdawski, 5 ormiański, a 1 inny.

</doc>
<doc id="5435002" url="https://pl.wikipedia.org/wiki?curid=5435002" title="Ułus changałaski">
Ułus changałaski

Ułus changałaski (ros. Хангаласский улус, jakut. "Хаҥалас улууhа) - ułus znajdujący w centralno-południowej części Jakucji w Rosji."
Geografia.
Ułus changałaski znajduje się w centralno-południowej części Jakucji. Administracyjnym centrum Ułusu changałaskiego jest Pokrowsk. Jest jednym z najmniejszych ułusów w Jakucji. Na terenie ułusu znajduje się 29 osad ludzkich.
Historia.
Na terenie ułusu znajdują się pozostałości po paleolitycznych osadach (z przed ponad 200 000 lat.)
W XIX wieku ułus był miejscem zsyłki więźniów politycznych.
W 1930 roku ustanowiono Zachodnio-Changałaski rejon który w 1992 roku przekształcił się w Ułus changałaski.
Herb ułusu został ustalony i zatwierdzony 17 czerwca 2005 roku, a flaga 28 listopada 2019 roku.
Demografia.
W 2021 roku w ułusie changałaskim żyło 34 638 osób.

</doc>
<doc id="5435004" url="https://pl.wikipedia.org/wiki?curid=5435004" title="Ruda Wróblaczyńska">
Ruda Wróblaczyńska



</doc>
<doc id="5435005" url="https://pl.wikipedia.org/wiki?curid=5435005" title="Francuska Park">
Francuska Park

Francuska Park (również ATAL Francuska Park) – osiedle mieszkaniowe w Katowicach, położone w rejonie ulic Francuskiej, Lotnisko i Szybowcowej, w dzielnicy Osiedle Paderewskiego-Muchowiec, w sąsiedztwie muchowieckiego lotniska. Inwestorem osiedla była cieszyńska spółka akcyjna ATAL, a w ramach pierwszych pięciu etapów realizowanych w latach 2013–2019 powstało łącznie 881 mieszkań. Osiedle zaprojektował katowicki architekt Wojciech Wojciechowski.
Historia.
W maju 2011 roku spółka Francuska Park z siedzibą w Łaziskach Górnych uzyskała pozwolenie na budowę osiedla mieszkaniowego wielorodzinnego w rejonie ulicy Francuskiej w Katowicach. Inwestor ten założył dziennik budowy i rozpoczął inwestycję, lecz w marcu 2012 roku wycofał się z budowy osiedla bez podania przyczyny tej decyzji.
W maju 2013 roku nowym inwestorem osiedla została cieszyńska spółka akcyjna ATAL. Firma ta kupiła wówczas grunt przy ulicy Francuskiej wraz z projektem budowlanym architekta Wojciecha Wojciechowskiego, a także przeniesiono na tą firmę pozwolenie na budowę. Jeszcze tego samego miesiąca nowy inwestor rozpoczął realizację osiedla Francuska Park. Wówczas przewidziano do realizacji 9 budynków w ramach trzech etapów realizacji, z czego w I etapie 3 budynki, po czym w późniejszym okresie zwiększono ich liczbę do dwunastu z łącznie 881 mieszkaniami.
12 września 2013 roku oficjalnie ruszyła sprzedaż mieszkań na nowo powstającym osiedlu w ramach I etapu. Wówczas na placu budowy zebrali się m.in. prezes spółki ATAL Zbigniew Juroszek, wiceprezydent Katowic Marcin Krupa i architekt Wojciech Wojciechowski. Podczas tego wydarzenia zaprezentowano nową inwestycję, a także odbyła się debata na temat potencjału lokalnego rynku nieruchomości i preferencji zakupowych mieszkańców Katowic. W dniu 5 maja 2015 roku I etap osiedla uzyskał pozwolenie na użytkowanie (budynki 1, 2 i 3). Łącznie powstało 235 mieszkań, a do 19 maja 2015 roku 94 z nich znalazło nabywców.
Spółka ATAL 23 lutego 2015 roku rozpoczęła sprzedaż mieszkań w ramach II etapu inwestycji, którego planowano wówczas oddać do użytku pod koniec 2015 roku. Pozwolenie na użytkowanie budynków zrealizowanych w ramach II etapu realizacji osiedla (budynki 7, 8 i 9) inwestor uzyskał 23 lutego 2016 roku, a wraz z otrzymaniem pozwolenia inwestor rozpoczął wydawanie mieszkań. Do 15 marca tego samego roku spośród wszystkich lokali I i II etapu 204 z nich było wolnych.
W dniu 25 kwietnia 2016 roku ATAL uruchomił sprzedaż mieszkań na III etapie realizacji osiedla Francuska Park. Realizację tego etapu przewidziano wówczas na IV kwartał tego samego roku. 21 grudnia 2016 roku etap ten uzyskał pozwolenie na użytkowanie (budynki 4, 5 i 6).
W połowie czerwca 2016 roku spółka ATAL uzyskała pozwolenie na budowę budynku w ramach IV etapu osiedla, zaś 6 września 2016 roku rozpoczęła się sprzedaż mieszkań w ramach tego etapu. W lipcu 2017 roku budynek nr 10 zrealizowany w ramach IV etapu zyskał pozwolenie na użytkowanie.
W międzyczasie, w 2016 roku zrealizowano nową drogę pomiędzy autostradą A4 a lotniskiem Katowice-Muchowiec, będąca przedłużeniem ulicy Szybowcowej. Droga ta została zrealizowana m.in. także jako alternatywa trasa dla mieszkańców osiedla Francuska Park. Prace budowlane rozpoczęto w lipcu, a ich zakończenie zaplanowano wówczas na koniec października tego samego roku. W marcu 2017 roku miasto Katowice ogłosiło zamiar budowy drogi dla rowerów ciągnącej się wzdłuż ulicy Lotnisko, łącząc ulicę Francuską z ulicą K. Pułaskiego, umożliwiając dojazd rowerem m.in. do osiedla Francuska Park. Drogę tę zrealizowano do początku 2021 roku.
W dniu 18 maja 2017 roku rozpoczęła się sprzedaż mieszkań w ramach V etapie inwestycji. W marcu 2019 roku budynki zrealizowane w ramach etapu V (nr 11 i 12) zyskały pozwolenie na użytkowanie, zaś do lipca tego samego roku niemal wszystkie lokale na osiedlu zostały sprzedane. W ramach pierwszych pięciu etapów osiedla Francuska Park powstało łącznie 881 mieszkań i 15 lokali handlowo-usługowych.
Na początku 2021 roku ATAL wprowadził do sprzedaży mieszkania w ramach VI etapu rozbudowy osiedla Francuska Park. Budynek ten zaplanowano w rejonie ulicy Szybowcowej. Zakończenie prac budowanych dla etapu VI osiedla zaplanowano na IV kwartał 2022 roku, a pozwolenie na użytkowanie na I kwartał 2023 roku, zaś zakończenie prac budowanych dla etapu VII osiedla zaplanowano na II kwartał 2023 roku, a pozwolenie na użytkowanie na II kwartał 2024 roku.
Charakterystyka.
Francuska Park to wielorodzinne osiedle mieszkaniowe, położone w rejonie ulic Francuskiej, Lotnisko i Szybowcowej Katowicach, w dzielnicy Osiedle Paderewskiego-Muchowiec. Jest ono położone w sąsiedztwie lotniska Katowice-Muchowiec, zaś nieopodal znajduje się Katowicki Parku Leśny, Dolina Trzech Stawów i Centrum Handlowe 3 Stawy.
Osiedle zostało zaprojektowane przez architekta Wojciecha Wojciechowskiego, zaś inwestorem osiedla była cieszyńska spółka akcyjna ATAL.
Jest to osiedle ogrodzone, monitorowane i dostosowane do potrzeb osób niepełnosprawnych. Pierwsze pięć etapów osiedla tworzy łącznie 12 budynków o kaskadowym układzie, mających od czterech do ośmiu pięter z kondygnacją podziemną, stanowiskami garażowymi i komórkami lokatorskimi. Budynki te wyposażono w windy osobowe. W ramach pierwszych pięciu etapów powstało łącznie 881 mieszkań, 15 lokali handlowo-usługowych i 977 miejsc garażowych na powierzchni blisko 4,1 ha. Przestrzenie pomiędzy budynkami osiedla wypełniają tereny zielone wraz z miejscami rekreacji oraz placem zabaw.
W ramach pięciu pierwszych etapów osiedla zrealizowano następujące budynki:
W ramach realizacji VI i VII etapu osiedla zaplanowano budowę dwóch budynków na planie litery „U”, z lokalami mieszkalnymi i usługowymi. Etap VI obejmuje dziewięciokondygnacyjny budynek o układzie kaskadowym z 178 mieszkaniami o powierzchniach 38–147 m², zaś etap VII to jedenastokondygnacyjny budynek także o układzie tarasowym z 322 mieszkaniami o metrażach 25–149 m², w tym dwupoziomowe apartamenty na 9. piętrze.
Na początku marca 2023 roku na osiedlu działały lokale handlowo-usługowe, m.in. sklep Żabka (ul. Francuska 104, lokal U3), kawiarnia (ul. Francuska 106), firma consultingowa (ul. Francuska 102, lokal U2) czy gabinet ortodontyczny (ul. Francuska 102, lokal U3). Część lokali mieszkalnych na osiedlu przeznaczono także pod najem.
Wierni rzymskokatoliccy z osiedla Francuska Park przynależą do parafii katedralnej Chrystusa Króla w Katowicach.

</doc>
<doc id="5435037" url="https://pl.wikipedia.org/wiki?curid=5435037" title="Łuskwiak karbowany">
Łuskwiak karbowany

Łuskwiak karbowany ("Hemistropharia albocrenulata" (Peck) Jacobsson &amp; E. Larss.) – gatunek grzybów należący do rodziny pierścieniakowatych ("Strophariaceae").
Systematyka i nazewnictwo.
Pozycja w klasyfikacji według Index Fungorum: "Hemistropharia, Tubariaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1873 roku Charles Horton Peck, nadając mu nazwę "Agaricus albocrenulatus". Obecną, uznaną przez Index Fungorum nazwę nadał mu w 2007 r. E. Larssen.
Ma 11 synonimów. Niektóre z nich:
W 1983 r. Barbara Gumińska i Władysław Wojewoda podali polską nazwę pierścieniak karbowany, w 2003 r. W. Wojewoda zarekomendował nazwę łuskwiak karbowany. Obydwie są niespójne z aktualną nazwą naukową.
Morfologia.
Średnica 2,5–12 cm, u młodych osobników wypukły do szerokostożkowego, potem rozszerzający się do tępo garbkowanego lub prawie płaskiego. Brzeg nieprążkowany i często z resztkami osłony. Powierzchnia kleista do lepkiej, po wyschnięciu błyszcząca, pomarańczowa do głęboko żelazistej i nawet ciemnowinnobrązowa z brązowymi, włóknistymi łuskami będącymi pozostałością osłony. Łuski te po wyschnięciu bledną.
Przyrośnięte do zbiegających lub wyciętych ząbkiem, czasami zaokrąglone, gęste, bardzo szerokie, początkowo białawe, potem przechodzące w szarawe i rdzawo-umbrowe. Ostrza ząbkowane i oprószone białymi grudkami
Wysokość 3–15 cm, grubość 0,5–1,5 cm, mniej więcej cylindryczny, włóknisty, początkowo pełny, potem pusty, przy podstawie ciemnobrązowy, w górnej części szarawy, pokryty z brązowymi łuskami aż do pierścienia, wierzchołek oprószony.
Gruby, blady, bez wyraźnego zapachu i smaku.
Podstawki 4-zarodnikowe, 30–36 × 7–9 μm, wąsko maczugowate, w KOH szkliste, w odczynniku Melzera bladożółtawe. Pleurocystyd brak. Cheilocystydy liczne, 43–75 × 4–9 μm, cylindryczne z pogiętymi, czasami główkowatymi szypułkami, cienkościenne, gładkie z jednorodną zawartością. Kaulocystydy podobne, ale o długości do 100 μm lub więcej, z zawartością w KOH żółtawą i jednorodną. Zarodniki 10–18 × 5,5–8,5 μm, gładkie, o ścianach grubości 1–1,5 μm (w stanie dojrzałym), w widoku z przodu prawie wrzecionowate, z profilu mniej więcej nierównoboczne, w KOH ciemno cynamonowe. Trama blaszek zbudowana z niemal równoległych, bardzo wydłużonych i szerokich (5–12 μm), cienkościennych, gładkich i szklistych w KOH strzępek. Subhymenium zbudowane z wąskich, szklistych, cienkościennych strzępek w galaretowatej substancji. Skórka kapelusza ma grubość do 200 μm i zbudowana jest ze szklistych do żółtawych, wąskich, galaretowatych i splątanych strzępek. Wszystkie strzępki nieamyloidalne. Sprzążki obecne.
Występowanie i siedlisko.
Występuje w Ameryce Północnej, Europie i Azji. W. Wojewoda w 2003 r. przytoczył 7 stanowisk w Polsce, nowsze stanowiska podano także w późniejszym piśmiennictwie naukowym. Wiele aktualnych stanowisk podaje internetowy atlas grzybów. Znajduje się na "Czerwonej liście roślin i grzybów Polski". Ma status E – gatunek wymierający, którego przeżycie jest mało prawdopodobne, jeśli nadal będą działać czynniki zagrożenia.
Saprotrof występujący w lasach liściastych i mieszanych. Rozwija się na martwym drewnie, zwłaszcza jodły, buka i topoli.

</doc>
<doc id="5435044" url="https://pl.wikipedia.org/wiki?curid=5435044" title="Annemarie Bostroem">
Annemarie Bostroem

Annemarie Bostroem (Bostroem-Hinze, ur. 24 maja 1922 w Lipsku, zm. 9 września 2015 w Berlinie) – niemiecka poetka, dramatopisarka i autorka tekstów. Jej ostatnim miejscem zamieszkania była berlińska dzielnica Prenzlauer Berg.
Życiorys.
Annemarie Bostroem urodziła się w rodzinie lekarzy w Lipsku. Uczęszczała do szkół w Monachium i Królewcu, w czasie II wojny światowej studiowała teatrologię i germanistykę w Lipsku, Berlinie i Wiedniu. Od 1944 do śmierci w 2015 mieszkała w Berlinie. Od 1946 do 1954 Bostroem była współpracowniczką wydawnictwa Aufbau-Bühnenvertriebs, dla którego pisała wiersze i sztuki teatralne. Szczególną reputację zyskała jako poetka (przekłady z różnych języków oparte na wersjach interlinearnych w ok. 95 antologiach i wydaniach indywidualnych, ok. 100 000 wersów wierszy).
Jej pierwszym tomikiem poezji był "Terzinen des Herzens" (1947), ale został odrzucony ideologicznie w sowieckiej strefie okupacyjnej NRD, a wydanie z "Wydawnictwa Insel" ocenzurowano w 1975 roku. Niemniej jednak książka odniosła sukces w NRD: sprzedano około 100 000 egzemplarzy. Bostroem była zamężna z Friedrichem Eisenlohrem (1889–1954), dziennikarzem, dramaturgiem, pisarzem i wydawcą. W 1957 roku wyszła za mąż za aktora Heinza Hinze, z którym miała dwoje dzieci. Heinz Hinze wprowadził również córkę do małżeństwa.
Przyjaźniła się z ceramiczką i rzeźbiarką, Hedwigą Symanzik z Królewca – prace artystki stały w gabinecie Annemarie Bostroem.
Zmarła w Berlinie 9 września 2015 r.
Utwory (wybór).
Źródło

</doc>
<doc id="5435045" url="https://pl.wikipedia.org/wiki?curid=5435045" title="Sielsowiet Stepańki">
Sielsowiet Stepańki

Sielsowiet Stepańki (, "Sciapankauski sielsawiet"; ) – sielsowiet na Białorusi, w obwodzie brzeskim, w rejonie żabineckim, z siedzibą w Stepańkach.
Demografia.
Według spisu z 2009 sielsowiet Stepańki zamieszkiwało 1185 osób, w tym 991 Białorusinów (83,63%), 110 Ukraińców (9,28%), 62 Rosjan (5,23%), 5 Rumunów (0,42%), 4 Polaków (0,34%), 4 Niemców (0,34%), 8 osób innych narodowości i 1 osoba, która nie podała żadnej narodowości.
1 stycznia 2023 sielsowiet Stepańki zamieszkiwało 852 osób, mieszkających w 435 gospodarstwach domowych. Największymi miejscowościami są Stepańki (232 mieszkańców) i Orepicze (191 mieszkańców). Liczba mieszkańców każdej z pozostałych wsi nie przekracza 81 osób.
Geografia i transport.
Sielsowiet położony jest w północnej części rejonu żabineckiego.
Przez sielsowiet przebiegają drogi republikańskie R7 i R85.

</doc>
<doc id="5435048" url="https://pl.wikipedia.org/wiki?curid=5435048" title="Prymorśke (hromada Łyman)">
Prymorśke (hromada Łyman)

Prymorśke () – wieś na Ukrainie, w obwodzie odeskim, w rejonie białogrodzkim, w hromadzie Łyman. W 2001 liczyła 1841 mieszkańców, spośród których 1746 wskazało jako ojczysty język ukraiński, 64 rosyjski, 12 mołdawski, 15 bułgarski, 3 białoruski, a 1 gagauski.

</doc>
<doc id="5435053" url="https://pl.wikipedia.org/wiki?curid=5435053" title="Piotr Wawrzynek">
Piotr Wawrzynek

Piotr Wawrzynek (ur. 25 kwietnia 1970 we Wrocławiu) – polski duchowny rzymskokatolicki, biskup pomocniczy legnicki ("nominat").
Życiorys.
Urodził się 25 kwietnia 1970 we Wrocławiu. W latach 1985–1989 kształcił się w V Liceum Ogólnokształcącym we Wrocławiu, które ukończył egzaminem dojrzałości. W latach 1989–1995 odbył studia filozoficzno-teologiczne w Metropolitalnym Wyższym Seminarium Duchownym we Wrocławiu. W 1995 uzyskał magisterium z teologii. Święcenia prezbiteratu przyjął 27 maja 1995 w archikatedrze św. Jana Chrzciciela we Wrocławiu i został inkardynowany do archidiecezji wrocławskiej. W 2010 uzyskał licencjat z teologii na Papieskim Wydziale Teologicznym we Wrocławiu.
W latach 1995–1997 pracował jako wikariusz w parafii św. Marii Magdaleny w Ścinawce, a w latach 1997–2003 w parafii św. Rodziny we Wrocławiu. W latach 2003–2017 był diecezjalnym duszpasterzem młodzieży, równocześnie w latach 2003–2010 pełnił funkcję duszpasterza akademickiego w CODA „Maciejówka” we Wrocławiu. W latach 2010–2015 sprawował posługę duszpasterską w parafii NMP na Piasku we Wrocławiu, jednocześnie pełnił funkcję rektora kościoła Świętych Apostołów Piotra i Pawła we Wrocławiu. Był także dyrektorem Centrum Duszpasterstwa Archidiecezji Wrocławskiej. W latach 2017–2021 sprawował funkcję administratora parafii św. Jadwigi Śląskiej we Wrocławiu, a w 2021 został proboszczem tej parafii. W 2021 objął funkcję dziekana dekanatu Wrocław-Zachód.
4 marca 2023 papież Franciszek mianował go biskupem pomocniczym diecezji legnickiej ze stolicą tytularną Rusuccuru. Święcenia biskupie ma przyjąć 15 kwietnia 2023 w katedrze Świętych Apostołów Piotra i Pawła w Legnicy. Głównym konsekratorem będzie Józef Kupny, arcybiskup metropolita wrocławski, a współkonsekratorami Andrzej Siemieniewski, biskup diecezjalny legnicki, i Grzegorz Ryś, arcybiskup metropolita łódzki.

</doc>
<doc id="5435054" url="https://pl.wikipedia.org/wiki?curid=5435054" title="Abderahim Benkajjane">
Abderahim Benkajjane

Abderahim Benkajjane (ur. 19 czerwca 1985) – marokański piłkarz, grający jako obrońca. Od 2017 roku wolny zawodnik.
Klub.
US Raon-l'Étape.
Zaczynał karierę we francuskim US Raon-l'Étape.
W sezonie 2006/2007 zagrał 22 mecze i strzelił jednego gola w trzeciej lidze francuskiej.
2008–2009.
1 czerwca 2008 roku przeniósł się do SC Feignies. 1 lipca 2008 roku przeniósł się do Kawkabu Marrakesz.
Wydad Casablanca.
1 lipca 2009 roku został zawodnikiem Wydadu Casablanca.
W sezonie 2011/2012 (pierwszym w bazie Transfermarkt) zagrał 4 mecze.
W sezonie 2012/2013 rozegrał 5 spotkań.
Khaitan SC.
1 lipca 2013 roku został zawodnikiem Khaitan SC.
Maghreb Fez.
31 sierpnia 2014 roku powrócił do kraju, podpisując kontrakt z Maghrebem Fez. W tym zespole zadebiutował 26 października 2014 roku w meczu przeciwko Renaissance Berkane (1:1). Zagrał cały mecz. Pierwszego gola strzelił 22 marca 2015 roku w meczu przeciwko Raja Casablanca (wygrana 2:1). Do siatki trafił w 12. minucie. Łącznie zagrał 30 meczów.
Chabab Atlas Khénifra.
1 lipca 2016 roku przeszedł do Chabab Atlas Khénifra. Zadebiutował tam 27 sierpnia 2016 roku w meczu przeciwko JS de Kasba Tadla (0:0). Zagrał całe spotkanie. Łącznie wystąpił w 5 meczach.
1 lipca 2017 roku odszedł z tego zespołu.

</doc>
<doc id="5435055" url="https://pl.wikipedia.org/wiki?curid=5435055" title="Jan Spytek Komorowski">
Jan Spytek Komorowski

Jan Spytek Komorowski herbu Korczak (zm. 4 grudnia 1585) – podczaszy królowej Katarzyny, właściciel państwa żywieckiego.
Był bratem Krzysztofa Komorowskiego. Miał cztery siostry: Zofię, Katarzynę, Annę i Magdalenę. Od 1551-1553 uczył się w szkole dla młodzieży szlacheckiej w Elblągu u Mikołaja Śmieszkowica. Pełnił funkcję podczaszego królowej Katarzyny, żony Zygmunta Augusta.
Po śmierci ojca, Jana Komorowskiego (1556 lub 1566) wraz z bratem współwładał na terytoriach państwa żywieckiego. Wraz z Krzysztofem, wbrew woli lokalnych mieszkańców, wytyczyli pierwszy na ziemiach żywieckich folwark (na terenie wsi Sporysz). Spytek jest uważany za głównego inicjatora renesansowej rozbudowy Starego Zamku w Żywcu w latach 60. i 70. XVI w. na podobieństwo Zamku Wawelskiego. Za rządów braci król Stefan Batory, który był dłużnikiem Komorowskich, wydał dla miasta Żywca przywilej organizacji trzech jarmarków oraz prawa składu (1579). W tym samym roku Spytek i Krzysztof wydali dla miasta przywilej wolnicy.
W 1572 ożenił się z Anną Walaszkówną (zm. 1580). Najprawdopodobniej nie miał dzieci. Zdaniem Hieronima Woźniaka przeznaczył prawie połowę swojego majątku na dary i uposażenia dla kościoła żywieckiego.

</doc>
<doc id="5435059" url="https://pl.wikipedia.org/wiki?curid=5435059" title="Dawny sąd grodzki w Brzostku">
Dawny sąd grodzki w Brzostku

Dawny sąd grodzki w Brzostku – neoklasycystyczny budynek przy ul. Rynek 14 w Brzostku. Wpisany jest do gminnej ewidencji zabytków gminy Brzostek.
Położenie.
Budynek usytuowany jest we wschodniej pierzei Rynku w Brzostku, zwrócony jest w jego stronę kalenicą. Otaczają go ul. Szkolna (od południa) oraz parking (od zachodu); od północy przylega do innego domu.
Historia.
Kamienica została wybudowana pod koniec XVIII w. lub na przełomie XVIII i XIX w., w miejscu, w którym dawniej prawdopodobnie umiejscowiony był drewniany dom mieszczański. Zapewne w 1879 r. rozbudowano ją: elewacje otrzymały neoklasycystyczny wygląd, nadbudowano drugą kondygnację, budynek przykryto gontowym dachem dwuspadowym.
Sąd znajdował się tu do 1944 r. Po II wojnie światowej w budowli mieściła się szkoła, a następnie Państwowy Urząd Podatkowy, Archiwum Gminnej Spółdzielni oraz Lecznica Zwierząt Hodowlanych. W latach 80. XX w. znajdowały się tu biura GS-u oraz sklepy.
W 2000 r. gmina sprzedała budynek, a nowy właściciel przeprowadził w 2002 r. remont. Przekształcono wówczas wnętrze obiektu oraz rozebrano przybudówkę przy południowo-wschodnim narożu.
Architektura.
Budynek jest dwukondygnacyjny i podpiwniczony. Skonstruowany został na planie wydłużonego prostokąta, którego bok południowy jest krótszy od północnego. Ściany zewnętrzne, w dolnej partii zbudowane z kamienia, a w górnej z czerwonej cegły ceramicznej, pokryte są gładkim tynkiem o ugrowej barwie. Ściany wewnętrzne wykonane są z pustaków oraz gipsu. Elewacje zdobią gzyms kordonowy, który przy elewacji wschodniej przechodzi w biały namalowany pas, gzymsy ścianki kolankowej oraz wyłożony płytkami cokół.
Dawne wnętrze z czterotraktowym układem pomieszczeń w znacznym stopniu uległo przekształceniom. Parter jest trzyosiowy, z sienią obejmującą trzy trakty oraz różnej wielkości pomieszczeniami, nakrytymi sklepieniami żaglastymi na gurtach. Posadzki w budowli pokryte są płytkami.
Dach budynku jest dwuspadowy, kryty blachą falistą na deskowaniu ażurowym. Więźba dachowa jest drewniana, konstrukcji kleszczowej.
Powierzchnia użytkowa obiektu wynosi ok. 216 m², kubatura liczy ok. 1728 m³. Kamienica wyposażona jest w instalacje: wodnokanalizacyjną, gazową i elektryczną.

</doc>
<doc id="5435060" url="https://pl.wikipedia.org/wiki?curid=5435060" title="Witold Kasperski (ujednoznacznienie)">
Witold Kasperski (ujednoznacznienie)



</doc>
<doc id="5435061" url="https://pl.wikipedia.org/wiki?curid=5435061" title="Pirnowe">
Pirnowe

Pirnowe () – wieś na Ukrainie, w obwodzie kijowskim, w rejonie wyszogrodzkim, siedziba hromady. W 2001 liczyła 669 mieszkańców, spośród których 635 wskazało jako ojczysty język ukraiński, 33 rosyjski, a 1 białoruski.

</doc>
<doc id="5435064" url="https://pl.wikipedia.org/wiki?curid=5435064" title="Sucholisy">
Sucholisy

Sucholisy () – wieś na Ukrainie, w obwodzie kijowskim, w rejonie białocerkiewskim, w hromadzie Uzyn. W 2001 liczyła 1157 mieszkańców, spośród których 1122 wskazało jako ojczysty język ukraiński, 33 rosyjski, 1 białoruski, a 1 inny.

</doc>
<doc id="5435065" url="https://pl.wikipedia.org/wiki?curid=5435065" title="Nieznany książę (ujednoznacznienie)">
Nieznany książę (ujednoznacznienie)



</doc>
<doc id="5435067" url="https://pl.wikipedia.org/wiki?curid=5435067" title="Panikarcza">
Panikarcza

Panikarcza () – wieś na Ukrainie, w obwodzie kijowskim, w rejonie obuchowskim, w hromadzie Rzyszczów. W 2001 liczyła 313 mieszkańców, spośród których 301 wskazało jako ojczysty język ukraiński, 11 rosyjski, a 1 ormiański.

</doc>
<doc id="5435071" url="https://pl.wikipedia.org/wiki?curid=5435071" title="Mistrzostwa świata w szachach klasycznych 2004">
Mistrzostwa świata w szachach klasycznych 2004

Mistrzostwa świata w szachach klasycznych 2004 którego finał odbył się od 25 września do 18 października 2004 roku w Brissago w Szwajcarii, pomiędzy obecnym klasycznym mistrzem świata Władimirem Kramnikiem i pretendentem Péterem Lékó.
Tło.
Odejście Garriego Kasparowa z FIDE w 1993 roku zaowocowało dwoma mistrzami świata w szachach. Był „Klasyczny” mistrz świata, tytuł, który przechodzi na gracza tylko wtedy, gdy pokona poprzedniego mistrza świata. Tytuł trzymał Kasparow, dopóki nie został pokonany przez Kramnika w Mistrzostwach świata w szachach klasycznych 2000. Był też „Oficjalny” mistrz świata FIDE, którym w czasie tego meczu był Rustam Kasimdżanow.
Podział tytułu mistrza świata doprowadził do wezwań do unifikacji tytułów. Po negocjacjach wszystkie strony zgodziły się na „Porozumienie praskie”, na mocy którego zwycięzca tego meczu („klasyczny” mistrz świata) zmierzy się ze zwycięzcą meczu pomiędzy Kasparowem a mistrzem świata FIDE, a zwycięzca zostanie mistrzem świata. Te inne mecze nigdy się nie odbyły, ale tytuły zostały później zunifikowane na Mistrzostwach świata w szachach 2006.
Turniej Kandydatów odbył się w lipcu 2002 roku i wygrał go Péter Lékó. Było jednak wiele opóźnień w znalezieniu sponsora na mecz Kramnik-Leko i został on rozegrany dopiero we wrześniu i październiku 2004 roku.
Turniej pretendentów 2002.
Spotkanie szachowe Sparkassen w Dortmundzie w lipcu 2002 r. było turniejem pretendentów, który wyłonił pretendenta do tytułu Kramnika. Jednak nie wszyscy pozostali czołowi gracze byli obecni. Światowy numer 1 Garri Kasparow odrzucił zaproszenie na turniej, zamiast tego twierdząc, że zasłużył na rewanż z Kramnikiem na podstawie wyników turnieju w 2001 roku. Dwóch innych graczy z pierwszej dziesiątki — numer 3 na świecie i mistrz świata FIDE z 2000 r. Viswanathan Anand oraz numer 8 na świecie Wasyl Iwanczuk — odrzuciło zaproszenia z powodu lojalności wobec rywalizujących mistrzostw świata FIDE. Mistrz świata FIDE Rusłan Ponomariow (i numer 7 na świecie) również nie brał udziału. Poza tymi czterema zawodnikami i Kramnikiem rywalizowało 7 najwyżej rankingowo zawodników świata oraz Christopher Lutz (44. miejsce na świecie w zestawieniu ze stycznia 2002 r.) jako zawodnik gospodarzy.
Lékó wygrał turniej pretendentów:
Szyrow wygrał 2-partyjną dogrywkę 1½-½, aby zostać skasyfikowanym w grupie przez Topałowem.
Dwóch najlepszych z każdej grupy awansowało do fazy pucharowej, w której rozegrano mini-mecze (najlepszy z 4), z 2-partyjną dogrywką w szachach szybkich w przypadku remisu.
Topałow–Bariejew zremisowali 2–2; Topałow wygrał dogrywkę w szachach szybkich 1½–½.
Mecz o mistrzostwo świata.
Regulamin przewidywał rozegranie 14 partii. Mecz mógł się skończyć wcześniej jeżeli jeden z zawodników zdobędzie 7½ lub 8 punktów. Obaj zawodnicy zdobyli po 14 partiach 7 punktów, więc zgodnie z regulaminem klasycznym mistrzem świata pozostał Kramnik.

</doc>
<doc id="5435072" url="https://pl.wikipedia.org/wiki?curid=5435072" title="Abramiwka (obwód kijowski)">
Abramiwka (obwód kijowski)

Abramiwka (, pol. hist. "Abramówka") – wieś na Ukrainie, w obwodzie kijowskim, w rejonie wyszogrodzkim, w hromadzie Dymer. W 2001 liczyła 214 mieszkańców, spośród których 211 wskazało jako ojczysty język ukraiński, 2 rosyjski, a 1 inny.

</doc>
<doc id="5435074" url="https://pl.wikipedia.org/wiki?curid=5435074" title="Panasiwka (hromada Hłuchiwci)">
Panasiwka (hromada Hłuchiwci)

Panasiwka () – wieś na Ukrainie, w obwodzie winnickim, w rejonie chmielnickim, w hromadzie Hłuchiwci. W 2001 liczyła 204 mieszkańców, spośród których 203 wskazało jako ojczysty język ukraiński, a 1 białoruski

</doc>
<doc id="5435075" url="https://pl.wikipedia.org/wiki?curid=5435075" title="Tokyo Idol Festival">
Tokyo Idol Festival

Tokyo Idol Festival (jap.トウキョウ・アイドル・フェスティバル, 東京アイドルフェスティバル zapis stylizowany: TOKYO IDOL FESTIVAL, w skrócie TIF) – coroczne wydarzenie odbywające się od 2010 roku, podczas którego idole z całej Japonii występują na żywo, jest to jedno z największych i najważniejszych wydarzeń idolowych w kraju.
W 2014 roku The Wall Street Journal uznał go za jeden z „Top 5 - letnich festiwali muzycznych do zobaczenia w Japonii”, obok trzech głównych festiwali rockowych (Fuji Rock Festival, Rock in Japan i Summer Sonic) oraz Tokyo Jazz.
Na festiwalu w 2017 roku wystąpiło ponad 200 grup idoli w tym około 1500 samych idoli, a wydarzenie zgromadziło ponad 80 000 widzów.
W 2020 roku ogłoszono, że odbędzie się „Tokyo Idol Festival Online 2020” jako alternatywne wydarzenie dla "TIF 2020", które zostało odwołane z powodu pandemii COVID-19.
Przed "Tokyo Idol Festival 2022", pojawił się nowy projekt online „TIF ASIA TOUR 2022”, aby promować japońską kulturę „idoli” w Azji. Wzięli w nim udział idole i Vtuberzy z Japonii, krajów azjatyckich i Australii.

</doc>
<doc id="5435079" url="https://pl.wikipedia.org/wiki?curid=5435079" title="Kościół św. Marii Magdaleny w Grabkowie">
Kościół św. Marii Magdaleny w Grabkowie

Kościół świętej Marii Magdaleny w Grabkowie – rzymskokatolicki kościół parafialny należący do parafii pod tym samym wezwaniem (dekanat kowalski diecezji włocławskiej).
Świątynia została oryginalnie zbudowana w II połowie XV wieku, następnie została przebudowana w 1889 roku w stylu eklektycznym. We wnętrzu kościoła zachowały się ołtarze boczne w stylu rokokowym, powstałe w drugiej połowie XVIII wieku a także okucia drzwiowe w stylu gotyckim oraz marmurowe epitafia.
Budowla jest otoczona murowanym ogrodzeniem. Przy kościele stoi dzwonnica.

</doc>
<doc id="5435080" url="https://pl.wikipedia.org/wiki?curid=5435080" title="Jean Victor Audouin">
Jean Victor Audouin



</doc>
<doc id="5435082" url="https://pl.wikipedia.org/wiki?curid=5435082" title="Klęski głodu w Galicji">
Klęski głodu w Galicji

Klęski głodu w Galicji – seria klęsk głodu mające miejsce na terenie zaboru austriackiego w Królestwie Galicji i Lodomerii, prowincji lub kraju koronnego Cesarstwa Austriackiego przez praktycznie cały XIX wiek (przy czym największa miała miejsce w latach 1847–1848), głównie na terenach wiejskich. Powodowane głównie przez klęski żywiołowe (głównie powodzie i plagi) i potęgowane przeludnieniem i fatalnym stanem higieny mieszkańców ówczesnej wsi. Doprowadziły do powszechnego ubóstwa, niedożywienia, wybuchów epidemii (głównie tyfusu i cholery), średnio co 50 000 zgonami rocznie i masowymi emigracjami, m.in. do Ameryki Północnej.
Geneza i sytuacja życiowa w Galicji.
Bezpośrednimi przyczynami klęsk były częste złe warunki pogodowe i plagi (w szczególności zaraza ziemniaczana). Istniały jednak równie poważne czynniki historyczno-społeczne, które spowodowały, że głód w Galicji był bardziej prawdopodobny i miał poważniejsze konsekwencje niż w wielu innych regionach Europy.
Galicja, po rozbiorach I Rzeczypospolitej znalazła się w ramionach monarchii habsburskiej, później Cesarstwa Austriackiego, a następnie Austro-Węgier, była najbiedniejszym krajem koronnym przez cały jej okres.
Była najgęściej zaludnionym obszarem w Europie. Według różnych statystyk, mieszkało w niej około czterech milionów ludzi, co na ówczesne realia było liczbą znaczną. Nie istniało w tym okresie pojęcie edukacji seksualnej czy antykoncepcji. W rodzinach normą było posiadanie nawet dziesięciu dzieci. Kobiety niejednokrotnie rodziły raz na dwa lata. Przeludnienie w Galicji było tak dotkliwe, że było porównywane do sytuacji w Indiach i Chinach.
Wydajność rolnicza galicyjskich chłopów była jedną z najniższych w Europie, ze względu na stosowanie prymitywnych technik uprawnych, niewiele różniących się od tych stosowanych w średniowieczu. W Galicji występowała szachownica gruntów rolnych, długich i wąskich działek na równinach oraz krótkich i wąskich na terenach górzystych. Galicja, obejmująca tereny dzisiejszego województwa małopolskiego, podkarpackiego i zachodniej Ukrainy, leży po północnej stronie łuku Karpat. Ukształtowanie geologiczne sprawiło, że tamtejsze ziemie były wybitnie nieurodzajne i przynosiły kilkukrotnie niższy poziom plon niż na innych obszarach. Było więc za dużo ludzi i za małe możliwości wyżywienia. Sytuacja pogorszyła się po zniesieniu pańszczyzny, kiedy to chłopi, w wyniku rozparcelowania pańskich włości, dostali własne skrawki ziemi.
Wydana w 1888 roku we Lwowie publikacja Stanisława Szczepanowskiego pt. "Nędza Galicji w cyfrach i program energicznego rozwoju gospodarstwa krajowego" daje przejmujący obraz rzeczywistości prowincji, w której 50% dzieci umierało przed ukończeniem 5 roku życia. W 1900 1 lekarz przypadał na 9 tysięcy mieszkańców, a w 100-tysięcznym powiecie Borszczów nie istniał ani jeden szpital. 33% miejscowości pozbawionych było szkoły, a 1 nauczyciel przypadał na 91 uczniów. Wadliwa była struktura użytkowania ziemi: ponad 40% areału znajdowało się w rękach 2,4 tys. wielkich posiadaczy, podczas gdy 80% chłopów posiadała gospodarstwa mniejsze od 4 ha.
Ani polscy właściciele ziemscy, ani austriacki rząd i dwór nie wykazywali większego zainteresowania reformami, takimi jak industrializacja, która zachwiałaby dotychczasowym systemem, w którym Galicja była dostawcą produktów rolnych dla reszty Cesarstwa, i rynkiem dla gorszych dóbr przemysłowych, sytuacja korzystna zarówno dla rządu w Wiedniu, jak i właścicieli ziemskich. Władzę zaborcy traktowały Galicję bardziej jako kolonię, którą można traktować jako odmienny kraj, a jej mieszkańców wyzyskiwać na korzyć reszty państwa, i opodatkowywać nadmiernie, zamiast inwestować w jej rozwój.
W rezultacie galicyjscy chłopi byli zbyt niedożywieni, aby prawidłowo pracować, i mieli niewielką odporność na choroby takie jak cholera, tyfus, ospa i kiła. Historyk Norman Davies określa sytuację w Galicji jako bardziej rozpaczliwą niż w Irlandii w czasach wielkiego głodu. była wiedz prawdopodobnie najbiedniejszym regionem w Europie. Niemal stały głód w Galicji, powodujący 50 000 zgonów rocznie, został opisany jako endemiczny. Przysłowiowa galicyjska bieda stała się przyczyną, dla której nazwę prowincji przekręcano na "Golicja i Głodomeria". W odpowiedzi na biedę i brak reform wielu mieszkańców zdecydowało się na emigrację do innych części Austrii, Europy, a także za Ocean, głównie do Stanów Zjednoczonych.
Chronologia klęsk głodu.
Pierwsze przypadki.
Pierwsze klęski głodu w Galicji miały miejsce w latach 1804–1806 i 1811–1813. Kolejny miał miejsce w 1832 roku.
Wielki głód w Galicji / Wielki głód galicyjski (1847–1848).
W 1844 roku zostały zniszczone znaczna część zbóż i plonów z powodu intensywnych ulew oraz wynikających z nich podtopień i powodzi. Zapoczątkowało to największą klęskę głodu w Galicji trwającą aż do 1848 roku. W latach 1845–1846 plony ziemniaków zaatakowała zaraza ziemniaczana i doszło do większych powodzi. W latach 1846–1847 głód dodatkowo spotęgowały niepokoję społeczne związane z Powstaniem krakowskim i Rzezią galicyjską.
Poza ludnością wiejską głód dotykał także mieszkańców miast. Szacuje się, że tylko w 1847 roku głód i epidemie tyfusu oraz cholery dotknęły około 90% ludności Galicji i pochłonąły co najmniej 227 000 ofiar śmiertelnych. Z kolei w 1848 roku około 140 000 ofiar. W tym samym roku pojawiły się pierwsze doniesienia o kanibalizmie, choć odnotowywano je również w innych latach.
Wielki głód z lat czterdziestych XIX wiek zakończył się w 1848 roku, chodź jeszcze w następnym roku mógł pochłonąć co najmniej dodatkowe 40 000 ofiar. Ostateczny bilans śmiertelnych ofiar z tego okresu szacuję się na ponad 400 000 ludzi.
Późniejsze przypadki.
W 1850 roku nastąpił kolejny głód z powodu następnej zarazy ziemniaczanej.
Kolejne przypadki głodu odnotowuje się w następujących latach: 1853–1854, 1855, 1865–1866, 1871–1872, 1876, 1880 i 1889 roku.
Jeszcze w 1913 roku głód dotknął wielu terenów Europy Wschodniej, w tym Galicję.

</doc>
<doc id="5435083" url="https://pl.wikipedia.org/wiki?curid=5435083" title="Gondolierzy znad Wisły">
Gondolierzy znad Wisły



</doc>
<doc id="5435084" url="https://pl.wikipedia.org/wiki?curid=5435084" title="90 Skrzydło Rakiet">
90 Skrzydło Rakiet

90 Skrzydło Rakiet (ang. 90th Missile Wing) – jednostka organizacyjna amerykańskich sił powietrznych w skład której wchodzą balistyczne pociski rakietowe LGM-30G Minuteman III.
90 Skrzydło Rakiet stacjonujące w bazie F. E. Warren w stanie Wyoming. Silosy z rakietami rozmieszczone są na terenie stanów: Wyoming, Nebraska i Kolorado.
Struktura organizacyjna.
W roku 2016:

</doc>
<doc id="5435091" url="https://pl.wikipedia.org/wiki?curid=5435091" title="91 Skrzydło Rakiet">
91 Skrzydło Rakiet

91 Skrzydło Rakiet (ang. 91th Missile Wing) – jednostka organizacyjna amerykańskich sił powietrznych w skład której wchodzą balistyczne pociski rakietowe LGM-30G Minuteman III.
91 Skrzydło Rakiet stacjonujące w bazie Minot w stanie Północna Dakota. Silosy rozmieszczone są w stanie Północna Dakota.
Posiada w uzbrojeniu (2016) 150 rakiet, które rozmieszczone są na obszarze około 13600 km².
Struktura organizacyjna.
W roku 2016:

</doc>
<doc id="5435092" url="https://pl.wikipedia.org/wiki?curid=5435092" title="Wybory do Zgromadzenia Narodowego Republiki Konga w 2022 roku">
Wybory do Zgromadzenia Narodowego Republiki Konga w 2022 roku

Wybory do Zgromadzenia Narodowego Republiki Konga w 2022 roku – zarządzone na 10 lipca 2022 (pierwsza tura) i 31 lipca 2022 (druga tura) roku wybory do Zgromadzenia Narodowego w Kongu.
Tło.
W poprzednich wyborach parlamentarnych w 2017 roku partia Denisa Sassou-Nguesso, Kongijska Partia Pracy, zdobyła większość mandatów. 31 stycznia 2022 roku Rząd Konga zatwierdził termin wyborów, wyznaczając je na 10 lipca 2022 (pierwsza tura) i 31 lipca 2022 (druga tura). Jednocześnie ustalono także termin konsultacji społecznych dotyczących organizacji wyborów, które odbyły się w dniach 3–6 marca tego samego roku w Owando.
System elekcyjny.
Zgromadzenie Narodowe składa się ze 151 deputowanych. Wybierani są na pięcioletnią kadencję, w dwóch turach, w 151 jednomandatowych okręgach wyborczych.
Bierne prawo wyborcze.
Bierne prawo wyborcze otrzymują osoby, które:

</doc>
<doc id="5435094" url="https://pl.wikipedia.org/wiki?curid=5435094" title="Wybory parlamentarne w Republice Konga w 2017 roku">
Wybory parlamentarne w Republice Konga w 2017 roku



</doc>
<doc id="5435096" url="https://pl.wikipedia.org/wiki?curid=5435096" title="Ryków (rejon złoczowski)">
Ryków (rejon złoczowski)



</doc>
<doc id="5435099" url="https://pl.wikipedia.org/wiki?curid=5435099" title="Federico Lértora">
Federico Lértora

Federico Eduardo Lértora (ur. 5 lipca 1990 w Mercedes) – argentyński piłkarz pochodzenia włoskiego występujący na pozycji defensywnego pomocnika, od 2022 roku zawodnik meksykańskiej Tijuany.

</doc>
<doc id="5435102" url="https://pl.wikipedia.org/wiki?curid=5435102" title="341 Skrzydło Rakiet">
341 Skrzydło Rakiet

341 Skrzydło Rakiet (ang. 341th Missile Wing) – jednostka organizacyjna amerykańskich sił powietrznych w skład której wchodzą balistyczne pociski rakietowe LGM-30G Minuteman III.
341 Skrzydło Rakiet stacjonujące w bazie bazie Malmstrom w stanie Montana. Silosy rozmieszczone są w stanie Montana.
Struktura organizacyjna.
W roku 2016:

</doc>
<doc id="5435108" url="https://pl.wikipedia.org/wiki?curid=5435108" title="Mały buntownik">
Mały buntownik

Mały buntownik (ang. "The Littlest Rebel") – amerykański dramat muzyczny z 1935 roku w reżyserii Davida Butlera na podst. sztuki Edwarda Peple o tym samym tytule i skupia się na cierpieniach rodziny właścicieli plantacji podczas wojny secesyjnej . W filmie występują Shirley Temple, John Boles i Karen Morley jako rodzina z plantacji, Bill Robinson jako ich niewolnik oraz Jack Holt jako oficer Unii.
Film był drugim z czterech filmów, gdzie Temple i Robinson grali w duecie. Film został dobrze przyjęty i wraz z innym filmem Temple "Curly Top", został wymieniony przez "Variety" jako jeden z najbardziej kasowych wyników kasowych 1935 roku. Film był udostępniony na VHS i DVD zarówno w wersji czarno-białej, jak i pokolorowanej.

</doc>
<doc id="5435110" url="https://pl.wikipedia.org/wiki?curid=5435110" title="Obilne (rejon wołnowaski)">
Obilne (rejon wołnowaski)

Obilne () – osiedle na Ukrainie, w obwodzie donieckim, w rejonie wołnowaskim, w hromadzie Myrne. W 2001 liczyło 159 mieszkańców, spośród których 23 wskazało jako ojczysty język ukraiński, 133 rosyjski, 2 mołdawski, a 1 grecki.

</doc>
<doc id="5435112" url="https://pl.wikipedia.org/wiki?curid=5435112" title="Poreuomenini">
Poreuomenini

Poreuomenini – plemię owadów prostoskrzydłych z rodziny pasikonikowatych i podrodziny długoskrzydlakowych. Rodzajem typowym jest "Porenomena".
Zasięg występowania.
Przedstawiciele tego plemienia występują w Afryce Środkowej i Zachodniej. 
Systematyka.
Do Poreuomenini zaliczanych jest 19 gatunków zgrupowanych w 3 rodzajach:

</doc>
<doc id="5435115" url="https://pl.wikipedia.org/wiki?curid=5435115" title="Główna Biblioteka Lekarska">
Główna Biblioteka Lekarska



</doc>
<doc id="5435120" url="https://pl.wikipedia.org/wiki?curid=5435120" title="43. rozdanie nagród Złotych Malin">
43. rozdanie nagród Złotych Malin

43. rozdanie nagród Złotych Malin za rok 2022 odbyła się 11 marca 2023 roku. Nagrody przyznane zostały na podstawie wyników głosowania członków Golden Raspberry Foundation. Ogłoszenie oficjalnej listy nominowanych odbyło się 22 stycznia 2023 roku.
Uwagę zwrócił z pewnością zwycięzca w kategorii "najgorsza aktorka". Złote Maliny nagrodziły same siebie za to, że nominowały zaledwie 13-letnią Ryan Kierę Armstrong, odtwórczynię tytułowej roli w horrorze "Podpalaczka". Decyzja kapituły wywołała mnóstwo kontrowersji. Ostatecznie gremium antynagród wycofało się z tej nominacji i oficjalnie przeprosiło młodą aktorkę. Dodatkowo wprowadzona została nowa zasada - od tej pory nominowane mogą być wyłącznie osoby, które ukończyły 18 lat.
Laureaci i nominowani.
Laureaci nagród są objęci wytłuszczeniem.

</doc>
<doc id="5435125" url="https://pl.wikipedia.org/wiki?curid=5435125" title="Katedra światła">
Katedra światła

Katedra światła (niem. "Lichtdom") – główny element estetyczny zjazdów organizowanych przez Narodowosocjalistyczną Niemiecką Partię Robotników (NSDAP) w Norymberdze, począwszy od 1936 roku. Składał się ze 152 reflektorów przeciwlotniczych, rozmieszczonych co 12 metrów, skierowanych w niebo, tworząc serię pionowych słupów otaczających publiczność. „Katedra światła” została udokumentowana w nazistowskim filmie propagandowym "Festliches Nürnberg" (1937).
Historia.
„Katedra światła” był pomysłem architekta Alberta Speera, któremu kanclerz Rzeszy Adolf Hitler zlecił zaprojektowanie terenu zjazdów w Norymberdze na coroczne partyjne spotkania. Miejscem gdzie odbywała się „katedra światła” było pole Zeppelinfeld, zbudowane dla ponad 300 000 uczestników jako część terenu zjazdów NSDAP. Speer opisał efekt jako wrażenie ogromnego pokoju, z belkami służącymi jako potężne filary nieskończenie lekkich ścian zewnętrznych.
Reflektory przeciwlotnicze pożyczano od Luftwaffe, co powodowało konflikt z jej dowódcą Hermannem Göringiem, bowiem stanowiły one większość niemieckiej rezerwy strategicznej, ale Hitler odrzucał ten argument sugerując, że była to użyteczna dezinformacja („Jeśli użyjemy ich w tak dużej liczbie do czegoś takiego, inne kraje pomyślą, że pływamy w reflektorach”).
Kiedy wybuchła II wojna światowa, reflektory były używane do podświetlania samolotów wroga, tak aby "flak" mógł je zestrzeliwać w nocy. Reflektory używane podczas nazistowskich zjazdów miały zasięg od około dwunastu do piętnastu kilometrów.
Reflektory.
Opracowane w latach trzydziestych XX wieku niemieckie reflektory przeciwlotnicze, wykorzystywały paraboliczne reflektory o średnicy 150 centymetrów i mocy 990 milionów kandeli. System był zasilany przez 24-kilowatowy generator, oparty na 8-cylindrowym silniku o mocy 51 koni mechanicznych (38 kilowatów), zapewniający prąd 200 amperów przy 110 woltach. 
Reflektor był podłączony do generatora kablem o długości 200 metrów. System miał zasięg wykrywania około 8 kilometrów dla celów na wysokości między 4000 a 5000 metrów i można go było uczynić mobilnym za pomocą dwóch zestawów, jednego dla reflektora i jednego dla generatora. Do jego obsługi potrzebna była załoga składająca się z siedmiu osób.

</doc>
<doc id="5435129" url="https://pl.wikipedia.org/wiki?curid=5435129" title="Hemistropharia albocrenulata">
Hemistropharia albocrenulata



</doc>
<doc id="5435130" url="https://pl.wikipedia.org/wiki?curid=5435130" title="Pholiota albocrenulata">
Pholiota albocrenulata



</doc>
<doc id="5435135" url="https://pl.wikipedia.org/wiki?curid=5435135" title="Andrzej Kurylak">
Andrzej Kurylak

Andrzej Mirosław Kurylak (ur. ok. 1957–1958) – polski pediatra, onkolog, hematolog, profesor medycyny.
Życiorys.
Dyplom lekarski uzyskał w Akademii Medycznej w Gdańsku w 1983. Następnie w 1987 i 1990 uzyskał specjalizację z pediatrii odpowiednio pierwszego i drugiego stopnia, w 2002 roku zaś uzyskał specjalizację z onkologii i hematologii dziecięcej.
Stopień doktorski uzyskał w 1993 roku na podstawie pracy „Skuteczność diagnostyki ultradźwiękowej w rozpoznawaniu niektórych chorób nerek i dróg moczowych u dzieci w porównaniu z wynikami badań radiologicznych” (promotorem był Zdzisław Boroń). Habilitował się w 2004 roku na podstawie oceny dorobku naukowego i pracy pod tytułem „Ocena apoptozy spontanicznej i indukowanej u dzieci z ostrą białaczką limfoblastyczną”. W 2007 roku otrzymał stanowisko profesora nadzwyczajnego, w 2012 roku został mu nadany tytuł naukowy profesora nauk medycznych.
Od 1987 r. jest zatrudniony w Akademii Medycznej im. Ludwika Rydygiera w Bydgoszczy (obecnie Collegium Medicum UMK), początkowo w Katedrze i Klinice Pediatrii (później Katedra Pediatrii, Hematologii i Onkologii), obecnie w Katedrze Pielęgniarstwa Zachowawczego, w Zakładzie Pielęgniarstwa Pediatrycznego, w których jest kierownikiem. Był prodziekanem Wydziału Nauk o Zdrowiu CM UMK, obecnie sprawuje funkcję kierownika studiów doktoranckich i przewodniczącego Rady Dyscypliny Wydziału Nauk o Zdrowiu. W 2013 roku został wojewódzkim konsultantem ds. pediatrii dla województwa kujawsko-pomorskiego.
W latach 1983–2001 pracował w Wojewódzkim Szpitalu Dziecięcym im. Józefa Brudzińskiego w Bydgoszczy, w latach 2002–2012 w Szpitalu Uniwersyteckim nr 1 im. Antoniego Jurasza w Bydgoszczy, od 2012 roku ponownie w Wojewódzkim Szpitalu Dziecięcym, jako ordynator Oddziału Pediatrii, Hematologii, Onkologii i Reumatologii.
Należy do Polskiego Towarzystwa Pediatrycznego, jest wiceprzewodniczącym okręgu bydgoskiego.
Swoje prace publikował w czasopismach krajowych i zagranicznych, m.in. w European Journal of Cancer Care. Zainteresowania badawcze Andrzeja Kurylaka koncentrują się wokół zagadnień leczenia chorób nowotworowych i hematologicznych wieku dziecięcego, jakości życia dzieci z chorobami przewlekłymi i pielęgniarstwa pediatrycznego.

</doc>
<doc id="5435138" url="https://pl.wikipedia.org/wiki?curid=5435138" title="Dawny ratusz Hajduków Wielkich">
Dawny ratusz Hajduków Wielkich

Dawny ratusz Hajduków Wielkich – budynek zlokalizowany przy ulicy Ratuszowej 3, w chorzowskiej dzielnicy Chorzów-Batory.
Neobarokowy ratusz został zbudowany w latach 1909–1911 jako siedziba naczelnika gminy Bismarckhütte. Po przyłączeniu tych terenów do Polski gmina otrzymała nazwe Hajduki Wielkie, natomiast sama budowla do 1939 roku była siedzibą władz starostwa świętochłowickiego.
W piwnicy ratusza znajdowały się takie pomieszczenia jak: kotłownia centralnego ogrzewania, dwa mieszkania z kuchnią (mieszkanie dozorcy), pomieszczenia piwniczne i toalety i pomieszczenia policji razem z celami. Na parterze były umieszczone: kasa podatkowa z ogniotrwałym sejfem, biuro meldunkowe, biura policji z pomieszczeniem szefa policji (Wachmeister), pokój gońców, pokój pisarza, księgowość.
Z kolei na pierwszym piętrze znajdowały się pomieszczenia biurowe i urzędowe. Natomiast na drugim piętrze usytuowana była reprezentacyjna sala posiedzeń razem z pomieszczeniami towarzyszącymi oraz mieszkanie burmistrza. Sala obrad charakteryzowała się bogatym wystrojem plastycznym m.in. w trzech oknach umieszczone były witraże z herbami. Na klatce schodowej, o podwójnych schodach, ściany ozdobione były okładziną ceramiczną. Na sufitach znajdowała się dekoracja sztukatorska.
Po 1948 roku ratusz stał się własnością Skarbu Państwa. W budynku znalazły siedzibę kolejno Milicja Obywatelska, a potem Policja - do 1998 roku. Następnie budowla należała do prywatnych właścicieli, do 2018 roku, kiedy to dawny ratusz został wykupiony przez miasto.
Obecnie budynek jest mocno zrujnowany.

</doc>
<doc id="5435142" url="https://pl.wikipedia.org/wiki?curid=5435142" title="Klityszcze">
Klityszcze

Klityszcze () – wieś na Ukrainie, w obwodzie żytomierskim, w rejonie żytomierskim, w hromadzie Czerniachów. W 2001 roku liczyła 319 mieszkańców.
Pierwsza wzmianka o miejscowości pochodzi z 1618 roku.

</doc>
<doc id="5435150" url="https://pl.wikipedia.org/wiki?curid=5435150" title="Wacław Kober">
Wacław Kober

Wacław Kober (ur. ?, zm. po 1609) – poznański malarz, brat Marcina Kobera, nadworny malarz Zygmunta III Wazy.
Życiorys.
Być może urodził się we Wrocławiu, możliwe, że był młodszym bratem Marcina. Wykształcenie malarskie uzyskał zapewne w rodzinnym mieście, zaś na początku lat 80. XVI wieku odbył wędrówkę czeladniczą po krajach niemieckich. Na pewien czas zatrzymał się w Magdeburgu, po czym około 1587 roku przeniósł się stamtąd do Poznania. Tam dokonał konwersji wyznaniowej, przechodząc z katolicyzmu na protestantyzm. Kilkukrotnie odnotowywano go w dokumentach jako ojca chrzestnego, zarówno w rodzinach protestanckich, jak i katolickich.
Jako malarz pracował poza cechem, mimo to co jakiś czas otrzymywał zlecenia od poznańskiej rady miejskiej – wykonał portret króla Stefana Batorego (w 1587, zapłatę otrzymał w 1592), jak również duży widok miasta, za który wynagrodzono go 13 lutego 1593 roku. Członkowie cechu malarzy doprowadzili do jego procesu (1591), podczas którego Kober przedstawił przywilej królewski na pracę poza strukturami cechowymi na obszarze całego państwa, co doprowadziło do wydania pomyślnego dla niego wyroku. 8 listopada 1591 roku przyjął obywatelstwo poznańskie, lecz nie wstąpił do cechu.
Poza malarstwem zajmował się także działalnością finansową, jego kontakty na tym polu sięgały do Torunia i Wrocławia. W 1598 roku, prawdopodobnie na tle sporów o pieniądze, został przed sądem oskarżony przez Andrzeja Mertenema z Wrocławia o pobicie i usiłowanie kradzieży. Wiadomo, że angażował się w sprawy finansowe swojego brata (w 1597 i 1598).
W 1599 roku został zatrudniony przy wykonywaniu dekoracji katedry krakowskiej na pogrzeb królowej Anny Habsburżanki. Od tego momentu coraz częściej otrzymywał zlecenia od dworu króla Zygmunta III Wazy. 10 września 1600 roku uzyskał status serwitora i stanowisko malarza nadwornego, wcześniej zajmowane przez jego brata. Pracował dla monarchy jeszcze w 1609 roku, ostatnia informacja o Wacławie Koberze pochodzi z umowy, jaką zawarł z rodziną brata w Warszawie (29 października 1609). 
Wacław Kober bywa uznawany za mniej utalentowanego niż jego brat. Nie udało się zidentyfikować żadnych jego prac. Za prawdopodobne uznaje się jego autorstwo portretów znanych z dokumentów – Anny Jagiellonki i Zygmunta III, umieszczonych w poznańskim ratuszu – jak również zachowanego płótna z podobizną Jana Opalińskiego (1591, w zbiorach Muzeum Narodowego w Poznaniu). Niesłusznie wiązano z nim portret Zygmunta III z około 1600 roku z kolekcji Bayerische Staatsgemäldesammlungen w Monachium. Również przypisywaniu mu portretu dziecięcego królewicza Władysława w stroju hiszpańskim było błędne, bowiem najpewniej jest to praca jego brata.
Po 1591 roku Wacław Kober ożenił się z Urszulą Strebel. Mieli troje dzieci – Hieronima, Wacława (ur. ok. 1600) i Urszulę (ur. 1598). Drugi z synów poszedł w ślady ojca, ucząc się pod jego okiem malarstwa. W 1619 roku Wacław młodszy, jako czeladnik, otrzymał list dobrego urodzenia, kiedy udawał się do Wrocławia. Pobierał tam nauki (1619–1625) w warsztacie Georga Scholtza starszego, jednak z nieznanych przyczyn ich nie ukończył.

</doc>
<doc id="5435157" url="https://pl.wikipedia.org/wiki?curid=5435157" title="Drzymalici">
Drzymalici

Drzymalici – chłopi z terenu zaboru pruskiego, którzy wzorem słynnego Michała Drzymały w odpowiedzi na nowelizację pruskiej ustawy osadniczej z 1904 r., zabraniającej budowy domów polskim osadnikom na nowych parcelach bez zgody prezydenta rejencji, próbowali obejść prawo zamieszkując w wozach lub innych konstrukcjach mobilnych (albo ziemiankach), nie odpowiadających urzędowej definicji domu mieszkalnego.
Celem wspomnianej nowelizacji ustawy, przeprowadzonej w parlamencie niemieckim w 1904 r. (zatwierdzonej podpisem króla pruskiego 10 sierpnia tego roku), było zatrzymanie ekspansji polskich osadników na terenie zaboru pruskiego, którzy korzystając z emigracji Niemców na zachód (tzw. Ostflucht), parcelacji dużych majątków ziemskich i pomocy polskich banków ludowych, masowo wykupowali ziemię i tworzyli nowe gospodarstwa, zwiększając w ten sposób przewagę osadnictwa polskiego nad niemieckim. Nowelizacja polegała na dodaniu do starej ustawy o osadnictwie z 25 VIII 1876 r. dwóch punktów, z których pierwszy (paragraf 13 a) wprowadzał obowiązek otrzymania urzędowego pozwolenia na budowę domu mieszkalnego (lub przekształcenie budynku gospodarczego w dom), niezależnie od tego, czy jest on położony poza zwartą zabudową wsi, czyli w formie tzw. kolonii, czy w terenie zabudowanym, natomiast drugi punkt (paragraf 13 b) wprowadzał wymóg uzyskania takiego pozwolenia od prezydenta rejencji (niem. Regierungspräsident), przy czym wydanie go uzależniono od zgodności z ustawą kolonizacyjną z 1886 r. W praktyce uderzało to tylko w polskich osadników i nawet przez część opozycji w parlamencie niemieckim było krytykowane jako niezgodne z konstytucją Cesarstwa Niemiec i konstytucją Królestwa Prus, ponieważ dyskryminowało obywateli narodowości polskiej. 
W odpowiedzi na wprowadzoną nowelizację, która w praktyce uniemożliwiała polskim osadnikom budowę domów na nowych działkach na terenie całych wschodnich Niemiec (na wschód od Odry) oraz w rejencji frankfurckiej (Westfalia) i na pewien czas zatrzymała polską ekspansję osadniczą na tych terenach, kilku chłopów z terenu zaboru pruskiego podjęło działania zmierzające do obejścia nowego prawa poprzez zamieszkanie w wozach mieszkalnych, które jako konstrukcje mobilne nie wypełniały definicji domu mieszkalnego. Najbardziej znany jest przykład Michała Drzymały z Podgradowic (dziś Drzymałowo) w Wielkopolsce, który w takim wozie zamieszkał już w 1904 r., jednak podobne akcje podjęło także kilku innych przedsiębiorczych chłopów. Na Pomorzu Gdańskim najbardziej znana jest postać Franciszka Peplińskiego ze Skorzewa k. Kościerzyny, zwanego "kaszubskim Drzymałą", który w latach 1905–1908 mieszkał na swojej działce w wozie cyrkowym. Z kolei Augustyn Pawelczyk z Grzybna Górnego koło Kartuz mieszkał w latach 1907–1909 w wozie zbudowanym własnoręcznie na podwoziu starej młockarni. Prawdopodobnie jednak pierwszym "drzymalitą" w Pomorskiem był niejaki Kowalski z Piwnic pod Toruniem, który zamieszkał w wozie cygańskim na swojej działce już w 1905 r. Do mniej znanych "drzymalitów" należą również Paweł Gackowski z Błądzimia w Borach Tucholskich oraz Wincenty Przymus z Modrza k. Poznania (spadkobierca pierwszego wozu Drzymały). Wyjątkowo dramatyczny przebieg miała walka o budowę własnego domu na zakupionej działce przez Franciszka Chrószcza, polskiego górnika z Pszowa na Górnym Śląsku, zwanego "śląskim Drzymałą", który w 1906 r. w trakcie próby rozbiórki zbudowanej przez niego ziemianki zastrzelił pruskiego żandarma, a następnie sam popełnił samobójstwo. Przykład Chrószcza pokazuje, że problem oporu polskich chłopów wobec nowelizacji ustawy osadniczej z 1904 r. dotyczył nie tylko ziem zaboru pruskiego, ale także – choć w mniejszym stopniu – innych terenów wschodnich Niemiec, na których zamieszkiwała ludność polska. Nie tylko Śląska, ale także Mazur, gdzie podobne problemy jak Drzymała miał chłop Antoni Certa z miejscowości Zezuj w powiecie ostródzkim. Do "drzymalitów" należy także zaliczyć takich chłopów, którzy walcząc ze skutkami wspomnianej ustawy wprawdzie nie wykorzystywali do zamieszkania wozów lub innych konstrukcji mobilnych własnego pomysłu, ale – tak jak Chrószcz – budowali ziemianki. Należeli do nich, między innymi, Jan Sternicki z Długiego Mostu oraz kilku osadników z miejscowości Równica w powiecie brodnickim. Lista ta z pewnością nie jest jeszcze pełna. 
Dzisiaj trudno jednoznacznie ustalić, czy rzeczywiście wszyscy pozostali "drzymalici" wzorowali się na Michale Drzymale, którego sprawa stała się głośna dopiero w 1907 r., czy też dochodzili do swoich pomysłów niezależnie od niego, a ich działania były raczej konsekwencją nowelizacji ustawy osadniczej z 1904 r., natomiast określenia typu "kaszubski Drzymała" są już efektem późniejszej publicystyki.
W 2016 r. otworzono na terenie gminy wiejskiej Kościerzyna turystyczny szlak rowerowy "Kaszubskich Drzymalitów". Trasa liczy ok. 16 km długości, zaczyna się i kończy przy szkole w Skorzewie (ok. 6 km na pn. od Kościerzyny), prowadzi przez Fingrową Hutę, Wieprznicę, Owśnice i Częstkowo, czyli miejscowości związane z życiem "kaszubskiego Drzymały" – Franciszka Peplińskiego i jego ojca Aleksandra. Wzdłuż trasy umieszczono tablice informacyjne z opisami historycznymi i zdjęciami.
Na przełomie 2016 i 2017 r. w Bibliotece Miejskiej w Kościerzynie eksponowana była wystawa p.t.: „Aleksander i Franciszek Peplińscy – kaszubscy drzymalici ze Skorzewa”, przygotowana przez pracowników Muzeum Ziemi Kościerskiej. 

</doc>
<doc id="5435160" url="https://pl.wikipedia.org/wiki?curid=5435160" title="Związek Demokratów i Humanistów">
Związek Demokratów i Humanistów

Związek Demokratów i Humanistów (fr. "Union des démocrates et humanistes-Yuki", UDH–Yuki) – kongijska partia polityczna, od 2017 roku, razem z Panafrykańskim Związkiem na rzecz Demokracji Społecznej, największa siła opozycyjna w Zgromadzeniu Narodowym.
Jest organizacją członkowską Międzynarodówki Liberalnej i Africa Liberal Network.
Historia.
Partia została założona 19 marca 2017 roku podczas Nadzwyczajnego Kongresu przez Guya Brice Parfait Kolélasa, byłego kandydata na prezydenta, który w wyborach prezydenckich w 2016 roku zajął drugie miejsce. Określano ją jako następczynię założonego przez jego ojca, Bernarda Kolélasa, Kongijskiego Ruchu na rzecz Demokracji i Rozwoju Integralnego. Guy Kolélas został pierwszym prezesem partii. 
W wyborach do Zgromadzenia Narodowego w 2017 roku partia uzyskała 8 mandatów. W 2019 roku partia połączyła się z Kongijskim Ruchem na rzecz Demokracji i Rozwoju Integralnego. 1 lutego 2021 roku Guya Brice Parfait Kolélasa ogłosił swój start w wyborach prezydenckich w tym samym roku jako kandydat UDH–Yuki. W trakcie kampanii, 18 marca 2021 roku, Kolelas poinformował dziennikarzy, że obawia się, iż zachorował na malarię. 20 marca był widziany w masce tlenowej oraz z mankietem do pomiaru ciśnienia na ramieniu. Do szpitala trafił z powodu stwierdzenia u niego choroby COVID-19. Zmarł dzień po zakończeniu wyborów, 22 marca 2021 roku w samolocie, który miał go przetransportować z Brazzaville do Francji na leczenie. Według wyników wyborów, opublikowanych 23 marca 2021 roku, w wyborach prezydenckich uzyskał 7,84% głosów. Po jego śmierci w partii powstały dwie frakcje skupione wokół dwóch wiceprezesów – Gillesa Fernanda Bassindikila i Pascala Ngouanou. W marcu 2022 roku doszło do pogodzenia obu grup podczas Zjazdu Krajowego partii, w którym uczestniczyło 300 delegatów. Liderem partii został Pascal Ngouanou.
W czerwcu 2022 roku partia ogłosiła, że wystawi swoich kandydatów w 32 okręgach do Zgromadzenia Narodowego oraz 45 kandydatów w wyborach samorządowych. W pierwszej turze wyborów do Zgromadzenia Narodowego partia uzyskała 4 mandaty, a w drugiej turze kolejne 3 stając się tym samym, na równi z Panafrykańskim Związkiem na rzecz Demokracji Społecznej, największą partią opozycyjną.

</doc>
<doc id="5435162" url="https://pl.wikipedia.org/wiki?curid=5435162" title="Kaplica Rothko">
Kaplica Rothko

Kaplica Rothko (ang. "Rothko Chapel") – bezwyznaniowa kaplica w Houston, w stanie Teksas, założona przez francuskie małżeństwo koneserów sztuki Johna i Dominique de Menil. Wnętrze służy nie tylko jako kaplica, ale także jako przestrzeń wystawiennicza sztuki współczesnej: wewnątrz wisi czternaście obrazów Marka Rothko w różnych odcieniach czerni, tworzących stałą ekspozycję kaplicy. 
Budynek został zaprojektowany przez trzech amerykańskich architektów: Philipa Johnsona, Howarda Barnstone'a i Eugene'a Aubry'ego. Przed kaplicą na dziedzińcu, na środku basenu, został ustawiony „Złamany obelisk” autorstwa Barnetta Newmanna poświęcony Martinowi Lutherowi Kingowi Jr.
Rothko nie doczekał ukończenia kaplicy – artysta popełnił samobójstwo w 1970 roku. Każdego roku Kaplicę Rothko odwiedza około 110 000 osób.
16 września 2000 roku Kaplica Rothko została wpisana do National Register of Historic Places (NRHP) – oficjalnego rejestru zasobów kulturowych Stanów Zjednoczonych. 
Położenie.
Kaplica Rothko leży w międzywojennej dzielnicy bungalowów z lat 20. XX wieku w Houston. Od strony zachodniej do kaplicy przylega Menil Park. Na wschód od kaplicy znajduje się kampus Uniwersytetu św. Tomasza. Teren, na którym znajduje się Kaplicy Rothko, jest ograniczony od północy przez Sul Ross Avenue, od wschodu przez Yupon Street, a od południa przez Branard Avenue. Naprzeciwko kaplicy od strony Sul Ross Avenue znajduje się siedziba biura Fundacji Rothko Chapel i centrum informacji Rothko Chapel Welcome House. 
Historia.
Kaplica Rothko została nazwana na cześć amerykańskiego malarza abstrakcyjnego ekspresjonisty Marka Rothko, który stworzył zestaw czternastu dużych obrazów, które miała zawierać kaplica. Kaplica została zaprojektowana pod kierownictwem Rothko, początkowo przez architekta Philipa Johnsona (od 1964 do 1967 roku) oraz, po jego rezygnacji, przez architektów Howarda Barnstone'a i Eugene'a Aubry'ego (od 1967 do 1971 roku). 
Na początku 1999 roku kaplica Rothko została zamknięta z powodu generalnego remontu. W 2000 roku kaplica została ponownie otwarta po 18-miesięcznej renowacji za 1,8 miliona dolarów, z nowo odrestaurowanymi obrazami artysty. Z okazji pięćdziesiątej rocznicy w 2021 roku kaplica Rothko przeszła renowację o wartości 30 milionów dolarów, wykonaną przez nowojorską firmę Architecture Research Office (ARO). Renowacja dotyczyła m.in. oświetlenia kaplicy: został zamontowany świetlik rozprowadzający po kaplicy światło dziennie, według pierwotnego zamiaru Rothko. 
Architektura.
Kaplica Rothko to jednopiętrowy budynek z cegły, zbudowany na planie ośmiokąta wpisanego w Krzyż grecki. Elewacja frontowa kaplicy skierowana jest na południe. 
Na środku kaplicy stoją drewniane ławki dla zwiedzających. 
Obelisk.
Rzeźba „Złamany obelisk” (ang. "Broken Obelisk") składa się z piramidalnej podstawy, na szczycie której mieści się odwrócony obelisk z najwyraźniej odłamanym trzonem. Cała konstrukcja jest wykonana ze stali corten. Autorem rzeźby jest amerykański malarz, przedstawiciel nurtu color field painting – Barnett Newman. Złamany obelisk został zakupiony dla miasta Houston pzez Johna i Dominique de Menil, którzy przekazali go miastu pod jednym warunkiem, że będzie on upamiętniał Martina Luthera Kinga Jr. 
Muzyka.
Jeden z najbardziej znanych utworów muzycznych amerykańskiego kompozytora Mortona Feldmana pod tytułem "Rothko Chapel", został zainspirowany kaplicą i miał swoją premierę w Kaplicy Rothko w 1972 roku. Muzyk Peter Gabriel napisał piosenkę z 1992 roku zatytułowaną „Fourteen Black Paintings”, zainspirowaną wizytą w kaplicy. 
Wandalizm.
W dniu 18 maja 2018 r. dokonano wandalizmu: niezidentyfikowani ludzie rozlali białą farbę przy wejściu do kaplicy oraz w basenie otaczającym rzeźbę "Złamany obelisk". Wokół rozrzucone były ulotki z napisem: „Bycie białym jest w porządku”.

</doc>
<doc id="5435163" url="https://pl.wikipedia.org/wiki?curid=5435163" title="Wiktorija Puzanowa">
Wiktorija Puzanowa

Wiktorija Aleksiejewna Puzanowa z domu Walc, , (ur. 1893 w Rostowie nad Donem, zm. 1967 w Tiranie) – albańska malarka, pisarka ikon i rzeźbiarka pochodzenia rosyjskiego.
Życiorys.
Pochodziła z rodziny arystokratycznej. Ukończyła studia z zakresu rzeźby w Petersburgu. Po wybuchu rewolucji bolszewickiej opuściła Rosję i osiedliła się w Czechosłowacji. Tam też poznała przyszłego męża - zoologa Wasilija Wasiljewicza Puzanowa. Po ślubie z nim wyjechała do Czarnogóry, a następnie do Belgradu i i do Kosowa. W Kosowie pracowała jako pisarka ikon, a także nauczycielka rysunku w Kosowskiej Mitrowicy i w Prizrenie. Była autorką ikon do jednej z cerkwi w Uroševacu. W 1944 opuściła Kosowo i wraz z mężem i bratem męża Aleksiejem przeniosła się do Szkodry. Od 1948 mieszkała w Tiranie. W 1956 małżeństwo Puzanowów otrzymało obywatelstwo albańskie. W 1961 po rozłamie albańsko-radzieckim, małżeństwo Puzanowów zostało wezwane przez ambasadę radziecką do powrotu do kraju, zdecydowali się jednak pozostać w Albanii.
W latach 50. pracowała w Instytucie Nauk, założonym w Tiranie, gdzie prowadziła badania nad bizantyjską sztuką średniowieczną, zajmując się także restauracją ikon i fresków znajdujących się w Albanii. W 1953 opublikowała pierwszy artykuł poświęcony twórczości Onufrego z Elbasanu, odkrywając twórczość zapomnianego autora ikon, pochodzącego z Albanii. Wykonane przez Puzanową kopie średniowiecznych fresków znajdują się do dzisiaj w Muzeum Sztuki w Korczy. Pod koniec życia cierpiała na chorobę Parkinsona, która uniemożliwiła jej działalność twórczą. Zmarła w 1967 i została pochowana obok męża (zm. 1964) na cmentarzu w Tiranie.
W 2017 w Muzeum Sztuki Średniowiecznej w Korczy otwarto wystawę poświęconą Wiktoriji Puzanowej.

</doc>
<doc id="5435164" url="https://pl.wikipedia.org/wiki?curid=5435164" title="Irena Bukowska-Floreńska">
Irena Bukowska-Floreńska

Irena Bukowska-Floreńska (ur. 30 stycznia 1938 w Chorzowie) – etnolożka, antropolożka kulturowa, silesianistka, muzealniczka i nauczycielka akademicka.
Życiorys.
Wywodzi się z dawnej rodziny szlacheckiej hrabiów Bukowskich h. własnego. Urodziła się jako starsze dziecko Tadeusza (1904–?) i Wandy z d. Malisz (1910–?); ma młodszego brata Zbigniewa (ur. 1944).
W 1955–1960 studiowała etnografię na Wydziale Filozoficzno-Historycznym Uniwersytetu Jagiellońskiego w Krakowie. Początkowo związana była z Katedrą Etnografii Słowian i zespołem naukowym prof. Romana Reinfussa, rozwijając zainteresowania sztuką ludową. Podjęła równolegle studia z historii sztuki (1957–1959). Była słuchaczką wykładów m.in. prof. Andrzeja Waligórskiego i Kazimierza Dobrowolskiego. Pod kierunkiem ostatniego z nich napisała pracę magisterską pt. "Przemiany kulturowe w urządzaniu wnętrza domu chłopskiego we wsi Skotniki (Kraków dzielnica Podgórze) w latach 1880–1960".
W 1960 podjęła pracę adiunkta w Muzeum w Zabrzu, gdzie kierowała działem etnograficznym. W 1972–1973 pracowała na stanowisku kustosza w Muzeum w Wodzisławiu Śląskim. W 1973–1978 pełniła funkcję dyrektora Muzeum w Rybniku.
W 1976 na Wydziale Historycznym Uniwersytetu im. Adama Mickiewicza w Poznaniu obroniła pracę doktorską pt. "Współczesna twórczość plastyczna środowiska robotniczego Górnośląskiego Okręgu Przemysłowego i Rybnickiego Okręgu Węglowego na przykładzie rzeźby" (wyd. 1987), której promotorem był prof. Józef Burszta. Dwa lata później rozpoczęła pracę naukowo-dydaktyczną, zatrudniając się w Filii w Cieszynie Uniwersytetu Śląskiego w Katowicach. W 1989 uzyskała tytuł doktora habilitowanego na Uniwersytecie im. Adama Mickiewicza na podstawie rozprawy "Społeczno-kulturowe funkcje tradycji w społecznościach industrialnych Górnego Śląska" (wyd. 1987). W 1991 została kierowniczką Zakładu Nauk Społecznych. W następnym roku objęła stanowisko profesora. W 1993 powierzono jej funkcję dyrektora Instytutu Etnologii i Antropologii Kulturowej. W 1997 zainicjowała wydawanie „Studiów Etnologicznych i Antropologicznych”, których została redaktorką naczelną. W 2009 prezydent Lech Kaczyński przyznał jej tytuł profesora zwyczajnego nauk humanistycznych. Przeszła na emeryturę w 2012, po czym zamieszkała w Opolu.
Działalność naukowa.
W okresie zabrzańskim prowadziła rozległe prace badawcze nad całokształtem zmiany kulturowej w środowiskach robotniczych i robotniczo-chłopskich w rejonach przemysłowych Górnego Śląska. Wiele miejsca poświęciła instytucji rodziny. Szczególną uwagę poświęciła sztuce nieprofesjonalnej robotników, odkrywając pomijaną dotąd dziedzinę ich twórczości – rzeźbę w węglu. Jako dyrektor Muzeum w Rybniku doprowadziła do reorganizacji instytucji i przekwalifikowania zbiorów, w których historia rzemiosła stała się działem wiodącym.
Głównym przedmiotem badań Ireny Bukowskiej-Floreńskiej jest Górny Śląsk. W jej pracach można odnaleźć silne przywiązanie do metody diagnozy, przeniesionej na grunt nauk kulturologicznych i społecznych. Uzasadnia to rozbudowanie katalogu poruszanych zagadnień. Opublikowała szereg prac przyczynkarskich i studiów porównawczych, dotyczących różnych aspektów dziedzictwa kulturowego Górnego Śląska oraz innych regionów industrialnych Polski. Dużo miejsca poświęciła również szeroko rozumianej problematyce antropologii miasta i ekologii kulturowej. Podejmuje też tematykę tożsamości regionalnej, systemu wartości, rodziny, religijności przeżywanej, postaw twórczych i aktywności kulturalnej oraz degradacji środowiska kulturowego i społecznego. Irena Bukowska-Floreńska zajmuje się też analizą dorobku, potrzeb i perspektyw rozwojowych silesianistyki etnologicznej. Wśród bogatej spuścizny badaczki, znajduje się również propozycja wykorzystania spojrzenia etnologicznego w diagnozie tożsamości kulturowej rodzin o dziedzictwie ziemiańskim i szlacheckim.
Irena Bukowska-Floreńska doprowadziła do otworzenia kierunku etnologicznego na Uniwersytecie Śląskim w 1995. W czasie pracy dydaktycznej wywarła znaczny wpływ na kształt naukowo-badawczy ośrodka cieszyńskiego, gdzie przeważały perspektywy funkcjonalna i strukturalno-semiotyczna. Pośrednio przyczyniła się do wniesienia podstaw intelektualnych dla specjalności antropologii ekologicznej, prowadzonej przez etnologów związanych z uczelnią w Cieszynie.
Wśród wypromowanych przez nią doktorów znaleźli się m.in. Kinga Czerwińska i Grzegorz Odoj. Była wielokrotną recenzentką prac doktorskich, m.in. Ludmiły Nowackiej, Magdaleny Szalbot, Tadeusza Czarneckiego i Mariusza Filipa. Recenzowała jedną pracę habilitacyjną, autorstwa Jacka Schmidta.

</doc>
<doc id="5435165" url="https://pl.wikipedia.org/wiki?curid=5435165" title="Myrtle Corbin">
Myrtle Corbin

Josephine Myrtle Corbin (ur. 12 maja 1868 w hrabstwie Lincoln, zm. 6 maja 1928 w Cleburne) – amerykańska artystka cyrkowa, performerka, urodzona z dodatkowymi kończynami typu dipygus.
Życiorys.
Jej rodzicami byli William H. Corbin i Nancy Corbin (z domu Sullins). Para wzięła ślub 16 marca 1865. Corbin miała już wtedy przyrodnią siostrę, ponieważ jej matka była już wcześniej w związku małżeńskim ze swoim pierwszym mężem. Corbin miała też starszą siostrę, Mary i młodszą, Willie Ann.
Corbin urodziła się w hrabstwie Lincoln. Dziewczynka miała dwie oddzielne miednice obok siebie od pasa w dół i cztery nogi. Każda z jej mniejszych wewnętrznych nóg była połączona z jedną z jej zewnętrznych nóg. Corbin mogła poruszać wewnętrznymi nogami, ale były one zbyt słabe, by nimi chodzić. Do tego jej wewnętrzne nogi nigdy już się nie rozwinęły – zachowały czucie i Corbin mogła nimi tylko poruszać. Jej prawa stopa zewnętrzna była skrzywiona. Mniejsze nogi wewnętrzne miały tylko trzy palce u każdej stopy.
Wychowała się w hrabstwie Blount. Kilkanaście lat później jej rodzina przeniosła się na zachód do Teksasu. Najpierw pojechali do hrabstwa Johnson, potem do Cleburne i ostatecznie tam zostali.
Kariera.
Osobliwość Józefiny przyciągała uwagę mieszkających w okolicy osób, dlatego jej ojciec zabierał dziewczynkę na różne jarmarki i imprezy już od 4 roku życia. W wieku 14 lat dziewczyna rozpoczęła współpracę z Barnum &amp; Bailey Circus. Zaprezentowano nie tylko artystów i tresowane zwierzęta, ale także osoby z nietypowymi wadami fizycznymi.
Z biegiem czasu „czworonożna dziewczyna” stała się tak popularna, że miała naśladowców, a nawet fałszywych sobowtórów. Nie było to jednak zaskoczeniem, ponieważ Corbin zarabiała kilkaset dolarów tygodniowo.
W 1909 Corbin została wdową. Kobieta wróciła do cyrku, co pozwoliło jej zarobić wystarczająco dużo pieniędzy, by samotnie wychować dzieci i zapewnić im dobre wykształcenie.
Życie prywatne.
Corbin wyszła za mąż za doktora, Jamesa Clintona Bicknella 12 czerwca 1886 w hrabstwie Blount i miała ośmioro dzieci z dwóch macic. Przeżyło tylko pięcioro dzieci, dwoje z pierwszej pochwy i troje z drugiej pochwy.
Śmierć.
Corbin zmarła w wieku 60 lat. Kilka cyrków próbowało odkupić jej ciało, ale jej dzieci odmówiły. Wylali beton na grób ukochanej matki, aby nikt nie zakłócał jej spokoju.

</doc>
<doc id="5435173" url="https://pl.wikipedia.org/wiki?curid=5435173" title="Ella Harper">
Ella Harper

Ella Harper, właściwie "Ella Evans Harper" (ur. 5 stycznia 1870 w hrabstwie Sumner, zm. 19 grudnia 1921 w Nashville) – amerykańska artystka cyrkowa.
Życiorys.
Jej ojcem był William Harper, rolnik i znany farmer w hrabstwie Sumner. Harper zginął w pożarze 26 sierpnia 1890. Matką Minerva Ann Harper, z domu Childress. Harperowie mieli pięcioro dzieci: Sallie, Williego, Everetta, Ellę i Jessie. Ella Harper miała brata bliźniaka o imieniu Everett, który zmarł 4 kwietnia 1870, trzy miesiące po urodzeniu, a Willie w 1895.
Harper cierpiała na „genu recurvatum”, czyli formę nadmiernie rozciągliwych kolan. W jej przypadku deformacja była tak poważna, że kolana wygięły się do tyłu. Dlatego też zyskała przydomek – „The Camel Girl” (wielbłądzica). Harper w większości poruszała się na czworakach.
Kariera 1884–1886.
Karierę w cyrku rozpoczęła w październiku 1884. Pracując jako artystka zarabiała 200 dolarów tygodniowo. W 1886 była ulubioną gwiazdą „Nickel Plate Circus W. H. Harrisa”. Często występowała w towarzystwie wielbłąda, gdy była prezentowana publiczności.
Na jej wizytówce napisano:
Gazety na temat Harper pisały o niej, że była „najwspanialszym wybrykiem natury od stworzenia świata”, a jej „odpowiednik nigdy nie istniał”.
Życie prywatne.
28 czerwca 1905, w hrabstwie Sumner Harper wyszła za mąż, za Roberta L. Savely. Savely był nauczycielem w szkole, a później księgowym w firmie produkującej materiały fotograficzne. 27 kwietnia 1906 para doczekała się córki, Mabel Evans. Dziewczynka dostała drugie imię po swojej matce. Mabel zmarła 1 października 1906, mając zaledwie sześć miesięcy.
Pod koniec XX wieku Harper i jej mąż przeprowadzili się do hrabstwa Davidson, sąsiadującego z hrabstwem Sumner. Harper zabrała też ze sobą swoją matkę, Minervę Ann i razem zamieszkali w Nashville przy 1012 Joseph Avenue. Matka Elli, Minerva, zmarła w 1924.
W 1918 Harperowie adoptowali małą dziewczynkę o imieniu Jewel Savely, która zmarła po trzech miesiącach.
Śmierć.
19 grudnia 1921 o godzinie 8:15 Harper zmarła w swoim domu na raka okrężnicy. Została pochowana na cmentarzu „Spring Hill” w Nashville. Jej grób znajduje się w sekcji B, w starej, historycznej części cmentarza, w obrębie działki rodziny Harperów.

</doc>
<doc id="5435176" url="https://pl.wikipedia.org/wiki?curid=5435176" title="Fanny Mills">
Fanny Mills

Fanny Mills, znana również jako The Big Foot Girl ("kobieta o wielkich stopach") z Ohio (ur. 30 sierpnia 1860 w Sussex, zm. w październiku 1899 w Ohio) – amerykańska artystka cyrkowa, która cierpiała na chorobę zwaną chorobą Milroya, powodującą puchnięcie nóg, czyniąc je gigantycznymi.
Życiorys.
Mills urodziła się w Anglii w 1860, ale wraz z rodziną wyemigrowała do Stanów Zjednoczonych.
Cierpiała na rzadką chorobę Milroya, co oznaczało, że jej stopy urosły do niewyobrażalnych rozmiarów. Miały bowiem prawie 50 cm długości i 18 cm szerokości, przez co kobieta stała się obiektem żartów i kpin ze strony społeczeństwa. Mills nosiła specjalnie uszyte buty, do wykonania których użyto trzech kozich skór. Skarpetki wykonano zaś z poszewek na poduszki. Jej palce u stóp nie posiadały paznokci, chociaż miejsca, w których powinny być, były jasno określone.
Kariera.
W 1885 Mills dołączyła do objazdowego „freak show” i występowała przed publicznością jako „Kobieta z Ohio o wielkich stopach”, dzięki temu zarabiała pokaźne jak na tamte czasy pieniądze. W pracy towarzyszyła jej pielęgniarka, Mary Brown, która pomagała jej chodzić.
Życie prywatne.
W 1886 wyszła za mąż za Williama Browna, brata jej najbliższej przyjaciółki i jej osobistej pielęgniarki, Mary. W 1887 Mills urodziła martwe dziecko, a jej zdrowie zaczęło podupadać. W 1892 została zmuszona do przejścia na emeryturę z powodu pogarszającego się stanu zdrowia.
Śmierć.
Zmarła w 1899, w wieku zaledwie 39 lat. Została pochowana na cmentarzu w Oakland.

</doc>
<doc id="5435180" url="https://pl.wikipedia.org/wiki?curid=5435180" title="Stadtkirche w Zofingen">
Stadtkirche w Zofingen



</doc>
<doc id="5435187" url="https://pl.wikipedia.org/wiki?curid=5435187" title="Jezioro Zgniłe (Kaczeniec)">
Jezioro Zgniłe (Kaczeniec)

Jezioro Zgniłe – jezioro w woj. wielkopolskim, w powiecie czarnkowsko-trzcianeckim, w gminie Drawsko, leżące na terenie Kotlina Gorzowska, w pobliżu leśniczówki Kaczeniec
Dane morfometryczne.
Powierzchnia zwierciadła wody wynosi od 2,02 ha (lustra wody) od 3,22 ha (ogólna).
Zwierciadło wody położone jest na wysokości 49,1 m n.p.m.
Hydronimia.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) nazwa tego jeziora to "Jezioro Zgniłe". Państwowy rejestr nazw geograficznych jako nazwę główną zestandaryzowaną podaje "Jezioro Zgniłe".
Około 1 km na północny wschód, bliżej wsi Piłka. znajduje się drugie jezioro o takiej samej nazwie – Jezioro Zgniłe.
Przypisy.
&lt;references &gt;
}}&lt;/references &gt;

</doc>
<doc id="5435198" url="https://pl.wikipedia.org/wiki?curid=5435198" title="Pakt Senacki 2023">
Pakt Senacki 2023

Pakt Senacki 2023 – porozumienie wyborcze zawarte pomiędzy Koalicją Obywatelską, Nową Lewicą, Polskim Stronnictwem Ludowym i Polska 2050 Szymona Hołowni na wybory do Senatu RP w 2023, podpisane 28 lutego 2023 przez Marcina Kierwińskiego (KO), Dariusza Wieczorka (Lewica), Piotra Zgorzelskiego (KP-PSL) i Jacka Burego (PL2050). 
Porozumienie zakłada ścisłą współpracę dotyczącą przeprowadzenia kampanii wyborczej; w każdym okręgu wyborczym do Senatu RP wystawiony zostanie jeden wspólny kandydat na Senatora RP uzgodniony przez strony Porozumienia. Kandydaci – rekomendowani przez partie-strony Porozumienia oraz partie polityczne współpracujące ze stronami – będą mieli wyłączne prawo do posługiwania się oficjalnym logo „Pakt Senacki 2023”. 
Partnerami NL są Razem, Unia Pracy i Polska Partia Socjalistyczna; PSL tworzy Koalicję Polską m.in. z Unią Europejskich Demokratów i Centrum dla Polski. 
Celem realizacji Porozumienia powołano Zespół Organizacyjny, którego pracami kieruje przedstawiciel Ruchu Samorządowego - senator KO Zygmunt Frankiewicz. Zespół ma za zadanie dokonać podziału okręgów wyborczych na poszczególne partie-strony Porozumienia, przygotować propozycje kandydatur na Senatorów RP i opracować koncepcję przeprowadzenia kampanii wyborczej. Pierwszy, niesformalizowany pakt senacki zawarto przed wyborami parlamentarnymi w 2019.

</doc>
<doc id="5435199" url="https://pl.wikipedia.org/wiki?curid=5435199" title="Jezioro Zgniłe (Piłka)">
Jezioro Zgniłe (Piłka)

 
Jezioro Zgniłe – jezioro w woj. wielkopolskim, w powiecie czarnkowsko-trzcianeckim, w gminie Drawsko, leżące na terenie Kotlina Gorzowska - w pobliżu wsi Piłka.
Dane morfometryczne.
Powierzchnia zwierciadła wody według różnych źródeł wynosi od 1,25 ha do 1,4 ha.
Zwierciadło wody położone jest na wysokości 47,4 m n.p.m.
Hydronimia.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) nazwa tego jeziora to "Jezioro Zgniłe". Państwowy rejestr nazw geograficznych jako nazwę główną zestandaryzowaną podaje "Jezioro Zgniłe". W różnych publikacjach jezioro to występuje pod nazwą "Workulskie" – nie wymienioną jako nazwa oboczna w PRNG.
Około 1 km na południowy zachód – bliżej leśniczówki Kaczeniec znajduje się drugie jezioro o takiej samej nazwie – Jezioro Zgniłe.
Przypisy.
&lt;references &gt;
}}&lt;/references &gt;

</doc>
<doc id="5435200" url="https://pl.wikipedia.org/wiki?curid=5435200" title="Radoryż-Smolany (gromada)">
Radoryż-Smolany (gromada)



</doc>
<doc id="5435202" url="https://pl.wikipedia.org/wiki?curid=5435202" title="Skłodowskiej-Curie">
Skłodowskiej-Curie



</doc>
<doc id="5435203" url="https://pl.wikipedia.org/wiki?curid=5435203" title="PDP Ogniwo Sopot">
PDP Ogniwo Sopot

PDP Ogniwo Sopot - polski klub piłkarski z siedzibą w Sopocie założony w 1946 działający do 1994, reaktywowany w 2018 w wyniku połączenia trzech klubów: PDP Karlikowo Sopot, KP Sopot i Unia Sopot.
Historia.
Sekcja piłkarska "Ogniwo Sopot" powstała w 1946 roku i funkcjonowała do 1994 roku. W 2018 roku klub został reaktywowany z połączenia trzech innych sopockich klubów: Karlikowo, KP i Unia. W sezonach 2020/2021 i 2021/2022 klub grał w V Lidze. Klub grał także w sezonach 2019/2020, 2020/2021 i 2021/2022 o Puchar Polski w V lidze.

</doc>
<doc id="5435206" url="https://pl.wikipedia.org/wiki?curid=5435206" title="Żywność. Nauka. Technologia. Jakość">
Żywność. Nauka. Technologia. Jakość

Czasopismo Naukowe ŻYWNOŚĆ. Nauka. Technologia. Jakość – jest kwartalnikiem wydawanym przez Wydawnictwo Naukowe Polskiego Towarzystwa Technologów Żywności. Jest to czasopismo adresowane do pracowników nauki, technologów i analityków żywności, pracowników przemysłu spożywczego, pracowników urzędowej kontroli żywności, a także menedżerów jakości branży spożywczej oraz studentów technologii żywności i kierunków pokrewnych. Kwartalnik ten jest opiniotwórczym pismem środowiska nauk o żywności w Polsce. 
Czasopismo, które zostało utworzone z inicjatywy prof. dr hab. Tadeusza Sikory, jest wydawane nieprzerwanie od 1994 roku i prof. Sikora był jego redaktorem naczelnym w latach 1994-2015. Jest ono jednym z podstawowych czasopism z zakresu nauki o żywności w Polsce, a jako czasopismo polskojęzyczne wniosło w okresie swojego istnienia ogromne zasługi w kształtowaniu języka polskiego w dyscyplinie technologia żywności i żywienia oraz w szeroko pojętej nauce o żywności.
W czasopiśmie publikowane są recenzowane oryginalne prace badawcze, zawierające niepublikowane wcześniej wyniki naukowe (około 80% prac) oraz prace przeglądowe – monograficzne, służące upowszechnieniu wiedzy z zakresu nauki o żywności. Dominujące liczebnie prace naukowe zawierają oryginalne wyniki badań i przedstawiają osiągnięcia niemal wszystkich uczelni i instytutów naukowych zajmujących się szeroko rozumianą problematyką żywności w Polsce. Na łamach czasopisma zamieszczane są artykuły naukowe dotyczące wszystkich branż przemysłu spożywczego, a także prace związane m.in. z żywieniem człowieka, dietetyką, analityką i kontrolą żywności, produkcją surowców i wykorzystaniem produktów ubocznych i odpadów przemysłu spożywczego. Prowadzone są również stałe działy obejmujące: problematykę żywnościową w ustawodawstwie krajowym i unijnym, nowe książki, biuletyn informacyjny dla czytelników oraz członków Polskiego Towarzystwa Technologów Żywności, w tym m.in. kalendarz ważniejszych międzynarodowych i ogólnopolskich konferencji i kongresów naukowych, a także dział twórcy polskiej nauki o żywności, którego celem jest utrwalenie pamięci o wybitnych uczonych, którzy tworzyli zręby dzisiejszej nauki o żywności.
Cel.
Celem kwartalnika jest propagowanie i upowszechnianie osiągnięć nauki o żywności i żywieniu poprzez publikowanie oryginalnych prac badawczych oraz syntetycznych prac przeglądowych polskich naukowców. Cel ten jest realizowany przez udział w platformie otwartej nauki i zapewnianie pełnego i bezpłatnego dostępu do artykułów publikowanych w czasopiśmie za pośrednictwem sieci Internet na stronie czasopisma: https://wydawnictwo.pttz.org/. Strona internetowa czasopisma funkcjonuje również w języku angielskim pod adresem: https://journal.pttz.org. Do upowszechnia czasopisma przyczynia się jego referowanie przez bazy: AGRO, BazEkon, Chemical Abstracts Service, Index Copernicus, International Food Information Service, Google Scholar, ResearchGate, Polską Bibliografię Naukową, Scopus oraz CrossRef (DOI (identyfikator cyfrowy)). W latach 2011–2014 czasopismo było również indeksowane przez Thomson Reuters z pięcioletnim wskaźnikiem Impact Factor 0,295. Czasopismo nieprzerwanie znajduje się w wykazie czasopism punktowanych MNiSW/MEiN.

</doc>
<doc id="5435209" url="https://pl.wikipedia.org/wiki?curid=5435209" title="Clara Butt">
Clara Butt

Dame Clara Ellen Butt (ur. 1 lutego 1873 w Southwick w hrabstwie Sussex, zm. 23 stycznia 1936 w North Stoke w hrabstwie Oxfordshire) – brytyjska śpiewaczka operowa, kontralt.
Życiorys.
Uczyła się śpiewu w Bristolu u Daniela Roothama, następnie studiowała w Royal College of Music w Londynie u Johna Henry’ego Blowera oraz u Jacques’a Bouhy’ego w Paryżu i Etelki Gerster w Berlinie. Na scenie debiutowała w 1892 roku w Royal Albert Hall w Londynie jako Ursula w "Golden Legend" Arthura Sullivana. W tym samym roku na deskach Lyceum Theatre wystąpiła w "Orfeuszu i Eurydyce" Ch.W. Glucka. W 1899 i 1913 roku występowała w Stanach Zjednoczonych. W latach 1913–1914 odbyła wspólnie z mężem, barytonem Kennerleyem Rumfordem, światowe tournée. Poza repertuarem operowym wykonywała także partie oratoryjne oraz pieśni. Edward Elgar zadedykował jej swoje "Sea Pictures" (1899). Butt była też pierwszą wykonawczynią jego pieśni "Land of Hope and Glory" (1902). W czasie I wojny światowej występowała z koncertami charytatywnymi.
Dama Komandor Orderu Imperium Brytyjskiego (1920).

</doc>
<doc id="5435214" url="https://pl.wikipedia.org/wiki?curid=5435214" title="Pałac w Pęczkowie">
Pałac w Pęczkowie

Pałac w Pęczkowie () – zabytkowy obiekt wybudowany w miejscowości Pęczków.
Piętrowy dwór wybudowany na planie prostokąta, kryty czterospadowym dachem mansardowym z lukarnami. Od frontu dwupiętrowy ryzalit zwieńczony frontonem. Przy obiekcie dawny zespół parkowy (pozostałości) oraz dom zarządcy, często mylony z nieistniejącym pałacem. Rozebrany po II wojnie światowej.

</doc>
<doc id="5435217" url="https://pl.wikipedia.org/wiki?curid=5435217" title="Dwór w Pęczkowie">
Dwór w Pęczkowie



</doc>
<doc id="5435221" url="https://pl.wikipedia.org/wiki?curid=5435221" title="Maksymiliana Czmiel-Paszyc">
Maksymiliana Czmiel-Paszyc

Maksymiliana Czmiel-Paszyc (ur. 21 lutego 1932 w Hermes we Francji) – polska pilotka i szybowniczka.
Życiorys.
Urodziła się w 1932 roku we Francji. Latać na szybowcach zaczęła jako 17–latka. Licencję pilota samolotowego uzyskała w 1950 roku. W 1952 roku zdobyła pierwszy z trzech diamentów Diamentowej Odznaki Szybowcowej. Była członkiem szybowcowej kadry narodowej. 29 lipca 1962 roku podczas lotu z szybkością 75.600 km na szybowcu SZD-24 Foka na trasie Leszno–Lwówek–Przylep–Leszno ustanowiła rekord Polski szybkości przelotu w kategorii kobiecej (stan na 2005 rok). Jest członkiem kapituły Wyróżnienia Honorowego im. Dedala (2021). Członkini Aeroklubu Leszczyńskiego. 

</doc>
<doc id="5435223" url="https://pl.wikipedia.org/wiki?curid=5435223" title="Käärijä">
Käärijä

Jere Pöyhönen, znany jako Käärijä (ur. 21 października 1993 w Helsinkach) – fiński piosenkarz. Reprezentant Finlandii w 67. Konkursie Piosenki Eurowizji w Liverpoolu (2023).
Życiorys.
Wychował się w miejscowości Vantaa niedaleko Helsinek. Swoją pasję muzyczną odkrył podczas nauki grania na perkusji, oraz rozpoczął karierę jako producent muzyczny w 2014 roku. W tym samym roku pogorszył się jego stan zdrowotny z powodu wrzodziejącego zapalenia jelita grubego, przez co lekarze zdecydowali się na usunięcie całego jelita grubego. Później artysta stwierdził, że sytuacja była punktem zwrotnym w jego życiu, w którym zdecydował, że w przyszłości skupi się przede wszystkim na karierze muzycznej. Jego pseudonim sceniczny Käärijä, co oznacza „obwoluta”, pochodzi z żartu pomiędzy nim a jego przyjaciółmi o hazardzie, który jest powracającym motywem w jego muzyce.
Pöyhönen wydawał swoją muzykę jako artysta niezależnie do 2017 roku, kiedy to podpisał kontrakt z wytwórnią Monsp Records. W 2018 roku wydał ep-kę pod tytułem "Peliä", a w 2020 swój pierwszy album studyjny "Fantastista". 26 lutego 2023 z piosenką „Cha Cha Cha” zwyciężył fińskie selekcje eurowizyjne "Uuden Musiikin Kilpailu" i jednocześnie stał się reprezentantem Finlandii w 67. Konkursie Piosenki Eurowizji w Liverpoolu.
Inspiracje muzyczne.
Wśród swoich inspiracji muzycznych wymienia zespół Rammstein.

</doc>
<doc id="5435227" url="https://pl.wikipedia.org/wiki?curid=5435227" title="Gwara sandomierska">
Gwara sandomierska



</doc>
<doc id="5435228" url="https://pl.wikipedia.org/wiki?curid=5435228" title="Gwara świętokrzyska">
Gwara świętokrzyska



</doc>
<doc id="5435231" url="https://pl.wikipedia.org/wiki?curid=5435231" title="Queen of Kings">
Queen of Kings

Queen of Kings – debiutancki singel norweskiej piosenkarki Alessandry wydany 9 stycznia 2023. Piosenkę skomponowali i napisali Henning Olerud, Stanley Ferdinandez, Alessandra Mele i Linda Dale. Utwór będzie reprezentować Norwegię w 67. Konkursie Piosenki Eurowizji (2023) w Liverpoolu.
W lutym 2023 roku utwór zwyciężył w finale programu "Melodi Grand Prix 2023", tym samym zdobywając prawo do reprezentowania Norwegii w 67. Konkursie Piosenki Eurowizji. W wywiadzie dla "Eurovision Fun" Alessandra poinformowała, że jest biseksualna, a jej eurowizyjna piosenka manifestuje jej doświadczenia jako biseksualnej kobiety.

</doc>
<doc id="5435232" url="https://pl.wikipedia.org/wiki?curid=5435232" title="Przewóz (powieść)">
Przewóz (powieść)

Przewóz – powieść Andrzeja Stasiuka, wydana w 2021 roku nakładem Wydawnictwa Czarne. Bardzo dobrze przyjęta zarówno przez krytyków/recenzentów, jak i czytelników.
Fabuła.
Akcja powieści toczy się na terenie okupowanej Polski w czerwcu 1941 roku, nad rzeką (nie wymienionym z nazwy Bugiem) stanowiącą granicę pomiędzy terenami zajętymi przez Niemców i Sowietów. Niemcy szykują się do ataku na Związek Radziecki, Sowieci zaprowadzają swoje porządki na drugim brzegu. Lubko jest przewoźnikiem, spłonął mu dom i mieszka po niemieckiej stronie u samotnej kobiety, u której stacjonują hitlerowcy. Nad rzekę przybywa żydowskie rodzeństwo – Dora i Maks – uciekające przed Zagładą z nadzieją na znalezienie swojej Ziemi Obiecanej w sowieckim Birobidżanie. Jest tam też Siwy, dowódca małej grupki przypadkowych partyzantów, którzy dzięki posiadanej broni czują się gospodarzami tego terenu i terroryzują starających się przetrwać okolicznych mieszkańców. Wszyscy czekają, w atmosferze niepewności i strachu. Rzeka nie jest tu jedyną przekraczaną granicą, a świat nie jest czarno-biały.

</doc>
<doc id="5435233" url="https://pl.wikipedia.org/wiki?curid=5435233" title="Hibok-Hibok">
Hibok-Hibok

Hibok-Hibok, zwany też "Catarman" – stratowulkan na wyspie Camiguin, położonej 9 km od północnego wybrzeża wyspy Mindanao, drugiej co do wielkości wyspy Filipin. Wulkan ma wysokość 1332 m n.p.m. i jest jedynym wulkanem na wyspie Camiguin. Znane są cztery historyczne erupcje wulkanu - w latach 1827, 1862, 1871-75 i 1948-53. Erupcja w 1862 pociągnęła za sobą 326 ofiar. Natomiast erupcje z lat 1871 - 75 stworzyły kopułe wulkaniczną zwaną Górą Wulkanem (ang. "Mount Vulcan").
Aktywność wulkanu Hibok-Hibok w latach 1948-1953.
Pierwsza znacząca erupcja rozpoczęła się 1 września 1948 roku. Duży wybuch z krateru szczytowego wulkanu Hibok-Hibok, poprzedzony był tygodniem intensywnych trzęsień ziemi. Eksplozja utworzyła pióropusz erupcyjny w kształcie kalafiora i wywołała lawiny piroklastyczna w dół północno-wschodniego zbocza wulkanu niszcząc około 8 km² powierzchni wyspy. Od maja 1949 roku krater zaczął się rozrastać w wyniku wypływającej lawy. Proces ten zakończył się 4 grudnia 1951 roku kolejną większą erupcja w wyniku której lawa dotarła do obrzeży miasta Mambajao, gdzie zginęło około 500 osób. 

</doc>
<doc id="5435235" url="https://pl.wikipedia.org/wiki?curid=5435235" title="Puchar Andory w piłce nożnej (2023)">
Puchar Andory w piłce nożnej (2023)

Puchar Andory w piłce nożnej () – 31. edycja rozgrywek mających na celu wyłonienie zdobywcy Pucharu Andory, 
który uzyskuje prawo gry w kwalifikacjach Ligi Konferencji Europy 2023/2024. 
Organizowane co sezon przez Andorski Związek Piłki Nożnej (FAF) i przeznaczone dla krajowych klubów piłkarskich. 
Najważniejsze po Pierwszej dywizji piłkarskie rozgrywki w kraju. 
Ich sponsorem tytularnym jest firma Protecvall, w związku z czym obowiązuje nazwa marketingowa Copa Constitució Protecvall.
Trofeum broni Atlètic Club d’Escaldes, która pokonała w ubiegłorocznym finale Extremenya.
Turniej rozpoczął się 15 stycznia, a zakończy 28 maja 2023 r.
Uczestnicy.
W tym roku o Puchar Constitució 2023 zmierzy się czternaście zespołów, osiem z Primera Divisió, sześć z Segona Divisió.
Format.
Wszystkie pojedynki w ramach turnieju rozgrywane będą metodą pucharową bez rewanżów – zwycięzca przechodzi do kolejnej rundy, przegrany odpada z dalszej rywalizacji. 
W przypadku remisu po regulaminowym czasie gry dochodzi do dogrywki (2 × 15 minut), a w razie dalszego braku rozstrzygnięcia decyduje seria rzutów karnych.

</doc>
<doc id="5435239" url="https://pl.wikipedia.org/wiki?curid=5435239" title="Cha Cha Cha (singel Käärijä)">
Cha Cha Cha (singel Käärijä)

Cha Cha Cha – singel fińskiego piosenkarza Käärijä wydany 17 stycznia 2023. Piosenkę skomponowali i napisali Jere Pöyhönen, Johannes Naukkarinen, Aleksi Nurmi i Jukka Sorsa. Utwór będzie reprezentować Finlandię w 67. Konkursie Piosenki Eurowizji w Liverpoolu (2023).

</doc>
<doc id="5435244" url="https://pl.wikipedia.org/wiki?curid=5435244" title="Carlos Valenzuela">
Carlos Valenzuela

Carlos Fernando „Chiche” Valenzuela (ur. 22 kwietnia 1997 w Santiago del Estero) – argentyński piłkarz występujący na pozycji skrzydłowego, od 2023 roku zawodnik meksykańskiej Tijuany.

</doc>
<doc id="5435245" url="https://pl.wikipedia.org/wiki?curid=5435245" title="Évidemment">
Évidemment

Évidemment – singel francuskiej piosenkarki La Zarry wydany 19 lutego 2023. Piosenkę skomponowali Fatima Zahra Hafdi i Ahmed Saghir, napisali Fatima Zahra Hafdi, Ahmed Saghir, Yannick Rastogim i Zacharie Raymond, a wyprodukowali Banx &amp; Ranx i Benny Adam. Utwór będzie reprezentować Francję w 67. Konkursie Piosenki Eurowizji w Liverpoolu (2023).

</doc>
<doc id="5435248" url="https://pl.wikipedia.org/wiki?curid=5435248" title="Wiktoria Puzanowa">
Wiktoria Puzanowa



</doc>
<doc id="5435251" url="https://pl.wikipedia.org/wiki?curid=5435251" title="Leonel López">
Leonel López

Leonel López González (ur. 24 maja 1994 w Zacoalco de Torres) – meksykański piłkarz występujący na pozycji środkowego lub defensywnego pomocnika, od 2023 roku zawodnik meksykańskiej Tijuany.

</doc>
<doc id="5435253" url="https://pl.wikipedia.org/wiki?curid=5435253" title="Lucas Rodríguez">
Lucas Rodríguez



</doc>
<doc id="5435255" url="https://pl.wikipedia.org/wiki?curid=5435255" title="Lucas Rodríguez (ur. 1997)">
Lucas Rodríguez (ur. 1997)

Lucas Ariel „Titi” Rodríguez (ur. 27 kwietnia 1997 w Berazategui) – argentyński piłkarz występujący na pozycji skrzydłowego lub ofensywnego pomocnika, od 2021 roku zawodnik meksykańskiej Tijuany.

</doc>
<doc id="5435257" url="https://pl.wikipedia.org/wiki?curid=5435257" title="Orchipedum">
Orchipedum

Orchipedum – rodzaj roślin z rodziny storczykowatych ("Orchidaceae"). Obejmuje 3 gatunki występujące w Azji Południowo-Wschodniej w takich krajach i regionach jak: Jawa, Malezja Zachodnia, Filipiny, Sumatra, Tajlandia, Wietnam.
Systematyka.
Rodzaj sklasyfikowany do podplemienia "Cranichidinae" w plemieniu "Cranichideae", podrodzina storczykowe ("Orchidoideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5435264" url="https://pl.wikipedia.org/wiki?curid=5435264" title="Ewa Nechay-Lempart">
Ewa Nechay-Lempart

Ewa Aniela Nechay De Felseis-Lempart (ur. 31 października 1930 we Lwowie, zm. 7 lipca 2017 w Krakowie) – polska szybowniczka.
Życiorys.
Córka Wiktora Nechaya i Teresy Sendzimirówny (siostry Tadeusza Sendzimira). Ojciec został aresztowany i zmarł w 1940 roku (umieszczony na ukraińskiej liście katyńskiej). W kwietniu 1940 roku jej rodzina został wywieziona do Kazachstanu, skąd wróciła 1946 roku. W 1949 roku ukończyła kurs szybowcowy w Lęborku. Po ukończeniu w 1950 roku Liceum Sztuk Plastycznych w Krakowie i rozpoczęła studia na Wydziale Budownictwa Lądowego Politechniki Krakowskiej. Zmarła w Krakowie. Pochowana na cmentarzu Rakowickim (pas 100, miejsce 14) razem z matką (zm. 1989) i mężem Ryszardem Lempartem.
Osiągnięcia.
W 1952 roku ustanowiła rekord Polski w przelocie docelowym podczas lotu na 320 km. W kolejnym 1953 roku uzyskała rekord świata podczas przelotu po trasie trójkąta 100 km.

</doc>
<doc id="5435266" url="https://pl.wikipedia.org/wiki?curid=5435266" title="Herpysma">
Herpysma



</doc>
<doc id="5435267" url="https://pl.wikipedia.org/wiki?curid=5435267" title="Herpysma longicaulis">
Herpysma longicaulis

Herpysma longicaulis – gatunek roślin z monotypowego rodzaju Herpysma z rodziny storczykowatych ("Orchidaceae"). Rośliny występują w Azji Południowo-Wschodniej w takich krajach i regionach jak: Asam, Chiny, Himalaje, Mjanma, Nepal, Sumatra, Tajlandia, Tybet, Wietnam.
Systematyka.
Gatunek sklasyfikowany do podplemienia "Goodyerinae" w plemieniu "Cranichideae", podrodzina storczykowe ("Orchidoideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5435270" url="https://pl.wikipedia.org/wiki?curid=5435270" title="Braian Romero">
Braian Romero

Braian Ezequiel Romero (ur. 15 czerwca 1991 w San Isidro) – argentyński piłkarz występujący na pozycji napastnika lub skrzydłowego, od 2023 roku zawodnik meksykańskiej Tijuany.

</doc>
<doc id="5435278" url="https://pl.wikipedia.org/wiki?curid=5435278" title="Paweł Gackowski">
Paweł Gackowski

Paweł Gackowski (ur. 7 stycznia 1848 w Błądzimiu, zm. 10 czerwca 1928 w Bydgoszczy) - chłop, rolnik, drzymalita pomorski, działacz polskiego ruchu narodowego w zaborze pruskim.
Życiorys.
Urodził się w rodzinie chłopskiej Mateusza (ur. 1800) i Marianny (ur. 1807) w Błądzimiu (pow. Świecie), na południowym skraju Borów Tucholskich. Miał sześcioro rodzeństwa. W 1874 r. ożenił się z Franciszką Zalewską (ur. 1850 w Cekcynie), z którą miał siedmioro dzieci: pięciu synów i dwie córki. 
W 1902 r. nabył w swojej wsi 11 ha ziemi. Początkowo zezwolono mu na wzniesienie budynków gospodarczych i kuchni dla zwierząt, jednak po wejściu w życie nowelizacji ustawy osadniczej w 1904 r. nie otrzymał pozwolenia na wybudowanie domu mieszkalnego, dlatego postanowił zamieszkać w starym wozie cygańskim, podobnie jak słynny Michał Drzymała z Wielkopolski. 
W grudniu 1907 r. władze pruskie zażądały od Gackowskiego zniszczenia pieca w wozie, a następnie uzyskania pozwolenia kolonizacyjnego, ponieważ wóz – ze względu na zły stan techniczny – został umocniony przy pomocy stałych podpór wkopanych w ziemię i w ten sposób stał się nieruchomym pomieszczeniem mieszkalnym. Gackowski odwoływał się do sądu ławniczego w Świeciu i dalej do Sądu Okręgowego w Grudziądzu, a następnie do Sądu Najwyższego w Berlinie, który skierował sprawę do ponownego rozpatrzenia przez sąd w Grudziądzu, a ten ostatecznie podtrzymał wyrok sądu ze Świecia, w wyniku czego Gackowski został zmuszony do opuszczenia wozu (1909). 
Wykonawcą wyroku był wójt z Ostrowitego, który wysłał do Gackowskiego następujące pismo: "Jesteś Pan w posiadaniu krytego woza z ogniskiem i używasz go jako mieszkania. Rozporządzam, ażebyś go Pan w przeciągu 2 tygodni, licząc od daty doręczenia tego rozporządzenia, opuścił, ażebyś Pan urządzenie mieszkalne, a zwłaszcza ognisko, usunął i okna zabił, gdyż w przeciwnym razie dokonam tej pracy na Pański koszt i każę jako zaliczkę na koszta ściągnąć z Pana 20 marek. Równocześnie zakazuję Panu pod groźbą 60 marek kary, w razie niemożności zapłacenia 1 tygodnia aresztu, za każdy wypadek wykroczenia przeciwko temu, zaopatrywać wóz w dalsze urządzenia mieszkalne. Hornitz, wójt" (cyt za: "Gazeta Grudziądzka" z 1909 r.). 
Oprócz walki o budowę domu z pruskimi urzędnikami, był również znany z czynnego patriotyzmu, który na co dzień przejawiał się m.in. prenumerowaniem polskich gazet i czytaniem polskich książek. W 1906 r. był jednym z inicjatorów strajku szkolnego w miejscowej szkole, podjętego w proteście przeciwko wprowadzeniu nauczania religii w języku niemieckim. 
Ostatnie sześć lat życia spędził u swojej córki (Bronisławy Jutrowskiej) w Bydgoszczy, gdzie zmarł 10 czerwca 1928 r. Został pochowany na Cmentarzu Nowofarnym w Bydgoszczy. W 1977 r. miasto ufundowało mu pomnik nagrobny z napisem: "Paweł Gackowski (1848-1928) chłop patriota podczas zaboru pruskiego walczył o prawo do ziemi i języka ojczystego". 

</doc>
<doc id="5435279" url="https://pl.wikipedia.org/wiki?curid=5435279" title="Lepidogyne">
Lepidogyne



</doc>
<doc id="5435280" url="https://pl.wikipedia.org/wiki?curid=5435280" title="Lepidogyne longifolia">
Lepidogyne longifolia

Lepidogyne longifolia – gatunek roślin z monotypowego rodzaju Lepidogyne z rodziny storczykowatych ("Orchidaceae"). Rośliny występują w Azji Południowo-Wschodniej i Oceanii w takich krajach i regionach jak: Borneo, Jawa, Malezja Zachodnia, Nowa Gwinea, Filipiny, Sumatra.
Systematyka.
Gatunek sklasyfikowany do podplemienia "Goodyerinae" w plemieniu "Cranichideae", podrodzina storczykowe ("Orchidoideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5435282" url="https://pl.wikipedia.org/wiki?curid=5435282" title="Fernando Lucas Martins">
Fernando Lucas Martins



</doc>
<doc id="5435284" url="https://pl.wikipedia.org/wiki?curid=5435284" title="Edcarlos Conceição Santos">
Edcarlos Conceição Santos



</doc>
<doc id="5435290" url="https://pl.wikipedia.org/wiki?curid=5435290" title="Puchar Niemiec w piłce siatkowej mężczyzn (2022/2023)">
Puchar Niemiec w piłce siatkowej mężczyzn (2022/2023)

Puchar Niemiec w piłce siatkowej mężczyzn 2022/2023 (oficjalnie DVV-Pokal der Männer 2022/2023) – 51. edycja rozgrywek o siatkarski Puchar Niemiec zorganizowana przez Niemiecki Związek Piłki Siatkowej ("Deutscher Volleyball-Verband", DVV) oraz stowarzyszenie Volleyball-Bundesliga. Zainaugurowana została 5 listopada 2022 roku.
W Pucharze Niemiec uczestniczyły kluby grające w 1. Bundeslidze oraz zdobywcy pucharów regionalnych. Rozgrywki składały się z 1/8 finału, ćwierćfinałów, półfinałów oraz finału. We wszystkich rundach rywalizacja toczyła się w systemie pucharowym.
Finał odbył się 26 lutego 2023 roku w SAP Arena w Mannheimie. Po raz szósty Puchar Niemiec zdobył klub , który w finale pokonał . MVP finału wybrany został Johannes Tille.
System rozgrywek.
W Pucharze Niemiec w sezonie 2022/2023 uczestniczyły wszystkie drużyny grające w 1. Bundeslidze (z wyjątkiem młodzieżowego klubu ) oraz ośmiu zwycięzców pucharów regionalnych. Rozgrywki składały się z 1/8 finału, ćwierćfinałów, półfinałów i finału. We wszystkich rundach rywalizacja toczyła się w systemie pucharowym, a o awansie decydowało jedno spotkanie. Przed każdą rundą odbywało się losowanie wyłaniające pary meczowe. W 1/8 finału do drużyn grających w 1. Bundeslidze dolosowywani byli zdobywcy pucharów regionalnych.

</doc>
<doc id="5435294" url="https://pl.wikipedia.org/wiki?curid=5435294" title="Papuaea reticulata">
Papuaea reticulata

Papuaea reticulata – gatunek roślin z monotypowego rodzaju Papuaea z rodziny storczykowatych ("Orchidaceae"). Rośliny są endemitami występującymi na wyspie Nowa Gwinea w Oceanii.
Systematyka.
Gatunek sklasyfikowany do podplemienia "Goodyerinae" w plemieniu "Cranichideae", podrodzina storczykowe ("Orchidoideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5435295" url="https://pl.wikipedia.org/wiki?curid=5435295" title="Papuaea">
Papuaea



</doc>
<doc id="5435297" url="https://pl.wikipedia.org/wiki?curid=5435297" title="Shpend Dragobia">
Shpend Dragobia

Shpend Dragobia, znany także jako Zeqir Elezi, Zeqir Halili lub Shpend Bali Bisheva (ur. 1853 w Margegaju, zm. 18 sierpnia 1918) – albański polityk, działacz niepodległościowy, kaczak.
Życiorys.
Należał do Ligi Prizreńskiej prowadząc działalność partyzancką przeciwko Imperium Osmańskiemu, którą kontynuował również po upadku Ligi w 1881 roku. W lutym 1885 roku siły Dragobii zajęły wsie leżące w okolicach Prizrenu, a 1 marca dotarły do samego miasta, które zostało wkrótce odbite przez armię osmańską dowodzoną przez Wesela Paszę. 
Prowadził nie tylko działania zbrojne przeciwko wojskom Imperium Osmańskiemu, ale walczył również przeciwko wojskom serbskim, czarnogórskim i greckim; według czarnogórskiego raportu wojennego z 15 października 1912 roku, oddziały Shpenda Dragobii i Bajrama Curri miały codziennie od 2 maja tegoż roku atakować siły czarnogórskie.
7 marca 1912 roku oddziały Dragobii zaatakowały w okolicach wsi Strellc i Epërm złożony z dwóch osmańskich batalionów konwój ochraniający ministra spraw wewnętrznych Haxhiego Adila Beja, który odwiedzał większe miasta położone na terenie Kosowa w celu przekonania ludności albańskiej do zaakceptowania władzy Imperium Osmańskiego; w ciągu kilkugodzinnej walki po obu stronach zginęło 30 żołnierzy, a 50 zostało rannych. W trakcie potyczki minister podjął próbę ucieczki, jednak został ujęty przez Albańczyków na , gdzie został zmuszony przez Dragobię do podpisania decyzji o zezwoleniu na funkcjonowanie albańskojęzycznych szkół na terenie Kosowa; sam Dragobia był zaangażowany w rozpoczęcie ich działalności.
22 lipca 1912 roku 12-tysięczne siły powstańcze dowodzone przez Shpenda Dragobię, Bajrama Curri i Bajrama Daklaniego zdobyły kontrolę nad Prisztiną; połowa z nich na czele z Daklanim udała się w kierunku Skopje, zdobywając to miasto 5 sierpnia tegoż roku. 13 sierpnia do Skopje przybyli Shpend Dragobia wraz z Bajramem Currim, dzięku któremu uwolniono ponad 1000 Albańczyków aresztowanych przez młodotureckie władze.
Uczestniczył w zgromadzeniu we Wlorze, gdzie 28 listopada 1912 roku podpisano Albańską Deklarację Niepodległości, przebywał następnie w regionie . Podczas powstania chłopskiego, które miało miejsce w 1914 roku, przebywał w rodzinnej wiosce.
Zginął dnia 18 sierpnia 1918 roku w wyniku strzału w plecy dokonanego przez austro-węgierskich żołnierzy.
Upamiętnienia i wyróżnienia.
Franz Nopcsa w swojej książce "Podróże przez Bałkany" (alb. "Udhëtime nëpër Ballkan") opisał Shpenda Dragobię jako jednego z najważniejszych albańskich partyzantów.
Decyzją Komitetu Wykonawczego Rady Ludowej Okręgu Tropoja, dnia 18 stycznia 1983 roku został uhonorowany tytułem Męczennika Ojczyzny ("Dëshmorë i Atdheut").
Imieniem Shpenda Dragobii nazwano jedną z jaskiń położonych w okolicy Tropoi.
Odniesienia w kulturze.
W 1982 roku miała miejsce premiera filmu Nëntori i dytë w reżyserii Viktora Gjiki; w rolę Shpenda Dragobii wcielił się Mario Ashiku.
Życie prywatne.
Był najstarszym dzieckiem i jedynym synem Balego Arifa Bishevy, oraz wnukiem Binaka Alii; należeli oni Ligi Prizreńskiej.
Prawnukami Shpenda Dragobii są m.in. bracia Agim i Shkëlzen Mulosmanajowie.

</doc>
<doc id="5435298" url="https://pl.wikipedia.org/wiki?curid=5435298" title="∴">
∴

Symbol ∴ () stosowany jest w logice matematycznej i w dowodach matematycznych. Zazwyczaj używa się go przy wnioskowaniu, bezpośrednio przed konkluzją, na przykład przy wniosku sylogizmu. Czytany jest jako „stąd”, „zatem” lub „w związku z tym” ( lub ). Symbol ten jest rzadko spotykany w Europie kontynentalnej, jednak jest powszechnie używany w krajach anglosaskich i anglojęzycznej literaturze naukowej. Kodem tego symbolu w Unicode jest U+2234.
Historia.
Pierwszy raz symbol ten pojawił się w druku w 1659 roku, w książce "Teutsche Algebra ("), której autorem jest Johann Rahn. W swojej pracy Rahn starał się przełożyć algebraiczny dorobek Viète’a i Kartezjusza na język niemiecki. W tym celu stosował liczne skróty notacyjne. Zdefiniował ∴ jako symbol mający nieść znaczenie łacińskiego "ergo", czyli „zatem”. Zamiennie do niego używał również ∵, jednak później większość matematyków w tym znaczeniu używała wyłącznie pierwszego ze znaków.
Przykłady użycia.
Użycie w:
Inne zastosowania.
W tradycji masońskiej symbol ∴ stosuje się jako znak abrewiatury. Stawiany po wielkich literach, bez spacji, sygnalizuje, że litery te stanowią skrót i są inicjałami tytułu masońskiego lub określenia stosowanego w wolnomularstwie.
Alfabet Braille’a.
Symbol ∴ występuje w standardzie Braille’a dla języka angielskiego () w dwóch wersjach:

</doc>
<doc id="5435299" url="https://pl.wikipedia.org/wiki?curid=5435299" title="Zeqir Elezi">
Zeqir Elezi



</doc>
<doc id="5435300" url="https://pl.wikipedia.org/wiki?curid=5435300" title="Zeqir Halili">
Zeqir Halili



</doc>
<doc id="5435302" url="https://pl.wikipedia.org/wiki?curid=5435302" title="Shpend Bali Bisheva">
Shpend Bali Bisheva



</doc>
<doc id="5435303" url="https://pl.wikipedia.org/wiki?curid=5435303" title="Shpend Bisheva">
Shpend Bisheva



</doc>
<doc id="5435304" url="https://pl.wikipedia.org/wiki?curid=5435304" title="Aenhenrya">
Aenhenrya



</doc>
<doc id="5435305" url="https://pl.wikipedia.org/wiki?curid=5435305" title="Aenhenrya rotundifolia">
Aenhenrya rotundifolia

Aenhenrya rotundifolia – gatunek roślin z monotypowego rodzaju Aenhenrya z rodziny storczykowatych ("Orchidaceae"). Rośliny są endemitami występującymi w Indiach.
Systematyka.
Gatunek sklasyfikowany do podplemienia "Goodyerinae" w plemieniu "Cranichideae", podrodzina storczykowe ("Orchidoideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5435310" url="https://pl.wikipedia.org/wiki?curid=5435310" title="Halleorchis aspidogynoides">
Halleorchis aspidogynoides

Halleorchis aspidogynoides – gatunek roślin z monotypowego rodzaju Halleorchis z rodziny storczykowatych ("Orchidaceae"). Rośliny występują w Kamerunie i Gabonie w Afryce.
Systematyka.
Gatunek sklasyfikowany do podplemienia "Goodyerinae" w plemieniu "Cranichideae", podrodzina storczykowe ("Orchidoideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5435311" url="https://pl.wikipedia.org/wiki?curid=5435311" title="Halleorchis">
Halleorchis



</doc>
<doc id="5435313" url="https://pl.wikipedia.org/wiki?curid=5435313" title="Schuitemania merrillii">
Schuitemania merrillii

Schuitemania merrillii – gatunek roślin z monotypowego rodzaju Schuitemania z rodziny storczykowatych ("Orchidaceae"). Rośliny są endemitami występującymi na Filipinach w Azji Południowo-Wschodniej.
Systematyka.
Gatunek sklasyfikowany do podplemienia "Goodyerinae" w plemieniu "Cranichideae", podrodzina storczykowe ("Orchidoideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5435314" url="https://pl.wikipedia.org/wiki?curid=5435314" title="Schuitemania">
Schuitemania



</doc>
<doc id="5435317" url="https://pl.wikipedia.org/wiki?curid=5435317" title="BabyMonster">
BabyMonster

BabyMonster (hangul: 베이비몬스터), znane także jako Baemon (hangul: 베몬) – południowokoreański girlsband, założony przez YG Entertainment. W skład grupy wchodzi siedem członkiń: Ruka, Pharita, Asa, Ahyeon, Haram, Rora i Chiquita. Mają zadebiutować w 2023 roku.
Historia zespołu.
2018–2022: Przed debiutem.
Po premierze zespołów dziewczęcych YG Entertainment, 2NE1 (2009) i Blackpink (2016), wieści o następnym zespole dziewczęcym wytwórni krążyły już w 2018 roku. Przyjęli kandydatów z różnych krajów, z których niektóre zostały przyjęte do programu szkoleniowego już w wieku 10 lat i trenowały średnio cztery do pięciu lat. Pod względem liczby rekrutacji, każda potencjalna członkini zajęła pierwsze miejsce w swoich odpowiednich przesłuchaniach, pokonując tysiące innych kandydatów. W styczniu 2020 roku, pisemne formy nazwy „BabyMonster”, jednej z wielu nazw początkowo rozważanych dla Blackpink, oraz „Baemon” (skrócona wersja poprzedniej nazwy) zostały zarejestrowane jako znaki towarowe po angielsku i po koreańsku przez wytwórnię, a tymczasowo używane przez media, do czasu oficjalnego ujawnienia ich oficjalnych nazw. Skład zespołu został ostatecznie ustalony z trzech członkiń z Korei Południowej (Ahyeon, Haram, Rora), dwóch z Japonii (Ruka, Asa) i dwóch z Tajlandii (Pharita, Chiquita).
Kilka członkiń miało wcześniejsze doświadczenie w przemyśle rozrywkowym. Ruka zadebiutowała jako członkini japońskiego girlsbandu i trenowała najdłużej ze wszystkich siedmiu członków w YG Entertainment. Haram została modelką dziecięcą w wieku dwóch lat i wzięła udział w przesłuchaniu do wytwórni w 2018 roku. Rora zadebiutował jako członkini dziecięcej grupy USSO Girl (2017) z Hyein z NewJeans i wzięła udział w przesłuchaniu w maju 2018 roku. A następnie Ahyeon w grudniu 2018 roku. Pharita była modelką w konkursach China Trendy Children's Selection Competition 2019 i Inter Model Thailand 2021, wzięła udział w przesłuchaniu do programu survival reality "Idol Paradise" (2021) i została wybrana spośród 1226 kandydatów na stażystę w YG Entertainment w lipcu 2020 roku. Tajlandzka członkini Chiquita trenowała najkrócej ze wszystkich siedmiu członkiń i została ostatnią członkinią po trzech miesiącach szkolenia od jej rekrutacji w 2021 roku. W trakcie ich treningu ujawniono, że wokale członków zostały nagrane w ostatnim refrenie głównego singla „Iyah” (아이야; aiya) przez kolegę z wytwórni, Kang Seung-yoon.
2023: Wprowadzenie i "Last Evaluation".
YG Entertainment zasygnalizowało formalne wprowadzenie septetu 30 grudnia 2022 roku za pomocą plakatu i podpisu„YG Next Movement”. To zapowiadało krótki film opublikowany na YouTube w Nowy Rok, który zgromadził 15 milionów wyświetleń w ciągu trzech dni i zawierał udział członków Winner i Blackpink, rodzeństwa AKMU, tancerki i choreografki Leejung Lee oraz założyciela wytwórni Yang Hyun-suk. Wprowadzenie BabyMonster, wraz z ogłoszeniem możliwego powrotu G-Dragona jako solisty tego samego dnia, przyczyniło się do wzrostu akcji wytwórni, osiągając szczyt na poziomie 11,74%. Siedem członkiń zostało ujawnionych publicznie poprzez stopniowe publikacje filmów z występów na żywo, zaczynając od 12 stycznia (w kolejności: Haram, Ahyeon, Chiquita, Asa, Rora, Pharita i Ruka). Kanał BabyMonster na YouTube szybko przekroczył milion subskrybentów w ciągu 52 dni od utworzenia 28 grudnia 2022 roku. 5 marca YG Entertainment zaprezentowało zwiastun programu internetowego zatytułowanego "Last Evaluation", będącego kroniką powstania grupy, którego miała premierę 10 marca.

</doc>
<doc id="5435318" url="https://pl.wikipedia.org/wiki?curid=5435318" title="Ramize Gjebrea">
Ramize Gjebrea

Ramize Gjebrea (ur. 20 kwietnia 1923 w Gjirokastrze, zm. 6 marca 1944 we wsi Ramicë k. Wlory) – albańska komunistka i działaczka ruchu oporu.
Biografia.
Pochodziła z zamożnej rodziny z Gjirokastry, była córką Rustema i Safiji. Kształciła się w w Tiranie, razem z Nexhmije Hoxhą i Liri Belishovą. Tam też związała się z ruchem komunistycznym. W 1942 została aresztowana przez policję włoską, ale wkrótce ją uwolniono z braku dowodów. Po uwolnieniu przystąpiła do Ruchu Wyzwolenia Narodowego. W 1943 służyła w sztabie V Brygady Szturmowej. Wyróżniała się znajomością języków obcych i umiejętnością przemawiania do partyzantów.
26 lutego 1944 we wsi Ramicë przeprowadzono śledztwo w sprawie niewłaściwego moralnie zachowania partyzanta Zaho Koki i Ramize Gjebrei. Gjebrea była w tym czasie narzeczoną Nako Spiru (zasiadającego we władzach Komunistycznej Partii Albanii) i mimo tego, jak zeznał Ramadan Xhangolli, przedstawiciel KC Komunistycznej Partii Albanii odbyła stosunek płciowy z Zaho Koką. W obliczu sądu wojskowego oboje oskarżeni przyznali się jedynie do niewinnych pieszczot i pocałunków. Zaho Koka oświadczył przed sądem, że nie miał świadomości, że Gjebrea jest narzeczoną Spiru i obciążył Gjebreę "winą" za wywołany skandal. 4 marca 1944 sąd partyzancki (przew. Manush Myftiu) skazał Ramize Gjebreę na karę śmierci. Koka został ułaskawiony, pozbawiono go tylko stopnia wojskowego. Dwa dni później, przed frontem żołnierzy 5 Brygady Szturmowej Gjebrea została rozstrzelana przez trzyosobowy pluton egzekucyjny, złożony z kobiety i dwóch mężczyzn. Skazana nie zgodziła się na zasłonięcie twarzy. 
W maju 1945 szczątki Gjebrei zostały ekshumowane i pochowane na Cmentarzu Narodowych Męczenników w Tiranie. Liri Belishova, późniejsza żona Nako Spiru oświadczyła w jednym z wywiadów w 2010 roku, że sąd wojskowy wydał wyrok skazujący na wyraźne polecenie Envera Hoxhy. W 2013 w czasopiśmie "Shqiptarja" ukazał się zachowany w Archiwum Państwowym Albanii dziennik Ramize Gjebrei, opracowany do druku przez Vasfi Barutiego.

</doc>
<doc id="5435319" url="https://pl.wikipedia.org/wiki?curid=5435319" title="Richard Ziegler">
Richard Ziegler

Richard Ziegler (ur. 1 października 1881 w Braniewie, zm. 11 marca 1945 podczas wywózki na Ural) – duchowny rzymskokatolicki, proboszcz i kapelan garnizonowy w Bartoszycach, działacz społeczny i historyk lokalny, męczennik za wiarę.
Życiorys.
Urodził się w Braniewie, w religijnie mieszanej rodzinie, jako syn ewangelika Augusta, strażnika w miejscowym więzieniu, i jego żony głęboko wierzącej katoliczki Amelie z domu Stange. Wychowany został przez matkę w wierze katolickiej. Uczęszczał do gimnazjum w Reszlu i w Olsztynie. Po uzyskaniu matury studiował filozofię i teologię w Monachium, gdzie przystąpił do katolickiego bractwa studenckiego KDStV Aenania München. Następnie powrócił do rodzinnego Braniewa, gdzie kontynuował studia w seminarium duchownym Liceum Hosianum. Należał tu do katolickiego bractwa studenckiego „CV-Zirkel”. 5 sierpnia 1906 otrzymał pierwsze święcenia na subdiakona z rąk biskupa warmińskiego Andreasa Thiela, 23 grudnia otrzymał święcenia diakonatu i 3 lutego 1907 święcenia prezbiteratu (kapłańskie).
Na pierwszą parafię został posłany do miejscowości Świątki w powiecie olsztyńskim, gdzie posługiwał w kościele Świętych Kosmy i Damiana, u powszechnie lubianego proboszcza Bernharda Menzela. Po kilku miesiącach biskup przeniósł go na parafię w Miłakowie, a 1909 do Reszla. W Reszlu ks. Ziegler posługiwał przez następne 19 lat jako wikary u proboszcza Georga Materna (1870–1938), wybitnej pod wieloma względami osoby – redaktora gazety i publicysty artykułów o tematyce historycznej, historii sztuki, socjalnej i politycznej. Tam ks. Ziegler zaczął wraz z proboszczem angażować się w działalność towarzystwa pomocy „CV-Zirkel” w Reszlu, jednego z najprężniej działających oddziałów na Warmii. Był też członkiem Narodowej Partii Ludowej, nie pełniąc jednak w niej żadnych funkcji.
W 1928 biskup Bludau mianował go proboszczem parafii św. Brunona w Bartoszycach, jako następcę przedwcześnie zmarłego proboszcza ks. Bergera, a jednocześnie kapelanem garnizonu wojskowego w Bartoszycach ("Standortpfarrer"). Ponieważ ks. Ziegler sam pochodził z rodziny katolicko-ewangelickiej, potrafił się dobrze odnaleźć w nowej, protestanckiej miejscowości, w której było wówczas zaledwie 7% katolików. Stał się tam osobą bardzo lubianą przez społeczeństwo. Był postrzegany jako powściągliwy, skromny i cichy, przy tym dowcipny i zawsze w dobrym humorze, ale jednocześnie konsekwentny i niezłomny w obronie wiernych oraz wiary. Jego poświęcenie w pracy w Caritas oraz w organizacjach katolickich studenckich pozwoliły mu zyskać duże zaufanie społeczności. Wierni ludzi przebywać w jego towarzystwie, zwłaszcza ludzie młodzi.
Po wyborach w 1933 roku Narodowosocjalistyczna Niemiecka Partia Robotników doszła do władzy też w tym mieście, zaczęło dochodzić do konfliktów władzy z duchownymi. W 1939 był przesłuchiwany przez prokuraturę w Królewcu za antypaństwowe wypowiedzi. Pomimo że postępowanie zakończyło się tylko upomnieniem, był od tego czasu pod obserwacją gestapo. W 1945 roku zakończyło się jego błogosławione, spełnione i szczęśliwe życie kapłańskie. W styczniu 1945 front Armii Czerwonej dotarł do Bartoszyc, kładąc kres jego owocnej posłudze kapłańskiej. Na wielokrotnie ponawiane namowy do opuszczenia Prus Wschodnich ks. Ziegler zawsze odpowiadał niezmiennie, że nie opuści wiernych swojej parafii. 4 lutego 1945 doświadczył wkroczenia wojsk Armii Czerwonej do Bartoszyc. Z wewnętrznego przekonania postanowił pozostać wraz z wiernymi do końca. Jednak błyskawicznie jego losy zaczęły przybierać tragiczny obrót. Pijani rosyjscy żołnierze splądrowali plebanię, obracając ją w ruinę. Wówczas uległ zniszczeniu dorobek jego wieloletniej pracy, rękopis obszernej pracy naukowej o historii Bartoszyc.
Ks. Ziegler został uwięziony przez gestapowców, którzy zapowiedzieli jego rozstrzelanie kolejnego dnia o godzinie czwartej rano. O poranku zmieniono jednak decyzję i został wysłany transportem kolejowym w nieludzkich warunkach do obozu pracy na Syberię. 11 marca 1945 zmarł z głodu i wycieńczenia organizmu. Jego zwłoki, po zabraniu wszystkich wartościowych przedmiotów przez rosyjskich żołnierzy, zostały zakopane przy torach kolejowych. W ostatnich słowach prosił współtowarzyszy tragedii o poinformowanie bliskich o jego losie i śmierci.
Kościół katolicki czci go współcześnie jako męczennika za wiarę.
Jego starszy o pięć lat brat, Arthur Ziegler (1876–1852), również został księdzem, był ostatnim niemieckim proboszczem w katedrze we Fromborku (do 1945 roku).

</doc>
<doc id="5435320" url="https://pl.wikipedia.org/wiki?curid=5435320" title="Veyretia">
Veyretia

Veyretia – rodzaj roślin z rodziny storczykowatych ("Orchidaceae"). Obejmuje 11 gatunków występujących w Ameryce Południowej w takich krajach jak: Argentyna, Brazylia, Kolumbia, Gujana Francuska, Gujana, Paragwaj, Surinam, Trynidad i Tobago, Wenezuela.
Systematyka.
Rodzaj sklasyfikowany do podplemienia "Spiranthinae" w plemieniu "Cranichideae", podrodzina storczykowe ("Orchidoideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5435321" url="https://pl.wikipedia.org/wiki?curid=5435321" title="Mistrzostwa Świata w Hokeju na Lodzie 2002 (składy)">
Mistrzostwa Świata w Hokeju na Lodzie 2002 (składy)

Artykuł grupuje składy wszystkich reprezentacji narodowych w hokeju na lodzie, które wystąpią na mistrzostwach świata 2002 Elity w Szwecji w okresie 26 kwietnia – 11 maja 2002 roku.
Grupa A.
Trener: Josef Augusta (ur. 24 listopada 1946)

Trener: Steve Tsujiura (ur. 28 lutego 1962)

Trener: Hans Zach (ur. 30 marca 1949)

Trener: Ralph Krueger (ur. 31 sierpnia 1959)
Grupa B.
Trener: Hannu Aravirta (ur. 26 marca 1953)

Trener: Wiktor Pysz (ur. 3 maja 1949)

Trener: Ján Filc (ur. 19 lutego 1953)

Trener: Anatolij Bogdanow (ur. 28 listopada 1947)
Grupa C.
Trener: Ron Kennedy (ur. 7 maja 1953)

Trener: Boris Michajłow (ur. 6 października 1944)

Trener: Matjaž Sekelj (ur. 9 grudnia 1960)

Trener: Hardy Nilsson (ur. 23 czerwca 1947)
Grupa D.
Trener: Wayne Fleming (ur. 6 czerwca 1950)
Trener: Curt Lindström (ur. 26 listopada 1940)

Trener: Lou Vairo (ur. 25 lutego 1945)

Trener: Pat Cortina (ur. 4 września 1964)

</doc>
<doc id="5435326" url="https://pl.wikipedia.org/wiki?curid=5435326" title="Clarence Campbell">
Clarence Campbell

Clarence Sutherland Campbell (ur. 9 lipca 1905 w Flemingu, zm. 24 czerwca 1984 w Montrealu) – kanadyjski działacz i sędzia hokejowy.
Wczesne życie.
Clarence Campbell urodził się w Fleming na Terytoriach Północno-Zachodnich, gdzie najpierw uczęszcał do Strathcona Collegiate Institute, następnie do Old Scona Academic w Edmonton. W 1924 roku ukończył studia na Wydziale Prawa i Sztuki na Uniwersytecie Alberty w Edmonton, potem był stypendystą Rhodes Scholar na Uniwersytecie Oksfordzkim, gdzie grał w tamtejszej drużynie hokejowej.
Kariera.
Wczesna kariera.
W latach 30. był członkiem Alberta Amateur Hockey Association, a w 1935 roku członkiem komitetu Canadian Amateur Hockey Association w celu zbadania definicji amatorskiego hokeisty i potrzebnych aktualizacji.
W latach 1933–1939 był sędzią w lidze NHL, w której prowadził kilka historycznych meczów: 28 stycznia 1937 roku Montrealu Canadiens z Chicago Blackhawks (6:5), w którym legendarny zawodnik drużyny "Canadiens", Howie Morenz złamał nogę, w wyniku czego ten musiał zakończyć karierę, a 8 marca 1937 roku kontuzja doprowadziła do jego śmierci, także jeden z meczów rywalizacji fazy play-off pomiędzy Boston Bruins a Montreal Maarons w sezonie 1936/1937, w którym zawodnik drużyny "Niedźwiedzi", Dit Clapper użył kija na jednym z zawodników drużyny przeciwnej, a Campbell wściekły nazwał go bluźnierczym imieniem, na co ten odpowiedział poteżnym ciosem w stronę sędziego, aż ten upadł na lód, jednak Campbell świadomy swojego prowokacyjnego zachowania, sporządził łagodny raport ze zdarzenia, w wyniku czego prezes ligi NHL, Frank Calder ukarał zawodnika tylko grzywną, a w 1939 roku w jednym z meczów obrońca Toronto Maple Leafs, Red Horner został uderzony kijem i w wyniku uderzenia mocno krwawił, a sędziujący ten mecz Campbell wymierzył sprawcy łagodną karę, co uznano za decyzję kontrowersyjną. Właściciel klubu, Conn Smythe zaapelował do przywrócenia Campbella do sędziowania, na co władze ligi NHL się zgodziły.
II wojna światowa.
Campbell po zakończeniu kariery sędziowskiego został zatrudniony do pracy w biurze prezesa ligi NHL, Franka Caldera, który szykował go na swojego następcę. Jednak po wybuchu II wojny światowej służył w Canadian Army; awansował do stopnia podpułkownika, a w 1945 roku został odznaczony Orderem Imperium Brytyjskiego. Pod koniec II wojny światowej służył w 1. Kanadyjskiej Jednostce Badań Grobów Wojennych.
Po zakończeniu działań wojennych został mianowany radcą królewskim oraz był jednym z prokuratorów w jednym z procesów czołowych nazistów sądzonych za zbrodnie przeciwko ludzkości. Powszechnie sądzono, że Campbell brał udział udział w procesach norymberskich, jednak on 30 września 1974 roku w wywiadzie dla czasopisma pn. Sports Illustrated zaprzeczył temu.
Prezes NHL.
W 1943 roku po śmierci Franka Caldera nowym prezesem ligi NHL został Red Dutton, jednak ten nie chciał obejmować stanowiska, więc po powrocie Campbella w 1946 roku złożył rezygnację i przekazał jemu swoje stanowisko. Jedna z pierwszych decyzji Campbella miała miejsce w 1948 roku, kiedy zdyskwalifikował z ligi NHL zawodników: Billy'ego Taylora i Dona Gallingera za obstawianie meczów.
13 marca 1955 roku podczas meczu Boston Bruins – Montreal Canadiens (4:2) zawodnik drużyny gości, Maurice Richard wdał się w bójkę na kije z zawodnikiem drużyny przeciwnej, Halem Laycoem, a kiedy sędzia liniowy Cliff Thompson powstrzymał Maurice'a Richarda, którego Hal Laycoe wielokrotnie uderzał, a jeden z zawodników Montreal Canadiens powalił zawodnika drużyny "Niedźwiedzi", po czym Maurice Richard odwrócił się i uderzył sędziego w twarz, za co ten został zawieszony do końca sezonu 1954/1955, co doprowadziło w Montrealu do rozruchów zwanych "Zamieszkami Richarda", w których aresztowano 60 osób oraz wyrządzono szkody na 500 000 dolarów kanadyjskich. 17 marca 1955 roku był obecny na meczu w Montreal Forum, w którym Montreal Canadiens z Detroit Red Wings (1:4), przez pierwszą część meczu kibice drużyny gospodarzy wyśmiewali i obrzucali gruzem Campbella, zarzucając mu dyskryminację wobec Frankokanadyjczyków, a po wystrzeleniu bomby z gazem łzawiącym na trybuny, Campbell opuścił obiekt, który później został ewakuowany.
W 1967 roku podczas ekspansji NHL, która zwiększyła liczbę drużyn w lidze NHL, a Campbell często pracował 18 godzin dziennie w swoim biurze. 
W 1976 roku został oskarżony o przekupstwo senatora Louisa Giguère'a w skandalu pt. "Sky Shops", w wyniku którego został skazany, jednak władze NHL zapłaciło grzywnę oraz Campbell z powodu wieku nie odbył kary więzienia. W 1977 roku ustąpił ze stanowiska prezesa ligi NHL z powodu problemów zdrowotnych.
Ostatnie lata życia.
Clarence Campbell przez ostatnie lata życia zmagał się z dolegliwościami układu oddechowego.
Zmarł 24 czerwca 1984 roku w Montrealu. Został pochowany na cmentarzu National Field of Honour w Pointe-Claire w prowincji Quebec.

</doc>
<doc id="5435329" url="https://pl.wikipedia.org/wiki?curid=5435329" title="Eyes Wide Open (album King Crimson)">
Eyes Wide Open (album King Crimson)

Eyes Wide Open – koncertowy album wideo King Crimson, wydany 21 października 2003 roku nakładem Sanctuary Records jako podwójny DVD. 
Historia albumu.
DVD "Eyes Wide Open" zawiera dwa koncerty King Crimson: pierwszy z Japonii (2003), a drugi z Londynu (2000). Oba zostały zrealizowane w czteroosobowym składzie: Belew – Fripp – Gunn – Mastelotto, jaki ukształtował się pod koniec 1999 roku w ramach przygotowań do nagrania albumu "The ConstruKction of Light". Występ w Japonii był częścią światowej trasy koncertowej, promującej najnowszy album studyjny zespołu, "The Power to Believe". Na koncercie wykonane zostały również utwory z albumu "The ConstruKction of Light". Natomiast druga płyta zawiera utwory głównie z albumu "THRAK". Znalazł się jednak na niej również utwór „Heroes” Davida Bowiego oraz akustyczna wersja „Three of a Perfect Pair”, wykonana solo przez Adriana Belew. Całość uzupełniły improwizacje zespołu.
Lista utworów.
Lista i informacje według Discogs i AllMusic:
Odbiór.
Opinie krytyków.
Lindsay Planer z AllMusic jest zdania, że instrumentalne utowry 'Level Five', 'Dangerous Curves' i czwarta część 'Larks' Tongues In Aspic' należą do najważniejszych, ponieważ zespół ze swoimi pomysłowymi interaktywnymi improwizacjami mistrzowsko (przynajmniej w w niektórych aspektach) nawiązuje do swoich poprzednich wcieleń. Autor wyróżnia Adriana Belew określając go jako „solidnego, wszechstronnego wokalistę i równie natchnionego autora tekstów”. Podsumowując stwierdza, iż "Eyes Wide Open" „służy zarówno nowym, jak i dobrze zorientowanym słuchaczom jako dokładny portret King Crimson w wykonaniu z około 2003 roku i jest polecany wszystkim zainteresowanym”.
Według Romana Sokala z magazynu Exclaim! „jest to prawie doskonały, dwupłytowy zestaw, który zapewnia interesujące spojrzenie (a nawet więcej) na jeden z najbardziej mistycznych i samoświadomych zespołów świata. 

</doc>
<doc id="5435337" url="https://pl.wikipedia.org/wiki?curid=5435337" title="Kitty Lange Kielland">
Kitty Lange Kielland

Kitty Lange Kielland (ur. 1843 w Stavanger, zm. 1914 w Kristianii) – norweska malarka, pejzażystka.
Życiorys.
Pochodziła z zamożnej rodziny. Naukę malarstwa podjęła dopiero w wieku 30 lat. W tym celu w 1873 r. zamieszkała w Karlsruhe i została prywatną uczennicą malarza realisty Hansa Gudego, nie mogąc, jako kobieta, oficjalnie dołączyć do jego klasy na akademii sztuk pięknych. Styl malowania jej nauczyciela miał trwały wpływ na jej twórczość. W 1875 r. przeprowadziła się do Monachium, dołączając do funkcjonującej w tym mieście nieformalnej grupy malarzy norweskich. Kształciła się tam pod kierunkiem Hermanna Baischa oraz Eilifa Peterssena. W 1879 r. przeniosła się do Paryża. Również i to miasto w latach 70. i 80. XIX w. było ważnym ośrodkiem edukacji i wymiany doświadczeń dla malarzy nordyckich.
Kielland regularnie podróżowała latem w rodzinne strony; pejzaże regionu Jæren z tamtejszymi równinami, bagnami i torfowiskami stały się głównym powracającym motywem w jej twórczości. Była pod tym względem pionierką, żaden artysta wcześniej nie poświęcił tyle miejsca krajobrazom tej części Norwegii. Jej pejzaże miały realistyczny charakter, starannie i drobiazgowo oddawała zarówno ukazywany krajobraz, jak i przedstawiane zjawiska atmosferyczne. Pierwsze dzieło, jakie wystawiła publicznie, zaprezentowany na paryskim Salonie w 1879 r. "Widok Ogne", było właśnie pejzażem z regionu jej urodzenia. Kielland była przy tym jedną z pierwszych norweskich pejzażystek, gdyż w jej czasach kobiety trudniące się malarstwem tworzyły głównie portrety i kompozycje we wnętrzach. Ponadto jako jedna z pierwszych w Norwegii tworzyła całe kompozycje w plenerze.
Kielland zabierała głos w publicznych debatach o sztuce oraz o prawach kobiet. Pisała opowiadania, artykuły i listy do pracy, w których domagała się równych praw i obowiązków dla mężczyzn i kobiet tak w domu, jak i w miejscu pracy. W 1884 r. była jedną z założycielek Norweskiego Stowarzyszenia na rzecz Praw Kobiet. Wspierała młodszych artystów, przyczyniła się do powstania pierwszej kolekcji muzeum sztuki w Stavanger i stworzyła fundusz na zakupy dzieł na potrzeby Galerii Narodowej w Kristianii.
Przebywając w Paryżu, interesowała się nowymi trendami w sztuce i pobierała lekcje u Léona Pelouse’a. Była jedną z prekursorek neoromantyzmu w malarstwie norweskim, zainspirowana twórczością Pierre’a Puvisa de Chavannesa. W latach 90. XIX w., pod wpływem Jensa Ferdinanda Villumsena, uprościła swój styl tworzenia. W jej obrazach zaczęły dominować motywy górskie oraz wyobrażenia kwiatów. W ostatnich latach, cierpiąc z powodu demencji, malowała niewiele.
Siostra pisarza Alexandra Kiellanda, jednego z czołowych norweskich pisarzy realistów. Rodzeństwo utrzymywało ze sobą kontakty i inspirowało się nawzajem w procesach twórczych.

</doc>
<doc id="5435343" url="https://pl.wikipedia.org/wiki?curid=5435343" title="Dżami'at at-Tauhid wa-Dżihad">
Dżami'at at-Tauhid wa-Dżihad



</doc>
<doc id="5435344" url="https://pl.wikipedia.org/wiki?curid=5435344" title="Tokijskie singielki i ich tęgie rozkminy">
Tokijskie singielki i ich tęgie rozkminy

 – josei-manga autorstwa Akiko Higashimury, publikowana na łamach magazynu „Kiss” wydawnictwa Kōdansha od marca 2014 do kwietnia 2017. Na jej podstawie powstała 10-odcinkowa TV drama emitowana w stacji Nippon TV od stycznia do marca 2017.
W Polsce manga ukazuje się nakładem wydawnictwa Studio JG.
Fabuła.
Rinko, 33-letnia scenarzystka mieszkająca w Tokio, wciąż pozostaje niezamężna. Czuje się niezadowolona zarówno z życia miłosnego, jak i zawodowego, dlatego często spotyka się ze swoimi najlepszymi przyjaciółkami z liceum, Kaori i Koyuki, na drinkach w izakayi. Pewnego dnia, gdy trzy kobiety rozmawiają o swoich nieudanych związkach, tajemniczy i przystojny młody mężczyzna o imieniu Key dołącza do nich i mówi, że pozostają niezamężne, ponieważ zawsze mówią „Gdybym zrobiła...” lub „Gdyby on był...”. Po usłyszeniu tych słów, Rinko postanawia, że wyjdzie za mąż do roku 2020, kiedy odbędą się Igrzyska Olimpijskie w Tokio.
Manga.
Manga ukazywała się od 24 marca 2014 do 25 kwietnia 2017 w magazynie „Kiss”. Została zebrana w 9 tankōbonach, wydanych między 12 września 2014 a 13 lipca 2017 nakładem wydawnictwa Kōdansha.
W Polsce prawa do dystrybucji serii nabyło Studio JG.
Spin-off, zatytułowany , ukazywał się w magazynie „Kiss” od 25 października 2017 do 25 grudnia 2018. Wydawnictwo Kōdansha opublikowało go w jednym tankōbonie, wydanym 13 marca 2019.
Drugi spin-off, zatytułowany , opowiada o życiu Rinko, Kaori i Koyuki po wydarzeniach z głównej serii. Był publikowany w magazynie „Kiss” od 25 października do 25 grudnia 2018. Został zebrany w jednym tankōbonie, wydanym 13 marca 2019.
Trzeci spin-off, zatytułowany , śledzi losy nowej obsady postaci i koncentruje się na 30-letniej Reinie Hirocie, samotnej bibliotekarce, która mieszka z rodzicami. Seria była publikowana w magazynie „Kiss” od 25 kwietnia 2019 do 25 września 2021. Została zebrana w 6 tankōbonach, wydawanych od 11 października 2019 do 12 listopada 2021.
TV drama.
10-odcinkowy dramat telewizyjny na podstawie mangi był emitowany w stacji Nippon TV od 18 stycznia do 22 marca 2017. Został wyreżyserowany przez Seiichiego Nagumo, Yumę Suzukiego i Naoko Komuro na podstawie scenariusza Yūko Matsudy. Motywem otwierającym jest utwór „Tokyo Girl” w wykonaniu grupy Perfume. 2 sierpnia 2017 serial został wydany w Japonii na nośnikach DVD i Blu-ray.
Dwugodzinny odcinek specjalny, zatytułowany , został wyemitowany 7 października 2020 w stacji Nippon TV. Za reżyserię odpowiadał Yuma Suzuki, zaś za scenariusz Yūko Matsuda.
Obsada.
Opracowano na podstawie źródła.

</doc>
<doc id="5435350" url="https://pl.wikipedia.org/wiki?curid=5435350" title="Debiut (album)">
Debiut (album)



</doc>
<doc id="5435352" url="https://pl.wikipedia.org/wiki?curid=5435352" title="Debiut (ujednoznacznienie)">
Debiut (ujednoznacznienie)



</doc>
<doc id="5435354" url="https://pl.wikipedia.org/wiki?curid=5435354" title="202 km (rejon dubrowski)">
202 km (rejon dubrowski)

202 km () – przystanek kolejowy w pobliżu miejscowości Gołubieja, w rejonie dubrowskim, w obwodzie briańskim, w Rosji. Położony jest na linii Briańsk – Smoleńsk.

</doc>
<doc id="5435355" url="https://pl.wikipedia.org/wiki?curid=5435355" title="202 km">
202 km



</doc>
<doc id="5435358" url="https://pl.wikipedia.org/wiki?curid=5435358" title="Kasia i Wojtek (zespół muzyczny)">
Kasia i Wojtek (zespół muzyczny)



</doc>
<doc id="5435361" url="https://pl.wikipedia.org/wiki?curid=5435361" title="Inflacja konsumencka">
Inflacja konsumencka



</doc>
<doc id="5435362" url="https://pl.wikipedia.org/wiki?curid=5435362" title="Ołsufjewo (przystanek kolejowy)">
Ołsufjewo (przystanek kolejowy)

Ołsufjewo () – przystanek kolejowy w miejscowości Ołsufjewo, w rejonie żukowskim, w obwodzie briańskim, w Rosji. Położony jest na linii Briańsk – Smoleńsk.
Historia.
Stacja kolejowa powstała w XIX w. na drodze żelaznej orłowsko-witebskiej, pomiędzy stacjami Żukowka i Dubrowka. Początkowo nosiła nazwę "Dubowiec". Przebudowana do przystanku w XXI w..

</doc>
<doc id="5435368" url="https://pl.wikipedia.org/wiki?curid=5435368" title="Inflacja producencka">
Inflacja producencka



</doc>
<doc id="5435370" url="https://pl.wikipedia.org/wiki?curid=5435370" title="Centro Sperimentale di Cinematografia">
Centro Sperimentale di Cinematografia



</doc>
<doc id="5435373" url="https://pl.wikipedia.org/wiki?curid=5435373" title="BBC Radio 1 - Live In Concert">
BBC Radio 1 - Live In Concert



</doc>
<doc id="5435376" url="https://pl.wikipedia.org/wiki?curid=5435376" title="Returning To Gehenna">
Returning To Gehenna



</doc>
<doc id="5435377" url="https://pl.wikipedia.org/wiki?curid=5435377" title="Revelations (album Fields Of The Nephilim)">
Revelations (album Fields Of The Nephilim)



</doc>
<doc id="5435378" url="https://pl.wikipedia.org/wiki?curid=5435378" title="From Gehenna To Here">
From Gehenna To Here



</doc>
<doc id="5435379" url="https://pl.wikipedia.org/wiki?curid=5435379" title="Burning The Fields">
Burning The Fields



</doc>
<doc id="5435381" url="https://pl.wikipedia.org/wiki?curid=5435381" title="Gothia">
Gothia



</doc>
<doc id="5435382" url="https://pl.wikipedia.org/wiki?curid=5435382" title="Day of Reckoning (album Pentagram)">
Day of Reckoning (album Pentagram)



</doc>
<doc id="5435383" url="https://pl.wikipedia.org/wiki?curid=5435383" title="Pentagram (album Pentagram)">
Pentagram (album Pentagram)



</doc>
<doc id="5435384" url="https://pl.wikipedia.org/wiki?curid=5435384" title="Day of Reckoning">
Day of Reckoning



</doc>
<doc id="5435385" url="https://pl.wikipedia.org/wiki?curid=5435385" title="Gromada Grudziąż">
Gromada Grudziąż



</doc>
<doc id="5435387" url="https://pl.wikipedia.org/wiki?curid=5435387" title="Polska 2050 Szymona Hołowni">
Polska 2050 Szymona Hołowni



</doc>
<doc id="5435388" url="https://pl.wikipedia.org/wiki?curid=5435388" title="Dawny ratusz Hajduk Wielkich">
Dawny ratusz Hajduk Wielkich



</doc>
<doc id="5435392" url="https://pl.wikipedia.org/wiki?curid=5435392" title="Sybilla Skałuba">
Sybilla Skałuba

Sybilla Skałuba – polska naukowiec, dr hab. sztuki, adiunkt Katedry Grafiki Wydziału Artystycznego Akademii Sztuk Pięknych w Katowicach.
Życiorys.
21 grudnia 2009 obroniła pracę doktorską "Dysonans symetrii - cykl grafik", 23 lipca 2020 habilitowała się na podstawie pracy zatytułowanej "Transformacje liminalne - cykl grafik". Pracowała w Wyższej Szkole Technologii Informatycznych w Katowicach.
Jest zatrudniona na stanowisku adiunkta w Katedrze Grafiki na Wydziale Artystycznym Akademii Sztuk Pięknych w Katowicach.

</doc>
<doc id="5435393" url="https://pl.wikipedia.org/wiki?curid=5435393" title="Cylindrowiec białawy">
Cylindrowiec białawy

Cylindrowiec białawy ("Henningsomyces candidus " (Pers.) Kuntze) – gatunek grzybów należący do rzędu pieczarkowców ("Agaricales").
Systematyka i nazewnictwo.
Pozycja w klasyfikacji według Index Fungorum: "Henningsomyces, Incertae sedis, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten opisał w 1794 roku Christiaan Hendrik Persoon, nadając mu nazwę "Solenia candida". Obecną nazwę nadał mu w 1898 r. Otto Kuntze.
Ma 9 synonimów. Niektóre z nich:
Polską nazwę zaproponował Władysław Wojewoda w 2003 r.
Morfologia.
Pojedyncze, oddzielone od siebie, ale dość gęsto upakowane i czasami zlewające się z sobą rurki o długości 0,6–0,7 mm i średnicy 0,16–0,20 mm. Powierzchnia biała, drobno owłosiona, zwykle z otworami na wierzchołkach.
Hymenium o grubości około 22 µm pokrywające całą wewnętrzną powierzchnię owocników. System strzępkowy monomityczny. Strzępki o średnicy 2–4 µm, cienkościenne, z prostymi przegrodami i trudno dostrzegalnymi sprzążkami. Są zlepione i trudne do rozdzielenia, strzępki na zewnętrznej powierzchni rozgałęziają się na wierzchołkach. Liczne, wrzecionowate cystydiole o długości do 25 µm i średnicy 5 µm, nieco wystające ponad hymenium. Podstawki szeroko maczugowate, 14–17 × 6–7 µm. Bazydiospory niemal kuliste, 4 × 5 µm, szkliste, cienkościenne, gładkie, nieamyloidalne.
Występowanie i siedlisko.
Występuje na niektórych wyspach i na wszystkich kontynentach poza Antarktydą. W. Wojewoda w 2003 r. wymienił ten gatunek wśród wielkoowocnikowych podstawczaków Polski wraz z uwagą, że występuje lokalnie, ale nie przytoczył jego stanowisk. W późniejszych latach podano jednak jego stanowiska w Polsce. Dość liczne i aktualne stanowiska podaje także internetowy atlas grzybów. Znajduje się w nim na liście gatunków zagrożonych i wartych objęcia ochroną.
Saprotrof występujący na zmurszałym drewnie. Powoduje białą zgniliznę drewna.

</doc>
<doc id="5435394" url="https://pl.wikipedia.org/wiki?curid=5435394" title="Henningsomyces candidus">
Henningsomyces candidus



</doc>
<doc id="5435395" url="https://pl.wikipedia.org/wiki?curid=5435395" title="Dominika Krechowicz">
Dominika Krechowicz

Dominika Krechowicz (ur. 1964 w Gdańsku) – polska malarka, dr hab. sztuk plastycznych, profesor uczelni Katedry Sztuk Wizualnych Wydziału Architektury Politechniki Gdańskiej.
Życiorys.
Jest absolwentką Państwowej Wyższej Szkoły Sztuk Plastycznych w Gdańsku, 16 stycznia 2013 habilitowała się na podstawie pracy zatytułowanej "Nowe obrazy, Alians znaków". Została zatrudniona na stanowisku profesora uczelni w Katedrze Sztuk Wizualnych na Wydziale Architektury Politechniki Gdańskiej.

</doc>
<doc id="5435399" url="https://pl.wikipedia.org/wiki?curid=5435399" title="Everett Stanley Luttrell">
Everett Stanley Luttrell

Everett Stanley Luttrell (ur. 10 stycznia 1916 w Richmond w stanie Wirginia, zm. 5 lipca 1988) – amerykański mykolog i fitopatolog.
Życiorys.
Na Uniwersytecie w Richmond zajmował się badaniem sporyszu, następnie przeniósł się na Duke University, gdzie uzyskał tytuł doktora. Tu zajmował się badaniem chorób roślin z grupy głowni, chorób drzew wywołanych przez grzyby workowce, chorobami fasoli i innymi chorobami roślin. W 1951 r. opublikował książkę o taksonomii workowców, w której dokonał radykalnej zmiany ich systematyki. W 1955 r. uzyskał tytuł profesora i został kierownikiem Katedry Roślin. W 1966 r. przeniósł się na Uniwersytet Georgii, gdzie został kierownikiem Katedry Patologii Roślin, był także przewodniczącym stanowego Zakładu Roślin. W 1986 r. przeszedł na emeryturę.
W utworzonych przez niego taksonach dodawany jest skrót jego nazwiska Luttr.

</doc>
<doc id="5435401" url="https://pl.wikipedia.org/wiki?curid=5435401" title="TownePlace Suites by Marriott">
TownePlace Suites by Marriott

TownePlace Suites by Marriott – amerykańska sieć hotelowa należąca do grupy Marriott International. Powstała w 1997 r. Sieć posiada 475 działających hoteli, w których jest dostępnych 48 595 pokoi (31 grudnia 2021). Pierwszy hotel powstał w Newport News w stanie Wirginia.
Hotele.
Do sieci należy 481 hoteli w Ameryce Północnej. W Polsce hotele TownePlace Suites by Marriott nie występują (5 marzec 2023).

</doc>
<doc id="5435402" url="https://pl.wikipedia.org/wiki?curid=5435402" title="Hericium cirrhatum">
Hericium cirrhatum



</doc>
<doc id="5435403" url="https://pl.wikipedia.org/wiki?curid=5435403" title="Creolophus cirrhatus">
Creolophus cirrhatus



</doc>
<doc id="5435407" url="https://pl.wikipedia.org/wiki?curid=5435407" title="Alexa Grasso">
Alexa Grasso

Karen Alexa Grasso Montes (ur. 9 sierpnia 1993 w Guadalajarze) – meksykańska zawodniczka mieszanych sztuk walki. Od 4 marca 2023 roku mistrzyni UFC w wadze muszej.

</doc>
<doc id="5435408" url="https://pl.wikipedia.org/wiki?curid=5435408" title="Francis Schryver">
Francis Schryver



</doc>
<doc id="5435414" url="https://pl.wikipedia.org/wiki?curid=5435414" title="Park Narodowy Cotacachi-Cayapas">
Park Narodowy Cotacachi-Cayapas

Park Narodowy Cotacachi-Cayapas (hiszp. "Parque nacional Cotacachi-Cayapas") – park narodowy w Ekwadorze położony w prowincjach Esmeraldas i Imbabura. Został utworzony 7 maja 2019 roku na bazie istniejącego od 1968 roku rezerwatu przyrody o tej samej nazwie. Zajmuje obszar 2609,61 km². W 2008 roku jego teren został zakwalifikowany przez BirdLife International jako ostoja ptaków IBA.
Opis.
Park znajduje się na zachodnich zboczach Andów i obejmuje część pasma górskiego Toisán oraz wulkany Cotacachi (4939 m n.p.m.), Cuicocha i Yanahurco. Wschodni obszar parku tworzą torfowiska poprzecinane rzekami, z dziesiątkami jezior różnej wielkości. Na zachód teren opada stromo w kierunku równin nad brzegami rzeki Cayapas. Główne rzeki parku to Puniyacu, Agua Clara, Barbudo i Las Piedras. Największe jeziora to Piñan i Cuicocha położone w kalderze wulkanu o tej samej nazwie. Park znajduje się na wysokościach od 30 do 4939 m n.p.m., co powoduje istnienie wielu ekosystemów. Niżej położoną część parku pokrywa wilgotny las równikowy, tropikalny wilgotny las górski i tropikalny las suchy. Wyżej występuje las mglisty i paramo.
W zależności od wysokości średnia roczna temperatura w parku wynosi od +4 °C do +24 °C, a opady od 1000 do 5000 mm rocznie.
Flora.
W parku występuje 2107 gatunków roślin, z czego 201 gatunków to storczyki. W paramo rośnie m.in.: w niewielkich grupach komosa ryżowa i "Polylepis tarapacana". W niżej położonych lasach występuje narażony na wyginięcie (VU) "Humiriastrum procerum", a także m.in.: "Persea caerulea", "Zygia longifolia", "Tabebuia chrysotricha" i paprocie drzewiaste.
Fauna.
W parku żyje 139 gatunków ssaków, 689 gatunków ptaków, 111 gatunków gadów i 124 gatunki płazów. W jego rzekach i jeziorach występuje 39 gatunków ryb.
Ssaki to krytycznie zagrożony wyginięciem (CR) czepiak ciemny (podgatunek "Ateles fusciceps fusciceps"), zagrożony wyginięciem (EN) "Platyrrhinus chocoensis", narażone na wyginięcie (VU) mazama karłowata, długoryjek duży, andoniedźwiedź okularowy i ocelot tygrysi, a także m.in.: wełnoopos bladouchy, pakożer leśny, jaguar amerykański, wydrak długoogonowy, olingo puszystoogonowy, widmowiec wielki, listkonosek owłosiony, kabassu północny, pakarana Branickiego, paka górska, krabojadek srebrnobrzuchy.
Ptaki to krytycznie zagrożona wyginięciem (CR) ara oliwkowa, zagrożone wyginięciem (EN) puchatek czarnopierśny, kukawka prążkowana i penelopa brunatna, narażone na wyginięcie (VU) strojnoczub długobrody, przepiór ciemnogrzbiety, harpia wielka, strojnoczub długobrody, trębacz szarogardły, cukrownik strojny, tanagra oliwkowa, żółtoliczka i czubacz zmienny, a także m.in.: brodacz pięciobarwny, tangarka modrowąsa, kusogon czarnobrewy.

</doc>
<doc id="5435415" url="https://pl.wikipedia.org/wiki?curid=5435415" title="Park Narodowy Cotacachi Cayapas">
Park Narodowy Cotacachi Cayapas



</doc>
<doc id="5435418" url="https://pl.wikipedia.org/wiki?curid=5435418" title="Naz Hillmon">
Naz Hillmon

Nazahrah Ansaria Hillmon (ur. 5 kwietnia 2000 w Cleveland) – amerykańska koszykarka, występująca na pozycji silnej skrzydłowej, obecnie Atlanty Dream.
Jej matka NaSheema grała w koszykówkę na uczelni Vanderbilt, a następnie w lidze American Basketball League (ABL), w drużynie Nashville Noise.

</doc>
<doc id="5435421" url="https://pl.wikipedia.org/wiki?curid=5435421" title="Porandra">
Porandra

Porandra – rodzaj roślin z rodziny komelinowatych. Obejmuje trzy gatunki występujące w południowych Chinach oraz na Półwyspie Indochińskim.
Nazwa naukowa rodzaju pochodzi od greckich słów πόρος ("poros" – otwór) oraz άνδρος ("andros" – pręcik). 
Znaczenie użytkowe.
Młode liście "Porandra scandens" są jadalne po ugotowaniu.

</doc>
<doc id="5435422" url="https://pl.wikipedia.org/wiki?curid=5435422" title="Sauvallia blainii">
Sauvallia blainii

Sauvallia blainii – gatunek rośliny z monotypowego rodzaju Sauvallia ("Sauvallea") z rodziny komelinowatych. Występował endemicznie na obszarze prowincji Pinar del Río na zachodniej Kubie. Uznawany za wymarły.
Nazwa naukowa rodzaju honoruje Francisco Sauvalle'a, amerykańskiego botanika i malakologa, żyjącego w latach 1807–1879. 
Morfologia.
Wieloletnie, płożące rośliny zielne. Ulistnienie dwuszeregowe. Kwiaty wyrastające wierzchołkowo na pędzie, pojedynczo, wsparte przysadką. Okwiat sześciolistkowy. Sześć pręcików równej wielkości, o bródkowatych nitkach i szerokim łącznikiem. Zalążnia dwukomorowa, z dwoma zalążkami w każdej komorze. Owoce i nasiona nieznane.
Systematyka.
Gatunek z monotypowego rodzaju "Sauvallia" ("Sauvallea"), z plemienia "Tradescantieae" podrodziny "Commelinoideae" w rodzinie komelinowatych ("Commelinaceae"). 

</doc>
<doc id="5435424" url="https://pl.wikipedia.org/wiki?curid=5435424" title="Matudanthus nanus">
Matudanthus nanus

Matudanthus nanus – gatunek rośliny z monotypowego rodzaju Matudanthus z rodziny komelinowatych. Występuje endemicznie na obszarze stanu Oaxaca w południowym Meksyku, w lasach sosnowo-dębowych gór Sierra Madre Wschodniej.
Nazwa naukowa rodzaju honoruje Eizi Matudę, meksykańskiego botanika pochodzenia japońskiego, żyjącego w latach 1894–1978. Epitet gatunkowy oznacza karłowaty, niskopienny.
Genetyka.
Liczba chromosomów 2n wynosi 32. Kariotyp asymetryczny, składający się z małych chromosomów różnej wielkości, wielu akrocentrycznych.
Systematyka.
Gatunek z monotypowego rodzaju "Matudanthus", z podplemienia "Thyrsantheminae" w plemieniu "Tradescantieae" podrodziny "Commelinoideae" w rodzinie komelinowatych ("Commelinaceae"). 
Historycznie gatunek ten był umieszczany w oddzielnej sekcji "Monantha" w ramach rodzaju trzykrotka. Wyodrębniony w 1978 do odrębnego rodzaju z uwagi na kwiatostany wyrastające pojedynczo, a nie w parach.

</doc>
<doc id="5435425" url="https://pl.wikipedia.org/wiki?curid=5435425" title="Zbigniew Bukowski (ujednoznacznienie)">
Zbigniew Bukowski (ujednoznacznienie)



</doc>
<doc id="5435432" url="https://pl.wikipedia.org/wiki?curid=5435432" title="Jezioro Górne (powiat czarnkowsko-trzcianecki)">
Jezioro Górne (powiat czarnkowsko-trzcianecki)

 
Jezioro Górne – zbiornik wodny (sztuczny) w woj. wielkopolskim, w powiecie czarnkowsko-trzcianeckim, w gminie Wieleń, leżące na terenie Kotliny Gorzowskiej i Puszczy Noteckiej.
Zbiornik jest częścią łańcucha jezior mialskich. Na zachodnim brzegu zbiornika zlokalizowana jest wieś Mężyk, przez którą przepływa rzeka Miała łącząc Jezioro Górne z zbiornikiem Bąd. Od wschodu zbiornik jest połączony kanałem ze zbiornikiem Mileczki.
Dane morfometryczne.
Powierzchnia zwierciadła wody według różnych źródeł wynosi od 25,43 ha (lustra wody) lub 28,3 ha (ogólna) do 28,5 ha. 
Zwierciadło wody położone jest na wysokości 52,3 m n.p.m. lub 52,7 m n.p.m. Średnia głębokość jeziora wynosi 0,8 m, natomiast głębokość maksymalna 1,4 m.
Na podstawie badań przeprowadzonych w 1998 roku wody jeziora zaliczono do III klasy czystości.
Hydronimia.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) zbiornik ten klasyfikowany jest jako "zbiornik wodny (sztuczny)" o nazwie "Jezioro Górne". W różnych publikacjach zbiornik ten nazywany jest "jeziorem".
Przypisy.
&lt;references &gt;
&lt;/references &gt;

</doc>
<doc id="5435433" url="https://pl.wikipedia.org/wiki?curid=5435433" title="Jezioro Górne (gmina Wieleń)">
Jezioro Górne (gmina Wieleń)



</doc>
<doc id="5435435" url="https://pl.wikipedia.org/wiki?curid=5435435" title="Nils Andersson">
Nils Andersson

Imię i nazwisko Nils Andersson nosili lub noszą m.in.:

</doc>
<doc id="5435441" url="https://pl.wikipedia.org/wiki?curid=5435441" title="Kolonia św. Huberta">
Kolonia św. Huberta

Kolonia św. Huberta – kolonia robotnicza w Katowicach, położona w rejonie ulic św. Huberta i Pawiej, w dzielnicy Brynów część wschodnia-osiedle Zgrzebnioka. Kolonia ta została wybudowana około 1943 roku przez Niemców w duchu koncepcji miasta-ogrodu. Składają się na nią domy w ogrodach, jedno- i kilkurodzinne w stylu skromnego modernizmu. Zabudowa kolonii wpisana jest do gminnej ewidencji zabytków i objęta strefą ochrony konserwatorskiej.
Historia.
Brynów pierwotnie okalał wielki obszar leśny od północy i wschodu, który w części północnej został przekształcony pod koniec XIX wieku w Südpark (późniejszy park im. T. Kościuszki), zaś w części południowej lasy te nadal zachowywały dawny charakter z wyjątkiem niewielkiego terenu wciskającego się klinem w obszar Brynowa. Tam też została przez Niemców wybudowana kolonia robotnicza św. Huberta, która została zaprojektowana przez spółkę Boswan &amp; Knauer w myśl koncepcji miasta-ogrodu. Kolonia została wybudowana około 1943 roku, wówczas jako zespół kolonii mieszkalnej zakładów Hermanna Göringa. Powstały tam parterowe domy jedno- i kilkurodzinne, usytuowane wzdłuż ulicy św. Huberta i nowo wówczas wytyczonej, łukiem poprowadzonej ulicy Pawiej.
Realizacja kolonii przeciągnęła się na lata powojenne. W późniejszym czasie w sąsiedztwie zrealizowano zabudowę wchodzącą w skład osiedla Ptasiego, a także biurowiec Zarządu Lasów (późniejsza siedziba Regionalnej Dyrekcji Lasów Państwowych w Katowicach).
W dniu 28 stycznia 2008 roku wytyczono strefę ochrony konserwatorskiej nad kolonią św. Huberta.
Charakterystyka.
Kolonia św. Huberta to kolonia robotnicza położona w rejonie ulic św. Huberta i Pawiej w Katowicach, w dzielnicy Brynów część wschodnia-Osiedle Zgrzebnioka. Składa się z trzech typów parterowych domów w ogrodach, jedno- i kilkurodzinnych utrzymanych w stylu skromnego modernizmu. Budynki są użytkowane jako obiekty mieszkalne, a w 2015 roku były zachowane w stanie dobrym.
Na kolonię składają się następujące domy:
Nad zespołem kolonii robotniczej św. Huberta została wyznaczona strefa ochrony konserwatorskiej na podstawie Uchwały nr XXI/438/08 Rady Miasta Katowice z dnia 28 stycznia 2008 roku w sprawie uchwalenia miejscowego planu zagospodarowania przestrzennego obszaru położonego w rejonie ulic: T. Kościuszki, A. Zgrzebnioka i św. Huberta. W ramach ustalonych przepisów ustalono m.in. zachowanie historycznego rozplanowania i charakteru zabudowy kolonii wraz z zielenią przydomową. Budynki są wpisane także do gminnej ewidencji zabytków miasta Katowice.

</doc>
<doc id="5435443" url="https://pl.wikipedia.org/wiki?curid=5435443" title="Giovanni Manzuoli">
Giovanni Manzuoli

Giovanni Manzuoli, także Manzoli, zwany Fiorentino (ur. około 1720 we Florencji, zm. 1782 tamże) – włoski śpiewak operowy, sopran (kastrat).
Życiorys.
Karierę śpiewaka rozpoczął w 1731 roku w rodzinnej Florencji. W 1736 roku wystąpił w Neapolu w premierze "Onore vince amore" Leonarda Lea, następnie w latach 1737–1748 związany był z neapolitańskim Teatro San Carlo. W kolejnych latach występował w Madrycie (1749–1752, 1755), Parmie (1754) i Lizbonie (1755). W 1760 roku gościł w Wiedniu, gdzie śpiewał w operach Johanna Adolfa Hassego, następnie do 1764 roku przebywał we Włoszech. W latach 1764–1765 śpiewał w King’s Theatre w Londynie, gdzie poznał rodzinę Mozartów. Udzielał lekcji śpiewu małemu Wolfgangowi Amadeusowi, którego spotkał ponownie w 1770 roku we Florencji. W 1768 roku został nadwornym śpiewakiem na dworze wielkiego księcia Toskanii w Mediolanie. W 1771 roku wykonał tytułową rolę w prapremierze opery W.A. Mozarta "Ascanio in Alba", w tym samym roku zakończył swoją karierę sceniczną.
Występował przede wszystkim w operach twórców z kręgu szkoły neapolitańskiej. Ceniony przez współczesnych za technikę wokalną i umiejętności aktorskie, cechował się jednak trudnym charakterem.

</doc>
<doc id="5435444" url="https://pl.wikipedia.org/wiki?curid=5435444" title="Władysława Hanczke">
Władysława Hanczke

Władysława Hanczke z domu Ocieszko ps. „Klotylda”, „Monika”, „Sanka” (ur. 13 listopada 1889 w Warszawie, zm. 14 maja 1971) – kurierka KG Armii Krajowej, odznaczona Orderem Virtuti Militari
Życiorys.
Władysława Ocieszko (lub Ocieczko – występuje również imię Emilia) urodzona 13 listopada 1889 w Warszawie jako córka Władysława. O jej rodzinie, mężu i przedwojennych losach brak jest danych.
Podczas okupacji niemieckiej pod ps. „Klotylda”, Monika” oraz „Sanka”, początkowo była żołnierzem Kedywu KG Armii Krajowej, a następnie jedną z 14 kurierek „Dworca Zachodniego” – Wydziału Łączności Konspiracyjnej KG AK z komendami okręgów zachodnich AK. Kierowniczką tych okręgów była Stefania Hajkowicz-Frołowiczowa ps. „Beata” . Po kapitulacji powstania trafiła 13 października 1944 do obozu Zeithain z nr. jenieckim 299814.
23 września 1944 rozkazem Nr 871/I gen. Tadeusza Komorowskiego „Bora” została mianowana na stopień podporucznika. Podporucznik Władysława Hanczke została odznaczona Krzyżem Srebrnym Orderu Wojennego Virtuti Militari.
20 maja 1945 powróciła do kraju, a o jej dalszych losach brak jest danych.

</doc>
<doc id="5435448" url="https://pl.wikipedia.org/wiki?curid=5435448" title="Wioślarstwo na Letnich Igrzyskach Olimpijskich 1912 – czwórka ze sternikiem mężczyzn (łodzie z takielunkiem)">
Wioślarstwo na Letnich Igrzyskach Olimpijskich 1912 – czwórka ze sternikiem mężczyzn (łodzie z takielunkiem)



</doc>
<doc id="5435450" url="https://pl.wikipedia.org/wiki?curid=5435450" title="Ōhōri Tsuruhime">
Ōhōri Tsuruhime



</doc>
<doc id="5435453" url="https://pl.wikipedia.org/wiki?curid=5435453" title="Wioślarstwo na Letnich Igrzyskach Olimpijskich 1912 – czwórka ze sternikiem mężczyzn (łodzie z odsadniami)">
Wioślarstwo na Letnich Igrzyskach Olimpijskich 1912 – czwórka ze sternikiem mężczyzn (łodzie z odsadniami)



</doc>
<doc id="5435456" url="https://pl.wikipedia.org/wiki?curid=5435456" title="Kopta">
Kopta



</doc>
<doc id="5435457" url="https://pl.wikipedia.org/wiki?curid=5435457" title="Wielki Kopta">
Wielki Kopta



</doc>
<doc id="5435461" url="https://pl.wikipedia.org/wiki?curid=5435461" title="Angelo Amorevoli">
Angelo Amorevoli

Angelo Maria Amorevoli (ur. 16 września 1716 w Wenecji, zm. 15 listopada 1798 w Dreźnie) – włoski śpiewak operowy, tenor.
Życiorys.
Debiutował w 1730 roku, kiedy to wystąpił w Wenecji w operze "Dalisa" Johanna Adolfa Hassego oraz w Rzymie w "Mitridate" i "Siface" Nicoli Porpory. W kolejnych latach przebywał w Mediolanie (1731–1735), Neapolu (1736–1740) i Florencji (1741). W latach 1741–1743 śpiewał w King’s Theatre w Londynie. Od 1744 do 1745 roku ponownie przebywał w Mediolanie. W 1745 roku otrzymał stały angaż do opery dworskiej Augusta III w Dreźnie, gdzie występował jako pierwszy tenor w operach Johanna Adolfa Hassego. Gościnnie śpiewał w Wiedniu (1748) i Mediolanie (1748–1749 i 1760–1761). W czasach wojny siedmioletniej przebywał w Warszawie. Po 1763 roku pozostał w Dreźnie, występując już jednak tylko w repertuarze kameralnym i kościelnym.

</doc>
<doc id="5435468" url="https://pl.wikipedia.org/wiki?curid=5435468" title="Toyota bZ4X">
Toyota bZ4X

Toyota bZ4X – elektryczny samochód osobowy typu crossover klasy średniej produkowany pod japońską marką Toyota od 2022 roku.
Historia i opis modelu.
Toyota bZ4X została zaprezentowana oficjalnie po raz pierwszy pod koniec października 2021 roku. Europejska premiera miała miejsce w grudniu tego samego roku. Produkcja modelu rozpoczęła się w kwietniu 2022 roku. Pierwotnie samochód miał trafić do sprzedaży w czerwcu 2022 roku, ale ze względu na odpadające koła w samochodzie debiut rynkowy został opóźniony o 4 miesiące.

</doc>
<doc id="5435469" url="https://pl.wikipedia.org/wiki?curid=5435469" title="Alfred Heinrich">
Alfred Heinrich

Imię i nazwisko Alfred Heinrich nosili lub noszą m.in.:

</doc>
<doc id="5435471" url="https://pl.wikipedia.org/wiki?curid=5435471" title="Kościół Chrystusa Króla w Gosławiu">
Kościół Chrystusa Króla w Gosławiu

Kościół Chrystusa Króla w Gosławiu – romański kościół rzymskokatolicki znajdujący się w Gosławiu.
Architektura.
Najstarsza część budowli (jednoprzęsłowe prezbiterium) wzniesiona jest z prostokątnej granitowej kostki, nadbudowanej następnie cegłą o wymiarach 26 × 13 × 9 cm; jej ściany były pierwotnie zwieńczone gzymsem. Czworoboczną wieżę oraz korpus zbudowano z głazów narzutowych i cegły.
Prezbiterium nakryte jest sklepieniem gwiaździstym; nad nawą drewniany strop, z polichromowanymi deskami. Ściany od wewnątrz otynkowane lub pobiałkowane. Kościół posiada chór muzyczny, wsparty na czterech filarach.
Prezbiterium oraz nawa przykryte są wspólnym dwuspadowym dachem, krytym dachówką karpiówką. Wieża przykryta została czterospadowym dachem hełmowym, z ośmioboczną latarnią.
Wyposażenie.
Ołtarz przedstawia Chrystusa ukrzyżowanego z symbolami Ewangelistów, z imionami na wstęgach. W emporze znajdują się czynne dziewięciogłosowe organy, wykonane przez firmę Grüneberg. Ambona, z bogato złoconymi ornamentami i rzeźbami, pochodzi z XVIII w.

</doc>
<doc id="5435475" url="https://pl.wikipedia.org/wiki?curid=5435475" title="Subaru Solterra">
Subaru Solterra

Subaru Solterra – elektryczny samochód osobowy typu crossover klasy średniej produkowany pod japońską marką Subaru od 2022 roku.
Historia i opis modelu.
Subaru Solterra zostało zaprezentowane w Targach Motoryzacyjnych w Los Angeles w listopadzie 2021 roku. Podobnie jak Toyota bZ4X samochód jest produkowany w zakładach w Toyota. Debiut rynkowy został pierwotnie zaplanowany na czerwiec 2022 roku, jednak na skutek komplikacji z dokręceniem kół, został przesunięty na listopad 2022 roku.

</doc>
<doc id="5435476" url="https://pl.wikipedia.org/wiki?curid=5435476" title="Vladimir Sokoloff">
Vladimir Sokoloff

Vladimir Sokoloff, właśc. Władimir Aleksandrowicz Sokołow, (ur. 26 grudnia 1889 w Moskwie, zm. 15 lutego 1962 w Los Angeles) – amerykański aktor filmowy i teatralny pochodzenia rosyjskiego.
Biografia.
Vladimir Sokoloff urodził się w Moskwie w 1889 roku. Był wychowywany w dwujęzycznej, niemiecko-rosyjskiej rodzinie. Studiował na Moskiewskim Uniwersytecie Państwowym, a następnie aktorstwo w Rosyjskim Uniwersytecie Sztuki Teatralnej, który ukończył w 1913. Był uczniem Konstantina Stanisławskiego. W 1923 roku podczas tournée po Niemczech, na propozycję Maxa Reinhardta, odłączył się od swojej trupy i pozostał w tym kraju. Przez następne kilka lat występował na deskach teatrów berlińskich. Wtedy również zaczął grać w filmach – debiutował w 1926 roku epizodem w filmie "Die Abenteuer eines Zehnmarkscheines" Bertholda Viertela. Ponieważ miał żydowskie pochodzenie, wraz ze wzrostem wpływów nazistów w Niemczech, w 1932 roku przeniósł się do Paryża, a następnie wyemigrował do USA (1937). Ze względu na słabą znajomość angielskiego początkowo grywał w epizodach. Jednak po szybkim pokonaniu bariery językowej zaczął występować na deskach Broadwayu, na których był obecny aż do roku 1950. Od początku lat 40. zaczął ponownie występować w filmach, a w latach 50. w telewizji. 
W swojej pięćdziesięcioletniej karierze wystąpił łącznie w ponad stu filmach i serialach TV, obrazach znanych reżyserów, u boku gwiazd światowego kina. Najczęściej był obsadzany w drugoplanowych rolach autochtonów, o polsko-rosyjsko brzmiąco nazwiskach. W sumie w swoich rolach zagrał aż 35 różnych narodowości. Do końca życia pozostawał aktywnym aktorem – premiery dwóch ostatnich filmów z jego udziałem miały miejsce już po jego śmierci.
Zmarł na udar mózgu w swoim domu podczas snu. 
Filmografia.
i in. 

</doc>
<doc id="5435478" url="https://pl.wikipedia.org/wiki?curid=5435478" title="Mario Ancona">
Mario Ancona

Mario Ancona (ur. 28 lutego 1860 w Livorno, zm. 23 lutego 1930 we Florencji) – włoski śpiewak operowy, baryton.
Życiorys.
Z wykształcenia był prawnikiem. Śpiewu uczył się w Mediolanie u Giuseppe Cimy. Debiutował w 1889 roku w Trieście jako Scindia w "Le roi de Lahore" Jules’a Masseneta. W 1890 roku występował na deskach mediolańskiej La Scali w roli Króla w "Cydzie" Masseneta. W 1892 roku kreował rolę Silvia w prapremierowym wystawieniu "Pajaców" Ruggera Leoncavalla w mediolańskim Teatro dal Verme, w tym samym roku wystąpił New Olympic Theatre w Londynie jako Alfons w "Faworycie" Gaetana Donizettiego. W 1893 roku w czasie premiery "Pajaców" na deskach londyńskiego Covent Garden Theatre wystąpił w roli Tonia, którą powtórzył pod koniec tegoż roku w nowojorskiej Metropolitan Opera. W 1906 roku wykonał rolę Ryszarda w "Purytanach" Vincenza Belliniego w trakcie przedstawienia uświetniającego oddanie do użytku gmachu Manhattan Opera House. W kolejnych latach występował w Bostonie (1913–1914) i Chicago (1915–1916). W 1916 roku zakończył karierę sceniczną i osiadł we Florencji, gdzie działał jako nauczyciel śpiewu.
Wykonywał zarówno partie liryczne, jak i dramatyczne. W swoim repertuarze miał role w operach m.in. Mozarta, Meyerbeera, Verdiego, Wagnera, Masseneta, Mascagniego i Pucciniego.

</doc>
<doc id="5435480" url="https://pl.wikipedia.org/wiki?curid=5435480" title="194 km (obwód briański)">
194 km (obwód briański)

194 km () – przystanek kolejowy w miejscowości Ostrow, w rejonie żukowskim, w obwodzie briańskim, w Rosji. Położony jest na linii Briańsk – Smoleńsk.

</doc>
<doc id="5435490" url="https://pl.wikipedia.org/wiki?curid=5435490" title="193 km (obwód briański)">
193 km (obwód briański)

193 km () – przystanek kolejowy w miejscowości Glinki, w rejonie żukowskim, w obwodzie briańskim, w Rosji. Położony jest na linii Briańsk – Smoleńsk.

</doc>
<doc id="5435493" url="https://pl.wikipedia.org/wiki?curid=5435493" title="Społeczno-zawodowa organizacja rolników">
Społeczno-zawodowa organizacja rolników

Społeczno-zawodowa organizacja rolników – dobrowolne zrzeszenie rolników, mające na celu reprezentowania potrzeb oraz bronienia zawodowych i społecznych interesów rolników indywidualnych. Organizacja działa na rzecz rozwoju indywidualnych gospodarstw rolnych oraz wzrostu produkcji, poprzez zapewnienia opłacalności produkcji rolniczej i należytego wyposażenia rolnictwa w środki produkcji. Ponadto troszczy się o wysoką rangę zawodu rolnika, poprawę warunków życia i pracy ludności wiejskiej. Uczestniczy w kształtowaniu i realizacji polityki państwa na rzecz postępu gospodarczego, społecznego, socjalnego oraz kulturalnego i oświatowego wsi.
Powołanie organizacji rolników.
Na podstawie ustawy z 1982 r. o społeczno-zawodowych organizacjach rolników ustanowiono regulacje określające zasady funkcjonowanie organizacji rolników. Rozporządzeniem Rady Ministrów 1983 r. w sprawie wykonania niektórych przepisów ustawy o społeczno-zawodowych organizacjach rolników zobowiązano organy administracji państwowej do współdziałania z organizacjami rolników.
Prawo zrzeszania się w organizacjach rolników.
Prawo zrzeszania się w organizacjach rolników mają rolnicy indywidualni i członkowie ich rodzin oraz inne osoby związane bezpośrednio charakterem swej pracy z rolnictwem.
Społeczno-zawodowe organizacje rolników działają zgodnie z konstytucyjnymi zasadami ustrojowymi Rzeczypospolitej Polskiej, powszechnie obowiązującymi przepisami prawa, na podstawie zarejestrowanego statutu, zgodnego z tymi zasadami i przepisami.
Społeczno-zawodowe organizacje rolników są niezależne od organów administracji państwowej oraz państwowych i społecznych jednostek organizacyjnych i organizacji. Działają poprzez ustalone w uchwalanych przez siebie statutach i wybierane w sposób demokratyczny organy, a także określają w sposób samodzielny, w ramach obowiązujących przepisów prawa, zakres i formy swojej działalności.
Rodzaje organizacji rolników.
Społeczno-zawodowymi organizacjami rolników, są:
Uprawnienia organizacji rolników.
Organizacje rolników, reprezentując potrzeby oraz interesy zawodowe i społeczne rolników indywidualnych, uczestniczą w:
Sposób realizacji uprawnień.
Uprawnienia organizacje rolników realizują poprzez:
Kontrola społeczna organizacji rolników.
Organizacje rolników uprawnione są do wykonywania przez upoważnionych swoich przedstawicieli kontroli społecznej jednostek organizacyjnych i organizacji w zakresie:
Działalność na rzecz rozwoju gospodarstw indywidualnych.
W zakresie działalności na rzecz rozwoju indywidualnych gospodarstw rolnych oraz postępu gospodarczego, społecznego i socjalnego na wsi, a także kształtowania społecznych wzorów postępowania i postaw obywatelskich, organizacje rolników mogą, w szczególności:
Inne formy aktywności organizacji rolników.
Organizacje rolników mogą inicjować, organizować i prowadzić działalność gospodarczą i socjalną, w zakresie określonym w statutach, na zasadach przewidzianych w przepisach, a w szczególności:
Uprawnienia organizacji rolników.
Organizacje rolników mogą przystępować do:
Koszty związane z uczestnictwem organizacji rolników w organizacjach, dofinansowywane są na zasadach określonych w przepisach o izbach rolniczych.

</doc>
<doc id="5435499" url="https://pl.wikipedia.org/wiki?curid=5435499" title="Darling Lili">
Darling Lili

Urocza Lili (ang. "Darling Lili") – amerykański musical z elementami filmu szpiegowskiego z 1970 roku w reżyserii Blake’a Edwardsa, z muzyką Henry’ego Manciniego. W rolach głównych wystąpili Julie Andrews i Rock Hudson.
Zdjęcia do filmu kręcono w Dublinie, Paryżu, Brukseli oraz w Kalifornii. Z budżetem wynoszącym ostatecznie ponad 18 mln dolarów, musical ten był w chwili powstania jednym z najdroższych filmów wszech czasów.
Fabuła.
Akcja filmu toczy się we Francji podczas I wojny światowej. Lili Smith jest uwielbianą angielską gwiazdą musicali, podziwianą przez francuskich i brytyjskich pilotów. Spotyka się z nimi w Cafe Can-Can. Szczególnie interesuje się nią pewien Amerykanin, major Larrabee. Organizuje cygańską serenadę za jej oknem i nocny piknik z szampanem. W rzeczywistości Lili jest niemieckim szpiegiem. Wujem Lili, z którym jest ona w stałym kontakcie, jest pułkownik Kurt Von Ruger, również niemiecki szpieg i jej główny kontakt w przekazywaniu informacji władzom niemieckim.
Lili oszukuje majora Larrabee; równocześnie zaczyna odczuwać prawdziwą miłość do niego. Francuskie władze uważają Larrabee za szpiega i proszą Lili, aby miała na niego oko. Lili dowiaduje się, że Larrabee romansuje również z Crepe Suzette; zaczyna podejrzewać, że hasło Crepe Suzette oznacza jakiś tajny plan i informuje o tym wujka.
Władze francuskie zaczynają szpiegować zarówno Larrabee, jak i Lili, która wnioskuje, że Crepe Suzette to kobieta. Francuz szpiegujący Lili mówi jej, że „Operacja Crepe Suzette” jest operacją wojskową i przekazuje jej wymyślone szczegóły planu. Lili postanawia uwierzyć w kłamstwo. Kiedy jeden z Francuzów mówi jej, że Crepe Suzette jest dziewczyną z burleski, Lili idzie ocenić konkurencję.
Lili aresztuje Larrabee i Suzette za zdradę, za co zostaje nagrodzona Legią Honorową, natomiast Suzette z radością opowiada władzom wszystko, co wie. Pokojówka przekazuje Lili wiadomość z gazety: Suzette powiedziała, że Larrabee nic nie zrobił i był zakochany w „innej kobiecie” (tj. Lili). Zabójca Kraus zostaje wysłany, by zabić Lili, ale mu się to nie udaje. Lili idzie do władz, aby się przyznać, próbując uratować Larrabee przed plutonem egzekucyjnym. Przedstawiciele władz myślą, że to tylko romantyczny gest i nie wierzą jej. Jej wujek organizuje ucieczkę do Szwajcarii.
Niemiecka eskadra atakuje pociąg. Brytyjska eskadra (w tym Larrabee) odpiera ich atak. Widzi on Lili leżącą na ziemi i salutuje skrzydłem. Lili śpiewa w Genewie, w momencie zakończenia wojny. W ostatniej piosence Lili śpiewa w asyście pilotów patrzących z góry. Larrabee wychodzi i całuje ją, a tłum wiwatuje.
Muzyka.
Oryginalną muzykę do "Uroczej Lili" skomponował Henry Mancini. Razem z Johnnym Mercerem napisali tytułową piosenkę „Darling Lili”, a także „Whistling Away the Dark”. W filmie wykorzystano utwory z epoki, m.in. , , , and .
Przyjęcie filmu.
Film miał swoją premierę w Los Angeles 23 czerwca 1970 r. i bił rekordy kasowe w nowojorskim Radio City Music Hall. Ogólnie jednak okazał się komercyjną porażką.
Nagrody.
Piosenka Henry Manciniego i Johnny'ego Mercera „Whistling Away the Dark” zdobyła Złoty Glob za najlepszą oryginalną piosenkę.

</doc>
<doc id="5435500" url="https://pl.wikipedia.org/wiki?curid=5435500" title="Igłówka brązowawa">
Igłówka brązowawa

Igłówka brązowawa ("Heyderia abietis" (Fr.) Link) – gatunek grzybów należący do rzędu tocznikowców ("Helotiales").
Systematyka i nazewnictwo.
Pozycja w klasyfikacji według Index Fungorum: "Heyderia, Cenangiaceae, Helotiales, Leotiomycetidae, Leotiomycetes, Pezizomycotina, Ascomycota, Fungi".
Po raz pierwszy takson ten opisał w 1821 roku Elias Fries, nadając mu nazwę "Mitrula abietis". Obecną nazwę nadał mu w 1833 r. Johann Heinrich Friedrich Link. Pozostałe synonimy:
Polska nazwa występuje w pracy M.A. Chmiel w 2006 r.
Morfologia.
Typu apotecjum, złożony z główki i trzonu. Główka cylindryczna o szerokości 2 mm i żółtej, gładkiej powierzchni. Trzon o wysokości 3 mm, szerokości 0,4 mm, czerwonawo brązowy, delikatnie oprószony.
Askospory 10–19,8 × 2,1–3,5 μm, Q= 3,57–6,84, wrzecionowato cylindryczne, czasami zakrzywione, gładkie, szkliste, bez przegród, z kilkoma małymi gutulami. Worki 55–64 × 5,8–7 μm, 8-zarodnikowe, maczugowato-cylindryczne, z tępo stożkowatymi, amyloidalnymi wierzchołkami. Parafizy 58–67 × 2,9–4 μm, szkliste, cylindryczne z tępymi wierzchołkami i przegrodami. Strzępki w skórce trzonu ułożone palisadowo, maczugowate, 14–23 × 4,7–8,2 μm. Kontekst w trzonie złożony z równoległych strzępek o szerokości 3,0–8,5 μm i ścianach inkrustowanych pigmentem.
Występowanie i siedlisko.
Występuje w Ameryce Północnej, Europie i Azji. M.A. Chmiel w 2006 r. przytoczyła kilka stanowisk tego gatunku w Polsce. W późniejszych latach również podano jego stanowiska, aktualne stanowiska podaje także internetowy atlas grzybów. Znajduje się w nim na liście gatunków zagrożonych i wartych objęcia ochroną.
Saprotrof rozwijający się na opadłych igłach jodły, sosny i świerka. Zazwyczaj owocniki pojawiają się masowo, ale na jednej igle tylko jeden. Z powodu niewielkich rozmiarów są trudno dostrzegalne.

</doc>
<doc id="5435501" url="https://pl.wikipedia.org/wiki?curid=5435501" title="Heyderia abietis">
Heyderia abietis



</doc>
<doc id="5435505" url="https://pl.wikipedia.org/wiki?curid=5435505" title="Shpëtim Idrizi">
Shpëtim Idrizi

Shpëtim Idrizi (ur. 7 lipca 1967 w Tiranie) – albański ekonomista, działacz na rzecz praw człowieka, przewodniczący Partii na rzecz Sprawiedliwości, Integracji i Jedności, z jej ramienia deputowany do Zgromadzenia Albanii.
Życiorys.
Pochodzi z rodziny o tradycjach patriotycznych. W latach 1987-1991 studiował na Wydziale Ekonomii Uniwersytetu Tirańskiego.
Od czerwca do listopada 1991 był szefem gabinetu ministra finansów. Od stycznia 1992 do lutego 1993 pracował w Narodowej Agencji Prywatyzacji ("Agjencia Kombëtare e Privatizimit"), przez którą następnie został wyznaczony na stanowisko inspektora nadzoru.
Od kwietnia 1994 do lipca 2002 był administratorem firmy "MOBIL SPECIAL L.t.d". W sierpniu 2002 został mianowany przez Ministerstwo Finansów na przewodniczącego Generalnej Dyrekcji Podatkowej, a w sierpniu 2003 został przewodniczącym Generalnej Dyrekcji Celnej.
W 2005 roku został deputowanym do Zgromadzenia Albanii, uzyskując reelekcję w latach 2009 i 2013; od 2011 roku reprezentował Partię na rzecz Sprawiedliwości, Integracji i Jedności, której jest przewodniczącym. 10 grudnia 2012 roku wraz z Dashamirem Tahirim przedstawił w parlamencie rezolucję, w której zażądano od Grecji reparacji w wysokości 10 miliardów euro za w latach 1944-1945 przez partyzantów z i ELAS.
Życie prywatne.
Z etniczności jest Czamem, praktykuje islam.

</doc>
<doc id="5435506" url="https://pl.wikipedia.org/wiki?curid=5435506" title="Linia kolejowa Żukowka – Rosław">
Linia kolejowa Żukowka – Rosław

Linia kolejowa Żukowka – Rosław – linia kolejowa w Rosji łącząca stację Żukowka ze stacją Rosław I. Zarządzana jest przez region briański Kolei Moskiewskiej (część Kolei Rosyjskich). 
Linia położona jest w obwodach briańskim i smoleńskim. Na całej długości jest niezelektryfikowana i jednotorowa.
Historia.
Linia została otwarta jako fragment Kolei Orłowsko-Witebskiej. Początkowo linia leżała w Imperium Rosyjskim, następnie w Związku Sowieckim. Od 1991 znajduje się w granicach Rosji.

</doc>
<doc id="5435516" url="https://pl.wikipedia.org/wiki?curid=5435516" title="Aino Pervik">
Aino Pervik

Aino Pervik (Aino Raud, ur. 22 kwietnia 1932 r. w Rakvere) - estońska pisarka dla dzieci i tłumaczka.
Jest „uważana za najodważniejszą pisarkę dziecięcą” we współczesnej Estonii, ponieważ „podejmuje trudne tematy imigracji, konfliktów kulturowych, korupcji i utraty tożsamości kulturowej”.
Życiorys.
Pervik rozpoczęła naukę w fabrykach Järvakandi w 1939 r., kontynuowała ją w latach 1946–1950 w Tallinie, a w 1955 r. ukończyła Uniwersytet w Tartu, uzyskując dyplom z filologii ugrofińskiej. Aino Pervik mieszka w Tallinie od 1955 roku. Pracowała w Państwowym Wydawnictwie Estońskim jako redaktorka literatury dziecięcej i młodzieżowej oraz w studiu Eesti Televisioon (ETV) jako redaktorka programów dla tej samej grupy wiekowej. Od 1967 roku jest niezależną pisarką i tłumaczką z języka węgierskiego.
Od 1961 r. należy do Związku Dziennikarzy Estońskich ("Ajakirjanike Liit"), a od 1974 r. do Związku Pisarzy Estońskich ("Eesti Kirjanike Liit").
Aino Pervik od 1961 r. była żoną pisarza Eno Rauda, który zmarł w 1996 roku. Ich dziećmi są: naukowiec i autor Rein Raud, muzyk i pisarz Mihkel Raud oraz pisarka i ilustratorka dziecięca Piret Raud.
Nagrody i odznaczenia.
Źródło

</doc>
<doc id="5435522" url="https://pl.wikipedia.org/wiki?curid=5435522" title="Smyków (rejon sokalski)">
Smyków (rejon sokalski)



</doc>
<doc id="5435523" url="https://pl.wikipedia.org/wiki?curid=5435523" title="Parafia św. Józefa Oblubieńca Najświętszej Maryi Panny w Trzebuszy">
Parafia św. Józefa Oblubieńca Najświętszej Maryi Panny w Trzebuszy



</doc>
<doc id="5435524" url="https://pl.wikipedia.org/wiki?curid=5435524" title="Szyszaki (rejon sokalski)">
Szyszaki (rejon sokalski)



</doc>
<doc id="5435525" url="https://pl.wikipedia.org/wiki?curid=5435525" title="Polanka (rejon sokalski)">
Polanka (rejon sokalski)



</doc>
<doc id="5435526" url="https://pl.wikipedia.org/wiki?curid=5435526" title="Nowy Dwór (rejon sokalski)">
Nowy Dwór (rejon sokalski)



</doc>
<doc id="5435527" url="https://pl.wikipedia.org/wiki?curid=5435527" title="Zarzeka (rejon sokalski)">
Zarzeka (rejon sokalski)



</doc>
<doc id="5435528" url="https://pl.wikipedia.org/wiki?curid=5435528" title="Pawłowice (rejon sokalski)">
Pawłowice (rejon sokalski)



</doc>
<doc id="5435529" url="https://pl.wikipedia.org/wiki?curid=5435529" title="Michałówka (rejon sokalski)">
Michałówka (rejon sokalski)



</doc>
<doc id="5435530" url="https://pl.wikipedia.org/wiki?curid=5435530" title="Komarów (rejon sokalski)">
Komarów (rejon sokalski)



</doc>
<doc id="5435531" url="https://pl.wikipedia.org/wiki?curid=5435531" title="Stanisławówka (rejon sokalski)">
Stanisławówka (rejon sokalski)



</doc>
<doc id="5435532" url="https://pl.wikipedia.org/wiki?curid=5435532" title="Boratyn (rejon sokalski)">
Boratyn (rejon sokalski)



</doc>
<doc id="5435533" url="https://pl.wikipedia.org/wiki?curid=5435533" title="Horodyszcze (rejon sokalski)">
Horodyszcze (rejon sokalski)



</doc>
<doc id="5435534" url="https://pl.wikipedia.org/wiki?curid=5435534" title="Sielec (rejon sokalski)">
Sielec (rejon sokalski)



</doc>
<doc id="5435535" url="https://pl.wikipedia.org/wiki?curid=5435535" title="Zabłocie (rejon sokalski)">
Zabłocie (rejon sokalski)



</doc>
<doc id="5435536" url="https://pl.wikipedia.org/wiki?curid=5435536" title="Zastawie (rejon sokalski)">
Zastawie (rejon sokalski)



</doc>
<doc id="5435537" url="https://pl.wikipedia.org/wiki?curid=5435537" title="Kopytów (rejon sokalski)">
Kopytów (rejon sokalski)



</doc>
<doc id="5435539" url="https://pl.wikipedia.org/wiki?curid=5435539" title="Woronów (rejon sokalski)">
Woronów (rejon sokalski)



</doc>
<doc id="5435540" url="https://pl.wikipedia.org/wiki?curid=5435540" title="Kniaże (rejon sokalski)">
Kniaże (rejon sokalski)



</doc>
<doc id="5435541" url="https://pl.wikipedia.org/wiki?curid=5435541" title="Huta (rejon sokalski)">
Huta (rejon sokalski)



</doc>
<doc id="5435542" url="https://pl.wikipedia.org/wiki?curid=5435542" title="Borek (rejon sokalski)">
Borek (rejon sokalski)



</doc>
<doc id="5435543" url="https://pl.wikipedia.org/wiki?curid=5435543" title="Ostrów (rejon sokalski)">
Ostrów (rejon sokalski)



</doc>
<doc id="5435546" url="https://pl.wikipedia.org/wiki?curid=5435546" title="Przystań (rejon sokalski)">
Przystań (rejon sokalski)



</doc>
<doc id="5435547" url="https://pl.wikipedia.org/wiki?curid=5435547" title="Borowe (rejon sokalski)">
Borowe (rejon sokalski)



</doc>
<doc id="5435548" url="https://pl.wikipedia.org/wiki?curid=5435548" title="Monika Sadkowska">
Monika Sadkowska

Monika Emilia Sadkowska (ur. ok. 1980) – polska kulturoznawczyni, działaczka klimatyczna, wokalistka i aktorka. 
Życiorys.
Monika Sadkowska ukończyła studia kulturoznawcze na Uniwersytecie Warszawskim (2006) oraz, podyplomowo, studia w zakresie zarządzania w kulturze w Szkole Głównej Handlowej w Warszawie.
Pracowała w Instytucie Teatralnym im. Zbigniewa Raszewskiego, Muzeum Historii Żydów Polskich Polin, Fundacji „Rozwój TAK – Odkrywki NIE”, ClientEarth, Fundacji WWF, Deloitte.
Współorganizowała obóz pierwszy polski klimatyczny w Świętnie, który zgromadził ok. 400 uczestników.
Grywała w warszawskich teatrach. W latach 2008–2011 występowała w zespole Żywiołak. Współprowadzi Chór Klimatyczny.

</doc>
<doc id="5435549" url="https://pl.wikipedia.org/wiki?curid=5435549" title="Jair Díaz">
Jair Díaz

Jair Alberto Díaz Vázquez (ur. 21 sierpnia 1998 w San Luis Potosí) – meksykański piłkarz występujący na pozycji lewego obrońcy, od 2022 roku zawodnik Tijuany.

</doc>
<doc id="5435551" url="https://pl.wikipedia.org/wiki?curid=5435551" title="Kasper Helbin">
Kasper Helbin

Kasper Helbin (ur. 20 lutego 1995 w Prudniku) – polski łucznik i trener łucznictwa. Drużynowy mistrz Polski seniorów (2013), halowy wicemistrz Polski w mikście z łuku klasycznego (2014).
Życiorys.
Pochodzi ze sportowej rodziny. Jego matka, Joanna Helbin, była łuczniczką, uczestniczyła w Letnich Igrzyskach Olimpijskich w 1988, a ojciec był siatkarzem. Kasper zaczął trenować łucznictwo w Obuwniku Prudnik. W 2011 podczas wycinania z ojcem drzew na rodzinnej działce, o luźny rękaw Kaspra zahaczył łańcuch piły spalinowej i uderzył w jego rękę, uszkadzając mięśnie, tętnice i nerwy. Dzięki szybkiej interwencji służb medycznych udało się uratować jego życie. Po operacji odzyskał częściowo sprawność ręki. Pozostał brak czucia w trzech palcach i przedramieniu oraz ograniczona ruchomość w dwóch palcach i nadgarstku prawej ręki.
W 2013 zdobył drużynowo złoty medal Halowych Mistrzostw Polski Seniorów w łucznictwie. Podczas Mistrzostw Polski w 2015 zdobył 3 złote medale i 2 srebrne. Reprezentował Polskę jako junior na Mistrzostwach Świata Juniorów w 2013, Halowych Mistrzostwach Świata w 2014, Mistrzostwach Świata Juniorów w 2015 i jako senior na Halowych Mistrzostwach Świata w 2016. Podczas Grand Prix Kadry Narodowej w 2014 pobił rekord Polski juniorów na dystansie 2×70 metrów, zdobywając 666 punktów.
Absolwent Akademii Wychowania Fizycznego we Wrocławiu. Założył firmę trenerską i menadżerską w Prudniku. Został trenerem klubu UKS Luks Wrocław.

</doc>
<doc id="5435555" url="https://pl.wikipedia.org/wiki?curid=5435555" title="Spółki akcyjne">
Spółki akcyjne



</doc>
<doc id="5435571" url="https://pl.wikipedia.org/wiki?curid=5435571" title="Planowania działań bojowych">
Planowania działań bojowych



</doc>
<doc id="5435572" url="https://pl.wikipedia.org/wiki?curid=5435572" title="Mazda CX-90">
Mazda CX-90

Mazda CX-90 – samochód osobowy typu SUV klasy luksusowej produkowany pod japońską marką Mazda od 2023 roku.
Historia i opis modelu.
Mazda CX-90 została zaprezentowana 31 stycznia 2023 roku. SUV ten zastąpi obecny na rynku od 2016 roku model CX-9. Samochód będzie dostępny z opcją miękkiej hybrydy i plug-in hybrid. Najmniejszy silnik w gamie ma 2,5 l, zaś topowy to 6-cylindrowa rzędowa turbodoładowana jednostka. Mazda CX-90 to drugi SUV, poza CX-60, tej firmy oparty na kompletniej nowej platformie, przeznaczonej dla większych modeli. Samochód nie trafi do sprzedaży w Polsce i będzie przeznaczona głównie na rynki Ameryki Północnej.

</doc>
<doc id="5435573" url="https://pl.wikipedia.org/wiki?curid=5435573" title="Becquerel">
Becquerel



</doc>
<doc id="5435576" url="https://pl.wikipedia.org/wiki?curid=5435576" title="Club Atlético Atlas">
Club Atlético Atlas



</doc>
<doc id="5435587" url="https://pl.wikipedia.org/wiki?curid=5435587" title="Alejandro Martínez (argentyński piłkarz)">
Alejandro Martínez (argentyński piłkarz)

Silvio Alejandro Martínez (ur. 16 kwietnia 1997 w González Catán) – argentyński piłkarz występujący na pozycji lewego pomocnika, od 2023 roku zawodnik meksykańskiej Tijuany.

</doc>
<doc id="5435588" url="https://pl.wikipedia.org/wiki?curid=5435588" title="Pałac w Wędryni">
Pałac w Wędryni

Pałac w Wędryni () – zabytkowy pałac wybudowany w miejscowości Wędrynia (województwo opolskie).
Piętrowy pałac zbudowany w 1860 na planie litery "U". Korpus kryty dachem dwuspadowym, po jego bokach dwupiętrowe, potężne skrzydła (alkierze) wysunięte ku przodowi, kryte dachem czterospadowym.

</doc>
<doc id="5435591" url="https://pl.wikipedia.org/wiki?curid=5435591" title="Austria przyłączona do III Rzeszy">
Austria przyłączona do III Rzeszy

Austria przyłączona do III Rzeszy – okres w historii Austrii trwający od 1938 do 1945 roku, w którym była częścią nazistowskich Niemiec.
Ujednolicenie.
Po anszlusie Austrii dokonanym 12 marca 1938 roku polityka, kultura i prasa zostały poddane radykalnemu zglajchszaltowaniu. Poprzez wzajemne oddziaływanie terroru i propagandy narodowi socjaliści skonsolidowali swoją władzę w Austrii, gdzie symbole republiki zostały zakazane i szybko usunięte. Pod zdecydowanym kierownictwem tymczasowego szefa Narodowosocjalistycznej Niemieckiej Partii Robotników (NSDAP) w Austrii i komisarza ds. Zjednoczenia Austrii z Rzeszą Josefa Bürckla dokonano włączenia państwa jako „Ostmark” do Rzeszy Niemieckiej. Austriackie banknoty straciły ważność jako prawny środek płatniczy 26 kwietnia 1938 roku, a monety były stopniowo wycofywane z transakcji płatniczych. Przyjęcie niemieckich praw i przepisów obejmowało również zakaz reklamy środków antykoncepcyjnych. Podobnie jak w „Starej Rzeszy” w 1933 roku, w Austrii szczególnie zachęcano do zawierania małżeństw, a więc przede wszystkim do wzrostu urodzeń, między innymi za pomocą pożyczek i wprowadzenia obligatoryjnych małżeństw cywilnych 1 sierpnia 1938 roku. W rzeczywistości liczba urodzeń wzrosła od 1937 do 1940 roku z 92 000 do 154 000.
Propaganda nazistowska niestrudzenie legitymizowała integrację nazistowskich Niemiec z Austrią z perspektywy rasowej, jako „naturalne” i od dawna oczekiwane zjednoczenie. Przedstawienia świecących swastyk na niebie nad znanymi miejscami w Austrii nabrały charakteru pseudoreligijnych obietnic zbawienia. W centrum wysiłków propagandowych był rodowity Austriak Adolf Hitler, który teraz sprowadził swoją ojczyznę do Rzeszy. Przedstawienie wizyty Hitlera na grobie rodziców w Leonding koło Linzu 13 marca 1938 roku miało podkreślić emocjonalny charakter tego wydarzenia. Z drugiej strony w każdych okolicznościach zapobiegano emocjonalno-patriotycznej pamięci o Austrii i szczególnej świadomości tożsamościotwórczej wśród ludności. Nowy obszar Rzeszy mógł początkowo być określany tylko jako „Ostmark” w oficjalnym ruchu drogowym, w 1942 roku nadano mu zbiorczą nazwę „Alpen- und Donaureichsgaue”. Termin „Austria” poza bardzo nielicznymi wyjątkami, zniknął z oficjalnego użycia a kraje związkowe Dolna i Górna Austria zostały przekształcone w okręgi Górnego i Dolnego Dunaju wraz z okręgami Wiedeń, Karyntia, Salzburg, Styria i Tyrol. Popularny klub piłkarski Austria Wiedeń został na krótko przemianowany na Ostmark Wiedeń po wydaleniu jego licznych żydowskich członków, ale pozwolono mu powrócić do starej nazwy latem 1938 roku. Nazistowskie władze miały mniej problemów z First Vienna FC 1894, który zachował swoją angielską nazwę i zdobył Puchar Niemiec w 1943 roku. Jeszcze większy sukces odniósł Rapid Wiedeń, który jako jedyny zespół z Austrii świętował zdobycie mistrzostwa Niemiec w 1941 roku.
Prześladowania.
„Aryzacja” i antysemickie ustawy norymberskie zostały szybko przeniesione do Austrii po „przyłączeniu” do Rzeszy Niemieckiej. Przede wszystkim w Wiedniu, gdzie w 1938 roku mieszkało około 167 000 z około 182 000 austriackich Żydów, natychmiast rozpoczęto znęcanie się nad ludnością żydowską. Narodowi socjaliści zmuszali Żydów do usuwania antyhitlerowskich haseł z domów i ulic lub oznaczania żydowskich sklepów antyżydowskimi hasłami w upokarzających „szorowaniach” przy aplauzie licznych gapiów. 26 sierpnia 1938 roku w Wiedniu utworzono Centralny Urząd Emigracji Żydów. Na czele organizacji stał esesman Adolf Eichmann, który został przydzielony do Wiednia przez Wydział Żydowski Sicherheitsdienst (SD), którego zadaniem było koordynowanie i popieranie emigracji Żydów. Do końca 1939 roku, pod naciskiem Eichmanna, ponad 100 000 Żydów opuściło swoją ojczyznę i pozostawiło swój majątek, a do 1941 roku kolejne 30 000. 
Od samego początku prześladowania dotknęły również Sinti i Romów mieszkających w Austrii, a także przeciwników politycznych nazistów, takich jak socjaldemokraci, socjaliści i komuniści, ale także chrześcijańscy socjaliści i monarchiści. Tym, którzy nie chcieli lub nie mogli emigrować na czas groziło aresztowanie, wieloletnie więzienie lub śmierć. Pierwsi więźniowie z Austrii zostali przeniesieni do obozu koncentracyjnego w Dachau 1 kwietnia 1938 roku, w tym artyści tacy jak pisarz Jura Soyfer, znany wówczas artysta kabaretowy Fritz Grünbaum, librecista i kompozytor Fritz Löhner-Beda i pisarz Viktor Matejka. Od sierpnia 1938 roku więźniowie przetrzymywani byli także w nowo wybudowanym obozie koncentracyjnym w Mauthausen koło Linzu. Pisarz Egon Friedell uniknął aresztowania przez Gestapo 16 marca 1938 roku, popełniając samobójstwo. Inni pisarze i publicyści, tacy jak Robert Musil, Elias Canetti, Friedrich Torberg i Hans Weigel wyemigrowali, podobnie jak około 1500 innych pisarzy i dziennikarzy oraz tysiące innych Austriaków.
Gospodarka.
Od 1938 do 1942 roku liczba członków NSDAP wzrosła z około 127 000 do ponad 688 000 Austriaków. Ze względu na pozytywne zmiany, które nastąpiły po marcu 1938 roku, wielu Austriaków, którzy mieli zastrzeżenia do anszlusu, stosunkowo szybko pogodziło się z nazistowskim reżimem. Wymiana waluty po korzystnym kursie wymiany 1,5 szylinga zamiast zwykłego kursu rynkowego 2,15 szylinga za 1 reichsmarkę zwiększyła dochód realny. Wielu Austriaków odniosło bezpośrednie korzyści z rosnącej liczby turystów ze „Starej Rzeszy”, którzy odwiedzali regiony alpejskie i naddunajskie, prywatnie lub w ramach programów „Kraft durch Freude” (KdF). W 1938 roku co dziesiąty wyjazd KdF, a rok później co drugi odbywał się do Austrii, która stała się najpopularniejszym celem podróży w Rzeszy Niemieckiej. Turystyka masowa była również celowo wykorzystywana w sensie „braterstwa narodowego”. Do lata 1939 roku dziesiątki tysięcy bezrobotnych znalazło zatrudnienie w niemieckim przemyśle, który w wyniku zbrojeń zaczął produkować bardzo dużo sprzętu wojskowego. Gospodarka austriacka została bezpośrednio objęta programem przymusowego zbrojenia, w Linzu Reichswerke Hermann Göring stał się jednym z czołowych producentów stali w Rzeszy. Hitler planował także zbudować w mieście „Muzeum Führera”, które miało gromadzić i wystawiać europejską sztukę dawnych mistrzów do XVIII wieku oraz obrazy z Niemiec i Austrii z XIX wieku. Zgodnie z rozporządzeniem z czerwca 1938 roku, Hitler zapewnił sobie prawo wyboru dzieł spośród skonfiskowanych skarbów sztuki do planowanego muzeum. Po rozpoczęciu wojny do Linzu trafiały także dzieła sztuki i dobra kultury zrabowane z muzeów, kościołów, klasztorów, archiwów i prywatnych kolekcji w okupowanej Europie.
II wojna światowa.
Sukcesy Wehrmachtu w pierwszej fazie II wojny światowej aż do 1941 roku zostały przyjęte z entuzjazmem w całej Rzeszy Niemieckiej. Do 1945 roku w Wehrmachcie, Waffen-SS i od jesieni 1944 roku w Volkssturmie służyło około 1,2 miliona Austriaków. Szacuje się, że do 1945 roku w armiach alianckich walczyło około 100 000 Austriaków, a od 1942 roku byli aktywni w organizacjach partyzanckich lub w różnych grupach oporu w Austrii przeciwko reżimowi nazistowskiemu. Opór był wspierany głównie przez ruch robotniczy, przede wszystkim przez komunistów, a także przez siły konserwatywne. Nie udało się jednak osiągnąć wielkiej skuteczności, nie istniała wspólna organizacja ruchu oporu. Często dzięki donosom Gestapo zdołało zlikwidować liczne organizacje i grupy, ponad 35 000 Austriaków straciło życie w walce z nazistowskim państwem. Po zwycięstwie nad narodowosocjalistycznymi Niemcami głównym celem większości ugrupowań ruchu oporu było przywrócenie niepodległej Austrii, co również zostało ogłoszone celem wojennym przez Związek Radziecki, Wielką Brytanię i Stany Zjednoczone na konferencji moskiewskiej w październiku 1943 roku.
Pod koniec marca 1945 roku Armia Czerwona, przybywająca z Węgier, dotarła na terytorium Austrii i 13 kwietnia zdobyła Wiedeń. 27 kwietnia rząd tymczasowy socjaldemokraty Karla Rennera proklamował utworzenie Republiki Austrii, która jednak początkowo znajdowała się pod aliancką okupacją i do 1955 roku była podzielona na cztery strefy okupacyjne. Około 260 000 żołnierzy i ponad 215 000 cywilów z Austrii zginęło podczas II wojny światowej, w tym 65 500 deportowanych i zamordowanych Żydów. 20 000 Austriaków, którzy zostali zamordowani w ramach „eutanazyjnej” Akcji T4, również padło ofiarą nazistowskiego fanatyzmu rasowego, większość z nich w zamku Hartheim w Górnej Austrii.

</doc>
<doc id="5435592" url="https://pl.wikipedia.org/wiki?curid=5435592" title="Misael Domínguez">
Misael Domínguez

Josué Misael Domínguez González (ur. 27 października 1999 w Saltillo) – meksykański piłkarz występujący na pozycji ofensywnego pomocnika lub skrzydłowego, od 2021 roku zawodnik Tijuany.

</doc>
<doc id="5435593" url="https://pl.wikipedia.org/wiki?curid=5435593" title="Park narodowy Cotopaxi">
Park narodowy Cotopaxi



</doc>
<doc id="5435595" url="https://pl.wikipedia.org/wiki?curid=5435595" title="Red Bull RB19">
Red Bull RB19

Red Bull RB19 – samochód Formuły 1, skonstruowany przez Red Bulla na sezon 2023. Jego kierowcami zostali Max Verstappen i Sergio Pérez.
Historia.
W procesie projektowania pojazdu Red Bull był zobligowany do ograniczenia czasu spędzonego na badania w tunelu aerodynamicznym o 7%. Była to jedna z kar za naruszenie przez zespół limitów finansowych. W porównaniu do poprzedniego sezonu jednostki napędowe zmieniły oznaczenie na "Honda RBPT", co miało podkreślić zwiększenie współpracy Red Bulla z Hondą. Malowanie modelu zaprezentowano 3 lutego, a pojazd po raz pierwszy wyjechał na tor podczas przedsezonowych testów na torze Bahrain International Circuit.

</doc>
<doc id="5435596" url="https://pl.wikipedia.org/wiki?curid=5435596" title="Ayoub El Khaliqi">
Ayoub El Khaliqi

Ayoub El Khaliqi (arab. أيوب الخاليقي, ur. 12 grudnia 1986 w Rabacie) – marokański piłkarz, grający jako prawy obrońca. W latach 2012–2014 dziesięciokrotny reprezentant kraju.
Klub.
Początki.
Zaczynał karierę w FUS Rabat, gdzie grał w rezerwach do 2007 roku, a następnie w pierwszym zespole.
Wydad Casablanca.
11 stycznia 2011 roku przeniósł się do Wydadu Casablanca.
W sezonie 2011/2012 (pierwszym w bazie Transfermarkt) zagrał 8 meczów, miał gola i asystę.
W sezonie 2012/2013 zagrał jeden mecz.
Sezon 2013/2014 zakończył z 19 meczami i dwiema bramkami.
FAR Rabat.
21 lipca 2014 roku przeniósł się do FAR Rabat. W tym zespole zadebiutował 24 sierpnia 2014 roku w meczu przeciwko Chabab Atlas Khénifra (0:0). Zagrał całe spotkanie. Łącznie zagrał 19 meczów.
Ittihad Tanger.
1 lipca 2016 roku został zawodnikiem Ittihadu Tanger. W tym zespole zadebiutował 27 sierpnia 2016 roku w meczu przeciwko Difaâ El Jadida (wygrana 4:1). W debiucie strzelił gola – do siatki trafił w 51. minucie. Łącznie zagrał 66 meczów i strzelił 3 gole. Zdobył mistrzostwo kraju w sezonie 2017/2018.
1 lipca 2019 roku zakończył karierę.
Reprezentacja.
El Khaliqi w reprezentacji zagrał 10 meczów, miał gola i asystę. Pierwszy mecz rozegrał 25 maja 2012 roku, a rywalem była reprezentacja Senegalu (porażka 0:1). El Khaliqi grał całą drugą połowę.

</doc>
<doc id="5435601" url="https://pl.wikipedia.org/wiki?curid=5435601" title="Powódź w Prudniku (1977)">
Powódź w Prudniku (1977)

Powódź w Prudniku w 1977 – powódź, która nawiedziła Prudnik i okolice w dniach 21–22 sierpnia 1977, spowodowana obfitymi opadami deszczu.
Przebieg wydarzeń.
W dniach 2–8 sierpnia 1977 miała miejsce pierwsza, mała powódź w zlewni rzeki Prudnik. Od 18 sierpnia ponownie zaczął padać deszcz. Opady nasiliły się, przybierając formę „oberwania chmury” po południu 21 sierpnia. Na stacjach mierzenia opadów odnotowano wówczas wysokości: w Jarnołtówku – 61,5 mm, w Trzebinie – 80,7 mm, w Prudniku – 117 mm. Mniejsze opady odnotowano w stacjach w Głogówku, Głuchołazach, Nowym Świętowie, Wierzbięcicach, Ścinawie Małej i Korfantowie.
Rekordowy przepływ wody na rzece Prudnik miał miejsce po południu i wieczorem 21 sierpnia oraz rano 22 sierpnia. Gwałtowny przybór wody odnotowano na dopływach rzeki Prudnik, głównie na Potoczynie. 21 sierpnia o godzinie 16-tej został przekroczony stan alarmowy na wodowskazie w Prudniku. O godzinie 20-tej odnotowano najwyższy stan na tym wodowskazie w dotychczasowej historii – 476 cm. Część wody wystąpiła z koryta rzeki przy ul. Chrobrego i popłynęła ulicami Kolejową, Wiejską, Morcinka i Konopnickiej, wracając w koryto rzeki ok. pół kilometra dalej.
Przebieg powodzi był gwałtowny. „Trybuna Odrzańska” zamieściła wypowiedź gospodarza z Szybowic: „Wszystko to nie trwało dłużej niż 20 minut. Zanim zorientowałem się, że strumień przybiera, na podwórzu było już pełno wody. Wybiegłem na dwór żeby złapać kury i wypuścić świnie z chlewa.” Gospodyni dodała: „Gdy wychodziłam z obory porwało mnie i rzuciło na siatkę. Trzymając się jej, powolutku doszłam do domu sąsiadki. Nie zdążyłam wypuścić świń i poniosło je. Woda była tak wysoko, że popłynęły ponad ogrodzeniem klatek...” Ksiądz Marcin Bajer z Niemysłowic opisał powódź: „Niebo było wyjątkowo czarne. (...) W ciągu pół godziny ulewy, ludzie którzy weszli do kościoła nie mogli z niego wyjść. Potokiem i drogą szła wielka woda. Ludzie byli bezradni, nikt się tego nie spodziewał w to niedzielne piękne popołudnie. Poziom wody podnosił się coraz wyżej, woda przez okna wlewała się do domów zalewając podłogi, mebla i sprzęty. Panika ogarnęła ludzi, woda niosła gęsi, kury, kaczki, świnie. (...) To był biblijny potop na małą skalę. Wiele rodzin poniosło bardzo wielkie szkody i straty materialne.(...) Podobna klęska dotknęła Czyżowice, Prudnik, Szybowice. Droga do miasta była zamknięta. (...) Ręka Pańska nas dotknęła”.
Skutki.
Najbardziej ucierpiały Szybowice i Prudnik. Fala wezbraniowa znacznie uszkodziła wiadukt kolejowy w Prudniku przy ul. Słowiczej. W Szybowicach zginęła jedna osoba – kobieta wypasająca krowę na łące. Odnotowano straty w zwierzętach hodowlanych. Uszkodzone zostały budynki mieszkalne i gospodarcze w Szybowicach i Niemysłowicach. Woda zalała tkalnię, farbiarnię, magazyny przędzy i tkanin surowych Zakładów Przemysłu Bawełnianego „Frotex”. Pracownicy fabryki byli ewakuowani przez żołnierzy 45 Batalionu WOP.

</doc>
<doc id="5435602" url="https://pl.wikipedia.org/wiki?curid=5435602" title="Łąkie (jezioro w województwie lubuskim)">
Łąkie (jezioro w województwie lubuskim)

Łąkie – jezioro w woj. lubuskim, w powiecie strzelecko-drezdeneckim, w gminie Drezdenko, leżące na terenie Kotliny Gorzowskiej, w zachodniej części Puszczy Noteckiej.
Hydronimia.
Do 1945 roku jezioro nazywane było "Lunken See". 17 września 1949 roku wprowadzono nazwę Łąkie. Obecnie państwowy rejestr nazw geograficznych jako nazwę główną jeziora podaje "Łąkie", jednocześnie wymienia nazwy oboczne: Jezioro Łąkie, Jezioro Spalone, Jezioro Witalskie.
Morfometria.
Według danych Instytutu Rybactwa Śródlądowego powierzchnia zwierciadła wody jeziora wynosi 65,4 ha. Średnia głębokość zbiornika wodnego to 3,9 m, a maksymalna – 8,8 m. Lustro wody znajduje się na wysokości 35,7 m n.p.m. Objętość jeziora wynosi 2 573,7 tys. m³. Natomiast A. Choiński określił poprzez planimetrowanie na mapach 1:50000 wielkość jeziora na 62,5 ha.
Według Mapy Podziału Hydrograficznego Polski jezioro leży na terenie zlewni siódmego poziomu "Zlewnia jez. Łąkie". Identyfikator MPHP to 1889641. 
Zagospodarowanie.
W systemie gospodarki wodnej jezioro tworzy jednolitą część wód o kodzie PLLW10877. Administratorem wód jeziora jest Regionalny Zarząd Gospodarki Wodnej w Poznaniu. Utworzył on obwód rybacki, który obejmuje obejmuje wody jezior: Łąkie, i Gostomie (Boruckie) wraz z wodami cieku bez nazwy od jego źródeł do ujścia do kanału Gościmka oraz wody dopływów tych jezior (Obwód rybacki Jeziora Łąkie na cieku bez nazwy w zlewni kanału Gościmka – Nr 1). Od czasu reformy prawa wodnego w 2017 r. jezioro trafiło do regionu wodnego Noteci zarządzanego przez Regionalny Zarząd Gospodarki Wodnej w Bydgoszczy. Gospodarkę rybacką prowadzi na jeziorze Polski Związek Wędkarski Okręg w Gorzowie Wielkopolskim.
Czystość wód i ochrona środowiska.
Jezioro znajduje się na obszarze chronionego krajobrazu "Pojezierze Puszczy Noteckiej". Dodatkowo jezioro leży w granicach dwóch obszarów sieci Natura 2000: specjalnego obszaru ochrony siedlisk „Jeziora Gościmskie” PLH080036 i obszaru specjalnej ochrony ptaków „Puszcza Notecka” PLB300015.
W 2002 roku przeprowadzono badania czystości wód jeziora. W ich wyniku oceniono czystość wód na ówczesną II klasę, przy czym większość badanych wskaźników mieściła się w granicach I i II klasy. Oceniono, że wody jeziora są średnio odporne na degradację, wpływ na to ma niewielki procent wymiany wód w ciągu roku oraz przewaga lasów w zlewni bezpośredniej, problemem jest natomiast niewielka objętość akwenu w porównaniu do długości jego linii brzegowej, brak stratyfikacji wód oraz niewielka średnia głębokość. W 2021 wykonano klasyfikację stanu ekologicznego i chemicznego wód. Stan ichtiofauny zdecydował o umiarkowanym stanie ekologicznym, a stan chemiczny został określony jako poniżej dobrego. Podczas badań jezioro charakteryzowało się dużą przeźroczystością wód dochodzącą do 2,6 metra.

</doc>
<doc id="5435603" url="https://pl.wikipedia.org/wiki?curid=5435603" title="Alberto Pariani">
Alberto Pariani

Alberto Pariani (ur. 27 listopada 1876 w Mediolanie, zm. 1 marca 1955 w Malcesine) – włoski generał i polityk.
Kariera wojskowa.
Był synem Idy Pariani i nieznanego ojca. W 1889 rozpoczął naukę w szkole wojskowej w Mediolanie, a od 1896 kontynuował naukę w szkole wojskowej w Modenie. Ukończył szkołę z pierwszą lokatą, w stopniu podporucznika i został skierowany do 6 pułku strzelców alpejskich. W latach 1907-1910 kształcił się w Akademii Wojskowej w Turynie. Po jej ukończeniu mianowany kapitanem pełnił służbę w 1 pułku strzelców alpejskich, a następnie był oficerem sztabowym 5 Korpusu Armijnego. W 1913 ponownie służył w 1 pułku strzelców alpejskich, z którym w 1915 wyjechał na front. W 1916 brał udział w bitwie pod Asiago, odznaczając się w walkach w rejonie Pasubio. Nagrodzony medalem za męstwo wojskowe, w lutym 1917 uzyskał awans na stopień podpułkownika. Koniec wojny zastał go na stanowisku dowódcy 6 pułku strzelców alpejskich.
Na przełomie października i listopada 1918 uczestniczył w rozmowach w Padwie z przedstawicielami armii austro-węgierskiej, dotyczących warunków rozejmu. W 1919 Pariani stanął na czele włoskiej delegacji wojskowej na konferencji pokojowej w Paryżu, był także odpowiedzialny za wytyczenie granicy włosko-austriackiej w Tyrolu. W roku 1920 objął stanowisko szefa sztabu generalnego armii włoskiej, które sprawował do 1924. W 1927 wyjechał do Tirany, gdzie pełnił funkcję włoskiego attaché wojskowego. Kończąc służbę w Albanii uzyskał w 1933 awans na pierwszy stopień generalski, a po powrocie do kraju objął dowództwo 11 dywizji górskiej. W 1934 objął stanowisko zastępcy szefa sztabu generalnego, a w latach 1936-1939 szefa sztabu generalnego. W tym okresie przeprowadził reformę armii włoskiej, wprowadzając pojęcie "dywizji binarnej" - istniejące wcześniej dywizje trzypułkowe (divisione ternaria) zaczęły zmieniać się w dwu-pułkowe dywizje binarne (divisione binaria). 3 kwietnia 1939 Pariani podpisał jako szef sztabu generalnego tajny rozkaz nr. 80 określający zadania jednostek włoskich w czasie inwazji na Albanię.
Negatywnie nastawiony do przygotowania armii włoskiej do wojny (co wykazały nieudolnie prowadzone działania w Albanii), Pariani w 1939 zrezygnował ze stanowiska przekazując Mussoliniemu krytyczny raport o stanie armii włoskiej. 27 grudnia 1942 został przeniesiony w stan spoczynku z uwagi na przekroczenie limitu wieku. W 1943 napisał list do Mussoliniego, w którym przedstawiał aktualną sytuację polityczno-wojskową we Włoszech. List przekonał Duce do Parianiego, który został powołany na stanowisko dowódcy sił włoskich stacjonujących w Albanii. W tym samym roku, po kapitulacji Włoch dostał się do niewoli niemieckiej. We Włoskiej Republice Socjalnej nie sprawował żadnych funkcji.
25 czerwca 1945 został aresztowany i oskarżony o udział w zbrodniach reżimu faszystowskiego. Skazany na 15 lat więzienia przebywał w więzieniu Procida W 1947 Sąd Specjalny w Rzymie uniewinnił Parianiego od stawianych zarzutów. W latach 1952-1955 pełnił funkcję burmistrza Malcesine. Zmarł w 1955, wkrótce po zakończeniu obrad rady miasta, którym przewodniczył.
Był żonaty (w 1911 poślubił w Mediolanie swoją kuzynkę Giseldę Pariani). Małżeństwo było bezdzietne.

</doc>
<doc id="5435606" url="https://pl.wikipedia.org/wiki?curid=5435606" title="Aleksandra Hutten-Czapska">
Aleksandra Hutten-Czapska

Aleksandra Joanna Maria Franciszka Fabianna hrabina Hutten-Czapska, hrabina Romrod, "primo voto" Kolemin, "secundo voto" Bacheracht, pseud. Ary Ecilaw (ur. 18 listopada 1853 w Warszawie, zm. 8 maja 1941 w Vevey) – rosyjsko-szwajcarska arystokratka i prozaiczka polskiego pochodzenia.
Życiorys.
Jej rodzicami byli: szambelan Imperium Rosyjskiego Adam Józef Erazm Hutten-Czapski i Marianna Rzewuska, hrabina Imperium Rosyjskiego. Miała brata Adama i siostrę Henriettę. Była katoliczką. Wychowywała się w Paryżu. Wyjechała z matką i siostrą do Sztokholmu w 1870 roku. 21 lutego 1873 roku w rosyjskiej cerkwi w Vevey poślubiła rosyjskiego ministra-rezydenta (ur. 1844, zm. 1894), którego poznała podczas podróży do Szwajcarii. Ich jedyny syn Jurij urodził się 6 (18 kwietnia) 1874 roku w Szwajcarii (zm. 1958). Para przeprowadziła się do Darmstadt, małżonkowie rozwiedli się w marcu 1884 roku.
Jej drugim mężem był wielki książę Hesji Ludwik IV, ich małżeństwo morganatyczne trwało od 30 kwietnia 1884 roku do 9 lipca tegoż roku – zostało unieważnione – sąd w Lipsku zatwierdził rozwód 19 grudnia 1884 roku. Aleksandra otrzymała po mężu tytuł hrabiny Romrod i dożywotnią rentę. Na podstawie obszernego wywiadu z nią, w Lipsku ukazała się broszura pt. "Frau Kolemine", w której została przedstawiona w dobrym świetle. Jej kariera literacka nabrała rozpędu od 1884 roku. W krótkim czasie jej książki osiągnęły liczbę pięciu bądź sześciu wydań. Domyślano się, że pod pseudonimem Ary Ecilaw skrywa się kobieta (podejrzewano także, że może to być wydawca Alphonse Lemerre), która zna się na sekretach europejskich dworów, a język francuski nie jest jej mową ojczystą. Jej kilka książek przełożono na język angielski: "Rolanda" () oraz "Le Roi de Thessalie" () opublikowało wydawnictwo Remington &amp; Co. w 1886 roku; alternatywne tłumaczenie "Le Roi de Thessalie" autorstwa N. T. Laylocka () ukazało się w Nowym Jorku w 1890 roku. "Le Roi de Thessalie" przełożono także na język włoski ().
We wrześniu 1892 roku lub w maju 1893 roku poślubiła Wasilija Romanowicza Bacherachta (ur. 1851, zm. 1916), sekretarza ambasady Imperium Rosyjskiego w Berlinie; nie mieli dzieci, jednak Wasilij pozostawał w dobrych stosunkach z pasierbem Jurijem. Pod koniec XIX wieku nie była już wspominana w prasie poza jednym wyjątkiem, kiedy to odwiedziła harem sułtana w Marrakeszu i wysłała prezenty jego żonom. 22 lipca 1927 roku otrzymała obywatelstwo szwajcarskie poprzez naturalizację. W ostatnich latach życia mieszkała w hotelu Trois Couronnes w Vevey. Zmarła 5 lub 8 maja 1941 roku w Vevey, została tamże pochowana obok ostatniego męża na cmentarzu parafii św. Marcina (zob. kościół św. Marcina w Vevey). 
Prawdziwą tożsamość Ary Ecilaw rozszyfrował Tadeusz Sivert. 

</doc>
<doc id="5435611" url="https://pl.wikipedia.org/wiki?curid=5435611" title="Cech piekarzy">
Cech piekarzy

Cech piekarzy - związek rzemieślników zrzeszający piekarzy.
Historia.
Z tradycji przyjmuje się, że początki cechu piekarzy sięgają 1520 - taka data była umieszczona w Sali Rzemieślniczej dawnego Ratusza warszawskiego. Dokument z 1542 zawiera informację o starszym cechu piekarzy. Z 1570 pochodzi przywilej króla Zygmunta Augusta nadający status cechowi w Warszawie.
W początkach swojego istnienia cech nie liczył dużo członków, pod koniec XVI wieku było w nim około 10 Mistrzów piekarskich. Rozwój Warszawy jako miasta stołecznego spowodował rozwój cechu. Na początku XVII wieku na Nowym Mieście powstał oddzielny cech piekarzy, którzy otrzymali przywileje w 1627, 1633, 1649. Przed 1702 nastąpiło połączenie obu cechów. W 1792 w Warszawie pracowało 149 mistrzów piekarskich oraz było ponad tysiąc czeladników. Wiek XIX był okresem dynamicznego rozwoju i w 1899 w samym cechu było 65 mistrzów i 1500 czeladników.
Czas I wojny światowej spowodował, że w 1916 było 370 czeladników, a w 1918 było tylko 137 uczniów(brak informacji o czeladnikach). 
Po odzyskaniu niepodległości sytuacja ogólna spowodowała powołanie w grudniu 1923 Centralnego Związku Mistrzów Piekarskich z siedzibą w Warszawie. W 1928 zmieniono nazwę na Centralny Związek Cechów Piekarskich. Ustawa z 1927 dopuszczała powstawanie żydowskich korporacji rzemieślniczych. 
Nie zachował się statut Cechu Piekarzy jaki został złożony w 1928 władzom miasta (w 1944 spłonęło archiwum Magistratu m.st. Warszawy). W 1935 część mistrzów piekarskich oddzieliła się i utworzyła "Stowarzyszenie Mistrzów Piekarskich Chrześcijan m.st. Warszawy". W listopadzie 1938 Cech Piekarzy zmienia nazwę na "Cech Piekarzy Chrześcijan m.st. Warszawy". W czasie okupacji nastąpiło zjednoczenie cechów piekarskich w Warszawie.

</doc>
<doc id="5435616" url="https://pl.wikipedia.org/wiki?curid=5435616" title="Wade Redden">
Wade Redden

Wade Redden (ur. 12 czerwca 1977 w Lloydminster) – kanadyjski hokeista grający na pozycji obrońcy, reprezentant kraju, olimpijczyk, trener, działacz hokejowy.
Wczesne życie.
Wade Redden urodził się w Lloydminster w prowincji Saskatchewan jako syn Pat. Jest Metysem oraz najmłodszym z rodzeństwa: ma starszą siostrę Nikki oraz starszego brata Barta. Dorastał w Hillmond w prowincji Saskatchewan, gdzie chodził do Hillmond High School do 9. klasy. Następnie chodził do szkoły w Lloydminster (do 10. klasy), potem w Crocus Plains Regional High School w Brandon w prowincji Manitoba (klasy 11–12).
Kariera.
Wczesna kariera.
Wade Redden rozpoczął grę w hokeja na lodzie w szkolnych drużynach w Hillmond High School oraz w Mid West Red Wings na obszarach wiejskich. Następnie w sezonie 1992/1993 reprezentował barwy klubu ligi AJHL Lloydminster Blazers, następnie w latach 1993–1996 reprezentował barwy klubu ligi WHL Brandon Wheat Kings.
W sezonie 1993/1994 zdobył Jim Piggott Memorial Trophy – nagrodę dla najlepszego debiutanta ligi WHL. Następnie dwukrotnie awansował z klubem do Memorial Cup (1995, 1996 – drużyna gwiazd turnieju), w którym za każdym razem dotarł do półfinału. W sezonie 1994/1995 został wybrany do drugiej drużyny gwiazd WHL East, natomiast w sezonie 1995/1996 do pierwszej drużyny gwiazd WHL East.
8 lipca 1995 roku został wybrany przez działaczy klubu ligi NHL, New York Islanders do draftu NHL z numerem 2, jednak nie został zawodnikiem drużyny "Wyspiarzy", gdyż został sprzedany w ramach umowy z trzema klubami: Ottawa Senators i Toronto Maple Leafs. Te kluby 23 stycznia 1996 roku wymieniły się ze sobą zawodnikami: Kirkiem Mullerem, Kenem Belangerem, Damianem Rhodesem, Donem Beaupre oraz Martinem Straka. Wymiana stała się konieczna, gdyż Ottawa Senators chciała podpisać kontrakt z Bryanem Berardem, który został przez nich wybrany w drafcie NHL z numerem 1.
Ottawa Senators.
Po sezonie 1995/1996 został zawodnikiem Ottawa Senators, w barwach którego zadebiutował w lidze NHL: 5 października 1996 roku w zremisowanym 3:3 meczu wyjazdowym z Montreal Canadiens, w którym w 33. minucie z asysty Daniela Alfredssona i Shawna McEacherna zdobył gola na 2:2 (pierwszy gol w lidze NHL). Miał znaczący udział w pierwszym w historii awansie drużyny "Senatorów" do fazy play-off (w kwietniu 1997 roku został wybrany "Debiutantem Miesiąca NHL"). W sezonie 1998/1999 zdobył z klubem mistrzostwo Dywizji Atlantyckiej.
2 października 1999 roku został mianowany zastępcą kapitana drużyny "Senatorów", Daniela Alfredssona, którym był do końca pobytu w klubie, do 2008 roku. Pod koniec fazy zasadniczej sezonu 1999/2000 doznał kontuzji kostki, w wyniku której nie wystąpił w fazie play-off, w której drużyna "Senatorów" zakończyła udział już w pierwszej rundzie po przegranej rywalizacji 4:2 z Toronto Maple Leafs. W sezonie 2000/2001, w którym zdobył z klubem mistrzostwo Dywizji Atlantyckiej, przebywał na tafli średnio 25 minut na mecz, zdobył 47 punktów (10 goli, 37 asyst): trzy punkty w jednym meczu oraz dwa punkty w kilku meczach. Ponownie awansował z klubem do fazy play-off, w którym Ottawa Senators ponownie odpadła w pierwszej rundzie po przegranej rywalizacji 4:0 z Toronto Maple Leafs.
W sezonie 2001/2002 został wystąpił w Meczu Gwiazd NHL 2002. W sezonie 2002/2003 zdobył z klubem mistrzostwo Dywizji Atlantyckiej oraz Presidents’ Trophy – trofeum dla najlepszej drużyny fazy zasadniczej oraz mistrzostwo Dywizji Atlantyckiej. W sezonie 2003/2004 ustanowił swój rekord życiowy, zdobywając 17 goli, dzięki czemu został wybrany do Meczu Gwiazd NHL 2004, jednak nie wystąpił w nim z powodu grypy.
W sezonie 2005/2006, w którym zdobył z klubem mistrzostwo Dywizji Atlantyckiej, opuścił wiele meczów z powodu kontuzji kolana i przebywania z matką, która walczyła z rakiem. Zakończył sezon 2005/2006 z rekordowymi w karierze 50 punktami (10 goli, 40 asyst) i łączną oceną plus-minus +35 w 65 meczach, co dało mu nagrodę NHL Plus/Minus Award wspólnie z Michalem Rozsívalem. Miał także 12 meczów wielopunktowych, w tym 26 grudnia 2005 roku w wygranym 6:2 meczu wyjazdowym z New York Rangers, w którym zdobył 4 punkty.
Po sezonie 2005/2006 wraz z kolegą z linii, Zdenem Chárą został wolnym agentem, jednak władze Ottawa Senators mogła podpisać kontrakt z tylko jednym zawodnikiem, by utrzymać budżet klubu w ramach limitu wynagrodzeń narzuconego przez władze ligi NHL. Ostateczny wybór padł na Reddena, z którym podpisali dwuletni kontrakt o wartości 13 000 000 dolarów amerykańskich z klauzulą zakazu handlu, natomiast Zdeno Chára podpisał konrakt z Boston Bruins.
Pensja Reddena uczyniła go najlepiej opłacanym zawodnikiem w drużynie "Senatorów", natomiast media i fani spodziewali się kolejnego sezonu na najwyższym poziomie. Redden, który był z pochodzenia Metysem, był najlepiej opłacanym tubylczym zawodnikiem w lidze NHL. Sezon 2006/2007 był jednak trudny dla Reddena, grając z nowym partnerem w obronie, Andrejem Meszárošem. Pomimo trudności we współpracy na początku, obaj zawodnicy znacząco przyczynili się do zdobycia przez klub Prince of Wales Trophy – trofeum dla najlepszej drużyny Konferencji Wschodniej po wygranej rywalizacji 4:1 z Buffalo Sabres, dzięki czemu awansował do finału Pucharu Stanleya, w którym przegrał rywalizację 4:1 z Anaheim Ducks, a Redden w 20 meczach fazy play-off zdobył 10 punktów (3 gole, 7 asyst).
Sezon 2007/2008 był dla Reddena pełne wydarzeń. Nowy dyrektor generalny Ottawa Senators, Bryan Murray podczas draftu NHL 2007 chciał go przenieść do Edmonton Oilers, jednak Redden odrzucił tę propozycję. Plotki transferowe krążyły przez większość sezonu, chociaż w dalszym ciągu był podstawowym zawodnikiem drużyny "Senatorów". 10 stycznia 2008 roku w wygranym 3:2 po rzutach karnych mecz domowy z Buffalo Sabres był dla Reddena 800. meczem w lidze NHL.
Gdy drużyna "Senatorów" zaczęła się załamywać, Bryan Murray rozpoczął poszukiwanie rozwiązań w celu zmiany charakteru drużyny. W lutym 2008 roku poinformowano o użyciu przez Reddena klauzuli zakazu handlu w swoim kontrakcie, aby złamać umowę, która wysłałaby go do San Jose Sharks w zamian za Matta Carle. Po upublicznieniu warunków umowy Redden zadeklarował chęć zdobycia z klubem Pucharu Stanleya. Jednak wyniki klubu uległy pogorszeniu, w wyniku czego trener John Paddock został zwolniony, a jego tymczasowym następcą został Bryan Murray. Sezon 2007/2008 był ostatnim sezonem na kontrakcie Reddena, w związku z czym spekulacje dotyczące podpisania nowego kontraktu były ciągle omawiane w mediach, jednak media ostatecznie 13 maja 2008 roku poinformowały o odejściu Reddena z Ottawa Senators.
New York Rangers.
1 lipca 2008 roku podpisał 6-letni kontrakt z New York Rangers o wartości 39 000 000 dolarów amerykańskich. Jednak indywidualne wyniki Reddena już nie były takie dobre, a jeden z dziennikarzy dziennika New York Post kontrakt Reddena określił „najgorszym w historii ligi NHL, jeśli nie w historii twardych sportów zawodowych”.
25 września 2010 roku władze klubu umieściły Reddena na liście zwolnień z powodu jego coraz słabszej formy, co pozwoliło klubowi zmieścić się poniżej pułapu wynagrodzeń.
Redden w 2013 roku wypowiedział się na temat swojej kariery w klubie następująco:
Wkrótce Redden przeszedł do klubu farmerskiego New York Rangers, występującego w lidze AHL, Hartford Wolf Pack, stając się tym samym najlepiej opłacanym zawodnikiem w historii ligi AHL, mimo, po opuszczeniu New York Rangers rozważał zakończenie kariery, jednak ostatecznie zdecydował się na grę w Hartford Wolf Pack. O niefortunnym podpisaniu umowy przez Reddena z New York Rangers, jedna z gazet skomentowała później, że „bez własnej winy [Redden] stał się chłopcem z plakatu za głupotę wolnego agenta”. W sezonie 2011/2012 klub zmienił nazwę na Connecticut Whale, natomiast Redden został nowym kapitanem drużyny "Wielorybów".
Lokaut w NHL.
Podczas lokautu w NHL w sezonie 2012/2013 władze New York Rangers zdecydowały się nie przenosić Reddena do ligi AHL, nie musząc tym samym płacić jego pensji podczas sporu pracowniczego.
Jednak po rozwiązaniu lokautu w NHL, nowo ratyfikowany układ zbiorowy pracy NHL Collective Bargaining Agreement miał bezpośredni wpływ na Redden na dwa sposoby:
Jednak wykup zawodnika jest niemożliwy w przypadku jego kontuzji, więc w celu uniknięcia ryzyka kontuzji, władze New York Rangers pierwotnie poinformowały Reddena, by ten nie zgłaszał się do obozu przygotowawczego.
Chociaż oznaczało to, że Redden wraz ze Scottem Gomezem z Montreal Canadiens, który był w podobnej sytuacji, nadal otrzymywałby swoją proporcjonalną pensję za sezon 2012/2013, mimo braku gry, NHL Players 'Association (NHLPA) obawiało się, że dla Reddena i Scottem Gomeza przymusowy odpoczynek od gry negatywnie wpłynąłby na ich zdolność do znalezienia innego klubu w lidze NHL, nawet za znacznie obniżoną pensję. 15 stycznia 2013 roku przepisy NHL Collective Bargaining Agreement zostały zmienione, dzięki czemu 16 stycznia 2013 roku New York Rangers rozwiązało umowę z Reddenem za porozumieniem stron, dzięki czemu po raz pierwszy do 2008 został wolnym agentem.
Ostatnie lata kariery.
18 stycznia 2013 roku w przeddzień rozpoczęcia skróconego sezonu 2012/2013 Redden podpisał roczny kontrakt z St. Louis Blues o wartości 800 000 dolarów amerykańskich. W celu zrobienia miejsca dla Reddena, władze klubu przeniosły Iana Cole'a do występującego w lidze AHL Peoria Rivermen. W nowym klubie Redden zadebiutował 24 stycznia 2013 roku w wygranym 3:0 meczu wyjazdowym z Nashville Predators (pierwszy mecz Reddena w lidze NHL od 11 kwietnia 2010 roku). 26 stycznia 2013 roku w 5. minucie wygranego 4:3 meczu domowego z Dallas Stars zdobył gola na 1:0, który był tym samym pierwszym golem Reddena dla drużyny "Niebieskich", natomiast 7 lutego 2013 roku w wygranym 5:1 meczu wyjazdowym z Detroit Red Wings rozegrał swój 1 000 mecz w lidze NHL.
3 kwietnia 2013 roku został zawodnikiem Boston Bruins, gdzie jego partnerem w obronie był dawny kolega z Ottawa Senators, Zdeno Chára, tym bardziej władze klubu miały nadzieję na ponowne odkrycie chemii między tymi zawodnikami, a także na powrót Reddena do dawnej formy. W 6 meczach fazy zasadniczej zdobył 2 punkty (1 gol, 1 asysta), natomiast w fazie play-off, w której drużyna "Niedźwiedzi" zdobyła Prince of Wales Trophy, dzięki czemu awansowała do finału Pucharu Stanleya, w którym przegrała rywalizację 4:2 z Chicago Blackhawks, rozegrał 5 meczów, w których zdobył 2 punkty (1 gol, 1 asysta). Jedynego gola zdobył w pierwszym meczu tej fazy, 1 maja 2013 roku, w 16. minucie na 1:1 w wygranym 4:1 meczu wyjazdowym z Toronto Maple Leafs.
9 stycznia 2014 roku Redden oficjalnie ogłosił zakończenie kariery sportowej.
Kariera reprezentacyjna.
Wade Redden w reprezentacji Kanady U-20 w latach 1995–1996 rozegrał 13 meczów, w których zdobył 7 punktów (3 gole, 4 asysty) oraz dwukrotnie zdobył mistrzostwo świata juniorów (1995, 1996).
W seniorskiej reprezentacji Kanady w latach 1999–2006 rozegrał 34 mecze, w których zdobył 13 punktów (4 gole, 9 asyst) oraz spędził 35 minut na ławce kar. Wystąpił w trzech turniejach o mistrzostwo świata (1999, 2001, 2005 – wicemistrzostwo świata, najlepszy obrońca turnieju). Zdobył także Puchar Świata 2004 po wygranej 19 września 2004 roku w Air Canada Centre w Toronto w finale z reprezentacją Finlandii oraz wziął udział w turnieju olimpijskim 2006 w Turynie, w którym "Team Canada" dotarła do ćwierćfinału, w którym 22 lutego 2006 roku na Torino Esposizioni przegrała 2:0 z przyszłym brązowym medalistą tego turnieju, reprezentacją Rosji 2:0.
Po zakończeniu kariery.
Wade Redden 30 września 2015 roku został uhonorowany przez władze klubu ligi WHL, Brandon Wheat Kings za osiągnięcia w tym klubie oraz uznany za jednego z 125 najlepszych zawodników w historii ligi WHL, następnie wziął udział w uroczystym pojedynku, wcześniej uroczyście upuszczając krążek.
27 czerwca 2016 roku został zastępcą dyrektora ds. rozwoju zawodników w Nashville Predators, w którym odpowiadał za ocenę perspektyw zawodników oraz ułatwienie im przejścia do ligi NHL dzięki mentoringowi.
11 lipca 2022 roku został trenerem ds. rozwoju w Ottawa Senators.
Działalność charytatywna.
Wade Redden w czasie gry w Ottawa Senators sponsorował apartament w Scotiabank Place (domowy obiekt drużyny "Senatorów") pn. "Wade's World" i był on zarezerwowany dla nieuleczalnie chorych dzieci. Był również zaangażowany w działalność organizacji charytatywnej 65 Roses Club, zaangażowanej w zbieranie pieniędzy na badania nad mukowiscydozą.
Życie prywatne.
W 2005 roku poznał Danicę Topolnisky, z którą we wrześniu 2007 roku się zaręczył, natomiast w sierpniu 2008 roku wziął ślub. Mają trzy córki i mieszkają w Kelowna w prowincji Kolumbii Brytyjskiej.
Pojawił się także w programie pt. "Road Hockey Rumble" w swoim rodzinnym mieście Hillmond.

</doc>
<doc id="5435618" url="https://pl.wikipedia.org/wiki?curid=5435618" title="Heyderia cucullata">
Heyderia cucullata

Heyderia cucullata (Batsch) Bacyk &amp; Van Vooren – gatunek grzybów należący do rzędu tocznikowców ("Helotiales").
Systematyka i nazewnictwo.
Pozycja w klasyfikacji według Index Fungorum: "Heyderia, Cenangiaceae, Helotiales, Leotiomycetidae, Leotiomycetes, Pezizomycotina, Ascomycota, Fungi".
Po raz pierwszy takson ten opisał w 1786 roku August Johann Georg Karl Batsch, nadając mu nazwę "Helvella cucullata". Obecną nazwę nadał mu w 2005 r. B. Bacyk i N. Van Vooren.
Ma 10 synonimów. Niektóre z nich:
Morfologia.
O wysokości do 4 cm, typu apotecjum, złożone z główki i trzonu. Główka o średnicy 0,3–0,8 (1,2) cm, ochrowo-brązowa do czerwono-brązowej, tylko lekko spłaszczona. Trzon smukły, brązowy, matowy z białawymi plamami, miejscami nieco prześwitujący. Miąższ w główce o barwie od ochrowej do żółtobrązowej, w trzonie brązowy.
Zarodniki białe, 13–17 × 2,2–3,3 μm, amyloidalne, z małymi kropelkami oleju na wierzchołkach, niektóre łączą się tworząc kropelki średniej wielkości. Worki 58–75 × 6–7,5 μm. Parafizy około 66 × 3,5–4 μm z cytrynowo-żółtymi wakuolami o różnej długości, z dwoma septami.
Występowanie i siedlisko.
Występuje głównie w Europie, poza nią podano nieliczne stanowiska w Ameryce Północnej i Azji. M.A. Chmiel w 2006 r. przytoczyła kilka stanowisk tego gatunku w Polsce (dla synonimu "Heyderia pusilla"). W późniejszych latach również podano jego stanowiska, aktualne stanowiska podaje także internetowy atlas grzybów. Znajduje się w nim na liście gatunków zagrożonych i wartych objęcia ochroną.
Saprotrof rozwijający się na opadłych igłach sosny.

</doc>
<doc id="5435619" url="https://pl.wikipedia.org/wiki?curid=5435619" title="Heyderia pusilla">
Heyderia pusilla



</doc>
<doc id="5435622" url="https://pl.wikipedia.org/wiki?curid=5435622" title="SpringHill Suites by Marriott">
SpringHill Suites by Marriott

SpringHill Suites by Marriott – amerykańska sieć hotelowa należąca do grupy Marriott International. Powstała w maju 1997 r. Sieć posiada 512 działających hoteli, w których jest dostępnych 60 617 pokoi (31 grudnia 2021). 
Hotele.
Do sieci należy 536 hoteli w Ameryce Północnej. W Polsce hotele SpringHill Suites by Marriott nie występują (5 marzec 2023).

</doc>
<doc id="5435626" url="https://pl.wikipedia.org/wiki?curid=5435626" title="Golce (gryzonie)">
Golce (gryzonie)



</doc>
<doc id="5435629" url="https://pl.wikipedia.org/wiki?curid=5435629" title="Deja VROOOM">
Deja VROOOM

Deja VROOOM, stylizowane jako deja VROOOM – koncertowy album wideo King Crimson, wydany w styczniu 1999 roku nakładem Discipline Global Mobile jako DVD. 
Historia albumu.
DVD "Deja VROOOM" zawiera materiał z koncertu King Crimson w Nakano Sun Plaza w Tokio, w Japonii, który miał miejsce 5 i 6 października 1995 roku. Nagrania ukazały się pierwotnie w 1996 roku w Japonii pod tytułem "Live in Japan", w formacie VHS, z utworami w innej kolejności. Wykonane w trakcie koncertu utwory pochodzą z wydanego wcześniej albumu "THRAK", uzupełnione utworami z lat 80. Podobnie jak album, koncert został zrealizowany w sześcioosobowym składzie: Adrian Belew, Bill Bruford, Tony Levin, Robert Fripp, Trey Gunn, Pat Mastelotto. Do wydawnictwa dołączono 20-stronicową książeczkę oraz jako bonus: „In the Court of King Crimson” (zawierający komentarze, ukryte filmy i pokaz slajdów) i „21st Century Schizoid Band” (w którym można było wybrać sekcję rytmiczną, wokalistę i instrumentalistę z różnych wcieleń King Crimson).
Lista utworów.
Lista i informacje według Discogs:
Opinie krytyków.
Wykorzystanie różnych możliwości DVD, takich jak wybór kąta kamery, materiałów archiwalnych i komentarzy z uwagi na życzenia odbiorcy wskazuje – zdaniem Tima Sheridana z magazynu AllMusic – na pomysłowy sposób użycia tego nośnika przez Frippa i jego kolegów. Autor określa wideo jako „wartościowy przykład tego, co można zrobić z tym medium”.

</doc>
<doc id="5435630" url="https://pl.wikipedia.org/wiki?curid=5435630" title="Pierwszy rząd Anatole Collinet Makosso">
Pierwszy rząd Anatole Collinet Makosso

Pierwszy rząd Anatole Collinet Makosso – Rada Ministrów Republiki Konga, pod kierownictwem premiera Anatole Collinet Makosso, powołana przez prezydenta Denisa Sassou-Nguesso 15 maja 2021 roku. Rząd składał się z premiera, pięciu ministrów stanu oraz 29 ministrów.
24 września 2022 roku, po zakończeniu wyborów do Zgromadzenia Narodowego, podano skład nowego rządu Makosso.

</doc>
<doc id="5435637" url="https://pl.wikipedia.org/wiki?curid=5435637" title="Steirodontini">
Steirodontini

Steirodontini – plemię owadów prostoskrzydłych z rodziny pasikonikowatych i podrodziny długoskrzydlakowych. Rodzajem typowym jest "Steirodon" .
Zasięg występowania.
Przedstawiciele tego plemienia występują w Ameryce Południowej oraz płd. części Ameryki Północnej. 
Systematyka.
Do Steirodontini zaliczanych jest 56 gatunków zgrupowanych w 5 rodzajach:

</doc>
<doc id="5435639" url="https://pl.wikipedia.org/wiki?curid=5435639" title="Cläre Prem">
Cläre Prem

Cläre Prem, używała pseudonimu "Hanna Mann" (ur. 30 sierpnia 1899 w dzielnicy Ruhrort, dzisiaj Duisburg, zm. 25 marca 1988 w Trewirze) – niemiecka poetka.
Życiorys.
Urodziła się w dzielnicy Duisburga, na Ruhrorcie. Prem wywodziła się z rodziny wioślarzy znad Mozeli, która po narodzinach dziewczynki wróciła do rodzinnego Trewiru.
W 1918 opublikowała swoje pierwsze wiersze. Jej prozy, poezje, artykuły i opowiadania ukazywały się z dużym powodzeniem w czasopismach i kalendarzach w jej rodzinnym mieście. Prem dostrzegła swoją prawdziwą siłę w poezji dialektycznej i uczyniła z niej swój ulubiony temat. Pod pseudonimem „Hanna Mann” opublikowała kilka tekstów walcząc o więcej praw dla kobiet i w trosce o emancypację.
Prem między innymi wymyśliła zespół literacki „Koorscht o Kneisjen”, który przez dziesięciolecia był porównywany z aktorami: Wernerem Beckerem i Hansem Kuhnem na scenie „towarzystwa karnawałowego w Trewirze Heuschreck”.
Na starość oślepła. Zmarła 25 marca 1988 w domu opieki świętej Irminy w Trewirze.
Nagrody i wyróżnienia.
Otrzymała kilka wyróżnień za zasługi dla zachowania dialektu trewirskiego, a także zachowania zwyczajów i tradycji. Już w 1960 rada miejska uhonorowała ją honorową pieczęcią miasta „augusta treverorum”.
Upamiętnienie.
W 1990, na płaskorzeźbie z brązu w Trewirze uwieczniono jej wizerunek i jej najsłynniejszych wymyślonych postaci: Koorschta i Kneisjena, i szarańczę znajdującą się na zasłonnach okiennych.
W Trewirze jej imieniem nazwano jedną z tamtejszych ulic – (niem. "Cläre-Prem-Strasse").

</doc>
<doc id="5435656" url="https://pl.wikipedia.org/wiki?curid=5435656" title="Ażdahak (wulkan)">
Ażdahak (wulkan)

Ażdahak (orm. Աժդահակ) – wulkan w Armenii, najwyższy w Górach Gegamskich. W kraterze wulkanu znajduje się jezioro, które powstało z topniejącego śniegu. Ze szczytu góry widoczne są góry Ararat, Ara, Aragac, jezioro Sewan i dolina rzeki Hrazdan.
Nazwa wulkanu pochodzi od Ażdahaka, ormiańskiego demona-smoka, odpowiednika Aži Dahaka z mitologii irańskiej, który miał zostać przykuty do góry przez Feriduna.
Geologia.
Stożek wulkanu Ażdahak jest utworzony z żużli, lapilli, piasków, popiołów, gruzu oraz głazów lawowych. Ostatnia erupcja wulkanu jest datowana na II tysiąclecie p.n.e.

</doc>
<doc id="5435657" url="https://pl.wikipedia.org/wiki?curid=5435657" title="Pseudomecas">
Pseudomecas

Pseudomecas – rodzaj chrząszczy z rodziny kózkowatych i z podrodziny zgrzypikowych. 
Zasięg występowania.
Przedstawiciele tego rodzaju występują w Ameryce Płd. od Kolumbii na płn. po Argentynę na płd..
Systematyka.
Do "Pseudomecas" zaliczanych jest 6 gatunków:

</doc>
<doc id="5435662" url="https://pl.wikipedia.org/wiki?curid=5435662" title="Lubiński Klub Fantastyki &quot;Ostatnie Przymierze&quot;">
Lubiński Klub Fantastyki &quot;Ostatnie Przymierze&quot;

Lubiński Klub Fantastyki "Ostatnie Przymierze" (LKF OP) – klub fantastyki oraz klub gier planszowych z Lubina. Zrzesza ludzi zainteresowanych fantastyką, grami planszowymi, bitewnymi, fabularnymi i karcianymi. 
Historia.
Lata 2003-2008.
Początki klubu sięgają 2003, kiedy w Centrum Kultury Muza w Lubinie zorganizowano konwent "Lubińskie Spotkania III Stopnia". Był on impulsem do zawiązania w tym miejscu klubu, w którego skład weszli m.in. ludzie działający wcześniej w Klubie Mangowym oraz Młodzieżowym Domu Kultury w Lubinie.
LKF organizował regularne spotkania w każdy piątek i sobotę, a także kolejne edycje konwentu w Centrum Kultury Muza pod nazwą "Fantasmagoria - Lubińskie Dni Fantastyki" w latach 2004, 2005 (24 września), 2006 (16-17 września) i 2007 (15 września). 
Decyzję o powołaniu stowarzyszenia podjęto na głosowaniu 7 października 2005, a rejestracja w KRS nastąpiła 25 stycznia 2006.
LKF działał w Centrum Kultury Muza do 2008 roku.
Lata 2008-2015.
Po zawieszeniu spotkań w Centrum Kultury Muza, LKF od 2008 do sierpnia 2012 kontynuował działalność w Młodzieżowym Domu Kultury w Lubinie.
3 listopada 2012 Miejska Biblioteka Publiczna w Lubinie w oddziale "Łącznik" na ulicy Odrodzenia zorganizowała "Dzień Fantasy", który obejmował m.in. spotkaniem z Jakubem Ćwiekiem w ramach jego trasy „Rock&amp;Read Festival”. Zapoczątkowało to współpracę LKFu z biblioteką, a w rezultacie przenosiny klubu do oddziału na Odrodzenia, gdzie organizował "Spotkania Fantastyczne". Najpierw odbywały się co miesiąc w soboty, a później nieregularnie do 2018. Spotkania te były poświęcone głównie grom bitewnym.
2 października 2014 LKF zainicjował serię spotkań z grami planszowymi o nazwie "Nerding" w Ave Cezar w Lubinie, podczas których narodziła się inicjatywa ponownej organizacji spotkań w Centrum Kultury Muza.
Lata 2015-2017.
20 lutego 2015 miała miejsca reaktywacja regularnych spotkań w Centrum Kultury Muza, które od tego czasu odbywają się w każdy piątek. Początkowe skupione na grach planszowych i RPG, a po zakończeniu spotkań w bibliotece, również poświęcone grom bitewnym.
W 2017 miały miejsca dwa wydarzenia, które w kolejnych latach stały się inspiracją i punktem wyjściowym do działań klubu, ukierunkowanych już na szersze grono odbiorców i organizowanych również poza siedzibą LKFu. 
5 lutego odbył się "Festiwal Gier Planszowych" zorganizowany przez uczennice z I Liceum Ogólnokształcącego w Lubinie w ramach programu Zwolnieni z Teorii.
Natomiast 23 września miał miejsce największy do tej pory festiwal fantastyki w Lubinie, "MuzaFantasy". Współorganizowany przez LKF, powstał z inicjatywy Centrum Kultury Muza, w miejsce festiwalu e-sportowego IT Planet E-Sports Masters.
Współcześnie.
Kości zostały rzucone.
25 sierpnia 2018 LKF zorganizował pierwszą edycję cyklicznego festiwalu gier planszowych "Kości zostały rzucone". Przez pierwsze 16 edycji organizowany był w soboty i skupiony głównie na grach planszowych .
Ewolucja formuły nastąpiła pod wpływem dwóch innych imprez zorganizowanych przez klub. "GraMy w Muzie" (21 września 2019) - które włączyło w festiwal gier planszowych również gry bitewne, RPG i LARPy - oraz "Stołu z powymyślanymi postaciami" (14 maja 2022) - dnia dedykowanego sesjom RPG i prelekcjom na ich temat.
Dzięki tym doświadczeniom, od 17. edycji (9-11 grudnia 2022) festiwal przerodził się w imprezę na cały weekend o szerszej tematyce gier bez prądu, obejmującej gry bitewne, karciane, RPG i warsztaty. 
Niektóre edycje były organizowane jako cześć ogólnopolskich akcji - Dzień Gier Planszowych i Spotkajmy się, pograjmy!.
Obecnie "Kości zostały rzucone" organizowane są co kwartał .
Linki zewnętrzne.
Oficjalna strona Stowarzyszenia

</doc>
<doc id="5435667" url="https://pl.wikipedia.org/wiki?curid=5435667" title="Archidiecezja Montréal">
Archidiecezja Montréal



</doc>
<doc id="5435669" url="https://pl.wikipedia.org/wiki?curid=5435669" title="Aulosepalum">
Aulosepalum

Aulosepalum – rodzaj roślin z rodziny storczykowatych ("Orchidaceae"). Obejmuje 9 gatunków występujących w Ameryce Środkowej w takich krajach i regionach jak: Kostaryka, Salwador, Gwatemala, Honduras, Meksyk, Nikaragua.
Systematyka.
Rodzaj sklasyfikowany do podplemienia "Spiranthinae" w plemieniu "Cranichideae", podrodzina storczykowe ("Orchidoideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5435670" url="https://pl.wikipedia.org/wiki?curid=5435670" title="Arena Sosnowiec">
Arena Sosnowiec

Arena Sosnowiec – hala sportowo-widowiskowa w Sosnowcu. Hala została oddana do użytku w lutym 2023. 

</doc>
<doc id="5435672" url="https://pl.wikipedia.org/wiki?curid=5435672" title="Grupa kolarska">
Grupa kolarska

Zespół kolarski / Grupa kolarska – grupa kolarzy, którzy łączą się w drużynę (lub są pozyskiwani) i wspólnie trenują, aby rywalizować w wyścigach kolarskich amatorskich lub zawodowych. Drużyny kolarskie są podstawą zawodowych wyścigów kolarstwa szosowego, jako sportu zespołowego, ale współpraca między członkami zespołu jest również ważna w kolarstwie torowym i przełajowym .
Istnieją różne poziomy zaangażowania: grupy amatorskie obejmujące głównie lub tylko grupę kolarzy oraz kolarskie grupy zawodowe zwykle zrzeszone w Międzynarodowej Unii Kolarskiej, w których kolarze stanowią 1⅓/ zespołu a większość personel pomocniczy.

</doc>
<doc id="5435681" url="https://pl.wikipedia.org/wiki?curid=5435681" title="PhosAgro">
PhosAgro

PhosAgro () – rosyjskie przedsiębiorstwo z siedzibą w Moskwie, jeden z czołowych światowych producentów nawozów na bazie fosforanów.
Spółka jest największym w Europie producentem nawozów na bazie fosforanów, największym na świecie producentem fosforytów wysokiej jakości oraz drugim na świecie pod względem wielkości producentem (z wyłączeniem Chin) diwodorofosforanu amonu (MAP) i wodorofosforanu amonu (DAP).
PhosAgro zajmuje 11 miejsce na liście największych przedsiębiorstw rosyjskich.

</doc>
<doc id="5435684" url="https://pl.wikipedia.org/wiki?curid=5435684" title="Beloglottis">
Beloglottis

Beloglottis – rodzaj roślin z rodziny storczykowatych ("Orchidaceae"). Obejmuje 7 gatunków występujących w Ameryce Południowej, Środkowej i Północnej w takich krajach i regionach jak: Argentyna, Belize, Boliwia, Kajmany, Kolumbia, Kostaryka, Dominikana, Ekwador, Salwador, Gujana Francuska, Gwatemala, Gujana, Honduras, Meksyk, Nikaragua, Panama, Peru, Surinam, Trynidad i Tobago, Wenezuela, Floryda w Stanach Zjednoczonych.
Systematyka.
Rodzaj sklasyfikowany do podplemienia "Spiranthinae" w plemieniu "Cranichideae", podrodzina storczykowe ("Orchidoideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5435686" url="https://pl.wikipedia.org/wiki?curid=5435686" title="Halowe Mistrzostwa Europy w Lekkoatletyce 2023 – skok o tyczce mężczyzn">
Halowe Mistrzostwa Europy w Lekkoatletyce 2023 – skok o tyczce mężczyzn

Skok o tyczce mężczyzn – jedna z konkurencji technicznych rozgrywanych podczas halowych lekkoatletycznych mistrzostw Europy w hali Ataköy Arena w Stambule.
Tytułu mistrzowskiego z 2021 nie bronił Armand Duplantis.
Rekordy.
Tabela prezentuje halowy rekord świata, rekord Europy w hali, rekord halowych mistrzostw Europy, a także najlepsze osiągnięcia w hali na świecie i w Europie w sezonie 2023 przed rozpoczęciem mistrzostw.
Wyniki.
Kwalifikacje.
Awans: 5,75 m (Q) lub osiem najlepszych rezultatów (q).

</doc>
<doc id="5435690" url="https://pl.wikipedia.org/wiki?curid=5435690" title="Hydraschema">
Hydraschema

Hydraschema – rodzaj chrząszczy z rodziny kózkowatych i z podrodziny zgrzypikowych. 
Zasięg występowania.
Przedstawiciele tego rodzaju występują w Ameryce Płd. od Gujany Francuskiej na płn. po płd. Brazylię na płd..
Systematyka.
Do "Hydraschema" zaliczanych jest 9 gatunków:

</doc>
<doc id="5435691" url="https://pl.wikipedia.org/wiki?curid=5435691" title="Buchtienia">
Buchtienia

Buchtienia – rodzaj roślin z rodziny storczykowatych ("Orchidaceae"). Obejmuje 4 gatunki występujące w Ameryce Południowej w takich krajach jak: Boliwia, Brazylia, Ekwador, Paragwaj, Peru.
Systematyka.
Rodzaj sklasyfikowany do podplemienia "Spiranthinae" w plemieniu "Cranichideae", podrodzina storczykowe ("Orchidoideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5435695" url="https://pl.wikipedia.org/wiki?curid=5435695" title="Deiregyne">
Deiregyne

Deiregyne – rodzaj roślin z rodziny storczykowatych ("Orchidaceae"). Obejmuje 24 gatunki występujące w Ameryce Środkowej w takich krajach jak: Gwatemala, Honduras, Meksyk.
Systematyka.
Rodzaj sklasyfikowany do podplemienia "Spiranthinae" w plemieniu "Cranichideae", podrodzina storczykowe ("Orchidoideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5435698" url="https://pl.wikipedia.org/wiki?curid=5435698" title="I liga czeska w rugby (2018)">
I liga czeska w rugby (2018)

I liga czeska w rugby (2018) – dwudziesta piąta edycja drugiej klasy rozgrywkowej w rugby union w Czechach. Zawody odbywały się w dniach 8 kwietnia – 28 października 2018 roku.
W zawodach triumfował zespół RC Zlín.
System rozgrywek.
Początkowo planowane było rozegranie mistrzostw w trzynastozespołowej obsadzie w sezonie 2017/2018. Zawody zostały ostatecznie przeprowadzone w systemie podobnym do poprzedniego sezonu, jednak w okresie wiosna-jesień. Jedenaście uczestniczących drużyn (tym razem bez zespołów rezerw klubów z Ekstraligi) zostało podzielonych na dwie geograficznie wydzielone grupy: siedmio- i czterozespołową. Rywalizowały one w pierwszej fazie systemem kołowym, po czym czołowa trójka z każdej z grup awansowała do drugiej fazy rozgrywek nazwanej "Národní liga". Stawką drugiej części sezonu, rozegranej ponownie systemem kołowym zakończonej finałem, był natomiast awans do najwyższej klasy rozgrywkowej. Pozostałe zespoły w drugiej części sezonu ponownie zmierzyły się systemem kołowym w ramach jednej grupy.
Ogłoszenie terminarza poszczególnych faz rozgrywek nastąpiło w lutym 2018 i sierpniu 2018 roku.
Jesień.
Národní liga.
Mecz o 1. miejsce
Mecz o 3. miejsce

</doc>
<doc id="5435701" url="https://pl.wikipedia.org/wiki?curid=5435701" title="Dichromanthus">
Dichromanthus

Dichromanthus – rodzaj roślin z rodziny storczykowatych ("Orchidaceae"). Obejmuje 4 gatunki występujące w Ameryce Północnej i Środkowej w takich krajach i regionach jak: Salwador, Gwatemala, Honduras, Meksyk, Arizona i Teksas w Stanach Zjednoczonych.
Systematyka.
Rodzaj sklasyfikowany do podplemienia "Spiranthinae" w plemieniu "Cranichideae", podrodzina storczykowe ("Orchidoideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5435706" url="https://pl.wikipedia.org/wiki?curid=5435706" title="Inspur">
Inspur

Inspur, pełna nazwa Inspur Group (chiński: 浪潮集团; pinyin: Làngcháo Jítuán) – konglomerat technologiczny z siedzibą w Chinach, skupiający się na cloud computingu, big data, hostingu aplikacji, serwerach, pamięci masowej, sztucznej inteligencji i ERP. 18 kwietnia 2006 roku Inspur zmienił swoją angielską nazwę z Langchao na Inspur. Jest notowany na Giełdzie Papierów Wartościowych w Shenzhen, SZSE Component Index i Hong Kong Stock Exchange.
Historia.
W 2005 roku Microsoft zainwestował w firmę 20 milionów dolarów. Inspur ogłosił kilka umów z twórcą oprogramowania wirtualizacyjnego VMware w zakresie badań i rozwoju technologii cloud computing i produktów pokrewnych. W 2009 roku Inspur nabył obiekty badawczo-rozwojowe Qimonda AG z siedzibą w Xi’an za 30 milionów juanów chińskich (około 4 milionów dolarów). Ośrodek był odpowiedzialny za projektowanie i rozwój produktów DRAM firmy Qimonda.
W 2011 r., Shandong Inspur Software Co, Ltd., Inspur Electronic Information Co, Ltd. i Inspur (Shandong) Electronic Information Company, utworzyły spółkę joint venture zajmującą się przetwarzaniem w chmurze, przy czym każda z nich posiadała jedną trzecią udziałów.
Sankcje amerykańskie.
W czerwcu 2020 roku Departament Obrony Stanów Zjednoczonych opublikował listę chińskich firm działających w USA, które mają powiązania z Armią Ludowo-Wyzwoleńczą, która obejmowała Inspur. W listopadzie 2020 roku Donald Trump wydał rozporządzenie wykonawcze zakazujące jakiejkolwiek amerykańskiej firmie lub osobie fizycznej posiadania udziałów w firmach, które Departament Obrony Stanów Zjednoczonych wymienił jako mające powiązania z Armią Ludowo-Wyzwoleńczą.
W marcu 2023 roku Departament Handlu Stanów Zjednoczonych dodał Inspur do Entity List (lista podmiotów z ograniczeniem handlu) Bureau of Industry and Security.

</doc>
<doc id="5435708" url="https://pl.wikipedia.org/wiki?curid=5435708" title="Eltroplectris">
Eltroplectris

Eltroplectris – rodzaj roślin z rodziny storczykowatych ("Orchidaceae"). Obejmuje 15 gatunków występujących w Ameryce Południowej, Środkowej i Północnej w takich krajach i regionach jak: Argentyna, Bahamy, Boliwia, Brazylia, Kajmany, Kolumbia, Kuba, Dominikana, Ekwador, Haiti, Jamajka, Paragwaj, Peru, Portoryko, Surinam, Trynidad i Tobago, Wenezuela, Windward Islands, Floryda w Stanach Zjednoczonych.
Systematyka.
Rodzaj sklasyfikowany do podplemienia "Spiranthinae" w plemieniu "Cranichideae", podrodzina storczykowe ("Orchidoideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5435709" url="https://pl.wikipedia.org/wiki?curid=5435709" title="Kościół św. Jana Chrzciciela w Chodowie">
Kościół św. Jana Chrzciciela w Chodowie

Kościół św. Jana Chrzciciela – zabytkowy rzymskokatolicki kościół, znajdujący się w Chodowie, w województwie małopolskim, w powiecie miechowskim, w gminie Charsznica.
Historia.
24 grudnia 1931 roku w wyniku pożaru spłonął drewniany kościółek w Chodowie. Obecny kościół został wybudowany w latach 1932–1936, według projektu Jana Sas-Zubrzyckiego. Wieże wykończono w latach 70. XX wieku.
Architektura.
Budynek jest orientowany, bazylikowy, trójnawowy, z transeptem. Wewnątrz zastosowano uproszczone sklepienia klasztorne i sklepienia piastowskie. W wieżę w fasadzie wkomponowany jest kamienny, nietynkowany, pozbawiony ornamentyki portal. Apsyda w prezbiterium od wewnątrz jest zamknięta półkoliście, na zewnątrz trójbocznie. Budynek jest wzmocniony przyporami.
Kościół w Chodowie jest ostatnim zrealizowanym projektem Jana Sas-Zubrzyckiego. Architekt wprowadził element słowiański: motyw serca w maswerku w oknach transeptu. W trakcie budowy, po śmierci architekta zmieniono profil bani na wieży i kształt sygnaturki oraz kontur szczytów transeptu. Dobudowano też drugą wieżę na chór.

</doc>
<doc id="5435711" url="https://pl.wikipedia.org/wiki?curid=5435711" title="Dick Tärnström">
Dick Tärnström

Dick Tärnström (ur. 20 stycznia 1975 w Sundbyberg) – szwedzki hokeista grający na pozycji obrońcy, reprezentant kraju, trener.
Kariera.
Dick Tärnström karierę sportową rozpoczął w 1990 roku w juniorskich drużynach AIK, w którym do 1992 roku grał w drużynach U-18 i U-20. Następnie przeszedł do występującej w Elitserien seniorskiej drużyny klubu, z którym w sezonie 1992/1993 spadł do HockeyAllsvenskan, w którym w sezonie 1993/1994 awansował do Elitserien.
W 1994 roku został wybrany przez władze klubu ligi NHL, New York Islanders w drafcie NHL w 11. rundzie z numerem 272, a w 2001 roku został zawodnikiem drużyny "Wyspiarzy", w którym w tym czasie jednym z zawodników był Mariusz Czerkawski. Po przegranej przez New York Islanders rywalizacji w pierwszej rundzie fazy play-off 4:3 z Toronto Maple Leafs przez resztę sezonu 2001/2002 grał w klubie farmerskim New York Islanders, w występującym w lidze AHL Bridgeport Sound Tigers.
Następnie został zawodnikiem Pittsburgh Penguins, w którym w sezonie 2003/2004 zdobywając 52 punkty (16 goli, 36 asyst) w 80 meczach jako pierwszy i do tej pory jedyny obrońca w historii klubu został jego najlepszym punktującym w danym sezonie. W trakcie sezonu 2003/2004 zawodnikiem drużyny "Pingwinów" został Ric Jackman, z którym tworzył dobry duet obrońców pn. "Rick and Dick Show" w powerplay. W 2010 roku został wybrany przez dziennik pn. "Pittsburgh Post-Gazette" do "Drużyny Roku Pittsburgh Penguins Dekady" (lata 2000–2009).
26 stycznia 2006 roku na własną prośbę został wymieniony przez Pittsburgh Penguins z Edmonton Oilers w zamian za Cory'ego Crossa i Jani Ritę. Był ważnym zawodnikiem drużyny "Nafciarzy", z którą w sezonie 2005/2006 awansował do finału Pucharu Stanleya, w którym przegrał rywalizację 4:3 z Carolina Hurricanes.
W sezonie 2006/2007 reprezentował barwy występującego w szwajcarskiej National League HC Lugano, po czym wrócił do ligi NHL, ponownie zostając 1 lipca 2007 roku kontrakt z Edmonton Oilers. 1 lutego 2008 roku został zawodnikiem Columbus Blue Jackets, które wymieniło z Edmonton Oilers z Curtisem Glencrossem.
Po sezonie 2008/2009 powrócił do AIK, który występował wówczas w rozgrywkach HockeyAllsvenskan. W sezonie 2009/2010 awansował z klubem do Elitserien. 18 stycznia 2013 roku ogłosił zakończenie kariery sportowej z powodu dyskopatii.
Kariera reprezentacyjna.
Dick Tärnström w latach 1990–1995 był wielokrotnym młodzieżowych reprezentacji Szwecji: w 1990 roku w drużynie U-16 rozegrał 3 mecze, w 1991 roku w drużynie U-17 rozegrał 3 mecze, w latach 1992–1993 w drużynie U-18 rozegrał 15 meczów, w których zdobył 7 punktów (3 gole, 4 asysty) oraz spędził 4 minuty na ławce kar oraz zdobył w Polsce mistrzostwo Europy juniorów 1993, w 1993 roku w drużynie U-19 rozegrał 3 mecze, w których zdobył 1 gola, w latach 1993–1995 w drużynie U-20 rozegrał 25 meczów, w których zdobył 13 punktów (9 gole, 4 asysty) oraz spędził 8 minuty na ławce kar, a także wystąpił w dwóch turniejach o mistrzostwo świata juniorów (1994 – wicemistrzostwo świata juniorów, 1995 – 3. miejsce). W latach 1996–1997 w reprezentacji Szwecji B rozegrał 9 meczów, w których zdobył 2 punkty (1 gol, 1 asysta).
W latach 1998–2009 w seniorskiej reprezentacji Szwecji rozegrał 101 meczów, w których zdobył 40 punktów (12 goli, 28 asyst) oraz spędził 88 minut na ławce kar. Wystąpił w czterech turniejach o mistrzostwo świata (2003 – wicemistrzostwo świata, 2004 – wicemistrzostwo świata, najlepszy obrońca turnieju, 2007, 2009 – 3. miejsce), a także wystąpił w Pucharze Świata 2004, w którym 7 września 2004 roku na Ericsson Globe w Sztokholmie drużyna "Trzech Koron" przegrała 6:1 z reprezentacją Czech.
Kariera trenerska.
Dick Tärnström po zakończeniu kariery sportowej rozpoczął karierę trenerską. W latach 2018–2021 był opiekunem młodzieży w AIK Ishockey, a od 2021 roku jest trenerem ds. rozwoju AIK Ishockey U-20.
Życie prywatne.
Dick Tärnström ma syna Olivera (ur. 2002), który również jest hokeistą grającym na pozycji napastnika (centra), zawodnika BK Rögle, który w 2020 roku został wybrany przez New York Rangers w drafcie NHL w 3. rundzie z numerem 92.

</doc>
<doc id="5435721" url="https://pl.wikipedia.org/wiki?curid=5435721" title="Worobiówka (rejon wilejski)">
Worobiówka (rejon wilejski)

Worobiówka – dawny zaścianek. Tereny, na których był położony leżą obecnie na Białorusi, w obwodzie mińskim, w rejonie wilejskim, w sielsowiecie Chocieńczyce.
Dawniej używana nazwa – Wróblewszczyzna.
Historia.
W czasach zaborów okolica szlachecka w powiecie wilejskim, w guberni wileńskiej Imperium Rosyjskiego.
W latach 1921–1945 zaścianek leżał w Polsce, w województwie wileńskim, w powiecie wilejskim, w gminie Ilia.
Według Powszechnego Spisu Ludności z 1921 roku zamieszkiwały tu 32 osoby, wszystkie były wyznania prawosławnego i zadeklarowały białoruską przynależność narodową. Było tu 6 budynków mieszkalnych. W 1931 w 6 domach zamieszkiwało 38 osób.
Wierni należeli do parafii rzymskokatolickiej i prawosławnej w Ilji. Miejscowość podlegała pod Sąd Grodzki w Ilii i Okręgowy w Wilnie; właściwy urząd pocztowy mieścił się w Ilii.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.

</doc>
<doc id="5435724" url="https://pl.wikipedia.org/wiki?curid=5435724" title="Kevin Castañeda">
Kevin Castañeda

Kevin Castañeda Vargas (ur. 28 października 1999 w Guadalajarze) – meksykański piłkarz występujący na pozycji ofensywnego pomocnika, od 2022 roku zawodnik Tijuany.

</doc>
<doc id="5435726" url="https://pl.wikipedia.org/wiki?curid=5435726" title="Eurystyles">
Eurystyles

Eurystyles – rodzaj roślin z rodziny storczykowatych ("Orchidaceae"). Obejmuje 22 gatunki występujące w Ameryce Południowej i Środkowej w takich krajach i regionach jak: Argentyna, Belize, Boliwia, Brazylia, Kolumbia, Kostaryka, Kuba, Dominikana, Ekwador, Salwador, Gwatemala, Haiti, Jamajka, Meksyk, Nikaragua, Panama, Paragwaj, Peru, Portoryko, Wenezuela.
Systematyka.
Rodzaj sklasyfikowany do podplemienia "Spiranthinae" w plemieniu "Cranichideae", podrodzina storczykowe ("Orchidoideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5435728" url="https://pl.wikipedia.org/wiki?curid=5435728" title="Herb Głębokiego">
Herb Głębokiego

Herb Głębokiego (biał. Герб Глыбокага) - herb miasta Głębokie i Rejonu Głębockiego na Białorusi. Autorem herbu jest M. M. Jelinska. Artysta - A. W. Lewczik.
Historia.
Herb Głębokiego został zatwierdzony decyzją Komitetu Wykonawczego Rejonu Głębockiego z dnia 16 kwietnia 2003 r. Herb miasta został zatwierdzony dekretem Prezydenta Republiki Białorusi nr 36 z dnia 20 stycznia 2006 roku i w dniu 6 lutego 2006 r. zarejestrowany w Państwowym Rejestrze Heraldycznym Republiki Białorusi.
Opis.
Herbem Głębokiego jest wizerunek w srebrnym polu tarczy hiszpańskiej, błękitna ściana z trzema zębami, na której znajdują się dwie skrzyżowane srebrne szable ze złotymi rękojeściami i trzy złote monety.
W dniu 21 sierpnia 2012 r. Ministerstwo Komunikacji i Informatyzacji Republiki Białorusi wydało znaczek pocztowy „Herb Głębokiego” z serii „Herby miast Białorusi”.
Stosowanie.
Herb miasta Głębokie jest własnością rejonu Głębockiego, a prawo do dysponowania nim należy do Komitetu Wykonawczego Rejonu Głębockiego. Wizerunek herbu miasta Głębokie jest umieszczony na budynkach, w których znajdują się organy samorządu terytorialnego miasta Głębokie i rejonu Głębockiego, a także w salach posiedzeń tych organów i w gabinetach ich przewodniczących. Wizerunek herbu miasta Głębokie można umieścić w tych miejscach miasta i rejonu, w których zgodnie z białoruskim ustawodawstwem umieszczony jest wizerunek godła państwowego Republiki Białorusi. Wizerunek herbu miasta Głębokie może być również wykorzystywany podczas świąt państwowych i uroczystości organizowanych przez organy państwowe i inne organizacje, świąt ludowych, pracowniczych, rodzinnych oraz imprez poświęconych historycznym wydarzeniom. Prawo do używania wizerunku herbu miasta Głębokie w innych przypadkach może być przyznane decyzją Komitetu Wykonawczego Rejonu Głębockiego.

</doc>
<doc id="5435731" url="https://pl.wikipedia.org/wiki?curid=5435731" title="Góra (powiat hrubieszowski)">
Góra (powiat hrubieszowski)



</doc>
<doc id="5435733" url="https://pl.wikipedia.org/wiki?curid=5435733" title="Kątek (powiat hrubieszowski)">
Kątek (powiat hrubieszowski)



</doc>
<doc id="5435734" url="https://pl.wikipedia.org/wiki?curid=5435734" title="Zastawie (powiat hrubieszowski)">
Zastawie (powiat hrubieszowski)



</doc>
<doc id="5435736" url="https://pl.wikipedia.org/wiki?curid=5435736" title="Peter Chong (karateka)">
Peter Chong (karateka)

Peter Chong Seh Jam (ur. 30 marca 1941) w Singapurze – singapurski karateka stylu kyokushin, stworzonego przez Masutatsu Ōyama, posiadacz 9 dan . Były zastępca nadinspektora Singapurskiej Policji.
Kariera.
Peter Chong był zastępcą komendanta głównego singapurskiej policji. W 1988 r. otrzymał Pingat Bakti Masyarakat od ówczesnego wicepremiera Singapuru na rzecz sztuk walki.
P. Chong był wieloletnim członkiem komitetu międzynarodowej organizacji IKO (International Kyokushin Organization), dyrektorem ds. Azji i bliskiego wschodu IKO1 założonej przez Masutatsu Oyamę. Zanim zaczął studiować karate Kyokushin, wcześniej uprawiał Judo. Pierwsze kroki w sztukach walki stawiał w 1955 roku pod okiem swojego ojca. W 1965 r. wyjechał do Japonii, aby trenować karate pod okiem twórcy M. Oyamy w Dojo Honbu Ikebukuro w Tokio. Podczas pobytu w 1965 r. został jednym z pierwszych Uchideshi (jap. 内弟子) M. Oyamy. W 1969 roku otworzył pierwszą szkołę karate Kyokushin w Singapurze.
Kancho Peter Chong obecnie jest dyrektorem światowej organizacji International Karate Alliance KyokushinRyu.
Życie prywatne.
Peter Chong jest katolikiem, ma dwóch synów, którzy również uprawiają karate Kyokushin.
James Chong 4 dan, Jackie Chong 6 dan.

</doc>
<doc id="5435737" url="https://pl.wikipedia.org/wiki?curid=5435737" title="Everardo Rubio">
Everardo Rubio

Jesús Everardo „Ever” Rubio Quintero (ur. 24 grudnia 1996 w Culiacán) – meksykański piłkarz występujący na pozycji środkowego obrońcy, od 2022 roku zawodnik Tijuany.

</doc>
<doc id="5435738" url="https://pl.wikipedia.org/wiki?curid=5435738" title="Klub turystyki rowerowej">
Klub turystyki rowerowej



</doc>
<doc id="5435743" url="https://pl.wikipedia.org/wiki?curid=5435743" title="Pelexia">
Pelexia

Pelexia – rodzaj roślin z rodziny storczykowatych ("Orchidaceae"). Obejmuje 92 gatunki występujące w Ameryce Południowej, Środkowej i Północnej w takich krajach i regionach jak: Argentyna, Bahamy, Belize, Boliwia, Brazylia, Kajmany, Kolumbia, Kostaryka, Kuba, Dominikana, Ekwador, Salwador, Gujana Francuska, Gwatemala, Gujana, Haiti, Honduras, Jamajka, Leeward Islands, Meksyk, Nikaragua, Panama, Paragwaj, Peru, Portoryko, Surinam, Urugwaj, Wenezuela, Windward Islands, Floryda w Stanach Zjednoczonych. Rodzaj został introdukowany na Jawie, Samoa, Sri Lance i w południowo-wschodnich Chinach.
Systematyka.
Rodzaj sklasyfikowany do podplemienia "Spiranthinae" w plemieniu "Cranichideae", podrodzina storczykowe ("Orchidoideae"), rodzina storczykowate ("Orchidaceae"), rząd szparagowce ("Asparagales") w obrębie roślin jednoliściennych.

</doc>
<doc id="5435750" url="https://pl.wikipedia.org/wiki?curid=5435750" title="Slaves (brytyjski zespół muzyczny)">
Slaves (brytyjski zespół muzyczny)



</doc>
<doc id="5435752" url="https://pl.wikipedia.org/wiki?curid=5435752" title="Zastawie (gmina Urszulin)">
Zastawie (gmina Urszulin)



</doc>
<doc id="5435753" url="https://pl.wikipedia.org/wiki?curid=5435753" title="Zastawie (powiat konecki)">
Zastawie (powiat konecki)



</doc>
<doc id="5435754" url="https://pl.wikipedia.org/wiki?curid=5435754" title="Zastawie (województwo zachodniopomorskie)">
Zastawie (województwo zachodniopomorskie)



</doc>
<doc id="5435755" url="https://pl.wikipedia.org/wiki?curid=5435755" title="Włodzimierz Łazoryk">
Włodzimierz Łazoryk

Włodzimierz Mikołaj Łazoryk (ur. 27 sierpnia 1904 w Kołomyi, zm. 8 stycznia 1995 w Chicago) – oficer Wojska Polskiego, pilot Polskich Sił Powietrznych, uczestnik bitwy o Anglię, kawaler Virtuti Militari. Dowódca 141., 143. i 152. eskadry myśliwskiej. Zastępca dowódcy 301. dywizjonu bombowego, dowódca eskadry w dywizjonie 305.
Życiorys.
W 1927 r. rozpoczął naukę w Oficerskiej Szkole Lotnictwa w Dęblinie, którą ukończył w 1929 r. jako podporucznik obserwator z 46 lokatą. Otrzymał przydział do 41. eskadry liniowej w 4. pułku lotniczym. W 1931 r. ukończył kurs pilotażu w Centrum Wyszkolenia Oficerów Lotnictwa oraz Kurs Wyższego Pilotażu. Po ukończeniu szkolenia otrzymał w 1932 r. przydział do 141. eskadry myśliwskiej, od 27 listopada 1934 r. do 17 stycznia 1935 r. był jej dowódcą.
20 września 1937 r. został dowódcą 143. eskadry myśliwskiej. Po reorganizacji polskiego lotnictwa został przeniesiony do 5. pułku lotniczego w Lidzie, gdzie objął dowództwo nad 152. eskadrą myśliwską. W 1938 r. otrzymał awans na stopień kapitana. Na stanowisku dowódcy 152. em zastał go wybuch II wojny światowej.
W czasie kampanii wrześniowej jego eskadra wspierała działania wojsk Armii „Modlin”. Po agresji ZSRR na Polskę wykonał rozkaz ewakuacji do Rumunii, dowodził rzutem kołowym eskadry. Następnie dotarł do Francji i został mianowany dowódcą grupy pilotów skierowanych do Tours na szkolenie na samolotach Potez 540. Ostatecznie znalazł się w jednej z pierwszych grup polskich lotników skierowanych do Wielkiej Brytanii, wstąpił do Polskich Sił Powietrznych i otrzymał numer służbowy RAF P-1000. Po przeszkoleniu na brytyjskim sprzęcie został 9 października 1940 r. przydzielony do 607. dywizjonu myśliwskiego RAF. W jego składzie walczył podczas bitwy o Anglię.
15 lutego 1941 r. został przeniesiony do 308 dywizjonu, w którym służył do 30 listopada 1941 r. Podjął decyzję o przejściu do lotnictwa bombowego, w styczniu 1942 r. ukończył kurs w 3 Flying Training School w South Cemey, następnie szkolił się w 18 Operation Training Unit w Bramcote. Po ukończeniu szkolenia 15 czerwca 1942 r. otrzymał przydział do dywizjonu 301. Pełnił funkcję zastępcy dowódcy eskadry „A”, a od 22 lipca zastępcy dowódcy dywizjonu. W nocy z 24 na 25 sierpnia wziął udział w nalocie na Frankfurt. Jego Wellington (nr 21890 GR-J) był trzykrotnie atakowany przez niemieckie myśliwce nocne, jednak Łazoryk zdołał doprowadzić uszkodzony samolot na macierzyste lotnisko. 
W lutym 1943 r. został przeniesiony do dywizjonu 305, gdzie objął stanowisko dowódcy eskadry „B”. 6 marca został odznaczony przez gen. Władysław Sikorskiego Krzyżem Srebrnym Virtuti Militari. Od 22 lipca pełnił obowiązki oficera łącznikowego w 9. Grupie Bombowej, następnie otrzymał przydział do 53. Skrzydła 9. Armii Lotniczej USA. 
W styczniu 1945 r. rozpoczął naukę w Wyższej Szkole Lotniczej, którą ukończył we wrześniu. Następnie służył w Dowództwie Polskich Sił Powietrznych, stamtąd został przeniesiony do WSL na stanowisko wykładowcy. Został zdemobilizowany w 1946 r. i wyemigrował do Stanów Zjednoczonych. Służbę w Polskich Siłach Zbrojnych zakończył w polskim stopniu majora i angielskim Squadron Leadera. Zmarł 8 stycznia 1995 r. w Chicago. Został pochowany w Doylestown, w Narodowym Sanktuarium Matki Bożej Częstochowskiej.
Ordery i odznaczenia.
Za swą służbę otrzymał odznaczenia:

</doc>
<doc id="5435757" url="https://pl.wikipedia.org/wiki?curid=5435757" title="Stanisław Bayer">
Stanisław Bayer

Stanisław Bayer ps. „Leliwa” (ur. 11 marca 1913 w Kijowie, zm. 23 listopada 1991 we Wrocławiu) – polski lekarz i wojskowy, komendant Szpitala Polowego przy ulicy Wilczej 61 podczas powstania warszawskiego.
Życiorys.
Syn Marii i Wacława. Gdy był dzieckiem zmarła mu matka, a podczas I wojny światowej ojciec oddał go na wychowanie do rodziny w Płocku, sam dołączając do Legionów Polskich. Po odzyskaniu niepodległości przez Polskę zamieszkał w Warszawie, gdzie uczęszczał do Szkoły im. Mikołaja Reja, w której w 1932 roku zdał maturę. Po maturze został przyjęty do Szkoły Podchorążych Sanitarnych, rozpoczął także studia na Wydziale Lekarskim Uniwersytetu Warszawskiego. 
W 1938 roku ukończył Centrum Wyszkolenia Sanitarnego, uzyskując tytuł lekarza i stopień podporucznika. Staż szpitalny odbył w Centralnym Szpitalu Wojskowym i w VI Wojskowym Szpitalu Okręgowym we Lwowie. 
Brał udział w kampanii wrześniowej jako lekarz w Kresowej Brygadzie Kawalerii. 15 września 1939 roku został ranny i następnie został odesłany do Warszawy, gdzie otrzymał przydział do szefostwa sanitarnego Armii „Warszawa”. Od końca września 1939 roku pracował w Szpitalu Ujazdowskim. 
Od 1 grudnia 1940 roku należał do Związku Walki Zbrojnej, podczas okupacji udzielał pomocy medycznej żołnierzom AK rannym podczas akcji dywersyjnych. Był członkiem Sanitariatu Okręgu Warszawa Armii Krajowej „Bakcyl” i Batalionu Zaremba-Piorun. W 1942 roku wziął ślub z pielęgniarką Jadwigą z d. Kondracką ps. „Tereska”. 
Podczas powstania warszawskiego pełnił funkcję komendanta Szpitala Polowego przy ulicy Wilczej 61. Po upadku powstania, 7 października 1944 roku, został komendantem transportu ewakuacyjnego rannych z Warszawy do szpitala jenieckiego w Zeithain. W szpitalu w Zeithain pełnił funkcję ordynatora oddziału chirurgicznego.
Podczas pobytu w niewoli zachorował na gruźlicę. Po wyzwoleniu udał się do Wielkiej Brytanii, gdzie został lekarzem w 31 Kompanii Sanitarnej Polskich Sił Zbrojnych, w 1947 powrócił do Polski i pracował jako ordynator oddziału chirurgii, a następnie, od 1948 roku, dyrektor szpitala w Jaworze. W 1953 roku uzyskał specjalizację II stopnia w chirurgii, a w 1958 roku w zakresie medycyny sportowej. Był działaczem Związku Bojowników o Wolność i Demokrację i Polskiego Czerwonego Krzyża, był także współpracownikiem Przeglądu Lekarskiego oraz członkiem Stronnictwa Demokratycznego. W 1968 roku uzyskał stopień doktora nauk medycznych, pracował jako wykładowca Szkoły Pielęgniarskiej i Liceum Pielęgniarskiego.
W 1968 roku opuścił Jawor, następnie mieszkał i pracował we Wrocławiu, gdzie otrzymał ofertę pracy w tamtejszym Szpitalu Kolejowym. W latach 80. mieszkał we Wrocławiu ze swoją drugą żoną – Marią. Pod koniec życia chorował na miażdżycę i przewlekłą niewydolność oddechowo-krążeniową. Zmarł we Wrocławiu, 23 listopada 1991 roku.
Odznaczenia.
Został odznaczony następującymi odznaczeniami:

</doc>
<doc id="5435758" url="https://pl.wikipedia.org/wiki?curid=5435758" title="Francesco Jacomoni">
Francesco Jacomoni

Francesco Jacomoni właśc. Francesco Jacomoni di San Savino (ur. 31 sierpnia 1893 w Reggio di Calabria, zm. 17 lutego 1973 w Rzymie) – włoski dyplomata i polityk, wiceregent Albanii w latach 1939-1943.
Kariera wojskowa.
Był synem bankowca Enrico i Ernesty z d. Donadio. 22 czerwca 1914 został zmobilizowany do armii włoskiej. W latach 1915-1918 uczestniczył w działaniach wojennych jako porucznik artylerii fortecznej. W 1916 ukończył studia prawnicze na Uniwersytecie Rzymskim.
W służbie dyplomatycznej.
W maju 1919 rozpoczął służbę w Międzysojuszniczym Komitecie Wojskowym Konferencji Pokojowej w Wersalu pełnił także funkcję oficera łącznikowego przy obcych misjach wojskowych. Od października 1919 pełnił funkcję sekretarza w poselstwie Włoch w Bukareszcie, w sierpniu 1920 przeniesiony do pracy w Ministerstwie Spraw Zagranicznych, gdzie pełnił funkcję sekretarza włoskich komisji w komisjach międzynarodowych. W 1923 ponownie przez kilka miesięcy pracował w poselstwie w Bukareszcie. Współpraca w Bukareszcie z ambasadorem Pompeo Aloisim doczekała się kontynuacji, kiedy Jacomoni w kwietniu 1926 został po raz pierwszy wysłany do Albanii. Był jednym z architektów włosko-albańskiego traktatu o przyjaźni i bezpieczeństwie (27 listopada 1926), który prowadził do uzależnienia politycznego i gospodarczego Albanii od Włoch. Powrócił do ministerstwa w styczniu 1927, awansując na stanowisko zastępcy szefa gabinetu podsekretarza stanu. W tym czasie zajmował się przygotowaniem do publikacji włoskich dokumentów dyplomatycznych, a także wspierał ministra Grandiego na konferencjach międzynarodowych dotyczących reparacji i rozbrojenia.
Po objęciu stanowiska ministra przez Galeazzo Ciano, Jacomoni został w 1936 skierowany do Tirany, gdzie objął stanowisko ambasadora. Jego zadaniem było zacieśnienie związków z Albanią i przygotowania do przejęcia pełnej kontroli nad tym krajem. Od grudnia 1938 Jacomoni koncentrował się na szukaniu pretekstu do ewentualnej agresji włoskiej na Albanię, mimo iż nie odrzucał korzystnych dla Włoch możliwości porozumienia z władcą Albanii Zogiem I. Przedstawione w marcu 1939 ultimatum skierowane do Tirany nie doczekało się satysfakcjonującej Włochów odpowiedzi i 7 kwietnia 1939 doszło do inwazji na ten kraj.
Wiceregent Albanii.
12 kwietnia 1939 koronę Albanii otrzymał Wiktor Emanuel III. 11 dni później funkcję wicekróla (luogotenente generale) sprawującego kontrolę nad włoskim aparatem administracyjnym objął Jacomoni. Funkcję tę pełnił do marca 1943. Jacomoni konsultował projekt statutu ziem albańskich, opracowanego w Rzymie. Nie był jednak zwolennikiem powstania Albańskiej Partii Faszystowskiej i nie podejmował działań, aby ją wspierać. Był sceptyczny wobec uderzenia włoskiego na Grecję w październiku 1940, ale podjął działania na rzecz mobilizacji albańskiej opinii publicznej po stronie Włoch. Po połączeniu Kosowa z Albanią w 1941 Jacomoni odpowiadał się za wprowadzeniem reform, nadającym większą autonomię lokalnym władzom albańskim. Pogarszająca się sytuacja społeczno-gospodarcza w Albanii w latach 1942-1943 skłoniła Jacomoniego do rezygnacji ze stanowiska w lutym 1943 (16 marca 1943 zakończył swoją misję). Ciano był przekonany, że usprawnienie administracji włoskiej w Albanii wymaga zastąpienia Jacomoniego wojskowym, który wprowadzi rządy twardej ręki. 5 listopada 1943 po powrocie do Rzymu, Jacomoni przeszedł na emeryturę.
Po zakończeniu wojny.
W związku z działalnością prowadzoną w Albanii w latach 1939-1943 Jacomoni był sądzony przed Wysokim Trybunałem Sprawiedliwości. Wśród zarzutów udziału w zbrodniach reżimu faszystowskiego we Włoszech pojawił się na procesie także przedstawiony Jacomoniemu zarzut pomocy w przygotowaniach do zamachu na króla Jugosławii Aleksandra I i ministra spraw zagranicznych Francji Louisa Barthou. Wyrokiem sądu z 12 marca 1945 został skazany na pięć lat więzienia, w procesie kasacyjnym w 1948 wyrok ten anulowano. W 1965 opublikował pamiętniki z okresu swoich rządów w Albanii ("La politica dell'Italia in Albania"). Zmarł w Rzymie w lutym 1973.
Był żonaty (w październiku 1932 poślubił Maję, córką generała (późniejszego marszałka) Ugo Cavallero. Miał dwie córki: Marię i Raimondę.

</doc>
<doc id="5435759" url="https://pl.wikipedia.org/wiki?curid=5435759" title="Grobelki (powiat włodawski)">
Grobelki (powiat włodawski)



</doc>
<doc id="5435760" url="https://pl.wikipedia.org/wiki?curid=5435760" title="Wiązowiec (województwo lubelskie)">
Wiązowiec (województwo lubelskie)



</doc>
<doc id="5435762" url="https://pl.wikipedia.org/wiki?curid=5435762" title="Wujek (województwo lubelskie)">
Wujek (województwo lubelskie)



</doc>
<doc id="5435764" url="https://pl.wikipedia.org/wiki?curid=5435764" title="Anguis cephallonica">
Anguis cephallonica



</doc>
<doc id="5435767" url="https://pl.wikipedia.org/wiki?curid=5435767" title="Halowe Mistrzostwa Europy w Lekkoatletyce 2023 – sztafeta 4 × 400 m mężczyzn">
Halowe Mistrzostwa Europy w Lekkoatletyce 2023 – sztafeta 4 × 400 m mężczyzn

Sztafeta 4 × 400 metrów mężczyzn – jedna z konkurencji biegowych rozgrywanych podczas halowych lekkoatletycznych mistrzostw Europy w hali Ataköy Arena w Stambule.
Tytułu mistrzowskiego z 2021 nie obronili Holendrzy.
Rekordy.
Tabela prezentuje halowy rekord świata, rekord Europy w hali, rekord halowych mistrzostw Europy, a także najlepsze osiągnięcia w hali na świecie i w Europie w sezonie 2023 przed rozpoczęciem mistrzostw.

</doc>
<doc id="5435777" url="https://pl.wikipedia.org/wiki?curid=5435777" title="Zaborze (sielsowiet Ilia)">
Zaborze (sielsowiet Ilia)

Zaborze (; ) – wieś na Białorusi, w obwodzie mińskim, w rejonie wilejskim, w sielsowiecie Ilia.
Historia.
W czasach zaborów wieś w powiecie wilejskim, w guberni wileńskiej Imperium Rosyjskiego. W 1866 roku liczyła 33 dusze rewizyjne w części należącej do dóbr Ościukiewiczea Tukałłów, 29 dusz rewizyjnych w części należącej do dóbr Wincentowo Budrowiczów, 9 dusz w części należącej do dóbr Olechowszczyzna Czertowiczów, oraz 8 dusz w części należącej do dóbr Szypki Kopciów .
W latach 1921–1945 wieś leżała w Polsce, w województwie wileńskim, w powiecie wilejskim, w gminie Ilia.
Według Powszechnego Spisu Ludności z 1921 roku zamieszkiwały tu 373 osoby, 25 było wyznania rzymskokatolickiego, 341 prawosławnego a 7 staroobrzędowego. Jednocześnie 365 mieszkańców zadeklarowało polską, 7 białoruską a 1 rosyjską przynależność narodową. Było tu 71 budynków mieszkalnych. W 1931 w 72 domach zamieszkiwało 406 osób.
Wierni należeli do parafii rzymskokatolickiej i prawosławnej w Ilji. Miejscowość podlegała pod Sąd Grodzki w Ilii i Okręgowy w Wilnie; właściwy urząd pocztowy mieścił się w Ilii.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5435779" url="https://pl.wikipedia.org/wiki?curid=5435779" title="Piotr Korczyński">
Piotr Korczyński

Piotr Korczyński (ur. 9 maja 1974 w Bieczu) – polski historyk, publicysta i rysownik.
Życiorys.
Ukończył historię na Wydziale Historycznym Uniwersytetu Jagiellońskiego. Pracował w redakcji historycznej Oddziału Krakowskiego Zakładu Narodowego im. Ossolińskich. W kręgu jego zainteresowań znajduje się historia wojskowości, historia społeczna XIX i XX wieku oraz historia sztuki, szczególnie kinematografii i malarstwa XX wieku. 
Stale współpracuje między innymi z "Pleografem", "Polityką", "Polską Zbrojną", "Polsce Wierni", "Mówią wieki", "Newsweek", "Newsweek Historia" oraz "Le Monde diplomatique. Edycja polska". 
Od kilku lat zbiera i dokumentuje relacje weteranów II wojny światowej oraz Wojska Polskiego. 
Jest miłośnikiem westernu, a szczególnie jego europejskich odmian - spaghetti westernu i westernu śląskiego Józefa Kłyka. 
Jako rysownik uprawia sztukę Art brutu oraz ilustruje książki i czasopisma.
Jest zastępcą redaktora naczelnego kwartalnika "Polska Zbrojna. Historia" wydawanego przez Wojskowy Instytut Wydawniczy.

</doc>
<doc id="5435783" url="https://pl.wikipedia.org/wiki?curid=5435783" title="Michał Stasiuk">
Michał Stasiuk

Michał Stasiuk (ur. 1890 w Jakimczycach, zm. w marcu 1944 w Rzeszowie) – Polak zamordowany przez Niemców za pomoc Żydom, Sprawiedliwy wśród Narodów Świata.
Życiorys.
Michał Stasiuk urodził się w 1890 roku w podlwowskich Jakimczycach. W czasie I wojny światowej przebywał w Chmielniku pod Rzeszowem. Ze związku z Wiktorią z domu Ciupak (1890–1962) miał synów: Mariana (1918–1985) i Franciszka Zygmunta (ur. 1923). Następnie rodzina przeniosła się do Rzeszowa, gdzie zamieszkała początkowo w kamienicy przy ul. Króla Kazimierza. Małżeństwo pracowało jako dozorcy kamienic.
W 1942 roku Stasiukowie mieszkali w okolicach rynku w Rzeszowie, u zbiegu ulic Juliusza Słowackiego i Jana Matejki. Niedaleko znajdowały się wejścia do służącego za kryjówkę systemu podziemi (zwanego „Bunkrem”). Stąd dom Stasiuków stał się punktem kontaktowym i przerzutowym Żydów. W pomoc zaangażowany był ich syn Marian, którego Niemcy wyznaczyli na dozorcę budynku rzeszowskiego Gestapo. Dzięki niemu udało się uciec i trafić do kryjówki dawnemu sąsiadowi Stasiuków – Lejzorowi Tornowi, który również wykorzystywany był przy administrowaniu tym samym budynkiem. Pierwotne wejście do systemu podziemi znajdowało się na rogu rynku pod kamienicą, w której mieściła się apteka „Pod Nadzieją”, od strony ul. Adama Mickiewicza. Zostało ono jednak zamurowane ze względów bezpieczeństwa, gdyż wiedziało o nim zbyt wiele osób. W „Bunkrze” ukrywało się blisko 40 osób, m.in. zbiegów z obozu pracy na Lisiej Górze i rzeszowskiego getta.
Mimo zachowywanej ostrożności pod koniec lutego 1944 pracujący w rejonie robotnicy przypadkiem natrafili na wejście do kryjówki. Sądząc, że została ona odkryta przez Niemców, ukrywający się tam Żydzi zaczęli ją opuszczać. Część z nich udała się do jedynego znanego im z możliwości uzyskania pomocy domu Stasiuków. Zostali tam zauważeni przez granatowych policjantów. Żydów po przesłuchaniu zamordowano, a Stasiukowie zostali aresztowani przez Gestapo. Mariana, z racji pełnienia funkcji dozorcy budynku Gestapo, oraz Wiktorię zwolniono. Michał Stasiuk został postawiony przed niemieckim sądem specjalnym. 22 marca 1944 roku rozwieszono w Rzeszowie plakaty informujące, że został on skazany na karę śmierci za pomoc elementom wrogim Rzeszy. Najpewniej został stracony kilka dni później na zamku rzeszowskim przez kata Gestapo, volksdeutscha Aloisa Zielińskiego.
Został pogrzebany prawdopodobnie w nieoznaczonej mogile na cmentarzu na Pobitnie. Zwłoki Żydów, którym pomagał, wywieziono na cmentarz żydowski w rejonie Czekaju.
Upamiętnienie.
19 czerwca 2019 roku Wiktoria i Michał Stasiukowie zostali wyróżnieni przez Instytut Jad Waszem tytułem „Sprawiedliwy wśród Narodów Świata”.
W 2022 Michał Stasiuk został upamiętniony tablicą pamiątkową na placu Cichociemnych w Rzeszowie oraz czasową wystawą w ramach organizowanego przez Instytut Pileckiego projektu Zawołani po imieniu.

</doc>
<doc id="5435796" url="https://pl.wikipedia.org/wiki?curid=5435796" title="Harwardzkie komputery">
Harwardzkie komputery



</doc>
<doc id="5435800" url="https://pl.wikipedia.org/wiki?curid=5435800" title="Centrum Kultury Muza w Lubinie">
Centrum Kultury Muza w Lubinie

Centrum Kultury „Muza” – instytucja kultury działająca w Lubinie. Początkowo, od 1 października 1969 roku, jako Dom Kultury Zagłębia Miedziowego, a od 1996 roku pod obecną nazwą.
W centrum działa kino i teatr, organizowane są również warsztaty.

</doc>
<doc id="5435801" url="https://pl.wikipedia.org/wiki?curid=5435801" title="Waleria Puffke">
Waleria Puffke

Waleria Puffke (ur. 14 stycznia 1852 w Lipnicy, zm. 8 grudnia 1915 w Poznaniu) – polska działaczka oświatowa.
Życiorys.
Pochodziła z polsko-niemieckiej rodziny ziemiańskiej. Jej rodzicami byli Maurycy i Emma z Kurowskich Śreniawitów (pedagog). W Kostrzynie ukończyła szkołę średnią, a następnie (do 1872) kontynuowała naukę w poznańskiej Szkole Ludwiki (Królewskie Seminarium dla Wychowawczyń i Nauczycielek). Początkowo pracowała jako nauczycielka domowa. Od 1878 do 1881 wykładała język polski oraz muzykę w Instytucie dla Panien przy Hotelu Lambert w Paryżu. Po powrocie do Poznania była nauczycielką w Wyższej Szkole Żeńskiej Anastazji Warnka przy placu Wiosny Ludów (wówczas plac Piotra 4). Tłumaczyła również powieści z języka francuskiego i angielskiego. Były one następnie publikowane na łamach "Dziennika Poznańskiego", "Tygodnika Powieści" i "Dwutygodnika dla Kobiet".
W 1892 założyła szkółkę freblowską dla panien powyżej 15. roku życia, kształcącą tzw. bony freblowskie. Mieściła się ona w kamienicy Anny Wilczyńskiej przy ulicy Strzeleckiej 5. Program szkoły zakładał harmonijny rozwój intelektualny i fizyczny uczennic, wpajanie im miłości do Boga, natury oraz piękna, punktualności, pilności, posłuszeństwa, dobrych obyczajów, a także zamiłowanie do życia towarzyskiego i koleżeńskiego. Placówką kierowała wraz z Anielą Swinarską i Klarą Meyer, przywiązując dużą wagę do kultywowania języka polskiego i stosowania różnego rodzaju gier oraz zabaw freblowskich (piłki, klocki, itp.). Prace uczennic pokazano m.in. na Wystawie Robót Kobiecych w Poznaniu (kwiecień – maj 1894, Hotel Victoria przy ulicy 27 Grudnia) oraz na Wystawie Krajowej we Lwowie (1894).
W 1893 przy szkółce otwarła roczne Seminarium Wyższych Bon Freblowskich dla dziewcząt powyżej 16. roku życia, legitymujących się wcześniejszym odpowiednim wykształceniem w szkołach publicznych. Od 1895 udzielano tam prywatnych lekcji języka polskiego. Jesienią 1895 placówki przeniesiono do okazalszej kamienicy przy ulicy Długiej 4, niedaleko Zielonych Ogródków.
W 1899 wydała obszerny podręcznik "Zabawy, gimnastyka i pogadanki w szkółce freblowskiej", który był jednym z pierwszych prezentujących tę materię w języku polskim (w 1911 "Dziennik Poznański" wydrukował drugie wydanie tej pozycji). W 1912 rozwinęła działalność, rozszerzając program nauczania swojej szkoły o wychowanie obywatelskie, gramatykę i literaturę niemiecką, fizykę i rozszerzone rachunki.
W swej twórczości pedagogicznej prezentowała własny podział gier ruchowych dla dzieci przedszkolnych, oparty na marszach prostych i mieszanych, grach kołowych, ćwiczeniach wszystkich zmysłów, ramion, rąk oraz palców, gonitwach i tańcach. Zakładała przestrzeganie reguł i progresywność doskonalenia dzieci. Kładła nacisk na wychowanie estetyczne i moralne (m. in. "wierszyki o nastroju uczuciowym"). W jej modelu nauczyciel, będący wzorem postępowania dla dziecka, miał być osobą prezentującą wzorową postawę chrześcijańską, osobą rozsądną, wyrozumiałą, akceptującą wszystkie dzieci i traktującą je na tych samych zasadach.
Została pochowana na cmentarzu świętowojciechowym w Poznaniu (obecnie na stokach Cytadeli). Nie założyła rodziny.

</doc>
<doc id="5435802" url="https://pl.wikipedia.org/wiki?curid=5435802" title="Zaborek">
Zaborek

Zaborek – część wsi Janów Podlaski w Polsce, położona w województwie lubelskim, w powiecie bialskim, w gminie Janów Podlaski. Leży nad jeziorem w południowej części Janowa, w okolicy ulicy Kolonia.
Dawniej samodzielna miejscowość i gromada w gminie Janów Podlaski.
W latach 1975–1998 miejscowość należała administracyjnie do ówczesnego województwa bialskopodlaskiego. 

</doc>
<doc id="5435803" url="https://pl.wikipedia.org/wiki?curid=5435803" title="Conny Dachs">
Conny Dachs

Conny Dachs (ur. 13 grudnia 1963 w Georgsmarienhütte) – niemiecki aktor filmów pornograficznych. 
Jego imię Conny pochodzi od jego nazwiska Konrad, a imię Dachs powstało podczas spotkania z Harrym S. Morganem. Pierwotnie planowane imię „Dax”, ale niektóre magazyny przemianowały je na „Dachs”. We wstępie do filmu "Gina Wild – jetzt wird's schmutzig 4" (1999) jego imię jest wymienione jako Conny Dach.
Kariera.
Urodził się w Georgsmarienhütte w powiecie Osnabrück. Z wykształcenia technik reklamy, zaczynał swoją karierę zawodową jako animator i aktor w Robinson Club. Został dostrzeżony podczas występu jako animator w wakacyjnym klubie na Fuerteventurze i w maju 1995 w Düsseldorfie został zatrudniony do filmu porno pt. "Frywolny zajazd" ("Das frivole Gasthaus"). Brał udział w różnych produkcjach teatralnych, imprezach i targach.
Występował regularnie jako moderator i główny aktor serialu porno "Flirt uliczny" ("Straßenflirts"), który był dystrybuowany na kasetach VHS i DVD. Fabuła ukazywała na ulicy kobiety lub pary, które Dachs namawiał na spontaniczny seks. Z podobną koncepcją Dachs można regularnie oglądać na kanale telewizyjnym Beate-Uhse.TV – część oferty płatnej telewizji Sky Deutschland. W przeciwieństwie do pornograficznych flirtów ulicznych, serial "Flirt uliczny" ("Straßenflirts") był produkcją erotyczną, w której akt seksualny stał się jedynie aluzją. 
Dachs próbował też swoich sił jako prezenter i piosenkarz po zakończeniu aktywnej kariery w branży porno. Już na początku lat 80. był aktywny muzycznie, m.in. śpiewał z punkowym zespołem Pattex z Osnabrücku. W październiku 2008 zaprezentował piosenkę „Das Leben ist ein Pornofilm (und jeder ist der Star)” ("Życie to film porno (i każdy jest gwiazdą)") na targach Venus Berlin. Piosenka została też wykorzystana jako motyw przewodni w komediowym serialu internetowym "Making of „Süsse Stuten 7”" (2010), gdzie wystąpił w roli kamerzysty Steve’a u boku Davida Bredina, Jörga Buttgereita i Tyry Misoux. W 2010 wydał album z muzyką szlagierową pt. "Pop(P)?!".
Na potrzeby kręcenia dramatu "Nimfomanka" (2013) w reżyserii Larsa von Triera Dachs pełnił funkcję dublera w kilku autentycznych scenach seksu. Wystąpił w roli ofiary w jednym z odcinków reality show RTL "Der Blaulicht Report" (2015). Trafił też do obsady komedii krótkometrażowej "Teuropa" (2016).
We wrześniu i październiku 2021 zagrał w teatrze w Zurychu z wytatuowaną aktorką porno Katie Pears w sztuce "Krótkie wywiady z paskudnymi ludźmi – 22 rodzaje samotności" ("Kurze Interviews mit fiesen Männern – 22 Arten der Einsamkeit") na podstawie opowiadań Davida Fostera Wallace’a.

</doc>
<doc id="5435809" url="https://pl.wikipedia.org/wiki?curid=5435809" title="Język basap">
Język basap

Język basap (lub bosap) – język austronezyjski z Kalimantanu, używany w rozproszeniu na terenie prowincji Borneo Wschodnie i Borneo Północne (kabupateny: Berau, Bulungan, Kutai Kartanegara, Penajam Paser Utara, Kutai Timur). Posługuje się nim 15 tys. osób (2007).
Wyróżnia się dialekty: jembayan, bulungan, berau, dumaring, binatang, karangan. Pozostaje w użyciu w sferze domowej i na poziomie lokalnym. W 2012 r. odnotowano, że istotną rolę zaczyna odgrywać język indonezyjski, który jest używany w edukacji i kontaktach z najmłodszym pokoleniem. Zagrożony wymarciem.

</doc>
<doc id="5435810" url="https://pl.wikipedia.org/wiki?curid=5435810" title="Język bosap">
Język bosap



</doc>
<doc id="5435811" url="https://pl.wikipedia.org/wiki?curid=5435811" title="Zaciemień">
Zaciemień

Zaciemień (; ) – wieś na Białorusi, w obwodzie mińskim, w rejonie wilejskim, w sielsowiecie Ilia.
Historia.
W czasach zaborów zaścianek w powiecie wilejskim, w guberni wileńskiej Imperium Rosyjskiego. W 1866 roku liczył 8 dusz rewizyjnych, należał do dóbr Obodowce.
W latach 1921–1945 folwark a następnie majątek leżał w Polsce, w województwie wileńskim, w powiecie wilejskim, w gminie Olkowicze, od 1 stycznia 1926 w gminie Ilia.
Według Powszechnego Spisu Ludności z 1921 roku zamieszkiwało tu 109 osób, 87 było wyznania rzymskokatolickiego a 22 prawosławnego. Jednocześnie 83 mieszkańców zadeklarowało polską a 26 białoruską przynależność narodową. Było tu 10 budynków mieszkalnych. W 1931 w 8 domach zamieszkiwało 105 osób.
Wierni należeli do parafii rzymskokatolickiej w Olkowiczach i prawosławnej w Ilji. Miejscowość podlegała pod Sąd Grodzki w Ilii i Okręgowy w Wilnie; właściwy urząd pocztowy mieścił się w Olkowiczach.
W okresie międzywojennym umiejscowiona była tu strażnica KOP „Zaciemień”. W 1932 roku obsada strażnicy zakwaterowana była w budynku prywatnym.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="5435816" url="https://pl.wikipedia.org/wiki?curid=5435816" title="Ulica Gdyńska we Wrocławiu">
Ulica Gdyńska we Wrocławiu

Ulica Gdyńska – nieużywana już nazwa ulicy wrocławskiego Nadodrza, obecnie będącej początkowym odcinkiem ulicy Pomorskiej, pomiędzy Mostami Pomorskimi a skrzyżowaniem z ulicą Dubois.
Zlokalizowana była na terenach, na których znajdowały się niegdyś i rozbudowywane były fortyfikacje miejskie Przedmieścia Odrzańskiego: w 1640 roku zbudowano tu najpierw bastion, a w latach 1657–1680 powstało na jego miejscu "Oderkronwerke" (odrzańskie dzieło koronowe, zaprojektowane w systemie holenderskim przez Valentina von Säbischa), które jeszcze sto lat później, w czasach pruskich, uległo dalszym przekształceniom i rozbudowie.
Po likwidacji fortyfikacji miejskich, którą rozpoczęto w 1807 wskutek decyzji Hieronima Bonapartego – zdobywcy miasta w kampanii napoleońskiej 1806-1807 – odrzańskie dzieło koronowe przestało istnieć, dzięki czemu mogły się rozwinąć znajdujące się tu składy soli i węgla oraz drogi dojazdowe ("Salz"- i "Kohlen Gasse", na późniejszych planach już jako "-Straße", obecnie zaś Cybulskiego i Dubois). Na południe od skrzyżowania "Rosenthaler Straße" i "Kohlen Straße" wyznaczono już w 1808 roku niespełna półhektarowe pole cmentarne dla parafii św. Macieja Apostoła; w latach 20. XIX w. cmentarz powiększył się o działkę po zlikwidowanej gospodzie "Birn Baum", a w 1827 wybudowano tu kaplicę cmentarną pw. Św Grobu. Cmentarz funkcjonował tu do roku 1867, a od 1912 na jego terenie zaczęto budować kamienice.
Po wybudowaniu w 1930 roku północnego Mostu Pomorskiego wytyczono nową ulicę prowadzącą doń ze skrzyżowania "Rosenthaler Straße" i "Kohlen Straße", częściowo poprzez teren zlikwidowanego cmentarza. Ulicę tę nazwano "Am Oderkronwerk", po 1945 r. przemianowano ją na Gdyńską). 11 grudnia 1951 roku Miejska Rada Narodowa podjęła decyzję o likwidacji nazwy ulicy Gdyńskiej i włączeniu znajdujących się tam posesji do ulicy Pomorskiej (równocześnie dotychczasowy południowo-wschodni odcinek Pomorskiej takim samym zabiegiem formalnym przypisano do ul. Dubois). 

</doc>
<doc id="5435817" url="https://pl.wikipedia.org/wiki?curid=5435817" title="Eustachy Serafinowicz">
Eustachy Serafinowicz

Eustachy Serafinowicz (ur. 29 marca 1882 w Grodnie, zm. ?) – podpułkownik piechoty Wojska Polskiego, kawaler Orderu Virtuti Militari.
Życiorys.
Urodził się 29 marca 1882 w Grodnie, ówczesnej stolicy guberni grodzieńskiej, w rodzinie Franciszka i Pauliny z Matyszkiewiczów.
21 stycznia 1901 wstąpił do armii rosyjskiej na prawach wolontariusza (). 1 września 1902, po zdaniu egzaminu konkursowego, został przyjęty do . 22 sierpnia 1905, po ukończeniu szkoły z wynikiem celującym, został mianowany podporucznikiem ze starszeństwem z 9 sierpnia 1904 i wcielony do w Tyflisie na stanowisko młodszego oficera kompanii.
3 maja 1922 został zweryfikowany w stopniu podpułkownika ze starszeństwem od 1 czerwca 1919 i 190. lokatą w korpusie oficerów piechoty. 10 lipca tego roku został zatwierdzony na stanowisku zastępcy dowódcy 3 pułku piechoty Legionów w Jarosławiu z równoczesnym przeniesieniem z 65 pp. We wrześniu 1924 został odkomenderowany do Powiatowej Komendy Uzupełnień Starogard na okres czterech miesięcy, w celu odbycia praktyki poborowej. Później został przeniesiony służbowo do tej komendy, a 1 lipca 1925 przydzielony do PKU Brześć na stanowisko komendanta. W grudniu 1926 został przydzielony do PKU Szamotuły na takie samo stanowisko. 22 grudnia 1928 został służbowo przeniesiony do Dowództwa Okręgu Korpusu Nr IV w Łodzi na stanowisko inspektora poborowego. Z dniem 30 kwietnia 1930 został przeniesiony w stan spoczynku. Mieszkał w Łodzi przy ul. Moniuszki 2 m. 22. Działał społecznie w Polskim Czerwonym Krzyżu. W 1934, jako oficer stanu spoczynku pozostawał w ewidencji Powiatowej Komendy Uzupełnień Łódź Miasto II. Posiadał przydział do Oficerskiej Kadry Okręgowej Nr IV. Był wówczas „przewidziany do użycia w czasie wojny”.
Był żonaty, miał syna Leona (ur. 31 grudnia 1908) i sprawował opiekę nad pasierbem Witoldem (ur. 18 lipca 1911). Eustachy był katolikiem, natomiast jego żona, urodzona w guberni tyfliskiej, była prawosławną.

</doc>
<doc id="5435818" url="https://pl.wikipedia.org/wiki?curid=5435818" title="Paul Trepman">
Paul Trepman

Paul Trepman (ur. 20 października 1916 w Warszawie, zm. 1987 w Montrealu, Kanada) – kanadyjski dziennikarz, pisarz i lider społeczności żydowskiej pochodzenia polskiego.
Życiorys.
Urodził się jako Pinkus Trepman, jego rodzice byli wyznawcami poglądów rabina Abrahama Mordechaja Altera. Uczył się w wielu chederach, od tradycyjnych po nowoczesne, a następnie w seminarium rabinackim Tachkemoni prowadzonym przez Majera Bałabana. Działał w syjonistycznej organizacji Betar i był gorącym zwolennikiem poglądów Ze’ewa Żabotyńskiego. Pierwsze publikacje w języku polskim publikowano w Małym Przeglądzie, a następnie w prasie rewizjonistycznej. Następnie rozpoczął studia na Uniwersytecie Stefana Batorego w Wilnie, ale naukę przerwał wybuch II wojny światowej. Miał możliwość ucieczki na wschód Związku Radzieckiego, jednak powrócił do Warszawy, gdzie mieszkała jego matka. Przebywała wówczas w getcie i była chora na tyfus, wkrótce zginęła w obozie w Treblince. Zamieszkał pod Warszawą posiadając fałszywe, aryjskie papiery, w czerwcu 1943 został aresztowany i oskarżony o szpiegostwo na rzecz ZSRR. Uwięziono go w obozie na Majdanku, a następnie przebywał w tymczasowo w kilku innych obozach, ostatecznie był więziony w obozie Bergen-Belsen, który został w kwietniu 1945 wyzwolony przez Brytyjczyków. Podjął wówczas decyzję, aby nie wracać do Polski. Zaangażował się w życie kulturalne i polityczne obozu byłych więźniów, został członkiem centralnego komitetu wyzwolonych Żydów w strefie brytyjskiej w Niemczech. Zaczął wówczas pisać na łamach tygodnika "Undzer Shtime" (Nasz głos) w Bergen-Belsen, który założył wspólnie z Rafaelem Olewskim i Davidem Rosenthalem. W 1946 Paul Trepman został współredaktorem, ponownie z Olewskim i Rosentalem, pierwszego albumu fotograficznego z wielojęzycznym komentarzem dotyczącym Holokaustu, który ukazał się pod tytułem "Undzer Churbn in Bild" (Nasza zagłada w obrazach). Zamy Feder zaproponował mu zredagowanie Antologii pieśni i wierszy gett i obozów koncentracyjnych (An Anthology of Songs and Poems from the Ghettos and Concentration Camps). Na początku 1948 przeprowadził się do Monachium, gdzie publikował w "Undzer veg" (Nasza droga). Dzięki wsparciu Hirscha Wolofsky'ego, który był redaktorem montrealskiego dziennika w języku jidysz "Keneder Adler", Paul Trepman i jego żona wyemigrowali w 1948 do Montrealu w Kanadzie. Został zatrudniony jako nauczyciel w Żydowskich Szkołach Ludowych, gdzie pracował przez 23 lata. Latem kierował obozem robotniczym syjonistów Undzer–Camp-Kindervelt. W latach 1971-1981 był dyrektorem wykonawczym Żydowskiej Biblioteki Publicznej w Montrealu. Trepmana stał się centralną postacią w społeczności Żydów ocalałych z Holocaustu w Montrealu. W 1961 roku założył tam oddział ocalałych z Bergen-Belsen i przez wiele lat był jego przewodniczącym.
W Montrealu Trepman był regularnym współpracownikiem redakcji Keneder Adler, często pisał pod pseudonimami, w tym żartobliwym pseudonimem Pinchas Batlan. Napisał kilka książek poświęconych jego życiu przed wojną i wojennym doświadczeniom. Należą do nich m.in. "A Gesl in Varshe" (1949; Among Men and Beasts, wznowienie w 1978), oparty na artykułach prasowych, które napisał w latach 1946-1953; oraz jego opis powrotu do Polski, "A Traumatic Return to Poland" (1980), która zawiera tłumaczenie sześciu artykułów, które napisał dla Keneder Adler na temat podróży sentymentalnej do Polski w 1979 roku.

</doc>
<doc id="5435822" url="https://pl.wikipedia.org/wiki?curid=5435822" title="Halowe Mistrzostwa Europy w Lekkoatletyce 2023 – bieg na 3000 m mężczyzn">
Halowe Mistrzostwa Europy w Lekkoatletyce 2023 – bieg na 3000 m mężczyzn

Bieg na 3000 metrów mężczyzn – jedna z konkurencji biegowych rozgrywanych podczas halowych lekkoatletycznych mistrzostw Europy w hali Ataköy Arena w Stambule.
Tytuł mistrzowski z 2021 obronił Jakob Ingebrigtsen.
Rekordy.
Tabela prezentuje halowy rekord świata, rekord Europy w hali, rekord halowych mistrzostw Europy, a także najlepsze osiągnięcia w hali na świecie i w Europie w sezonie 2023 przed rozpoczęciem mistrzostw.
Wyniki.
Eliminacje.
Awans: 6 najlepszych z każdego biegu (Q) oraz 3 z najlepszymi czasami wśród przegranych (q).

</doc>
<doc id="5435825" url="https://pl.wikipedia.org/wiki?curid=5435825" title="Jadwiga Sikorska (ujednoznacznienie)">
Jadwiga Sikorska (ujednoznacznienie)



</doc>
<doc id="5435826" url="https://pl.wikipedia.org/wiki?curid=5435826" title="Jadwiga Sikorska">
Jadwiga Sikorska

Jadwiga Sikorska (ur. 20 września 1846 w Warszawie, zm. 20 grudnia 1927 tamże) – polska pedagożka, filantropka, założycielka i wieloletnia przełożona żeńskiej pensji w Warszawie.
Życiorys.
Dzieciństwo i edukacja.
Urodziła się 20 września 1846 roku w Warszawie jako czwarte z sześciorga dzieci muzyka Józefa Sikorskiego i Marii z Chrzanowskich. Początkowo pobierała naukę w domu rodzinnym, a następnie na tajnej pensji Julii Bąkowskiej (późniejszej żony Ignacego Baranowskiego). Następnie ukończyła (założoną w 1859) 6-klasową Wyższą Szkołę Żeńską. W roku szkolnym 1863/1864 ukończyła również roczny kurs pedagogiczny w Instytucie Aleksandryjsko-Maryjskim Wychowania Panien przy ulicy Wiejskiej i uzyskała świadectwo uprawniające ją do nauczania języka polskiego w prywatnych i rządowych szkołach średnich.
Praca zawodowa, społeczna i filantropijna.
Przez rok była prywatną nauczycielką w domu ziemian Koskowskich w Chrzesnem koło Warszawy. Od 1866 roku przez osiem lat była nauczycielką na pensji Pauliny Krakowowej.
W ostatnich dniach czerwca 1874 roku uzyskała od kuratora Okręgu Szkolnego Warszawskiego Fiodora Witte pozwolenie na otwarcie prywatnej pensji żeńskiej z kursem rządowych progimnazjów żeńskich. Natychmiast przystąpiła do zorganizowania szkoły i 3 września 1874 roku inspektor szkolny miasta Warszawy Nikołaj Hornberg dokonał urzędowego otwarcia „prywatnej Pensji Jadwigi Sikorskiej z kursem rządowych progimnazjów żeńskich”. Następnego dnia w szkole rozpoczęła się nauka. Placówka mieściła się w budynku znajdującym się przy ulicy Marszałkowskiej 153 u zbiegu z ulicą Królewską. W 1874 roku miała cztery klasy oraz klasę wstępną. Pięć lat później Sikorska uzyskała zgodę na otwarcie piątej klasy, a w 1882 roku – szóstej klasy. Piętnaście lat później uzyskała zgodę na siódmą klasę, a w 1917 roku (Warszawa w tym czasie znajdowała się pod okupacją niemiecką) – na ósmą.
Od samego początku funkcjonowania pensji Jadwiga Sikorska organizowała tajne klasy wyższe, gdzie językiem wykładowym był język polski, oraz − dla uczennic klas legalnych − dodatkowo tajną naukę historii i języka polskiego. Był to okres, w którym nasiliła się akcja rusyfikacji, za którą w latach 1879−1897 odpowiadał kurator Aleksandr Apuchtin. W szkole odbywały się kontrole połączone z rewizjami, podczas których rosyjscy inspektorzy niczego jednak nie wykryli. Był to efekt przygotowania przez Jadwigę Sikorską sprawnego systemu alarmowego dla nauczycieli i uczennic. Co roku sporządzała dwa plany lekcji. Pierwszy był tym oficjalnym, przeznaczonym dla władz rosyjskich, zaś drugi z przeznaczeniem na wewnętrzne potrzeby szkoły. Obejmował on naukę języka polskiego, historii oraz geografii Polski.
Choć Jadwiga Sikorska miała tradycjonalistyczne podejście do nauczania, to w swojej szkole wprowadzała nowe przedmioty. Uczennice uczyły się m.in. dykcji, higieny, wybranych zagadnień prawa, ekonomii i socjologii, kosmografii, krajoznawstwa, a także poznawały anatomię człowieka. Pensja Jadwigi Sikorskiej uznawana była za przodującą placówkę oświatową w Warszawie, o wysokim poziomie nauczania. W całym czasie jej funkcjonowania, w różnych okresach uczyły w niej osoby, które zapisały się w historii Polski (zwłaszcza nauki) m.in.: chemik Napoleon Milicer, fizycy Stanisław Kalinowski, Stanisław Kramsztyk i Ludwik Szperl, geografowie Paweł Sosnowski i Aleksander Szumowski (przedmioty: geografia i języki starożytne), historycy Adam Jaczynowski, Tadeusz Korzon, Jan Kucharzewski, Stanisław Mieczyński (historia i język polski), Władysław Smoleński, lekarz Stanisław Markiewicz (higiena), malarka Zofia Stankiewicz, matematycy Rafał Korniłowicz i Zofia Różycka, muzyk Józef Sikorski, poloniści Antoni Gustaw Bem, Ignacy Boczyliński (literatura i psychologia), Bronisław Chlebowski, Piotr Chmielowski, prawnik Karol Dunin (nauki społeczne), przyrodniczka Teodora Męczkowska, aktorka Romana Popiel (deklamacja), ksiądz Jan Gralewski, pastor Leopold Otto, Alojza Traugutt (geografia Polski) i Antonina Tupalska (arytmetyka i historia Polski).
Dzięki Jadwidze Sikorskiej i gronu pedagogicznemu na pensji panował duch tolerancji, zarówno religijnej, jak i społecznej. Szkoła nie stawiała na dochód i w przeciwieństwie do innych placówek tego typu nie reklamowała się w prasie. Mimo tego zwykle miała komplet uczennic, które wywodziły się głównie ze średniozamożnej inteligencji. Wśród wychowanek pensji były m.in. Karolina Beylin, Wanda Krahelska, Izabela Moszczeńska-Rzepecka, Helena Karyory, Jadwiga Sikorska-Klemensiewiczowa, Helena Skłodowska-Szalay, Maria Skłodowska-Curie, Zofia Szmydtowa i Aniela Szycówna.
W 1879 roku weszła w skład jury konkursu dotyczącego wychowania młodzieży, ogłoszonego przez czasopismo „Bluszcz”.
Jako przełożona pensji bardzo troszczyła się o bezpieczeństwo szkoły i dlatego nie angażowała się w działalność polityczną. Włączała się i popierała prace społeczne, które były podejmowane przez uczennice na rzecz Towarzystwa Osad Rolnych i Przytułków Rzemieślniczych w Studzieńcu, które wspierała finansowo i była jego honorowym członkiem. W 1882 była współinicjatorką założenia Schronienia dla Nauczycielek, była długoletnią członkinią jego zarządu, a następnie honorową przewodniczącą Towarzystwa Opieki nad tym schroniskiem. Ofiarowała również znaczącą sumę pieniędzy na budowę schroniska w Zielonce pod Warszawą. Razem z Cecylią Plater-Zyberkówną współdziałała w zorganizowaniu szkoły rękodzielniczej w Warszawie oraz żeńskiej szkoły gospodarczej w Chyliczkach. Pod koniec XIX wieku i na początku XX wieku wspierała materialnie „Przegląd Pedagogiczny” oraz nielegalne wydawnictwa oświatowe, które były drukowane przez Koło Kobiet Oświaty Ludowej. Razem ze swoją bratową Julią Sikorską od 1892 do 1895 była opiekunką V szwalni Warszawskiego Towarzystwa Dobroczynności. Od 1905 roku do 1907 roku, podczas rewolucji, była współorganizatorką Koła Przełożonych Szkół Warszawskich, które zostało utworzone w celu wspólnych działań w walce o polską szkołę.
Sporadycznie zamieszczała w prasie warszawskiej krótkie noty czy wypowiedzi, jak m.in. w 1883 roku w „Tygodniku Illustrowanym” czy w 1925 roku w „Rzeczpospolitej”.
W okresie tworzenia Biblioteki Publicznej w Warszawie w latach 1907–1910 ofiarowała jej kilkanaście książek. Pozostała część jej księgozbioru, liczącego około 800 tomów, biblioteka otrzymała w 1928 roku, po jej śmierci.
Aktem z 7 sierpnia 1918 roku przekazała swoją szkołę Ministerstwu Wyznań Religijnych i Oświecenia Publicznego wraz z całym wyposażeniem i pomocami naukowymi. Placówka otrzymała nazwę „Państwowego Gimnazjum Żeńskiego im. Królowej Jadwigi” i została przeniesiona do lokalu przy Al. Ujazdowskich 40. Jadwiga Sikorska pozostała dyrektorką od spraw wychowawczych oraz przewodniczącą komisji egzaminacyjnej. Z dniem 1 czerwca 1927 roku przeszła na emeryturę.
Śmierć i pogrzeb.
Zmarła 20 grudnia 1927 roku w Warszawie. Informacje o jej śmierci, w tym pierwsze nekrologi od rodziny, ukazały się tego samego dnia w prasie popołudniowej. 22 grudnia o godzinie 11 rozpoczęły się uroczystości pogrzebowe w kościele św. Krzyża. Po mszy kondukt, liczący tysiące osób, przeszedł z kościoła na cmentarz Powązkowski. Przed trumną szły szkolne poczty sztandarowe oraz duchowieństwo, a za trumną, obok licznej rodziny, delegacje z Ministerstwa Wyznań Religijnych i Oświecenia Publicznego, kuratorium, Związku Nauczycielstwa Polskiego oraz nauczyciele i uczniowie, zwłaszcza innych szkół żeńskich, wychowanki − od pań w podeszłym wieku po najmłodsze roczniki − oraz tłumy warszawiaków. Uroczystości pogrzebowe był wielką manifestacją miasta dla zasłużonej wychowawczyni. Jadwiga Sikorska została pochowana w grobie rodzinnym na cmentarzu Powązkowskim (aleja katakumbowa, grób 105/106).
Życie prywatne.
Nie założyła rodziny i był to prawdopodobnie jej świadomy wybór. Przez ponad 60 ostatnich lat życia mieszkała w domu przy ulicy Marszałkowskiej 153, na początku z rodzicami, a po ich śmierci sama. Często była odwiedzana przez dawne uczennice, znajomych i licznych krewnych, dla których pozostawała „dobrą, kochaną ciocią Jadzią”. Była osobą sumienną, oddaną pracy, więc w okresie roku szkolnego nie opuszczała Warszawy. Jedynie latem w okresie wakacji, udawała się na krótkie pobyty do wiejskiego majątku Skarbonka koło Otwocka, należącego do jej szwagra Edmunda Jankowskiego, rzadziej wyjeżdżała do Abacji czy Karlowych Warów. Dopiero po przejściu na emeryturę w 1927 roku zdecydowała się na dłuższy pobyt w majątku szwagra i po raz pierwszy w swoim dojrzałym życiu zobaczyła jesień na wsi. Zachwycona jej urokami postanowiła, że w przyszłym roku przyjedzie poznać uroki wiosny. Tych planów nie zrealizowała, gdyż zmarła dwa miesiące po powrocie do Warszawy w grudniu 1927.
Większość swojego majątku rozdała osobom ubogim i potrzebującym, przede wszystkim byłym uczennicom i nauczycielkom.
Odznaczenia i wyróżnienia.
Za swoją pracę zawodową w 1924 roku została odznaczona Krzyżem Oficerskim Orderu Odrodzenia Polski.
W kulturze masowej.
W 1886 roku Zofia Urbanowska w swojej powieści "Księżniczka" jedną z bohaterek − Wandę Redlicz − wzorowała na Jadwidze Sikorskiej.

</doc>
<doc id="5435833" url="https://pl.wikipedia.org/wiki?curid=5435833" title="Ricardo Monreal">
Ricardo Monreal

Ricardo Saúl Monreal Morales (ur. 10 lutego 2001 w Zacatecas) – meksykański piłkarz występujący na pozycji napastnika, od 2022 roku zawodnik Necaxy.

</doc>
<doc id="5435835" url="https://pl.wikipedia.org/wiki?curid=5435835" title="Halowe Mistrzostwa Europy w Lekkoatletyce 2023 – bieg na 60 m przez płotki mężczyzn">
Halowe Mistrzostwa Europy w Lekkoatletyce 2023 – bieg na 60 m przez płotki mężczyzn

Bieg na 60 metrów przez płotki mężczyzn – jedna z konkurencji biegowych rozgrywanych podczas halowych lekkoatletycznych mistrzostw Europy w hali Ataköy Arena w Stambule.
Tytułu mistrzowskiego z 2021 nie bronił Wilhem Belocian.
Rekordy.
Tabela prezentuje halowy rekord świata, rekord Europy w hali, rekord halowych mistrzostw Europy, a także najlepsze osiągnięcia w hali na świecie i w Europie w sezonie 2023 przed rozpoczęciem mistrzostw.
Wyniki.
Eliminacje.
Awans: 3 najlepszych z każdego biegu (Q) oraz 4 z najlepszymi czasami wśród przegranych (q).
Półfinały.
Awans: 4 najlepszych z każdego biegu (Q).

</doc>
<doc id="5435840" url="https://pl.wikipedia.org/wiki?curid=5435840" title="Klatka rowerowa">
Klatka rowerowa

Klatka rowerowa – miejsce parkowania rowerów – rodzaj schowka rowerowego, zamykanego, zwykle zabezpieczonego zamkiem lub kartą; Służy do przechowywania większej ilości rowerów jednocześnie; Pomaga zapobiegać kradzieży rowerów i zapewnia częściową ochronę przed warunkami atmosferycznymi. 

</doc>
<doc id="5435841" url="https://pl.wikipedia.org/wiki?curid=5435841" title="Cacsius">
Cacsius

Cacsius – rodzaj chrząszczy z rodziny kózkowatych i z podrodziny zgrzypikowych. 
Zasięg występowania.
Przedstawiciele tego rodzaju występują w płd. Brazylii.
Systematyka.
Do "Cacsius" zaliczane są 2 gatunki:

</doc>
<doc id="5435843" url="https://pl.wikipedia.org/wiki?curid=5435843" title="The Game (album Gjon’s Tears)">
The Game (album Gjon’s Tears)

The Game – debiutancki album studyjny szwajcarskiego piosenkarza Gjon’s Tears. Wydawnictwo ma ukazać się 28 kwietnia 2023 nakładem wytwórni muzycznej Jo &amp; Co.
Album jest utrzymany w stylu muzyki pop. Materiał zgromadzony na płycie składa się z trzynastu francusko-anglojęzycznych utworów. 
Promocję "The Game" rozpoczęto w 2018, wraz z premierą pierwszego promującego singla – „Babi”. 10 marca 2021 wydany został drugi utwór, „Tout I’univers”, z którym reprezentował Szwajcarię w 65. Konkursie Piosenki Eurowizji organizowanym w Rotterdamie. Następnym singlem została piosenka „Silhouette”. W październiku 2022 została wydana piosenka – „Pure”, a 10 marca 2023 „Midnight in Paris”.
Lista utworów.
Opracowano na podstawie materiału źródłowego.

</doc>
<doc id="5435844" url="https://pl.wikipedia.org/wiki?curid=5435844" title="Aerenomera">
Aerenomera

Aerenomera – rodzaj chrząszczy z rodziny kózkowatych i z podrodziny zgrzypikowych. 
Zasięg występowania.
Przedstawiciele tego rodzaju występują w Ameryce Płd. od Brazylii na płn. po Argentynę na płd.
Systematyka.
Do "Aerenomera" zaliczane są 2 gatunki:

</doc>
<doc id="5435845" url="https://pl.wikipedia.org/wiki?curid=5435845" title="Wiata rowerowa">
Wiata rowerowa

Wiata rowerowa – zadaszony parking rowerowy, z otwartym dostępem (niezamykany), przeznaczony do parkowania krótkoterminowego rowerów; Zapewnia dodatkową ochronę przed warunkami atmosferycznymi. W Polsce stosowane w ramach przystanków komunikacji miejskiej w punktach węzłowych jako element Intermodalnego transportu pasażerskiego oraz element infrastruktury Park &amp; Ride. 
W kontekście prawa budowlanego nie stanowi budowli. 

</doc>
<doc id="5435846" url="https://pl.wikipedia.org/wiki?curid=5435846" title="Halowe Mistrzostwa Europy w Lekkoatletyce 2023 – bieg na 60 m mężczyzn">
Halowe Mistrzostwa Europy w Lekkoatletyce 2023 – bieg na 60 m mężczyzn

Bieg na 60 metrów mężczyzn – jedna z konkurencji biegowych rozgrywanych podczas halowych lekkoatletycznych mistrzostw Europy w hali Ataköy Arena w Stambule.
Tytuł mistrzowski z 2021 nie obronił Marcell Jacobs, zdobywając srebrny medal.
Rekordy.
Tabela prezentuje halowy rekord świata, rekord Europy w hali, rekord halowych mistrzostw Europy, a także najlepsze osiągnięcia w hali na świecie i w Europie w sezonie 2023 przed rozpoczęciem mistrzostw.
Wyniki.
Eliminacje.
Awans: 4 najlepszych z każdego biegu (Q) oraz 4 z najlepszymi czasami wśród przegranych (q).
Półfinały.
Awans: 2 najlepszych z każdego biegu (Q) oraz 2 z najlepszymi czasami wśród przegranych (q).

</doc>
<doc id="5435848" url="https://pl.wikipedia.org/wiki?curid=5435848" title="Chmielewo (Białoruś)">
Chmielewo (Białoruś)

Chmielewo (, "Chmielewa"; , "Chmielewo") – agromiasteczko na Białorusi, w obwodzie brzeskim, w rejonie żabineckim, w sielsowiecie Chmielewo.
Historia.
W XIX i w początkach XX w. położone było w Rosji, w guberni grodzieńskiej, w powiecie brzeskim, w gminie Turna.
W dwudziestoleciu międzywojennym leżało w Polsce, w województwie poleskim, w powiecie brzeskim, w gminie Turna. W 1921 miejscowość liczyła 395 mieszkańców, zamieszkałych w 67 budynkach, w tym 378 Rusinów i 17 Białorusinów. Wszyscy mieszkańcy byli wyznania prawosławnego.
Po II wojnie światowej w granicach Związku Sowieckiego. Od 1991 w niepodległej Białorusi.
Klasztor.
Znajduje tu się prawosławny Klasztor Przemienienia Pańskiego w Chmielewie, erygowany 30 grudnia 1999 przy cerkwi pw. Przemienienia Pańskiego z 1725. W 2000 na jego terenie zbudowano kaplicę pw. Częstochowskiej Ikony Matki Bożej - pierwszą prawosławną świątynię pod tym wezwaniem na Białorusi. Kopia obrazu Matki Boskiej Częstochowskiej posiadana przez chmielewski klasztor pochodzi sprzed XX w. i jest celem pielgrzymek.

</doc>
<doc id="5435849" url="https://pl.wikipedia.org/wiki?curid=5435849" title="Kościół pw. Chrystusa Króla w Gosławiu">
Kościół pw. Chrystusa Króla w Gosławiu



</doc>
<doc id="5435850" url="https://pl.wikipedia.org/wiki?curid=5435850" title="Edmond Becquerel">
Edmond Becquerel



</doc>
<doc id="5435859" url="https://pl.wikipedia.org/wiki?curid=5435859" title="Paweł Góral">
Paweł Góral

Paweł Góral, znany również jako Paweł Góralski (ur. 7 kwietnia 1989 w Brodnicy) – polski aktor teatralny i telewizyjny, osobowość internetowa.
Biografia.
Ukończył Studium Wokalno-Aktorskie im. Danuty Baduszkowej w Gdyni oraz zarządzanie ze specjalizacją: inwestycje i nieruchomości na Uniwersytecie Gdańskim. Na scenie teatralnej debiutował w musicalu „Chess” na deskach szwajcarskiego teatru, z którym dwukrotnie odbył międzynarodowe tournée. W Teatrze Muzycznym im. Danuty Baduszkowej w Gdyni brał udział w spektaklach: „Fame”, „My Fair Lady”, „Grease”, „Shrek” oraz „Przebudzenie wiosny”. Na szklanym ekranie zadebiutował rolą Roberta w serialu telewizyjnym "M jak miłość", emitowanym w telewizji TVP2.
Wiosną 2021 został jednym z uczestników czternastej edycji programu rozrywkowego "Twoja twarz brzmi znajomo", emitowanego w telewizji Polsat. Zajął 2. miejsce, przegrywając z Lesławem Żurkiem. W 2022 roku wziął udział w jednym z odcinków programu "Ninja Warrior Polska".
Teatr.
Źródło:

</doc>
<doc id="5435863" url="https://pl.wikipedia.org/wiki?curid=5435863" title="Lucyna Smok">
Lucyna Smok

Lucyna Smok, z domu Dąbrowska (ur. 1948 w Dębowcu, zm. 2021) – polska malarka, ikonografka, nauczycielka i działaczka społeczna, założycielka Towarzystwa Przyjaciół Dębów Rogalińskich oraz Pracowni Artystycznej w Rogalinku (której nadano jej imię w 2022 r.). Angażowała się m.in. w ochronę Dębów Rogalińskich i okolic Rogalina (cennych ze względów przyrodniczych i historycznych) oraz zabytkowego Kościoła św. Michała Archanioła i Matki Bożej Wspomożenia Wiernych w Rogalinku.
Działalność artystyczna i społeczna.
Choć pochodziła z Podkarpacia, większość życia spędziła w Wielkopolsce. Studiowała na Państwowej Wyższej Szkole Sztuk Plastycznych w Poznaniu, a w 1968 r. zamieszkała w Rogalinku pod Poznaniem. 
W latach 1990-1996 była dyrektorką szkoły podstawowej w Rogalinku, w której uczyła wychowania przez sztukę. W 1992 r. zainicjowała tam założenie Towarzystwa Przyjaciół Dębów Rogalińskich (TPDR) i została jego prezesem. Dzięki działalności TPDR, w 1997 r. powstał Rogaliński Park Krajobrazowy (chroniący największe w Europie skupisko wielowiekowych dębów szypułkowych rosnących w dolinie Warty, liczne starorzecza, a także wartości historyczno-kulturowe tych okolic). W swojej twórczości dokumentowała je często pejzażami i wizerunkami pojedynczych drzew, wystawianymi w wielu galeriach. 
Malowała również m.in. portrety, martwe natury, kapliczki przydrożne i pisała ikony, które znajdują się np. w kościołach w Luboniu, Mosinie i Puszczykowie. 
W Rogalinku utworzyła najpierw świetlicę socjoterapeutyczną, a w 2000 r. – razem z kilkoma osobami – Pracownię Artystyczną (ul. Kościelna 3). Organizowała liczne wystawy, warsztaty plastyczne, uczyła malarstwa i ikonopisania, nie tylko w tej miejscowości, ale także np. w Rogalinie, Dębowcu, Kłecku i Ustroniu. Zarówno Pracownię, jak i Towarzystwo prowadziła aż do śmierci. 
Współpracowała z wieloma organizacjami, m.in. z kilkoma oddziałami Polskiego Towarzystwa Turystyczno-Krajoznawczego (PTTK), prowadząc plenery malarskie dla uczestników rajdów turystycznych w okolicach Rogalina, a także warsztaty malarskie lub rzeźbiarskie dla seniorów, uczniów lub osób niepełnosprawnych, np. z Domu Maltańskiego w Puszczykowie.
W latach 2014-2016, przed obchodami 1050-lecia Chrztu Polski, wzięła udział w programie arteterapeutycznym „Chrzcielnice w kościółkach drewnianych i zabytkowych na Szlaku Piastowskim”, realizowanym przez Stowarzyszenie Artystyczno-Rehabilitacyjno-Terapeutyczne „Promyk” Dębnica (w tym w Wystawie Objazdowej Galerii Wielkopolskiej Fotografii).
Lucyna Smok angażowała się także w inne inicjatywy, integrujące lokalną społeczność, m.in. w coroczne wystawy dzieł twórców i hobbystów z gminy Mosina ("Szeroko na "Wąskiej"), zbieranie funduszy na renowację zabytkowego drewnianego kościoła w Rogalinku (poprzez sprzedaż ikon napisanych na fragmentach starych belek, jako "cegiełek" na ten cel) oraz w oprawę artystyczną uroczystości posadzenia sklonowanych potomków Dębu Rus w Rogalinie i w Rogalinku. Motywowała też inne malarki z Pracowni Artystycznej do tych działań. Ich prace często przekazywane były na aukcje charytatywne.
W 2010 r. została uhonorowana Medalem Rzeczypospolitej Mosińskiej za promowanie gminy Mosina poprzez działania w dziedzinie kultury. Od 2017 r. była apostołką Rodziny Saletyńskiej. 
Z okazji 20-lecia Pracowni Artystycznej (świętowanego w 2020 r.), powstał film dokumentalny pt. "Smok w kolorach", o niej oraz innych osobach zaangażowanych w powstanie i funkcjonowanie tego szczególnego miejsca. W filmie tym stwierdziła, że jej celem było promowanie Rogalina i okolic jako atrakcji turystycznej, stworzenie na tej bazie wielu miejsc pracy oraz rozwijanie zdolności artystycznych, szczególnie wśród osób starszych i niepełnosprawnych (lub po różnych traumach), jako terapię pomagającą przeżyć trudny czas. Zauważyła m.in. 
"Najczęściej to choroba pędzi człowieka do tego, żeby się czymś zająć, i mówią «ja nic nie umiem, ale coś chcę robić» [...] i potem się okazuje, że odkrywa talent, i że pasją to się staje i choroby odchodzą". 
Pod koniec życia powiedziała: 
"Widzę coraz większą wartość malowania, szczególnie w okresie pandemii, dlatego, że ludzie są bardzo zestresowani, a przychodząc tutaj, znajdują azyl. W perspektywie czasu zauważyłam, że wiele osób rozwinęło się nie tylko pod względem artystycznym, lecz także duchowym oraz nawiązało wiele kontaktów towarzyskich. Pracownia nabrała też prestiżu i nawet postronni ludzie lubią nas odwiedzać i podkreślają, że istnienie tego miejsca jest bardzo ważne".
Zachęcała wszystkich do samodzielnej twórczości (mówiąc np. "jesteś sobą i rób tak jak Ty uważasz"), aby każdy spróbował własnych sił i uwierzył w siebie.
Przez ponad 20 lat działalności, z Lucyną Smok i Pracownią Artystyczną związało się wiele osób. Wśród nich są m.in. poetki Bożena Dziurdzia i Joanna Olejniczak, malarki Danuta Helak (obecna prezes TPDR), Wanda Bartmińska, Wanda Bednarek, Teresa Magdziarek, Eliza Mytko, Dorota Strzelecka i Sylwia Taciak (określana czasem jako Nikifor 2, której prace były wystawiane m.in. we Francji, Szwecji, Wielkiej Brytanii i USA), a także Tomasz Szabelski oraz lokalni społecznicy, np. Grażyna Hipś, Małgorzata Kaptur, Andrzej Kasprzyk i Leokadia Skrzypczak. Część z nich wystąpiła w filmie dokumentalnym, opowiadając m.in. o historii Pracowni oraz jej założycielce.
Upamiętnienie.
Już na pogrzebie Lucyny Smok postanowiono nadać jej imię Pracowni Artystycznej w Rogalinku. Postanowienie to zrealizowano podczas uroczystości 12 listopada 2022 r. (w 30. rocznicę utworzenia TPDR), a jej imieniem nazwano także dąb posadzony przez nią oraz Dorotę Domagałę koło Pracowni w 2009 r.. Z tej okazji zorganizowano również jednodniową wystawę prac Lucyny Smok, m.in. pejzaży, portretów i ikon.
TPDR oraz Pracownia Artystyczna kontynuują działania na rzecz lokalnej społeczności oraz turystów odwiedzających tereny Rogalińskiego Parku Krajobrazowego, takie jak zajęcia edukacyjne i arteterapeutyczne zarówno w Pracowni jak i w plenerze, np. wycieczki przyrodniczo-artystyczne „Drzewo Życia”. 
Oddział PTTK w Swarzędzu, z którym współpracowała przez 27 lat, po jej śmierci nazwał coroczny Wielkopolski Rajd Przyjaciół Dębów Rogalińskich jej imieniem.
Życie prywatne.
Ze swoim mężem, Stefanem Smokiem, miała 3 dzieci. Brat Lucyny, Marek Dąbrowski, był montażystą filmowym i dyrektorem Wytwórni Filmów Fabularnych we Wrocławiu, a także fotografem. Ich matka i babcia również malowały. Rodzinną tradycję podtrzymuje bratanica Lucyny, malarka i ikonografka Hanna Dąbrowska-Certa. Jest ona autorką m.in. Krzyża Paschalnego w Świątyni Opatrzności Bożej (oryginał znajduje się w Panteonie Wielkich Polaków w dolnej kondygnacji, zaś w górnej jego powiększona kopia jest krzyżem ołtarzowym).

</doc>
<doc id="5435864" url="https://pl.wikipedia.org/wiki?curid=5435864" title="Flaga Głębokiego">
Flaga Głębokiego

Flaga Głębokiego (biał. Сцяг Глыбокага) – jeden z dwóch oficjalnych, obok herbu, symboli miasta Głębokie i rejonu Głębockiego w obwodzie witebskim na Białorusi.
Historia.
Flaga Głębokiego została zatwierdzona decyzją Komitetu Wykonawczego Rejonu Głębockiego w dniu 16 kwietnia 2003 r. Flaga miasta została zatwierdzona Dekretem Prezydenta Republiki Białorusi nr 36 z dnia 20 stycznia 2006 roku i wpisana do Państwowego Rejestru Heraldycznego Republiki Białorusi w dniu 6 lutego 2006 roku.
Opis.
Flaga miasta Głębokie to biały prostokątny panel o proporcjach 1:2, który jest przecięty pośrodku niebieskim pasem z trzema zębami u góry, co stanowi 1/3 szerokości panelu. Na dole znajduje się żółty pasek, który stanowi 1/3 szerokości płótna.
Stosowanie.
Flaga miasta Głębokie jest własnością rejonu Głębockiego, a prawo do dysponowania należy do Komitetu Wykonawczego Rejonu Głębockiego.
Flaga miasta Głębokie umieszczana jest na budynkach, w których znajdują się organy samorządu terytorialnego miasta Głębokie i rejonu Głębockiego, a także w salach posiedzeń tych organów oraz w gabinetach ich przewodniczących. Flaga miasta Głębokie może być umieszczona w tych miejscach miasta i rejonu, w których zgodnie z białoruskim ustawodawstwem przewidziane jest umieszczenie flagi państwowej Republiki Białorusi.
Flaga miasta Głębokie może być również używana podczas świąt państwowych i uroczystości organizowanych przez organy państwowe i inne organizacje, świąt ludowych, pracowniczych, rodzinnych oraz imprez poświęconych historycznym wydarzeniom.
Prawo do używania flagi miasta Głębokie w innych przypadkach może zostać przyznane decyzją Komitetu Wykonawczego Rejonu Głębockiego.

</doc>
<doc id="5435866" url="https://pl.wikipedia.org/wiki?curid=5435866" title="G3M">
G3M



</doc>
<doc id="5435867" url="https://pl.wikipedia.org/wiki?curid=5435867" title="Gaspare Pacchierotti">
Gaspare Pacchierotti

Gaspare Pacchierotti, także Pacchiarotti (ochrzczony 21 maja 1740 w Fabriano, zm. 28 października 1821 w Padwie) – włoski śpiewak operowy, sopran (kastrat).
Życiorys.
Uczył się w Wenecji u Ferdinando Bertoniego. W latach 1765–1768 był solistą chóru przy bazylice św. Marka. Jako śpiewak operowy debiutował w 1766 roku w Teatro San Giovanni Grisostomo. Występował w Palermo (1769–1771), Neapolu (1771–1776) i Mediolanie (1778). W latach 1778–1780 śpiewał w King’s Theatre w Londynie. W 1782 roku wystąpił w pałacu Tuileries w Paryżu przed francuską rodziną królewską. W latach 1784–1791 występował w Wenecji, w 1791 roku ponownie odwiedził Londyn. W sezonie 1792–1793 śpiewał na deskach weneckiego Teatro La Fenice. W 1793 roku, już jako zamożny i podziwiany człowiek, osiadł w Padwie, gdzie poświęcił się studiom literackim i muzycznym. W późniejszych latach śpiewał jeszcze dla Napoleona Bonapartego w Padwie (1796) i na pogrzebie Ferdinando Bertoniego w Wenecji (1814).
Dysponował głosem o rozległej skali, sięgającym od "B" do "c3". Był ostatnim z wielkich kastratów XVIII wieku. W jego repertuarze znajdowały się zarówno role buffa, jak i seria. Występował w operach takich twórców jak Niccolò Jommelli, Baldassare Galuppi i Niccolò Piccinni. Przyjaźnił się z Carlo Goldonim i Gioacchino Rossinim. Jego uczennicami były Rosmunda Pisaroni i Luigia Boccabadati.

</doc>
<doc id="5435868" url="https://pl.wikipedia.org/wiki?curid=5435868" title="Urszula Jakubowska (filolog)">
Urszula Jakubowska (filolog)

Urszula Zofia Jakubowska – polska filolog, dr hab., profesor zwyczajny Instytutu Badań Literackich Polskiej Akademii Nauk.
Życiorys.
Obroniła pracę doktorską, następnie uzyskała stopień doktora habilitowanego. 18 marca 1999 otrzymała tytuł profesora nauk humanistycznych. Pracowała w Instytucie Bibliotekoznawstwa i Dziennikarstwa na Wydziale Humanistycznym Akademii Świętokrzyskiej im. Jana Kochanowskiego.
Była profesorem zwyczajnym w Instytucie Badań Literackich Polskiej Akademii Nauk.

</doc>
<doc id="5435869" url="https://pl.wikipedia.org/wiki?curid=5435869" title="Mikołaj Sokołowski">
Mikołaj Sokołowski

Mikołaj Mariusz Sokołowski – polski literaturoznawca, dr hab. nauk humanistycznych, profesor Instytutu Badań Literackich Polskiej Akademii Nauk.
Życiorys.
24 czerwca 2003 obronił pracę doktorską ""Król Duch" Juliusza Słowackiego a epopeja słowiańska. Wybrane zagadnienia", 27 czerwca 2006 habilitował się na podstawie pracy zatytułowanej "Idee dodatkowe. Mickiewicz i włoski sensualizm". 24 kwietnia 2012 uzyskał tytuł profesora nauk humanistycznych. Został zatrudniony na stanowisku zastępcy dyrektora w Instytucie Badań Literackich Polskiej Akademii Nauk.
Był dyrektorem Instytutu Badań Literackich Polskiej Akademii Nauk, oraz członkiem Rady Dyrektorów Jednostek Naukowych Akademii PAN.
Awansował na stanowisko profesora w Instytucie Badań Literackich Polskiej Akademii Nauk.

</doc>
<doc id="5435872" url="https://pl.wikipedia.org/wiki?curid=5435872" title="Ziemica półkulista">
Ziemica półkulista

Ziemica półkulista ("Humaria hemisphaerica" (F.H. Wigg.) Fuckel) – gatunek grzybów należący do rzędu kustrzebkowców ("Pezizales").
Systematyka i nazewnictwo.
Pozycja w klasyfikacji według Index Fungorum: "Humaria, Pyronemataceae, Pezizales, Pezizomycetidae, Pezizomycetes, Pezizomycotina, Ascomycota, Fungi".
Po raz pierwszy takson ten opisał w 1780 roku Friedrich Heinrich Wiggers, nadając mu nazwę "Peziza hemisphaerica". Obecną nazwę nadał mu w 2005 r. Leopold Fuckel.
Ma 19 synonimów. Niektóre z nich:
Nazwa polska według M.A. Chmiel.
Morfologia.
Typu apotecjum bez trzonu, początkowo miseczkowaty, w trakcie rozwoju coraz bardziej rozszerzający się i osiągający średnicę do 3 cm. Powierzchnia górna o barwie od białej do białoniebieskawej i dość gładka, powierzchnia dolna brązowa i gęsto owłosiona, z włoskami wystającymi ponad brzeg miseczki. Miąższ brązowawy, kruchy, bez zapachu.
Worki 8-zarodnikowe z nieamyloidalnymi wierzchołkami. Parafizy nitkowate z maczugowatymi wierzchołkami, septowane, w KOH szkliste. Zarodniki 20–24 × 10–12 µm, w KOH gładkie, w odczynniku Melzera brodawkowate lub chropowate, eliptyczne, często z nieco spłaszczonymi końcami, początkowo z dwiema gutulami, które po osiągnięciu dojrzałości rozpadają się na drobne kropelki. Włoski ze spiczastymi wierzchołkami, gładkie, w KOH brązowe, często septowane, o szerokości 7,5–12,5 µm, grubościenne.
Jest wiele gatunków grzybów o miseczkowatych owocnikach naziemnych, ale ziemica półkulista jest łatwa do odróżnienia. Inne gatunki tych grzybów albo są jaskrawo ubarwione, albo mają mniejsze owocniki, albo występują tylko na wypaleniskach. Podobne są gatunki z rodzaju "Jafnea", ale nie występują w Polsce.
Występowanie i siedlisko.
"Humaria hemisphaerica" jest szeroko rozprzestrzeniona w Ameryce Północnej, Środkowej, Europie i Azji, pojedyncze jej stanowiska podano także w Ameryce Południowej. W Europie występuje od Morza Śródziemnego po Islandię i północne krańce Półwyspu Skandynawskiego. W Polsce M.A. Chmiel w 2006 r. przytoczyła liczne stanowiska tego gatunku, w późniejszych latach również podano wiele jego stanowisk.
Grzyb naziemny, mykoryzowy, żyjący w symbiozie z drzewami, ale czasami także grzyb saprotroficzny, rozwijający się na silnie zbutwiałym drewnie. Owocniki tworzy pojedynczo lub grupkami, zwykle od lipca do października, w miejscach wilgotniejszych lub po deszczach w lasach mieszanych, zaroślach i parkach.
Jest grzybem niejadalnym.

</doc>
<doc id="5435874" url="https://pl.wikipedia.org/wiki?curid=5435874" title="Humaria hemisphaerica">
Humaria hemisphaerica



</doc>
<doc id="5435878" url="https://pl.wikipedia.org/wiki?curid=5435878" title="Giuseppe Aprile">
Giuseppe Aprile

Giuseppe Aprile, zwany Sciroletto, Scirolino lub Scirolo (ur. 28 października 1731 lub 1732 w Martina Franca, zm. 11 stycznia 1813 tamże) – włoski śpiewak i kompozytor, sopran (kastrat).
Życiorys.
Jako dziecko uczył się gry na skrzypcach od swojego ojca, następnie studiował w Neapolu u Girolamo Abosa i Gregorio Scirolego. W latach 1752–1756 był członkiem neapolitańskiej kapeli królewskiej, jako śpiewak operowy debiutował w 1753 roku na deskach Teatro San Carlo w "Ifigenii w Aulidzie" Niccolò Jommellego. Od 1756 do 1769 roku przebywał na dworze książęcym w Stuttgarcie, jednocześnie odbywając liczne podróże koncertowe po Europie. W 1770 roku Wolfgang Amadeus Mozart słuchał jego występów w Bolonii, Mediolanie i Neapolu. W tym ostatnim mieście na jego występie obecny był również Charles Burney. Kunszt wokalny Aprilego podziwiał Christian Friedrich Daniel Schubart.
Od 1783 roku był pierwszym sopranistą na dworze królewskim w Neapolu. W 1785 roku zakończył karierę sceniczną, poświęcając się pracy pedagogicznej. Do jego uczniów należeli Domenico Cimarosa i Michael Kelly. Opublikował pracę pedagogiczną "The Modern Italian Method of Singing, with a Variety of Progressive Examples and Thirty-six Solfeggi" (Londyn 1791).

</doc>
<doc id="5435880" url="https://pl.wikipedia.org/wiki?curid=5435880" title="Przepustowość">
Przepustowość



</doc>
<doc id="5435883" url="https://pl.wikipedia.org/wiki?curid=5435883" title="George Christian Edler von Oldenburg Oeder">
George Christian Edler von Oldenburg Oeder



</doc>
<doc id="5435884" url="https://pl.wikipedia.org/wiki?curid=5435884" title="Plac Młodzieżowy we Wrocławiu">
Plac Młodzieżowy we Wrocławiu

Plac Młodzieżowy – nieistniejący plac położony we Wrocławiu na Starym Mieście przy wlocie ulicy Świdnickiej i Oławskiej do Rynku, w kwartale ulic: ulica Kazimierza Wielkiego, ulica Oławska, ulica Szewska i ulica Świdnicka, w ramach osiedla Stare Miasto. Nawa używana była w latach 1954–1956 w odniesieniu do placu, który powstał po odgruzowaniu tego terenu. Rozważano pozostawienie tego terenu bez zabudowy jako placu, co miało stać się polskim wkładem w urbanistykę Starego Miasta. Stanowiłby on trzeci plac przyrynkowy, łączący się z Rynkiem narożnikowo. Ostatecznie jednak podjęto decyzję o jego zabudowie. Stał się wówczas miejscem prowadzenia inwestycji, w wyniku której powstał zespół zabudowy mieszkalno-usługowej. Po jej zakończeniu jednak nazwa ta przestała być używana, a sam plac jako wyodrębniony obiekt z własną nazwą nie istnieje. Co prawda dzięki odsunięciu budynków od dawnej linii zabudowy powstał tu wydłużony plac między zachodnią i wschodnią pierzeją ulicy, do którego w trakcie budowy odnoszono wymienioną nazwę, jednak ostatecznie nie uzyskał on odrębnej tożsamości i dziś stanowi początkowy odcinek poszerzonej ulicy Świdnickiej. Styl powstałej wówczas na miejscu placu zabudowy określa się jako modernizm, choć niektórzy autorzy sytuują ją między socrealizmem a modernizmem. Wskazuje się, że na jej kształt decydujący wpływ miało położenie miejsca w ścisłym centrum z narożnikowym stykiem do Rynku. Ocenia się, że zabudowa ta jest neutralna stylowo i jako taka dobrze wpisuje się w historyczne otoczenie kreując harmonijny zespół przestrzenny. Zabudowa Placu Młodzieżowego została ujęta na liście dóbr kultury współczesnej.
Położenie i otoczenie.
Teren dawnego Placu Młodzieżowego położony jest we Wrocławiu w obrębie Starego Miasta, osiedla Stare Miasto, w dzielnicy urbanistycznej Śródmieście w ramach wielofunkcyjnego centrum miasta. Współcześnie otaczają go następujące ulice: Świdnicka od zachodu, Oławska od północy, Szewska od wschodu oraz Kazimierza Wielkiego od południa. Obszr ten przylega w północno-zachodnim narożniku do Rynku, z który powiązane są w tym miejscu ulice: Świdnica i Oławska. Ulica Świdnicka, Oławska, Kazimierza Wielkiego oraz Rynek określane są jako rdzeń ogólnomiejski w ramach przestrzeni publicznych oraz w otoczeniu omawianej zabudowy jako ulice handlowe. Obecnie ulice te oraz wspomniany Rynek pełnią funkcję deptaków. Ulica Szewska na odcinku od ulicy Kamieniarza Wielkiego do ulicy Ofiar Oświęcimskich dopuszczony jednokierunkowy ruch kołowy, a na odcinku od ulicy Ofiar Oświęcimskich do ulicy Oławskiej ruch ten jest ograniczony. Natomiast ulica Kazimierza Wielkiego stanowi szeroką arterię z wydzielonym torowiskiem tramwajowym stanowiąc część tzw. Trasy W-Z. Pojedyncze torowisko tramwajowe znajduje się także w ulicy Szewskiej. Obie ulice wskazywane są jako główne korytarze tramwajowe. Drogi wokół oraz w obrębie zabudowy objęte są strefami ograniczenia prędkości, częściowo do , a w pozostałej części do z wyłączeniem ulicy Kazimierza Wielkiego. Przy południowo-zachodnim narożniku terenu w ciągu ulicy Świdnickiej znajduje się podziemne przejście dla pieszych pod ulicą Kazimierza Wielkiego, tzw. Przejście Świdnickie, a także po przebudowie Przejście Dialogu, choć współcześnie zbudowano tu także naziemne przejście dla pieszych sterowane sygnalizacją świetlną. Wokół opisanego obszaru znajduje się zabudowa Starego Miast obejmująca zarówno budynki zabytkowe, jak i późniejsze realizacje uzupełniające powstałe na wolnych terenach, jakie pozyskano po odgruzowane zniszczonej w czasie II wojny światowej zabudowy. Są to przede wszystkim realizacje z okresu PRL, ale nie tylko, bowiem znalazło się tu także miejsce na realizację kilku inwestycji z okresu po przemianach ustrojowych w Polsce. Zabudowa ta jest zaliczana do niskiej i średniowysokiej. Jest to obszar gęsto wypełniony tkanką miejską z dużą intensywnością wykorzystania terenu, przemieszaniem funkcji mieszkalnej z funkcją handlowo-usługową, w tym z usługami o charakterze wielkomiejskim oraz atrakcjami turystycznymi, o gęstej sieci ulicznej, gęstym układzie linii komunikacji zbiorowej w ramach transportu publicznego i dużej gęstości zaludnienia. Omawiany teren objęty jest rejonem statystycznym nr 933130, w ramach którego zameldowanych jest 549 osób, a gęstość zaludnienia wynosi (według stanu na dzień 31.12.2021 r.). Układ zabudowy charakteryzuje się liniowym, kwartałowym układem, rozmieszczonych w blokach urbanistycznych z reprezentacyjną funkcją zwróconą na zewnątrz i usługową do wewnątrz bloku, przy czym blok urbanistyczny, na którym znajduje się omawiana zabudowa, ma powierzchnię około . Układ ten ponadto cechuje regularna siatka ulic i placów. Oprócz budynków mieszkalnych i mieszkalno-usługowych znajdują się także budynki handlowe, biurowe oraz budynek z parkingiem wielopoziomowym o nazwie Szewska Centrum.
Zakres pojęciowy.
Pojęcie, nazwa – Plac Młodzieżowy – stosowane było w różnych okresach oraz w różnych opracowaniach, w odniesieniu do nieco innego zakresu obiektów:
Historia.
Przed II wojną światową teren ten zabudowany był gęstą zabudową pierzejową. Przecięty był ówcześnie dwoma ulicami: nieistniejącym współcześnie odcinkiem ulicy Ofiar Oświęcimskich ("Junkernstraße") oraz niezachowanymi "Marstallgaße" i Zaułkiem Pokutniczym ("Altbüßerohle"), a od południa ograniczony niesiniejącą dziś ulicą Słodową ("Hummerei"). Warto także nadmienić, że ulice Oławska ("Ohlauer Straße") i Świdnicka ("Schweidnitzer Straße") były jednymi z najstarszych ulic Wrocławia i stanowiły jego główne arterie komunikacyjne. We wczesnym etapie rozwoju zabudowy w tym rejonie reprezentacyjna zabudowa była realizowana właśnie wzdłuż tych ulic, a budynki przy ulicy Szewskiej ("Schuhbrücke") były tylko dla niej oficynami. Możni mieszczanie mieli również z czasem swoje siedziby wzdłuż dzisiejszej ulicy Ofiar Oświęcimskich, a ówcześnie odrębnej ulicy łączącej ulicą Świdnicką z ulicą Łaciarską ("Altbüßerstraße"). Od 1824 roku ulica stanowiła jedną całość.
W wyniku działań wojennych prowadzonych podczas oblężenia Wrocławia z 1945 r. w mieście doszło do bardzo dużych zniszczeń. Dotyczy to także ulic i zabudowy w rejonie tego placu. W szczególności ulica Świdnicka została zniszczona w około 90%. Część zabudowy nadawała się do remontu i użytkowania, część odbudowano, ale powstały w tej okolicy wolne tereny po usunięciu gruzów pochodzących z zastanych ruin. Taka sytuacja miała miejsce w obszarze otoczonym ulicami: Świdnicką, Oławską, Szewską i Słodową.
Początkowo, po II wojnie światowej, po zakończeniu odgruzowywania z ruin, teren ten pozostawał więc wolną przestrzenią stanowiącą plac. Był on wykorzystywany do różnych celów oraz otrzymał nazwę placu Młodzieżowego. Tutaj między innymi zlokalizowany został najokazalszy fragment ekspozycji śródmiejskiej zorganizowanej w ramach tak zwanej Wystawy Ziem Odzyskanych, między innymi z wystawą pod tytułem „Wrocław – twoje miasto”, a także w jej ramach w rejonie skrzyżowania ulicy Świdnickiej oraz Słodowej ustawione było stoisko Centrali Sprzętu Budownictwa zaprojektowane przez Spółdzielnię Pracy Studentów Architektury ARKADY. Z kolei w 1948 r. był miejscem innej ekspozycji obejmującej wielkoformatowe infografiki z prezentacjami planów odbudowy miasta. Organizowano na nim także inne wystawy plenerowe, wiece oraz ustawiano na nim trybunę honorową podczas pochodów pierwszomajowych. Plac ten do połowy lat 50. XX wieku uznawano za miejsce szczególne, między innymi ze względu na bliskość Rynku oraz wspomniane wyżej wydarzenia organizowane na jego terenie. Prowadzona była wówczas debata dotycząca ingerencji w układ urbanistyczny i wniesienie polskiego wkładu poprzez wykreowanie trzeciego placu narożnikowego połączonego z Rynkiem. Zwyciężyła jednak inna koncepcja, określana w niektórych publikacjach jako odważna, aby powstała w tym miejscu pizzeta. Zrezygnowano przy tym z rekonstrukcji substancji zabytkowej. Zdecydowano się także na wyznaczenie przesuniętej względem pierwotnej zabudowy nowej linii zabudowy, poszerzając ulicę Świdnicką i kreując tym samym wydłużony plac od ulicy Oławskiej do ulicy Słodowej (dzisiejszej ulicy Kazimierza Wielkiego). Poszerzenie to wynosiło .
Projekt zabudowy tego terenu powierzono grupie młodych architektów ocenianych jako awangardowych. W skład tej grupy wchodzili: Włodzimierz Czerechowski (Włodzimierz Czerechowski-Bronica), Ryszard Jędrak, Ryszard Natusiewicz oraz Anna i Jerzy Tarnawscy. Część publikacji wymienia także Konrada Dybę i Kazimierza Ciechanowskiego. Koncepcja zabudowy powstała w 1954 roku, a projekt powstawał w latach 1954–1955. Czas ten określa się jako przeddzień odrzucenia socrealizmu. Jeżeli zaś chodzi o realizację inwestycji to spotkać można w publikacjach rozbieżne daty lub zakres lat, niewątpliwie w niektórych przypadkach obejmujące także okres projektowania. I tak podaje się, że budynki powstały: lata 1954–1956, lata 1955–1956, w 1956 r., w 1957 r., 1954–1960, prowadzenie robót budowlanych lata 1955-1960. Zlikwidowano wówczas linię tramwajową biegnącą w ulicy Świdnickiej na odcinku od Rynku do placu Teatralnego. W kolejnych latach po zakończeniu budowy rozgorzała także już wówczas dyskusja nad zakazem ruchu kołowego na ulicy Świdnickiej, przynajmniej w niektórych godzinach.
Po zakończeniu inwestycji nazwa placu, zarówno w szerokim znaczeniu kwartału pomiędzy ulicami zajętego nową zabudową, jak i w wąskim zakresie poszerzonej ulicy Świdnickiej stosowanym podczas budowy, przestała być używana. Współcześnie jest ona najczęściej utożsamiana z powstałą wówczas zabudową. Sam północy odcinek ulicy Świdnickiej, tworzący wydłużony plac, nie uzyskał odrębnej tożsamości.
Na południe od omawianej zabudowy w latach 70. XX wieku (do 1976 r.) została zbudowana tzw. Trasa W-Z, która wchłonęła sieć dawnych uliczek, w tym ulicę Słodową. Powstała dwujezdniowa, wielopasmowa arteria z wydzielonym torowiskiem tramwajowym, przystankami po południowej stronie budynków i przejściem podziemnym z wejściami na perony w ciągu ulicy Świdnickiej – Przejście Świdnickie.
W latach 80. XX wieku między innymi na odcinku ulicy Świdnickiej odbywały się happeningi organizowane przez Pomarańczową Alternatywę. Jednym z takich wydarzeń był happening „Krasnale” lub „Krasnale PRL-u”. Miał on miejsce 1.06.1987 r. Inne przykłady to odbywające się 1. i 15.10.1987 r. akcje pod tytułem „Kto się boi papieru toaletowego?”, w czasie których rozdawano kawałki deficytowego ówcześnie papieru toaletowego. Inne przykłady to happening „Domek na Świdnickiej” z 21.10.1988 r. i później „Druga Edycja Domku na Świdnickiej”, a w lutym 1989 r. odbył się karnawał, tym razem nazwany „Śledzikiem na Świdnickiej”. Takich zorganizowanych działań było więcej, w wymienione są tylko przykładami odbywających się w tym miejscu akcji. W 2001 r. na ulicy Świdnickiej pomiędzy południowo-zachodnim narożnikiem zabudowy a Przejściem Świdnickim ustawiono pomnik Pomarańczowej Alternatywy w postaci krasnala, nazwanego „Papa Krasnal”, upamiętniający miejsce większości happeningów. Następnie powstawały kolejne figury w ramach wrocławskich krasnali, które montowane były w różnych miejscach miasta, w tym także w obszarze placu i zabudowy, jak np. „Capgeminiusz Programista”, „Vincent”, czy „Kantorki”.
Współcześnie dopuszcza się wykorzystanie terenu poszerzonej ulicy Świdnickiej między innymi na lokalizację letnich ogródków przy lokalach gastronomicznych. W lokalu przy ulicy Świdnickiej 2-4 mieście się Galeria Dizajn działająca w ramach BWA Wrocław Galerie Sztuki Współczesnej. Natomiast przy ulicy Oławskiej 1 otwarto kawiarnię sieci Starbucks.
Zabudowa i architektura.
W wyniku zabudowy placu powstał tu zespół zabudowy mieszkalno-usługowej. Styl budynków tworzących wspominany zespół określa się jako modernizm, choć inwestycja prowadzona była w okresie przechodzenia w architekturze od socrealizmu do modernizmu i niektórzy autorzy sytuują ją między socrealizmem a modernizmem. Mówi się o tym, iż architektura ta przy równoczesnym dążeniu do harmonii z otoczeniem, jednocześnie wskazuje na chęć odejścia jej autorów zarówno od dawnej ikonografii historycznej dominującej przy odtwarzaniu zabudowy pobliskiego Rynku, jak i od ówczesnego kierunku socrealistycznego. Innym określeniem tej architektury jest stwierdzenie, iż jest to przykład modernizacji socrealizmu i zapowiedź nadchodzących zmian.
Autorzy publikacji zgodnie wskazują, iż projektanci, którzy otrzymali zadanie zagospodarowania tej przestrzeni, stanęli przed dość trudnym zadaniem. Bardzo pozytywnie ocena się zarówno odsunięcie linii zabudowy powodujące kreację wydłużonego placu, zapewniającego pieszą komunikację i dodatkową perspektywę z punktu widzenia lokali handlowo-usługowych położonych na parterach budynków, jak i ukształtowanie brył budynków z podziałem na część przyrynkową, z analogią do formowania stykających się narożnikowo wnętrz, tworząc od Rynku do ulicy Ofiar Oświęcimskich zespół nawiązujący do form historycznych, z prostopadłymi do ulicy kalenicami (szczytami) nadając charakter kamieniczek oraz na część od ulicy Ofiar Oświęcimskich do ulicy Kazimierza Wielkiego z kalenicą dachu równoległą do ulicy, zwieńczoną latarniami klatek schodowych w formie już jednoznacznie modernistycznej. Wśród cech wyróżniających obiekt wymienia się staranność estetyczną, charakterystyczną dla tego okresu, oraz wyważoną odmienność, która pozwoliła stworzyć w tym fragmencie miasta harmonijny zespół przestrzenny. Całość oceniania jest jako neutralną stylowo, dzięki między innymi uproszczonym formą detalu różnicą ten obiekt od architektury historycznych domów mieszczańskich oraz udanie nawiązującą do historycznego otoczenia. Wskazuje się, że dzisiejsza perspektywa po wielu latach od powstania zabudowy pozwala uznać, że projektantom udało się stworzyć oprawę godną ważnej ulicy położonej w ścisłym centrum miasta, która w pełni i harmonijnie integruje się z otoczeniem.

</doc>
<doc id="5435890" url="https://pl.wikipedia.org/wiki?curid=5435890" title="Chlorówka grynszpanowa">
Chlorówka grynszpanowa

Chlorówka grynszpanowa ("Chlorociboria aeruginosa" (Oeder) Seaver) – gatunek grzybów należący do rzędu tocznikowców ("Helotiales").
Systematyka i nazewnictwo.
Pozycja w klasyfikacji według Index Fungorum: "Chlorociboria, Helotiales, Leotiomycetidae, Leotiomycetes, Pezizomycotina, Ascomycota, Fungi".
Po raz pierwszy takson ten opisał w 1770 roku Georg Christian Oeder, nadając mu nazwę "Helvella aeruginosa". Obecną nazwę nadał mu w 1936 r. Fred Jay Seaver.
Ma 10 synonimów. Niektóre z nich:
Nazwa polska według M.A. Chmiel.
Morfologia.
Typu apotecjum z bardzo krótkim trzonem, początkowo miseczkowaty, w trakcie rozwoju coraz bardziej rozszerzający się, z falistymi krawędziami, osiągający średnicę 0,5–1 cm i wysokość poniżej 1 cm. Górna, płodna powierzchnia jest jasnozielona i gładka, dolna, sterylna jest filcowata i bladoniebieskozielona, ciemniejąca z wiekiem. Trzon centralny lub nieco ekscentryczny, tej samej barwy co dolna powierzchnia.
Worki 8-zarodnikowe, 65 × 5 µm. Parafizy wąsko maczugowate. Zarodniki 9-14 × 2-4 µm z dwoma niewielkimi gutulami; po jednej na każdym końcu.
Morfologicznie bardzo podobna jest chlorówka drobna ("Chlorociboria aeruginascens"). Gatunki te rozróżnić można tylko badaniami mikroskopowymui.
Występowanie i siedlisko.
Chlorówka grynszpanowa znana jest na niektórych wyspach i na wszystkich kontynentach poza Antarktydą i Afryką. W Polsce M.A. Chmiel w 2006 r. przytoczyła liczne stanowiska tego gatunku, w późniejszych latach również podano wiele jego stanowisk.
Grzyb naziemny, saprotrof występujący na martwym drewnie. Rozwija się na dobrze spróchniałych, pozbawionych kory kłodach i gałęziach, zwłaszcza dębów, buków i leszczyny. W miejscu jego rozwoju drewno zmienia barwę na zieloną, ale owocniki zwykle tworzą się latem i jesienią. Pojawiają się dość rzadko, częściej grzyb występuje tylko w postaci grzybni zabarwiającej drewno na zielono.

</doc>
<doc id="5435891" url="https://pl.wikipedia.org/wiki?curid=5435891" title="Chlorociboria aeruginosa">
Chlorociboria aeruginosa



</doc>
<doc id="5435892" url="https://pl.wikipedia.org/wiki?curid=5435892" title="Vittoria Archilei">
Vittoria Archilei

Vittoria Archilei, z domu Concarini, zwana La Romanina (ur. około 1550 w Rzymie, zm. po 1618 we Florencji) – włoska śpiewaczka (sopran) i lutnistka.
Życiorys.
W 1578 roku poślubiła w Rzymie śpiewaka i lutnistę Antonia Archileiego (ok. 1550–ok. 1610), protegowanego kardynała Ferdynanda Medyceusza. W 1584 roku śpiewała na uroczystości weselnej Eleonory Medycejskiej. Od około 1587 roku przebywała wraz z mężem na dworze Medyceuszy we Florencji, gdzie przypuszczalnie pozostała do śmierci. Za życia cieszyła się wielką sławą, jej talent wokalny podziwiali Jacopo Peri, Giulio Caccini i Sigismondo d’India. Była wykonawczynią intermediów Giovanniego de’ Bardi do komedii "La Disperazione di Fileno" z muzyką Emilia de’ Cavalieri (1590). Giambattista Marino zadedykował jej swój wiersz "La morte di Vittoria cantatrice famosa" (1629).

</doc>
<doc id="5435895" url="https://pl.wikipedia.org/wiki?curid=5435895" title="Rajd Wiesbaden 1956">
Rajd Wiesbaden 1956

Rajd Wiesbaden 1956 (18. Internationale Rallye Wiesbaden) – 18 edycja rajdu samochodowego Rajd Wiesbaden rozgrywanego w RFN. Rozgrywany był od 20 do 24 czerwca 1956 roku. Była to ósma runda Rajdowych Mistrzostw Europy w roku 1956.

</doc>
<doc id="5435896" url="https://pl.wikipedia.org/wiki?curid=5435896" title="Leopold Abialy">
Leopold Abialy

Léopold Sacré Abialy (ur. 1964) – iworyjski piłkarz grający na pozycji obrońcy. W swojej karierze grał w reprezentacji Wybrzeża Kości Słoniowej.
Kariera klubowa.
W swojej karierze piłkarskiej Abialy grał w klubie Africa Sports National.
Kariera reprezentacyjna.
W reprezentacji Wybrzeża Kości Słoniowej Abialy zadebiutował w 1983 roku. W 1986 roku powołano go do kadry na Puchar Narodów Afryki 1986. Zagrał na nim w pięciu meczach: grupowych z Mozambikiem (3:0), z Egiptem (0:2) i z Senegalem (1:0), półfinałowym z Kamerunem (0:1) i o 3. miejsce z Marokiem (3:2). Z Wybrzeżem Kości Słoniowej zajął 3. miejsce w tym turnieju. W kadrze narodowej grał do 1986.

</doc>
<doc id="5435897" url="https://pl.wikipedia.org/wiki?curid=5435897" title="Kouhon Désiré Faé">
Kouhon Désiré Faé

Kouhon Désiré Faé – iworyjski piłkarz grający na pozycji bramkarza. W swojej karierze rozegrał 1 mecz w reprezentacji Wybrzeża Kości Słoniowej.
Kariera klubowa.
W swojej karierze piłkarskiej Faé grał w klubach AS Sotra i Africa Sports National.
Kariera reprezentacyjna.
W reprezentacji Wybrzeża Kości Słoniowej Faé zadebiutował 20 marca 1986 w wygranym 3:2 meczu o 3. miejsce Pucharu Narodów Afryki 1986 z Marokiem, rozegranym w Kairze. Z Wybrzeżem Kości Słoniowej zajął 3. miejsce w tym turnieju. Mecz z Marokiem był zarazem jego jedynym rozegranym w kadrze narodowej.

</doc>
<doc id="5435898" url="https://pl.wikipedia.org/wiki?curid=5435898" title="P + R">
P + R



</doc>
<doc id="5435899" url="https://pl.wikipedia.org/wiki?curid=5435899" title="Fort Enet">
Fort Enet



</doc>
<doc id="5435901" url="https://pl.wikipedia.org/wiki?curid=5435901" title="Emile Gnahoré">
Emile Gnahoré

Emile Gnahoré Depie – iworyjski piłkarz grający na pozycji obrońcy. W swojej karierze grał w reprezentacji Wybrzeża Kości Słoniowej.
Kariera klubowa.
W swojej karierze piłkarskiej Gnahoré grał w klubie Africa Sports National. Sześciokrotnie wywalczył z nim mistrzostwo Wybrzeża Kości Słoniowej w sezonach 1982, 1983, 1985, 1986, 1987 i 1988. Zdobył też cztery Puchary Wybrzeża Kości Słoniowej w sezonach 1981, 1982, 1985 i 1986.
Kariera reprezentacyjna.
W reprezentacji Wybrzeża Kości Słoniowej Gnahoré zadebiutował w 1980 roku. W 1980 roku był w kadrze na Puchar Narodów Afryki 1980. Wystąpił na nim dwukrotnie w meczach grupowych: z Nigerią (0:0) i z Tanzanią (1:1).
W 1984 roku Gnahoré powołano do kadry na Puchar Narodów Afryki 1984. Na tym turnieju zagrał w trzech meczach grupowych: z Togo (3:0), z Egiptem (1:2) i z Kamerunem (0:2).
W 1986 roku Gnahoré został powołany do kadry na Puchar Narodów Afryki 1986. Zagrał na nim w pięciu meczach: grupowych z Mozambikiem (3:0), z Egiptem (0:2) i z Senegalem (1:0), półfinałowym z Kamerunem (0:1) i o 3. miejsce z Marokiem (3:2). Z Wybrzeżem Kości Słoniowej zajął 3. miejsce w tym turnieju. W kadrze narodowej grał do 1986 roku.

</doc>
<doc id="5435903" url="https://pl.wikipedia.org/wiki?curid=5435903" title="Fort d'Uxegney">
Fort d'Uxegney



</doc>
<doc id="5435911" url="https://pl.wikipedia.org/wiki?curid=5435911" title="François Monguéhi">
François Monguéhi

François Monguéhi – iworyjski piłkarz grający na pozycji obrońcy. W swojej karierze grał w reprezentacji Wybrzeża Kości Słoniowej.
Kariera klubowa.
W swojej karierze piłkarskiej Monguéhi grał w klubach Africa Sports National i ASEC Mimosas.
Kariera reprezentacyjna.
W reprezentacji Wybrzeża Kości Słoniowej Monguéhi zadebiutował w 1983 roku. W 1984 roku powołano go do kadry na Puchar Narodów Afryki 1984. Na tym turnieju zagrał w trzech meczach grupowych: z Togo (3:0), z Egiptem (1:2) i z Kamerunem (0:2).
W 1986 roku Monguéhi został powołany do kadry na Puchar Narodów Afryki 1986. Zagrał na nim w pięciu meczach: grupowych z Mozambikiem (3:0), z Egiptem (0:2) i z Senegalem (1:0), półfinałowym z Kamerunem (0:1) i o 3. miejsce z Marokiem (3:2). Z Wybrzeżem Kości Słoniowej zajął 3. miejsce w tym turnieju. W kadrze narodowej grał do 1989 roku.

</doc>
<doc id="5435912" url="https://pl.wikipedia.org/wiki?curid=5435912" title="Leiodes strigipennis">
Leiodes strigipennis

Leiodes strigipennis – gatunek chrząszcza z rodziny grzybinkowatych i podrodziny Leiodinae.
Gatunek ten opisany został po raz pierwszy w 1983 roku przez Hermanna Daffnera.
Chrząszcz o ciele długości od 1,8 do 2,5 mm, owalnym w zarysie, ubarwionym jednolicie żółtobrunatnie z kasztanowym odcieniem. Głowa ma nadustek odgraniczony od drobno i gęsto punktowanego czoła oraz czułki o ostatnim członie nieco węższym od poprzedniego i niewiele dłuższym niż szerszym. Przedplecze jest najszersze u podstawy i ma silnie i gęsto punktowaną powierzchnię, obrzeżone krawędzie boczne, krawędź tylną prostą, a tylne kąty proste, w widoku grzbietowym nienakrywające podstawy pokryw. Na najszerszych przed połową długości pokrywach znajduje się po dziewięć wyraźnych rządków z dużymi punktami. Międzyrzędy są punktowane bardzo delikatnie z wyjątkiem nielicznych większych punktów na nieparzystych z nich. Punkty na całej powierzchni pokryw połączone są rzeźbą w postaci poprzecznego bruzdkowania. Tylna para skrzydeł jest normalnie wykształcona. Między biodrami odnóży drugiej pary bierze swój początek dość wysoka i stosunkowo stromo ku przodowi opadająca listewka. Stopy przedniej i środkowej pary zbudowane są z pięciu członów. Odnóża tylnej pary mają czteroczłonowe stopy, a u samca wydłużony zewnętrzny wierzchołek uda. 
Owad górski.
Gatunek palearktyczny, europejski, podawany z Wielkiej Brytanii, Francji, Niemiec, Szwajcarii, Austrii, Włoch, Polski, Słowacji i Węgier. W Polsce odłowiony jednokrotnie – w 1977 roku w Pieninach.

</doc>
<doc id="5435913" url="https://pl.wikipedia.org/wiki?curid=5435913" title="Leiodes strigipenne">
Leiodes strigipenne



</doc>
<doc id="5435914" url="https://pl.wikipedia.org/wiki?curid=5435914" title="Pascal Kouassi N’Dri">
Pascal Kouassi N’Dri

Pascal Kouassi N’Dri – iworyjski piłkarz grający na pozycji prawoskrzydłowego. W swojej karierze grał w reprezentacji Wybrzeża Kości Słoniowej.
Kariera klubowa.
W swojej karierze piłkarskiej N’Dri grał w klubie Africa Sports National.
Kariera reprezentacyjna.
W reprezentacji Wybrzeża Kości Słoniowej N’Dri zadebiutował w 1983 roku. W 1986 roku został powołany do kadry na Puchar Narodów Afryki 1986. Zagrał na nim w trzech meczach: grupowych z Egiptem (0:2) i z Senegalem (1:0) oraz półfinałowym z Kamerunem (0:1). Z Wybrzeżem Kości Słoniowej zajął 3. miejsce w tym turnieju. W kadrze narodowej grał do 1986 roku.

</doc>
<doc id="5435915" url="https://pl.wikipedia.org/wiki?curid=5435915" title="Zielona fala">
Zielona fala

Zielona fala – zjawisko, zwykle celowe, skoordynowania kolejno występujących sygnalizacji świetlnych (zwykle trzy lub więcej), aby umożliwić przepływ ruchu w sposób ciągły przez kilka skrzyżowań w jednym głównym kierunku.
Każdy pojazd poruszający się na zielonej fali (z przybliżoną prędkością ustaloną przez inżynierów ruchu ) zastanie progresywną kaskadę zielonych świateł dzięki czemu nie będzie musiał zatrzymywać się na skrzyżowaniach. Pozwala to na większe obciążenie ruchem oraz zmniejsza hałasu i zużycie energii (ponieważ potrzebne jest mniejsze przyspieszanie i hamowanie). W praktyce tylko grupa samochodów (zwana „plutonem”, której wielkość jest określona przez czasy sygnału ) może korzystać z "zielonej fali", zanim przedział czasowy zostanie przerwany, aby ustąpić miejsca innym potokom ruchu.
Koordynacja sygnałów odbywa się czasami dynamicznie, zgodnie z danymi z czujników o aktualnie istniejących przepływach ruchu – w innym przypadku odbywa się to statycznie, za pomocą liczników czasu. W pewnych okolicznościach "zielone fale" mogą się ze sobą przeplatać, ale zwiększa to ich złożoność i zmniejsza użyteczność, więc w konwencjonalnych konfiguracjach tylko drogi i kierunki o największym obciążeniu są traktowane preferencyjnie.
W 2011 roku w badaniu modelowano wdrażanie zielonych fal w nocy na ruchliwych przedmieściach Manchesteru ( Chorlton-cum-Hardy ) przy użyciu mikrosymulacji S-Paramics i modułu emisji AIRE. Wyniki pokazały, że konfiguracja sygnału zielonej fali w sieci może potencjalnie:
Zielona fala w obu kierunkach może być możliwa przy różnych zaleceniach prędkości dla każdego kierunku; Ruch z jednego kierunku może dotrzeć do sygnalizacji świetlnej szybciej niż z drugiego kierunku, jeśli odległość od poprzedniego sygnalizacji świetlnej nie jest matematycznie wielokrotnością przeciwnego kierunku. Droga dwujezdniowa może być odpowiednia dla zielonych fal w obu kierunkach, jeśli w pasie centralnym jest wystarczająco dużo miejsca, aby umożliwić pieszym oczekiwanie i oddzielenie etapów przejścia dla pieszych po każdej stronie drogi. 
Zielone fale są czasami wykorzystywane do ułatwienia ruchu rowerowego. Rozwiązanie takie występuje w Kopenhadze, Amsterdamie, San Francisco, aby zapewnić płynny ruch rowerzystów. Na Valencia Street w San Francisco sygnały zostały zmienione na początku 2009 r., tak by zapewnić zieloną falę dla rowerzystów w obu kierunkach. W Kopenhadze zielona fala na arterii Nørrebrogade ułatwia ruch dla 30 000 rowerzystów i utrzymanie stałej prędkości 19,3 km/h przez 2,5 kilometra. W Amsterdamie rowerzyści jadą bez zatrzymania z prędkością od 15 do 18 km/h. W Wiedniu na odcinku ścieżki rowerowej na Lassellestrasse w 2. dzielnicy znajduje się wyświetlacz informujący rowerzystów o ich prędkości oraz prędkości, jaką muszą utrzymać, aby przejechać na następnym zielonym świetle.
Frederiksberg, część Kopenhagi, stolicy Danii, wprowadziła zieloną falę dla pojazdów ratunkowych w celu poprawy usług publicznych.
Niemcy wprowadziły znak drogowy – zielona fala w kółku – informujący o możliwości skorzystania z zielonej fali przy przejeździe ze wskazaną na znaku prędkością. 

</doc>
<doc id="5435928" url="https://pl.wikipedia.org/wiki?curid=5435928" title="Aboubacar N’Diaye">
Aboubacar N’Diaye

Aboubacar N’Diaye – iworyjski piłkarz grający na pozycji napastnika. W swojej karierze rozegrał 1 mecz w reprezentacji Wybrzeża Kości Słoniowej.
Kariera klubowa.
W swojej karierze piłkarskiej N’Diaye grał w klubie ASEC Mimosas.
Kariera reprezentacyjna.
W reprezentacji Wybrzeża Kości Słoniowej N’Diaye zadebiutował 10 marca 1986 w przegranym 0:2 grupowym meczu Pucharu Narodów Afryki 1986, rozegranym w Kairze. Z Wybrzeżem Kości Słoniowej zajął 3. miejsce w tym turnieju. Mecz z Egiptem był zarazem jego jedynym rozegranym w kadrze narodowej.

</doc>
<doc id="5435930" url="https://pl.wikipedia.org/wiki?curid=5435930" title="Carlo Pedrotti">
Carlo Pedrotti

Carlo Pedrotti (ur. 12 listopada 1817 w Weronie, zm. 16 października 1893 tamże) – włoski dyrygent i kompozytor
Życiorys.
Uczył się w Weronie u Domenico Foroniego. W latach 1840–1845 był dyrygentem włoskiego teatru operowego w Amsterdamie. W 1845 roku wrócił do Werony, gdzie działał jako kompozytor i pedagog, dyrygował też w Teatro Filarmonico i Teatro Nuovo. W 1868 roku wyjechał do Turynu, gdzie pełnił funkcję dyrektora Liceo Musicale i dyrygenta w Teatro Regio. W 1872 roku założył Società dei Concerti Popolari. Dawał z nim koncerty muzyki dawnej i współczesnej, przyczyniając się do odrodzenia we Włoszech zainteresowania muzyką instrumentalną. Od 1882 roku kierował Liceo Musicale w Pesaro. W 1893 roku zrezygnował ze stanowiska z powodu pogarszającego się stanu zdrowia i wrócił do Werony, gdzie popełnił samobójstwo, topiąc się w Adydze.
Skomponował m.in. opery "Lina" (wyst. Werona 1840), "Clara di Mailand" (wyst. Werona 1841) i " Tutti in maschera" (wyst. Werona 1856). W swojej twórczości nawiązywał do tradycji szkoły neapolitańskiej. Jako dyrygent propagował dzieła Richarda Wagnera.

</doc>
<doc id="5435932" url="https://pl.wikipedia.org/wiki?curid=5435932" title="Podhalanka zmiennobarwna">
Podhalanka zmiennobarwna

Podhalanka zmiennobarwna ("Oreina speciosissima") – gatunek chrząszcza z rodziny stonkowatych i podrodziny Chrysomelinae.
Taksonomia.
Gatunek ten opisany został po raz pierwszy w 1763 roku przez Giovanniego Antonia Scopoliego pod nazwą "Chrysomela speciosissima". Obejmuje 9 podgatunków:
Morfologia.
Chrząszcz o wydłużonym, nieco przypłaszczonym ciele długości od 6 do 9 mm. Wierzch ciała ubarwiony bywa czerwono, purpurowo, złoto, miedziano, zielono, niebiesko, granatowo lub czarnofioletowo, przy czym pokrywy często mają pośrodku parę rozmytych smug w odcieniu fioletowoniebieskim, błękitnym lub zielonym. Czułki są jednolicie czarne, ich człony pierwszy i drugi są metalicznie błyszczące. Głaszczki szczękowe cechują się wierzchołkowym członem znacznie węższym od przedostatniego, zwężającym się wyraźnie ku szczytowi. Przedplecze jest najszersze w pobliżu środka, w zarysie z niewykrojonymi tylnymi odcinkami krawędzi bocznych. Boczne brzegi przedplecza są słabiej zgrubiałe niż podhalanki okazałej, ale mocniej niż u "O. virgulata". Odwłok ma pierwszy sternit nie dłuższy niż zapiersie. Genitalia samca odznaczają się prąciem o przedniej krawędzi przedłużonej w trójkątny wyrostek z zaokrąglonym szczytem.
Ekologia i występowanie.
Owad górski. Zasiedla hale, połoniny, ziołorośla i skraje lasów. Aktywny jest od maja do lipca. Zarówno osobniki dorosłe jak i larwy są fitofagami, żerującymi na przedstawicielach astrowatych, w tym na miłośnie górskiej i starcu gajowym.
Gatunek palearktyczny, europejski. Podgatunek nominatywny znany jest z Niemiec, Szwajcarii, Liechtensteinu, Austrii, Słowenii, Chorwacji, Bośni i Hercegowiny, Serbii, Czarnogóry, Albanii i Macedonii Północnej. "O. s. convergens" podawana jest z Hiszpanii, Andory i Francji. "O. s. binaghii" występuje we Francji i Włoszech. "O. s. troglodytes" notowana jest z Francji, Szwajcarii i Włoch. "O. s. priela" jest endemitem Hiszpanii, "O. s. solari" Włoch, a "O. s. drenskii" Bułgarii. "O. s. juncorum" zamieszkuje Ukrainę i Rumunię. "O. s. fuscoaenea" znana jest z Niemiec, Austrii, Polski, Czech, Słowacji i Węgier. W Polsce podawana jest z Sudetów Zachodnich, Środkowych i Wschodnich, Tatr, Pienin, Beskidu Sądeckiego i Bieszczadów.

</doc>
<doc id="5435933" url="https://pl.wikipedia.org/wiki?curid=5435933" title="Oreina speciosissima">
Oreina speciosissima



</doc>
<doc id="5435934" url="https://pl.wikipedia.org/wiki?curid=5435934" title="Chrysomela speciosissima">
Chrysomela speciosissima



</doc>
<doc id="5435935" url="https://pl.wikipedia.org/wiki?curid=5435935" title="Victoria Miézan">
Victoria Miézan

Victoria Miézan – iworyjski piłkarz grający na pozycji pomocnika. W swojej karierze rozegrał 3 mecze w reprezentacji Wybrzeża Kości Słoniowej.
Kariera klubowa.
W swojej karierze piłkarskiej Miézan grał w klubie Africa Sports National. Pięciokrotnie wywalczył z nim mistrzostwo Wybrzeża Kości Słoniowej w sezonach 1985, 1986, 1987, 1988 i 1989. Zdobył też trzy Puchary Wybrzeża Kości Słoniowej w sezonach 1985, 1986 i 1989.
Kariera reprezentacyjna.
W reprezentacji Wybrzeża Kości Słoniowej Gnahoré zadebiutował 21 kwietnia 1985 roku w przegranym 0:2 meczu eliminacji do MŚ 1986 z Ghaną, rozegranym w Kumasi. W 1986 roku został powołany do kadry na Puchar Narodów Afryki 1986. Zagrał na nim w jednym meczu, o 3. miejsce z Marokiem (3:2). Z Wybrzeżem Kości Słoniowej zajął 3. miejsce w tym turnieju. W kadrze narodowej od 1985 do 1987 rozegrał 3 mecze.

</doc>
<doc id="5435936" url="https://pl.wikipedia.org/wiki?curid=5435936" title="Podhalanka okazała">
Podhalanka okazała

Podhalanka okazała ("Oreina cacaliae") – gatunek chrząszcza z rodziny stonkowatych i podrodziny Chrysomelinae.
Taksonomia.
Gatunek ten opisany został po raz pierwszy w 1785 roku przez Franza von Paulę Schranka pod nazwą "Chrysomela cacaliae". Obejmuje 9 podgatunków:
Morfologia.
Chrząszcz o wydłużonym, nieco przypłaszczonym ciele długości od 7,5 do 10,5 mm. Wierzch ciała ubarwiony bywa czerwono, purpurowo, złoto, miedziano, zielono, niebiesko, granatowo lub czarnofioletowo, przy czym pokrywy często mają pośrodku parę rozmytych smug w odcieniu fioletowoniebieskim, błękitnym lub zielonym. Czułki są jednolicie czarne, ich człony pierwszy i drugi są metalicznie błyszczące. Głaszczki szczękowe cechują się wierzchołkowym członem znacznie węższym od przedostatniego, zwężającym się wyraźnie ku szczytowi. Przedplecze jest najszersze w pobliżu środka, w zarysie z lekko wykrojonymi tylnymi odcinkami krawędzi bocznych. Boczne brzegi przedplecza są mocniej zgrubiałe niż podhalanki zmiennobarwnej i wyróżniają ów gatunek również od "O. virgulata". Rzeźba pokryw u podgatunku "O. c. senecionis" składa się z dobrze widocznych punktów połączonych siatką delikatnych zmarszczek. Odwłok ma pierwszy sternit nie dłuższy niż zapiersie. Genitalia samca odznaczają się prąciem o wierzchołku przedłużonym w stosunkowo długi, spłaszczony wyrostek.
Ekologia i występowanie.
Owad górski, rzadko pojawiający się na przedgórzach. Zasiedla polany, skraje lasów, pobrzeża potoków i strumieni oraz przydroża. Bytuje wśród ziołorośli. Aktywny jest od połowy lata do jesieni. Zarówno osobniki dorosłe jak i larwy są fitofagami, żerującymi na przedstawicielach astrowatych, w tym na lepiężnikach, miłośnie górskiej i starcach.
Gatunek palearktyczny, europejski. Podgatunek nominatywny znany jest z Francji, Niemiec, Szwajcarii, Liechtensteinu, Austrii i Słowenii. "O. c. senilis" występuje we Francji i Włoszech. "O. c. tristis" jest endemitem Francji, "O. c. barii" i "O. c. magistrettii" są endemitami Włoch, a "O. c. albanica" jest endemitem Albanii. "O. c. bohemica" podawany jest z Niemiec i Czech. "O. c. senecionis" rozmieszczony jest na terenie Niemiec, Polski, Czech, Słowacji, Węgier, Ukrainy, Mołdawii, Rumunii i Bułgarii. W Polsce znany jest z Sudetów Zachodnich, Beskidów Zachodnich, Tatr i Bieszczadów. "O. c. dinarica" notowany jest ze Słowenii, Chorwacji, Bośni i Hercegowiny, Serbii, Czarnogóry, Albanii, Macedonii Północnej oraz Bułgarii.

</doc>
<doc id="5435937" url="https://pl.wikipedia.org/wiki?curid=5435937" title="Oreina cacaliae">
Oreina cacaliae



</doc>
<doc id="5435941" url="https://pl.wikipedia.org/wiki?curid=5435941" title="Turecki">
Turecki



</doc>
<doc id="5435942" url="https://pl.wikipedia.org/wiki?curid=5435942" title="Łaciński">
Łaciński



</doc>
<doc id="5435943" url="https://pl.wikipedia.org/wiki?curid=5435943" title="Somalijski">
Somalijski



</doc>
<doc id="5435945" url="https://pl.wikipedia.org/wiki?curid=5435945" title="Pancho Gonzáles">
Pancho Gonzáles

César Héctor González znany jako Pancho Gonzáles (ur. 7 grudnia 1926 w Buenos Aires – zm. 5 marca 2016 w Nicei) – argentyński piłkarz grający na pozycji środkowego obrońcy, a następnie trener piłkarski.
Kariera klubowa.
Swoją karierę piłkarską Gonzáles rozpoczął w klubie CA Boca Juniors. W 1948 roku zadebiutował w jego barwach w argentyńskiej Primera División. Grał w nim do 1951 roku.
W 1951 roku Gonzáles wyjechał do Francji i został zawodnikiem OGC Nice. W sezonach 1951/1952, 1955/1956 i 1958/1959 wywalczył z nim trzy tytuły mistrza Francji. Z Nice zdobył też dwa Puchary Francji w sezonach 1951/1952 i 1953/1954. W 1961 roku odszedł do FC Nantes. Grał w nim do końca swojej kariery, czyli do 1963 roku.
Kariera trenerska.
Po zakończeniu kariery piłkarskiej Gonzáles został trenerem. Pracował głównie we Francji w takich klubach jak: SC Draguignan (1963-1964), OGC Nice (1964-1969), Bourges 18 (1972-1973), Angers SCO (1973-1974), FC Rouen (1976-1978) i AAJ Blois Football (1981-1982).
W 1986 roku Gonzáles został selekcjonerem reprezentacji Wybrzeża Kości Słoniowej. Poprowadził ją w Pucharze Narodów Afryki 1986 i doprowadził ją do zajęcia 3. miejsca w tym turnieju.

</doc>
<doc id="5435946" url="https://pl.wikipedia.org/wiki?curid=5435946" title="Queen Egbo">
Queen Egbo

Queen Kamsiyochukwu Egbo (ur. 29 czerwca 2000 w Houston) – amerykańska koszykarka, występująca na pozycji środkowej, obecnie zawodniczka Uniwersytetu Cankaya, a w okresie letnim Indiany Fever.
W 2018 wystąpiła w spotkaniach gwiazd amerykańskich szkół średnich McDonald’s All-American oraz Jordan Brand Classic.

</doc>
<doc id="5435950" url="https://pl.wikipedia.org/wiki?curid=5435950" title="Archidiecezja Montréalu">
Archidiecezja Montréalu



</doc>
<doc id="5435952" url="https://pl.wikipedia.org/wiki?curid=5435952" title="Archidiecezja Québec">
Archidiecezja Québec



</doc>
<doc id="5435954" url="https://pl.wikipedia.org/wiki?curid=5435954" title="Metropolia Québec">
Metropolia Québec



</doc>
<doc id="5435955" url="https://pl.wikipedia.org/wiki?curid=5435955" title="Chronosekwencja">
Chronosekwencja

Chronosekwencja opisuje zestaw obszarów głównie ekologicznych, które charakteryzują się podobnymi cechami środowiskowymi i osobniczymi, ale reprezentują inny wiek. 
Kluczowe przy ustalaniu chronosekwencji jest to, aby żadna inna zmienna (taka jak różne składniki abiotyczne i składniki biotyczne), oprócz wieku danej populacji, nie różniła się między obiektami badania.
Zastosowania.
Leśnictwo.
Ze względu na charakter zachodzących procesów w środowiskach leśnych w dłuższym okresie (dziesiątki lat), metody chronosekwencji są stosowane do przedstawiania i badania kondycji oraz rozwoju lasu, w zależności od czasu. Istotne jest przy tym, aby warunki klimatyczne dla tych samych lub podobnych stanowisk nie wykazywały większych różnic.
Ekologia.
Chronosekwencje są często wykorzystywane do badania zmian, zachodzących w zbiorowiskach roślinnych podczas sukcesji. Klasycznym przykładem wykorzystania chronosekwencji do badania sukcesji ekologicznej są badania sukcesji roślin i mikroorganizmów w strefach polodowcowych.

</doc>
<doc id="5435956" url="https://pl.wikipedia.org/wiki?curid=5435956" title="Metropolia Montréal">
Metropolia Montréal



</doc>
<doc id="5435957" url="https://pl.wikipedia.org/wiki?curid=5435957" title="Jamal Jebrane">
Jamal Jebrane

Jamal Jebrane (ur. 20 sierpnia 1957 w Al-Kunajtirze) – marokański piłkarz grający na pozycji pomocnika. W swojej karierze grał w reprezentacji Maroka.
Kariera klubowa.
Swoją karierę piłkarską Jabrane rozpoczął w klubie KAC Kénitra, w którym zadebiutował w 1976 roku i grał w nim do 1987 roku. W sezonach 1980/1981 i 1981/1982 wywalczył z nim dwa mistrzostwa Maroka. W latach 1987-1989 występował w klubie Union Sidi Kacem, w którym zakończył karierę.
Kariera reprezentacyjna.
W reprezentacji Maroka Jebrane zadebiutował w 1979 roku. W 1980 roku powołano go do kadry na Puchar Narodów Afryki 1980. Rozegrał w nim pięć meczów: grupowe z Gwineą (1:1), z Algierią (0:1) i z Ghaną (1:0), półfinałowy z Nigerią (0:1) oraz o 3. miejsce z Egiptem (2:0). Z Marokiem zajął 3. miejsce w tym turnieju.
W 1986 roku Jebrane został powołany do kadry na Puchar Narodów Afryki 1986. Na tym turnieju rozegrał jeden mecz, o 3. miejsce z Wybrzeżem Kości Słoniowej (2:3). Z Marokiem zajął 4. miejsce. W kadrze narodowej występował do 1986 roku.

</doc>
<doc id="5435961" url="https://pl.wikipedia.org/wiki?curid=5435961" title="Hammou Fadhili">
Hammou Fadhili

Hammou Fadhili (ar. حمو فضيلي; ur. 1957 w Al-Muhammadijji) – marokański piłkarz grający na pozycji defensywnego pomocnika. W swojej karierze rozegrał 18 meczów w reprezentacji Maroka.
Kariera klubowa.
Swoją karierę piłkarską Fadhili rozpoczął w klubie FAR Rabat, w którym zadebiutował w 1981 roku i grał w nim do 1992 roku. W sezonach 1983/1984, 1986/1987 i 1988/1989 wywalczył z nim trzy mistrzostwa Maroka. Zdobył też trzy Puchary Maroka w sezonach 1983/1984, 1984/1985 i 1985/1986. W latach 1992-1993 występował w klubie Union Touarga, w którym zakończył karierę.
Kariera reprezentacyjna.
W reprezentacji Maroka Fadhili zadebiutował 12 lipca 1985 w zremisowanym 0:0 meczu eliminacji do MŚ 1986 z Egiptem, rozegranym w Kairze. W 1986 roku został powołany do kadry na Puchar Narodów Afryki 1986. Na tym turnieju rozegrał pięć meczów: grupowe z Algierią (0:0), z Kamerunem (1:1) i z Zambią (1:0), półfinałowe z Egiptem (0:1) i o 3. miejsce z Wybrzeżem Kości Słoniowej (2:3). Z Marokiem zajął 4. miejsce. W kadrze narodowej od 1985 do 1989 rozegrał 18 meczów.

</doc>
<doc id="5435965" url="https://pl.wikipedia.org/wiki?curid=5435965" title="Boriss Pugo">
Boriss Pugo



</doc>
<doc id="5435971" url="https://pl.wikipedia.org/wiki?curid=5435971" title="Athanas Shundi">
Athanas Shundi

Athanas Mateo Shundi (ur. 18 października 1892 w Tiranie, zm. 18 lutego 1940 w Turynie) – albański chemik, farmaceuta, polityk i nauczyciel.
Pochodzenie rodziny.
Rodizna Athanasa Shundiego trudniła się blacharstwem i była wyznania prawosławnego; pochodziła ona z południowo-wschodnich terenów Albanii, pod koniec XVIII wieku przeniosła się do Tirany. Według zapisów z budowanej w latach 1790-1797 cerkwi św. Prokopa w Tiranie, rodzina Shundiego była fundatorem jej budowy.
Życiorys.
W 1910 roku ukończył naukę w greckojęzycznej szkole im. Świętego Prokopa w Manastirze; w tym samym roku podjął pracę nauczyciela w tej szkole.
W 1912 roku wyjechał do Konstantynopola w celu podjęcia studiów farmaceutycznych; niestabilna sytuacja polityczna Imperium Osmańskiego oraz wojny bałkańskie zmusiły go jednak do powrotu do Albanii, gdzie zaczął pracę w nowo otworzonej szkole w Tiranie. Pracował jednocześnie jako sekretarz okręgu Tirana do 1919 roku; wyjechał wówczas do Neapolu, podejmując na uniwersytecie studia z zakresu chemii i farmacji. Ukończył je W 1924 roku i pracował przez rok jako adiunkt na tej uczelni; wrócił do Tirany, gdzie założył aptekę. Podczas studiów był sekretarzem, następnie prezesem założonego w 1921 roku towarzystwa studenckiego „Naim Frashëri”.
Należał do Rady Miejskiej Tirany oraz 12 września 1922 roku uczestniczył w kongresie w Beracie, na którym proklamowano autokefalię Albańskiego Kościoła Prawosławnego.
W roku 1929 został członkiem rady starszych cerkwi św. Prokopa w Tiranie; uczestniczył również w kongresie w Korczy, gdzie postanowiono, że arcybiskup i biskupi powinni być Albańczykami, znać język albański oraz posiadać albańskie obywatelstwo.
W styczniu 1930 roku został zastępcą metropolii Tirany.
12 kwietnia 1939 roku uzyskał mandat do albańskiego parlamentu. Zmarł 18 lutego następnego roku w sanatorium w Turynie.
Znał języki grecki, turecki, francuski, włoski i łaciński.
Życie prywatne.
Miał córkę Dritę (1933-2013).

</doc>
<doc id="5435972" url="https://pl.wikipedia.org/wiki?curid=5435972" title="Khalid Labied">
Khalid Labied

Khalid Labied (ar. خالد لبيض; ur. 24 sierpnia 1955 w Rabacie) – marokański piłkarz grający na pozycji napastnika. W swojej karierze grał w reprezentacji Maroka.
Kariera klubowa.
Swoją karierę piłkarską Labied rozpoczął w klubie FUS Rabat, w którym zadebiutował w 1974 roku i grał w nim do 1991 roku. W sezonie 1975/1976 zdobył z nim Puchar Maroka, a w sezonie 1980/1981 wywalczył z nim wicemistrzostwo kraju. W latach 1991-1993 występował w emirackim klubie Al-Ahli Dubaj, w którym zakończył karierę.
Kariera reprezentacyjna.
W reprezentacji Maroka Labied zadebiutował w 1979 roku. W 1986 roku został powołany do kadry na Puchar Narodów Afryki 1986. Na tym turnieju rozegrał dwa mecze grupowe: z Algierią (0:0) i z Zambią (1:0). Z Marokiem zajął 4. miejsce. W kadrze narodowej grał do 1986 roku.

</doc>
<doc id="5435973" url="https://pl.wikipedia.org/wiki?curid=5435973" title="Athanas Mateo Shundi">
Athanas Mateo Shundi



</doc>
<doc id="5435974" url="https://pl.wikipedia.org/wiki?curid=5435974" title="Abdelatif Yakdani">
Abdelatif Yakdani

Abdelatif Yakdani (ur. 24 sierpnia 1955 w Rabacie) – marokański piłkarz grający na pozycji pomocnika. W swojej karierze rozegrał 1 mecz w reprezentacji Maroka.
Kariera klubowa.
W swojej karierze piłkarskiej Yakdani grał w klubie Difaâ El Jadida.
Kariera reprezentacyjna.
W reprezentacji Maroka Yakdani zadebiutował 20 marca 1986 roku w przegranym 2:3 meczu o 3. miejsce Pucharu Narodów Afryki 1986 z Wybrzeżem Kości Słoniowej. Z Marokiem zajął 4. miejsce. Mecz z Wybrzeżem Kości Słoniowej był jego jedynym rozegranym w kadrze narodowej.

</doc>
<doc id="5435976" url="https://pl.wikipedia.org/wiki?curid=5435976" title="Isaac Sinkot">
Isaac Sinkot

Isaac Sinkot (ur. 11 lipca 1954) – kameruński piłkarz grający na pozycji pomocnika. W swojej karierze grał w reprezentacji Kamerunu.
Kariera klubowa.
W swojej karierze Sinkot grał w klubie Union Duala. W sezonach 1979/1980 i 1984/1985 zdobył z nim dwa Puchary Kamerunu.
Kariera reprezentacyjna.
W reprezentacji Kamerunu Sinkot zadebiutował w 1984 roku. W tym samym roku był w kadrze Kamerunu na Puchar Narodów Afryki 1984. Zagrał na nim w trzech meczach: grupowym z Wybrzeżem Kości Słoniowej (2:0), półfinałowym z Algierią (0:0, k. 5:4) i finałowym z Nigerią (3:1). Z Kamerunem został mistrzem Afryki i został wybrany do Najlepszej Jedenastki turnieju. W 1984 roku wziął również udział w Igrzyskach Olimpijskich w Los Angeles.
W 1986 roku Sinkot został powołany do kadry na Puchar Narodów Afryki 1986. Na tym turnieju rozegrał pięć spotkań: grupowe z Zambią (3:2), z Marokiem (1:1) i z Algierią (3:2), półinałowe z Wybrzeżem Kości Słoniowej (1:0) i finałowe z Egiptem (0:0, k. 4:5). Z Kamerunem wywalczył wicemistrzostwo Afryki. W kadrze narodowej grał do 1987 roku.

</doc>
<doc id="5435978" url="https://pl.wikipedia.org/wiki?curid=5435978" title="Medium Mark II">
Medium Mark II



</doc>
<doc id="5435979" url="https://pl.wikipedia.org/wiki?curid=5435979" title="Unai Bilbao">
Unai Bilbao

Unai Bilbao Arteta (ur. 4 lutego 1994 w Bilbao) – hiszpański piłkarz narodowości baskijskiej występujący na pozycji środkowego obrońcy, od 2021 roku zawodnik meksykańskiego Atlético San Luis.

</doc>
<doc id="5435980" url="https://pl.wikipedia.org/wiki?curid=5435980" title="Dagobert Dang">
Dagobert Dang

Dagobert Dang (ur. 6 lutego 1958 w Jaunde) – kameruński piłkarz grający na pozycji napastnika. W swojej karierze grał w reprezentacji Kamerunu.
Kariera klubowa.
W swojej karierze Dang grał w klubie Canon Jaunde. Trzykrotnie został z nim mistrzem Kamerunu w sezonach 1984/1985, 1985/1986 i 1991. W sezonach 1985/1986 zdobył z nim Puchar Kamerunu.
Kariera reprezentacyjna.
W reprezentacji Kamerunu Dang zadebiutował w 1984 roku. W tym samym roku był w kadrze Kamerunu na Puchar Narodów Afryki 1984. Zagrał na nim w dwóch meczach: grupowych z Egiptem (0:0) i z Togo (4:1). Z Kamerunem został mistrzem Afryki. W 1984 roku wziął również udział w Igrzyskach Olimpijskich w Los Angeles.
W 1986 roku Dang został powołany do kadry na Puchar Narodów Afryki 1986. Na tym turnieju rozegrał dwa spotkania: grupowe z Marokiem (1:1) i półfinałowe z Wybrzeżem Kości Słoniowej (1:0). Z Kamerunem wywalczył wicemistrzostwo Afryki. W kadrze narodowej grał do 1993 roku.

</doc>
<doc id="5435981" url="https://pl.wikipedia.org/wiki?curid=5435981" title="Irena Albrecht">
Irena Albrecht

Irena Albrecht-Karlikowska (ur. 7 kwietnia 1943 w Sopocie) – polska altowiolistka, profesor sztuk muzycznych.
Życiorys.
Ukończyła Państwowe Liceum Muzyczne w Gdańsku w 1962 roku. Ukończyła studia w klasie altówki u Mieczyława Śmilgina na Akademii Muzycznej w Gdańsku w 1968 roku. Wzięła udział w letnim kursie mistrzowskim w Weimarze u . W 1971 roku rozpoczęła pracę w Średniej Szkole Muzycznej w Toruniu. Ukończyła studia podyplomowe u Pála Lukácsa na Uniwersytecie Muzycznym im. Ferenca Liszta w Budapeszcie w latach 1974–1975. Od 1977 roku prowadziła klasę altówki na Akademii Muzycznej w Gdańsku. W 1980 roku przeprowadziła przewód kwalifikacyjny I stopnia i w tymże roku została adiunktem. W 1981 roku grała w orkiestrze pod batutą Riccarda Mutiego. Prowadziła Mistrzowskie Kursy Muzyczne w Łańcucie w 1985 roku oraz w latach 1990–2004. W 1987 roku została docentem. W 1988 roku przeprowadziła przewód kwalifikacyjny II stopnia w zakresie gry na altówce. 24 kwietnia 1996 roku uzyskała tytuł profesora sztuk muzycznych. Pracowała jako profesor zwyczajny na Akademii Muzycznej im. Stanisława Moniuszki w Gdańsku, gdzie nauczała gry na altówce. Uczyli się u niej m.in. Anna Barańska, Piotr Bertling, Agata Józefowicz, Krzysztof Komendarek-Tymendorf, Małgorzata Kowalska, Joanna Kravchenko, Emilia Miechowicz, Marcin Nałęcz-Niesiołowski, Maciej Sionkowski. Występowała i uczestniczyła w nagraniach z Capella Bydgostiensis (solista kameralista w latach 1968–1981), Filharmonią Bałtycką (do 1995 roku), orkiestrą Wojciecha Rajskiego. Koncertowała z pianistką Emilią Grażyńską. Była jurorką m.in. w Ogólnopolskim Konkursie Altówkowym imienia Jana Rakowskiego, Międzynarodowym Konkursie Instrumentów Smyczkowych w Elblągu oraz w Ogólnopolskich Przesłuchań Skrzypków i Altowiolistów SM II stopnia.

</doc>
<doc id="5435983" url="https://pl.wikipedia.org/wiki?curid=5435983" title="Zaolzie (województwo zachodniopomorskie)">
Zaolzie (województwo zachodniopomorskie)



</doc>
<doc id="5435987" url="https://pl.wikipedia.org/wiki?curid=5435987" title="Chêne d'Allouville">
Chêne d'Allouville



</doc>
<doc id="5435988" url="https://pl.wikipedia.org/wiki?curid=5435988" title="Mamadou Oumarou">
Mamadou Oumarou

Mamoudou Oumarou – kameruński piłkarz grający na pozycji pomocnika. W swojej karierze grał w reprezentacji Kamerunu.
Kariera klubowa.
W swojej karierze Oumarou grał w klubach Kohi Club de Maroua i Union Duala.
Kariera reprezentacyjna.
W reprezentacji Kamerunu Oumarou zadebiutował w 1985 roku. W 1986 roku został powołany do kadry na Puchar Narodów Afryki 1986. Na tym turnieju rozegrał cztery spotkania: grupowe z Zambią (3:2) i z Marokiem (1:1), półfinałowe z Wybrzeżem Kości Słoniowej (1:0) i finałowe z Egiptem (0:0, k. 4:5). Z Kamerunem wywalczył wicemistrzostwo Afryki. W kadrze narodowej grał do 1991 roku.

</doc>
<doc id="5435990" url="https://pl.wikipedia.org/wiki?curid=5435990" title="Maurycy Hertz (fabrykant)">
Maurycy Hertz (fabrykant)

Maurycy Hertz (ur. 26 stycznia lub 2 lutego 1876 w Łodzi, zm. 1943) – łódzki fabrykant i prawnik pochodzenia żydowskiego, honorowy członek Łódzkiego Klubu Sportowego
Życiorys.
Hertz ukończył naukę w gimnazjum w Łodzi, a następnie na wydziale prawnym Uniwersytetu Warszawskiego w 1900 r., następnie ukończył studia ekonomiczne w Berlinie (1901-1902). W latach 1901–1902. W latach 1902–1905 służył w wojsku rosyjskim. W latach 1905–1910 był dyrektorem spółki akcyjnej I. K. Poznański w Łodzi, oraz dyrektorem zarządu spółki akcyjnej „Chłopok” w Moskwie. Od 1912 był organizatorem, głównym akcjonariuszem i dyrektorem zarządzającym założonej w 1912 w Ogrodzieńcu cementowni –Towarzystwa Akcyjnego Przemysłu Cementowego „Wiek”. Fabryka zatrudniała w latach 1913–1920 – 350 pracowników, a po 1920 roku – 410. W latach 1913–1920 cementownia wyprodukowała ok. 240 tys. ton cementu, a od w latach 1920-1927 około 560 tys. ton cementu. W 1938 był prezesem zarządu cementowni. W okresie od 1933 do 1936 był członkiem zarządu spółki akcyjnej I. K. Poznański w Łodzi, zatrudniającego w1936 5 tys. pracowników i posiadającego kapitał zakładowy w wysokości 28,5 mln zł i produkującego rocznie 33 mln metrów tkanin, był również członkiem rady nadzorczej Banku Dyskontowego w Warszawie.
W 1912 został honorowym członkiem ŁKS-u, w podziękowaniu za utworzenie pierwszego, historycznego boiska klubu przy ul. Srebrzyńskiej 37/39 w Łodzi. Był także członkiem protektorem ŁKS-u. 
Był członkiem rzeczywistym Polskiego Towarzystwa Teatralnego, w ramach którego należał do komisji zbierającej składki na budowę Teatru Polskiego w Łodzi. 
Życie prywatne.
Był synem Jakuba Hertza i Anny z d. Poznańskiej, wnukiem Izraela Poznańskiego. Miał 2 dzieci: Ignacego Leona Hertza (1911-1944) – porucznika poległego w bitwie pod Falaise i Julię Renatę Hertz (ur. 1912). Jego żoną była Aleksandra Hertz (ur. 1891), z domu Berson. W 1921 mieszkał przy al. 1-Maja 6 w Łodzi.
Mylnie podaje się datę śmierci Hertza jako 1931, pomimo że działał jako przedsiębiorca do końca lat 30. XX w. Pomyłka może wynikać z myleniem fabrykanta z lekarzem – Maurycym Hertzem, zmarłym w 1931.

</doc>
<doc id="5435992" url="https://pl.wikipedia.org/wiki?curid=5435992" title="André Marie Boé">
André Marie Boé

André Marie Boé (ur. 24 października 1962) – kameruński piłkarz grający na pozycji bramkarza. W swojej karierze grał w reprezentacji Kamerunu.
Kariera klubowa.
W swojej karierze Boé grał m.in. w szkockim klubie Greenock Morton.
Kariera reprezentacyjna.
W reprezentacji Kamerunu Boé zadebiutował w 1985 roku. W 1986 roku został powołany do kadry na Puchar Narodów Afryki 1986. Na tym turnieju był rezerwowym bramkarzem i nie rozegrał żadnego spotkania. Z Kamerunem wywalczył wicemistrzostwo Afryki. W kadrze narodowej grał do 1989 roku.

</doc>
<doc id="5435996" url="https://pl.wikipedia.org/wiki?curid=5435996" title="Grand prix national de l'architecture">
Grand prix national de l'architecture



</doc>
<doc id="5435998" url="https://pl.wikipedia.org/wiki?curid=5435998" title="Filipe Chissequere">
Filipe Chissequere

Filipe Chissequere (ur. 5 czerwca 1957 – zm. 9 marca 2014) – mozambicki piłkarz grający na pozycji bramkarza. W swojej karierze grał w reprezentacji Mozambiku.
Kariera klubowa.
Swoją karierę piłkarską Chissequere rozpoczął w klubie Clube Ferroviário da Beira, w którym zadebiutował w 1976 roku. Grał w nim do 1977 roku. W 1978 roku przeszedł do CD Matchedje de Maputo. Grał w nim do końca kariery, czyli do 1992 roku. Wraz z CD Matchedje wywalczył dwa mistrzostwa Mozambiku w latach 1987 i 1990, a w 1990 roku zdobył również Puchar Mozambiku.
Kariera reprezentacyjna.
W 1986 roku Chissequere został powołany do reprezentacji Mozambiku na Puchar Narodów Afryki 1986. Na tym turnieju rozegrał trzy mecze grupowe: z Wybrzeżem Kości Słoniowej (0:3), z Senegalem (0:2) i z Egiptem (0:2).

</doc>
<doc id="5436000" url="https://pl.wikipedia.org/wiki?curid=5436000" title="Grobelki (powiat chełmski)">
Grobelki (powiat chełmski)



</doc>
<doc id="5436002" url="https://pl.wikipedia.org/wiki?curid=5436002" title="Armando Faruk Ali">
Armando Faruk Ali

Armando Faruk Ali – mozambicki piłkarz grający na pozycji obrońcy. W swojej karierze grał w reprezentacji Mozambiku.
Kariera reprezentacyjna.
W 1986 roku Ali został powołany do reprezentacji Mozambiku na Puchar Narodów Afryki 1986. Na tym turnieju rozegrał trzy mecze grupowe: z Wybrzeżem Kości Słoniowej (0:3), z Senegalem (0:2) i z Egiptem (0:2).

</doc>
<doc id="5436004" url="https://pl.wikipedia.org/wiki?curid=5436004" title="Elcídio Conde">
Elcídio Conde

Elcídio Conde – mozambicki piłkarz grający na pozycji obrońcy. W swojej karierze grał w reprezentacji Mozambiku.
Kariera klubowa.
W swojej karierze Conde grał w klubie CD Matchedje de Maputo.
Kariera reprezentacyjna.
W 1986 roku Conde został powołany do reprezentacji Mozambiku na Puchar Narodów Afryki 1986. Na tym turnieju rozegrał trzy mecze grupowe: z Wybrzeżem Kości Słoniowej (0:3), z Senegalem (0:2) i z Egiptem (0:2).

</doc>
<doc id="5436005" url="https://pl.wikipedia.org/wiki?curid=5436005" title="Manuel Cossa">
Manuel Cossa

Manuel Cossa – mozambicki piłkarz grający na pozycji obrońcy. W swojej karierze grał w reprezentacji Mozambiku.
Kariera klubowa.
W swojej karierze Cossa grał w klubach CD Maxaquene i Texlom Matola.
Kariera reprezentacyjna.
W 1986 roku Cossa został powołany do reprezentacji Mozambiku na Puchar Narodów Afryki 1986. Na tym turnieju rozegrał dwa mecze grupowe: z Senegalem (0:2) i z Egiptem (0:2).

</doc>
<doc id="5436006" url="https://pl.wikipedia.org/wiki?curid=5436006" title="Gérard Tremblay">
Gérard Tremblay



</doc>
<doc id="5436007" url="https://pl.wikipedia.org/wiki?curid=5436007" title="Jerónimo Nhanombe">
Jerónimo Nhanombe

Jerónimo Nhanombe znany jako Jerónimo (zm. 24 listopada 2008) – mozambicki piłkarz grający na pozycji obrońcy. W swojej karierze grał w reprezentacji Mozambiku.
Kariera klubowa.
W swojej karierze Jerónimo grał w klubach Grupo Desportivo de Maputo i CD Matchedje de Maputo. Wraz z Grupo Desportivo wywalczył mistrzostwo Mozambiku w 1983 roku i zdobył Puchar Mozambiku w 1981 roku. Z kolei z CD Matchedje został mistrzem kraju w 1987 roku.
Kariera reprezentacyjna.
W 1986 roku Jerónimo został powołany do reprezentacji Mozambiku na Puchar Narodów Afryki 1986. Na tym turnieju rozegrał dwa mecze grupowe: z Senegalem (0:2) i z Egiptem (0:2).

</doc>
<doc id="5436010" url="https://pl.wikipedia.org/wiki?curid=5436010" title="Glosa (leksykografia)">
Glosa (leksykografia)

Glosa – element mikrostruktury słownika jedno- lub dwujęzycznego, dodatkowe wyjaśnienie znaczenia wyrazu hasłowego (rzadziej: ekwiwalentu).
Glosami (tu: zaznaczone "kursywą," hasła: bold) mogą być: 
Bibliografia.
Agnieszka Frączek: "Zur Geschichte der deutsch-polnischen und polnisch-deutschen Lexikographie (1772-1868)". Tübingen: Max Niemeyer, 1999. ISBN 3-484-30993-8. 
Agnieszka Frączek/Ryszard Lipczuk: "Słowniki polsko"–"niemieckie i niemiecko"–"polskie – historia i teraźniejszość." Wołczkowo: Oficyna In Plus, 2004. ISBN 83-89402-06-8. 
Franz Josef Hausmann/Reinhold Otto Werner: "Spezifische Bauteile und Strukturen zweisprachiger Wörterbücher", [w:] (red.) F. J. Hausmann et al., Wörterbücher. Dictionaries. Dictionnaires. Ein internationales Handbuch zur Lexikographie. Berlin: de Gruyter, 1991, s. 2729–2769. 
Ryszard Lipczuk: "Słownik Langenscheidt Partner – jego makro- i mikrostruktura, dyrekcjonalność", [w:] (red.) Piotr Chruszczewski, Stanisław Prędota, Prace Komisji Nauk Filologicznych we Wrocławiu II. Wrocław: Polska Akademia Nauk. Oddział we Wrocławiu, 2010, s. 63–75. ISBN 978-83-917 386-6-5.
Renata Nadobnik: "Elementy leksykograficzne w podręcznikach do nauczania języka niemieckiego w Polsce". Gorzów: Wydawnictwo Państwowej Wyższej Szkoły Zawodowej w Gorzowie Wielkopolskim, 2013. ISBN 978-83-63134-93-8.
Krzysztof Nerlicki: "Rola glos w rozumieniu i poprawnym stosowaniu frazeologizmów niemieckich", [w:] (red.) Ryszard Lipczuk, Magdalena Lisiecka–Czop, Anna Sulikowska, Frazeologizmy w słownikach niemiecko–polskich i polsko–niemieckich – na przykładzie "Pons Duży Słownik" i "Langenscheidt Słownik Partner." Szczecin: Zapol, 2012, s. 141–172. ISBN 978-837518-410-5. 

</doc>
<doc id="5436011" url="https://pl.wikipedia.org/wiki?curid=5436011" title="Herb Postaw">
Herb Postaw

Herb Postaw (biał. Герб Глыбокага) – herb miasta Postawy i Rejonu Postawskiego na Białorusi.
Historia.
Historyczny herb Postaw pojawił się po włączeniu miasta do Imperium Rosyjskiego w wyniku II rozbioru Polski. Został ustanowiony przez rosyjską cesarzową Katarzynę II 22 stycznia 1796 roku. Opis i interpretacja herbu zawarta jest w pełnym zbiorze praw Cesarstwa Rosyjskiego: "„W dzielnicy tego miasta, w pobliżu miasta Miadzioł, w jeziorze prowadzony jest obfity połów ryb, który zadowala gubernialne miasto Mińsk i inne; na znak tego, na niebieskim polu, poniżej przedstawiono piramidalnie rozciągniętą srebrną sieć rybacką, a trzy złote ryby są ustawione pod tym samym kątem z góry i skierowane w dół.""
Współczesny herb Postawy został ustanowiony dekretem Prezydenta Republiki Białoruś z dnia 20 stycznia 2006 roku nr 36.
Opis.
Herbem miasta Postawy jest wizerunek sieci rybackiej w niebieskim polu tarczy francuskiej, u góry trzy złote rybki, skierowane pod kątem do góry.
Stosowanie.
Herb miasta Postawy jest własnością rejonu postawskiego, a prawo do rozporządzania nim przysługuje Rejonowemu Komitetowi Wykonawczemu w Postawach.
Wizerunek herbu miasta Postawy jest umieszczony na budynkach, w których znajdują się organy samorządu terytorialnego miasta Postawy i rejonu Postawskiego, a także w pomieszczeniach posiedzeń tych organów oraz w biurach ich przewodniczących. Wizerunek herbu miasta Postawy można umieścić w tych miejscach miasta Postawy i rejonu postawskiego, w których zgodnie z białoruskim ustawodawstwem umieszczony jest wizerunek godła państwowego Republiki Białorusi.
Wizerunek herbu miasta Postawy może być również wykorzystany podczas świąt państwowych i uroczystości organizowanych przez organy państwowe i inne organizacje, świąt ludowych, pracowniczych, rodzinnych oraz imprez poświęconych historycznym wydarzeniom.
Prawo do używania godła miasta Postawy w innych przypadkach może być przyznane decyzją Postawskiego Rejonowego Komitetu Wykonawczego.

</doc>
<doc id="5436012" url="https://pl.wikipedia.org/wiki?curid=5436012" title="António Machava">
António Machava

António Machava (ur. 10 stycznia 1960 w Maputo) – mozambicki piłkarz grający na pozycji środkowego obrońcy. W swojej karierze grał w reprezentacji Mozambiku.
Kariera klubowa.
Swoją karierę piłkarską Machava rozpoczął w klubie CD Costa do Sol. W 1980 roku zadebiutował w nim i w debiutanckim sezonie wywalczył z nim dublet - mistrzostwo i Puchar Mozambiku. W 1981 roku grał w klubie Nova Alianca Maxixe, a w 1982 roku wrócił do CD Costa do Sol i występował w nim do końca swojej kariery, czyli do 1990 roku. W latach 1983 i 1988 zdobył dwa Puchary Mozambiku.
Kariera reprezentacyjna.
W 1986 roku Machava został powołany do reprezentacji Mozambiku na Puchar Narodów Afryki 1986. Na tym turnieju rozegrał jeden mecz grupowy, z Egiptem (0:2).

</doc>
<doc id="5436013" url="https://pl.wikipedia.org/wiki?curid=5436013" title="Rajd Serras de Fafe 2023">
Rajd Serras de Fafe 2023

Rajd Serras de Fafe e Felgueiras 2023 (36. Rally Serras de Fafe, Felgueiras, Boticas, Vieira do Minho e Cabeceiras de Basto) – 36. edycja rajdu samochodowego Rally Serras de Fafe e Felgueiras rozgrywanego w Portugalii od 10 do 12 marca 2023 roku. Była to pierwsza runda Rajdowych Mistrzostw Europy w roku 2023. Rajd został rozegrany na nawierzchni szutrowej.
Lista startowa.
Poniższa lista startowa obejmuje tylko zawodników startujących i zgłoszonych do rywalizacji w kategorii ERC w najwyższej grupie Rally 2.
Wyniki końcowe rajdu.
W klasyfikacji generalnej dodatkowe punkty przyznawane są za odcinek Power Stage.

</doc>
<doc id="5436015" url="https://pl.wikipedia.org/wiki?curid=5436015" title="Ubisse">
Ubisse

Simane Almeida znany jako Ubisse – mozambicki piłkarz grający na pozycji obrońcy. W swojej karierze grał w reprezentacji Mozambiku.
Kariera reprezentacyjna.
W 1986 roku Ubisse został powołany do reprezentacji Mozambiku na Puchar Narodów Afryki 1986. Na tym turnieju rozegrał jeden mecz grupowy, z Egiptem (0:2).

</doc>
<doc id="5436017" url="https://pl.wikipedia.org/wiki?curid=5436017" title="Lucas Barrarijo">
Lucas Barrarijo

Lucas Barrarijo Joaquim – mozambicki piłkarz grający na pozycji pomocnika. W swojej karierze grał w reprezentacji Mozambiku.
Kariera reprezentacyjna.
W 1986 roku Barrarijo został powołany do reprezentacji Mozambiku na Puchar Narodów Afryki 1986. Na tym turnieju rozegrał jeden mecz grupowy, z Wybrzeżem Kości Słoniowej (0:3).

</doc>
<doc id="5436018" url="https://pl.wikipedia.org/wiki?curid=5436018" title="Archidiecezja Portlandu (Oregon)">
Archidiecezja Portlandu (Oregon)



</doc>
<doc id="5436019" url="https://pl.wikipedia.org/wiki?curid=5436019" title="Chababe">
Chababe

Amade Chababe Amade znany jako Chababe (ur. 28 sierpnia 1958 w Pembie) – mozambicki piłkarz grający na pozycji pomocnika. W swojej karierze grał w reprezentacji Mozambiku.
Kariera klubowa.
W swojej karierze piłkarskiej Chababe grał w klubach takich jak: AD Pemba, Textáfrica Chimoio, CD Matchedje de Maputo, Grupo Desportivo de Maputo, angielski Croydon FC i australijski Tuggerangong United. Wraz z Grupo Desportivo wywalczył dwa mistrzostwa Mozambiku w sezonach 1983 i 1988.
Kariera reprezentacyjna.
W reprezentacji Mozambiku Chababe zadebiutował w 1984 roku. W 1986 roku został powołany do kadry na Puchar Narodów Afryki 1986. Na tym turnieju rozegrał trzy mecze grupowe: z Wybrzeżem Kości Słoniowej (0:3), z Senegalem (0:2) i z Egiptem (0:2). W kadrze narodowej grał do 1990 roku.

</doc>
<doc id="5436020" url="https://pl.wikipedia.org/wiki?curid=5436020" title="Bogdziuki">
Bogdziuki

Bogdziuki (, "Bahdziuki"; , "Bogdiuki") – wieś na Białorusi, w obwodzie brzeskim, w rejonie żabineckim, w sielsowiecie Chmielewo.
Historia.
W XIX i w początkach XX w. wieś i folwark położone w Rosji, w guberni grodzieńskiej, w powiecie brzeskim, wieś w gminie Żytyń, folwark w gminie Turna.
W dwudziestoleciu międzywojennym leżały w Polsce, w województwie poleskim, w powiecie brzeskim, do 18 kwietnia 1928 w gminie Życin, następnie w gminie Kamieniec Litewski. W 1921 miejscowość liczyła 312 mieszkańców, zamieszkałych w 54 budynkach, w tym 248 Polaków i 64 Białorusinów. 246 mieszkańców było wyznania rzymskokatolickiego i 66 prawosławnego.
W 1936 wybudowano tu drewniany, rzymskokatolicki kościół pw. Matki Bożej Częstochowskiej, będący filią parafii Najświętszego Serca Pana Jezusa w Peliszczach. Nie dotrwał on do czasów współczesnych.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5436021" url="https://pl.wikipedia.org/wiki?curid=5436021" title="Nico de Souza">
Nico de Souza

Nicolau Joaquim de Sousa znany jako Nico de Souza – mozambicki piłkarz grający na pozycji pomocnika. W swojej karierze grał w reprezentacji Mozambiku.
Kariera klubowa.
W swojej karierze piłkarskiej de Souza grał w klubie CD Matchedje de Maputo. W 1990 roku wywalczył z nim dublet - mistrzostwo i Puchar Mozambiku.
Kariera reprezentacyjna.
W 1986 roku de Souza został powołany do reprezentacji Mozambiku na Puchar Narodów Afryki 1986. Na tym turnieju rozegrał dwa mecze grupowe: z Wybrzeżem Kości Słoniowej (0:3) i z Egiptem (0:2). W kadrze narodowej grał do 1991 roku.

</doc>
<doc id="5436027" url="https://pl.wikipedia.org/wiki?curid=5436027" title="Podział administracyjny Kościoła katolickiego w USA">
Podział administracyjny Kościoła katolickiego w USA



</doc>
<doc id="5436032" url="https://pl.wikipedia.org/wiki?curid=5436032" title="Tirreno-Adriático 2023">
Tirreno-Adriático 2023

Tirreno-Adriático 2023 – 58. edycja wyścigu kolarskiego Tirreno-Adriático, która odbyła się w dniach od 6 do 12 marca 2023 na liczącej ponad 1170 kilometrów trasie składającej się z 7 etapów, biegnącej z Lido di Camaiore do San Benedetto del Tronto. Impreza kategorii 2.UWT była częścią UCI World Tour 2023.
Uczestnicy.
Lista startowa.
Legenda: DNF – nie ukończył etapu, OTL – przekroczył limit czasu, DNS – nie wystartował do etapu, DSQ – zdyskwalifikowany. Numer przy skrócie oznacza etap, na którym kolarz opuścił wyścig.

</doc>
<doc id="5436033" url="https://pl.wikipedia.org/wiki?curid=5436033" title="Górka (powiat lubartowski)">
Górka (powiat lubartowski)



</doc>
<doc id="5436037" url="https://pl.wikipedia.org/wiki?curid=5436037" title="Krzysztof Kiljan">
Krzysztof Kiljan

Krzysztof Kiljan (ur. 30 grudnia 1999) – polski lekkoatleta specjalizujący się w biegach przez płotki.
Srebrny medalista halowych mistrzostw Polski w Lekkoatletyce w biegu na 60 metrów przez płotki (2021), a także mistrzostw Polski w sztafecie 4 × 200 m (2019). Brązowy medalista mistrzostw Polski w biegu na 110 m przez płotki oraz sztafecie 4x100 m (2019), a także halowych mistrzostw Polski w biegu na 60 metrów przez płotki (2020, 2022, 2023). 
Dwukrotny młodzieżowy mistrz Polski w biegu na 110 metrów przez płotki (2020, 2021) oraz wicemistrz (2019). Brązowy medalista w sztafecie 4x100 m (2020). Medalista mistrzostw Polski w kategoriach U20.
Uczestnik finału podczas Halowych mistrzostw Europy (2023).

</doc>
<doc id="5436038" url="https://pl.wikipedia.org/wiki?curid=5436038" title="Górka (powiat tomaszowski)">
Górka (powiat tomaszowski)



</doc>
<doc id="5436039" url="https://pl.wikipedia.org/wiki?curid=5436039" title="Veliki Tabor">
Veliki Tabor

Veliki Tabor – średniowieczny zamek w Chorwacji, w żupanii krapińsko-zagorskiej, w Humie Košničkim, na terenie Hrvatskiego zagorja.
Historia.
Powstał prawdopodobnie w drugiej połowie XV wieku. Pierwsza historyczna wzmianka o nim (jako "Naghthabor") pochodzi z 1497 roku. Nazywany był również "Vingradem". Po zakończeniu I wojny światowej służył jako więzienie. W latach 1919–1938 należał do malarza Otona Ivekovicia.

</doc>
<doc id="5436043" url="https://pl.wikipedia.org/wiki?curid=5436043" title="Joaquim João">
Joaquim João

Joaquim João Fernandes (ur. 1 października 1952 w Mopeii – zm. 8 kwietnia 2016) – mozambicki piłkarz grający na pozycji pomocnika. W swojej karierze grał w reprezentacji Mozambiku.
Kariera klubowa.
W swojej karierze piłkarskiej João grał w klubach Clube Ferroviário de Maputo i CD Maxaquene. Wraz z Ferroviário wywalczył trzy tytuły mistrza Mozambiku w sezonach 1970, 1972 i 1982 oraz zdobył Puchar Mozambiku w 1978 roku.
Kariera reprezentacyjna.
W 1986 roku João został powołany do reprezentacji Mozambiku na Puchar Narodów Afryki 1986. Na tym turnieju rozegrał dwa mecze grupowe: z Wybrzeżem Kości Słoniowej (0:3) i z Senegalem (0:2).

</doc>
<doc id="5436045" url="https://pl.wikipedia.org/wiki?curid=5436045" title="Santinho Matonse">
Santinho Matonse

Santos Matonse – mozambicki piłkarz grający na pozycji pomocnika. W swojej karierze grał w reprezentacji Mozambiku.
Kariera klubowa.
W swojej karierze piłkarskiej Matonse grał w klubie CD Maxaquene.
Kariera reprezentacyjna.
W 1986 roku Matonse został powołany do reprezentacji Mozambiku na Puchar Narodów Afryki 1986. Na tym turnieju rozegrał jeden mecz grupowy, z Wybrzeżem Kości Słoniowej (0:3).

</doc>
<doc id="5436046" url="https://pl.wikipedia.org/wiki?curid=5436046" title="Manuel Siname">
Manuel Siname

Manuel Siname – mozambicki piłkarz grający na pozycji pomocnika. W swojej karierze grał w reprezentacji Mozambiku.
Kariera reprezentacyjna.
W 1986 roku Siname został powołany do reprezentacji Mozambiku na Puchar Narodów Afryki 1986. Na tym turnieju rozegrał jeden mecz grupowy, z Wybrzeżem Kości Słoniowej (0:3).

</doc>
<doc id="5436048" url="https://pl.wikipedia.org/wiki?curid=5436048" title="Cyprian Ksawery Gerard Walenty Norwid">
Cyprian Ksawery Gerard Walenty Norwid



</doc>
<doc id="5436050" url="https://pl.wikipedia.org/wiki?curid=5436050" title="Geraldo Conde">
Geraldo Conde

Geraldo de Jesús Conde (ur. 1 października 1952 w Beirze) – mozambicki piłkarz grający na pozycji napastnika. W swojej karierze grał w reprezentacji Mozambiku.
Kariera klubowa.
W swojej karierze piłkarskiej Conde grał w klubach Clube Ferroviário de Beira (1976-1977), CD Matchedje de Maputo (1978-1983), CD Maxaquene (1984-1988) i Primeiro de Maio Maputo (1991-1992). Wraz z CD Maxaquene wywalczył trzy tytuły mistrza Mozambiku w sezonach 1984, 1985 i 1986 oraz zdobył dwa Puchary Mozambiku w sezonach 1986 i 1987.
Kariera reprezentacyjna.
W 1986 roku Conde został powołany do reprezentacji Mozambiku na Puchar Narodów Afryki 1986. Na tym turnieju rozegrał trzy mecze grupowe: z Wybrzeżem Kości Słoniowej (0:3), z Senegalem (0:2) i z Egiptem (0:2).

</doc>
<doc id="5436051" url="https://pl.wikipedia.org/wiki?curid=5436051" title="Mabota Ferreira">
Mabota Ferreira

Leovegildo Ezequiel Mabota znany jako Mabota Ferreira (ur. 19 października 1960 w Mafalali) – mozambicki piłkarz grający na pozycji napastnika. W swojej karierze grał w reprezentacji Mozambiku.
Kariera klubowa.
Przez całą swoją karierę piłkarską Ferreira grał w klubie CD Maxaquene, w którym zadebiutował w 1974 roku i grał w nim do 1986 roku. Wraz z CD Maxaquene wywalczył trzy tytuły mistrza Mozambiku w sezonach 1984, 1985 i 1986 oraz zdobył trzy Puchary Mozambiku w sezonach 1978, 1982 i 1986.
Kariera reprezentacyjna.
W 1986 roku Ferreira został powołany do reprezentacji Mozambiku na Puchar Narodów Afryki 1986. Na tym turnieju rozegrał trzy mecze grupowe: z Wybrzeżem Kości Słoniowej (0:3), z Senegalem (0:2) i z Egiptem (0:2).

</doc>
<doc id="5436052" url="https://pl.wikipedia.org/wiki?curid=5436052" title="Demianicze">
Demianicze

Demianicze (, "Dziamieniczy"; , "Diemieniczi") – wieś na Białorusi, w obwodzie brzeskim, w rejonie żabineckim, w sielsowiecie Chmielewo.
Historia.
W XIX i w początkach XX w. wieś, majątek ziemski i chutor położone w Rosji, w guberni grodzieńskiej, w powiecie brzeskim, w gminie Turna. Majątek był własnością hr. Grabowskich. Znajdowała się tu kaplica katolicka, będąca filią parafii Świętej Trójcy w Czernawczycach, w 1880 już nieistniająca.
W dwudziestoleciu międzywojennym wieś i kolonia leżące w Polsce, w województwie poleskim, w powiecie brzeskim, w gminie Turna. W 1921 wieś liczyła 368 mieszkańców, zamieszkałych w 58 budynkach, w tym 359 Polaków i 9 Białorusinów. Kolonia liczyła zaś 68 mieszkańców, zamieszkałych w 10 budynkach, wyłącznie Białorusinów. Wszyscy mieszkańcy obu miejscowości byli wyznania prawosławnego.
Po II wojnie światowej w granicach Związku Sowieckiego. Od 1991 w niepodległej Białorusi.

</doc>
<doc id="5436053" url="https://pl.wikipedia.org/wiki?curid=5436053" title="Japodi">
Japodi

Japodi (, ) – starożytny lud zamieszkujący obszar Liki (dzisiejsza Chorwacja).
Historia.
Japodi tworzyli wspólnotę plemienną, która skupiała się wokół ufortyfikowanych osad – takich jak "Monetini", "Avendeati" i "Arupini". W IV wieku p.n.e. do Liki miał miejsce napływ ludności celtyckiej. Jednak przynależność japodich do grupy ludów celtyckich lub też iliryjskich nie została potwierdzona (Strabon określał ich jako lud celtycko-iliryjski). Japodi przeprowadzali najazdy na obszar północnej Italii. Cesarstwo Rzymskie podejmowało liczne próby ich ujarzmienia, ostatecznie dokonując podboju ziem japodich w latach 35–33 p.n.e.
Główne stanowiska archeologiczne kultury japodich to: Golubić, Jezerine, Kompolje, Prozor, Ribić i Vrebac. Jako zabytki tej kultury zachowały się urny zdobione malunkami przedstawiającymi życie pozagrobowe oraz groby, w których zmarłych chowano wraz z biżuterią i elementami oręża.

</doc>
<doc id="5436055" url="https://pl.wikipedia.org/wiki?curid=5436055" title="Calton Banze">
Calton Banze

Tomás Daniel Calton Banze (ur. 26 stycznia 1957) – mozambicki piłkarz grający na pozycji napastnika. W swojej karierze grał w reprezentacji Mozambiku.
Kariera klubowa.
Swoją karierę piłkarską Banze rozpoczął w klubie Grupo Desportivo de Maputo, w którym zadebiutował w 1983 roku i grał w nim do 1988 roku. Wraz z Grupo Desportivo wywalczył dwa tytuły mistrza Mozambiku w sezonach 1983 i 1988. W 1988 roku wyjechał do Portugalii, gdzie grał kolejno w takich klubach jak: Sporting CP (1988-1989), Atlético CP (1989-1990), SC Mirandela (1990-1991), AD Valpaços (1991-1992), GD Foz Côa (1992-1993), GD Mangualde (1993-1994), AD Fornos de Algodres (1994-1997) i GDR Figueiró da Granja (2000-2001).
Kariera reprezentacyjna.
W 1986 roku Banze został powołany do reprezentacji Mozambiku na Puchar Narodów Afryki 1986. Na tym turnieju rozegrał dwa mecze grupowe: z Senegalem (0:2) i z Egiptem (0:2). W kadrze narodowej grał do 1989 roku.

</doc>
<doc id="5436066" url="https://pl.wikipedia.org/wiki?curid=5436066" title="Manaca">
Manaca

Carlos Alberto Manaca Dias znany jako Manaca (ur. 22 września 1946 w Beirze) – mozambicko-portugalski piłkarz grający na pozycji lewego obrońcy, a następnie trener piłkarski.
Kariera klubowa.
Swoją karierę piłkarską Banze rozpoczął w klubie Sporting Beira, w którym zadebiutował w 1965. W 1966 roku wyjechał do Portugalii, gdzie grał kolejno w takich klubach jak: Sporting CP (1966-1968), AD Sanjoanense (1968-1969), ponownie Sporting CP (1969-1975), Vitória Setúbal (1975-1976), SC Braga (1976-1977), ponownie Sporting CP (1977-1978), Vitória SC (1978-1980), GD Estoril Praia (1980-1983) i GD Peniche (1983-1985). Z kolei w 1975 roku krótko grał w amerykańskim Boston Minutemen. Wraz ze Sportingiem wywalczył mistrzostwo Portugalii w sezonie 1973/1974 oraz zdobył cztery Puchary Portugalii w sezonie 1970/1971, 1972/1973, 1973/1974 i 1977/1978.
Kariera trenerska.
W 1986 roku Manaca został selekcjonerem reprezentacji Mozambiku. Prowadził ją w Pucharze Narodów Afryki 1986. Mozambik odpadł po fazie grupowej, po porażkach 0:3 z Wybrzeżem Kości Słoniowej, 0:2 z Senegalem i 0:2 z Egiptem.

</doc>
<doc id="5436070" url="https://pl.wikipedia.org/wiki?curid=5436070" title="Snave">
Snave

Miejscowości w Danii:
Inne:

</doc>
<doc id="5436073" url="https://pl.wikipedia.org/wiki?curid=5436073" title="Biskupi Aberdeen">
Biskupi Aberdeen

Biskupi Aberdeen – lista biskupów diecezjalnych oraz koadiutorów diecezji Aberdeen.

</doc>
<doc id="5436076" url="https://pl.wikipedia.org/wiki?curid=5436076" title="Krapinica">
Krapinica



</doc>
<doc id="5436077" url="https://pl.wikipedia.org/wiki?curid=5436077" title="Wilhelm Schmidkoff">
Wilhelm Schmidkoff

Wilhelm Karol August von Schmidkoff (także Szmidkoff lub Szmidkow, działał w latach 1832–1848) – niemiecki śpiewak operowy (tenor), dyrektor teatru w Wilnie w sez. 1837/1838.
Wczesne lata.
Urodził się w niemieckiej rodzinie na Śląsku. Przed rozpoczęciem kariery teatralnej ukończył korpus kadecki w Berlinie w randze oficera.
Kariera teatralna.
W 1832 należał do zespołu teatru niemieckiego w Poznaniu (jako śpiewak i jako administrator). W kolejnych latach występował w Warszawie, Wiedniu i Dreznie. W latach 1835–1842 był związany się z teatrem wileńskim. Początkowo śpiewał w języku niemieckim, a gdy nauczył się języka polskiego występował w zespole polskim teatru wileńskiego. Wystąpił m.in. w partiach: Antoniego ("Antoni i Antosia"), Fra Diavolo ("Fra Diavolo") i Zampy "Zampa" (sez. 1835/1836).
Zarządzanie zespołami teatralnymi.
W lecie 1836 r. zorganizował niemiecki zespół operowy, z którym występował m.in. w Lipawie, a następnie (sez. 1836/1837) dawał przedstawienia w Wilnie. W 1837 r. W objął ogólną dyrekcję teatru wileńskiego. Za jego dyrekcji wystawiane były dramaty i komedie w języku polskim oraz opery w języku polskim i niemieckim. W lecie 1838 zrzekł się dyrekcji teatru, pozostając w zespole jako śpiewak. W latach 1843–184 prowadził polsko-niemiecki teatr operowy, z którym występował m.in. w Grodnie, Kijowie, Mińsku, Nowogródku, Kobryniu, Druskiennikach, Kamieńcu Podolskim, Charkowie, Żytomierzu i Mohylowie.
Życie prywatne.
Poślubił nieznaną z imienia tancerkę teatralną. Ich dzieci również związane były zawodowo z teatrem i muzyką: Ewa Schmidkoff (zamężna Kiniewicz) była śpiewaczką operową, Łucja Schmidkoff była tancerką aktorką dramatyczną, a Maksymilian Schmidkoff był tancerzem i skrzypkiem, a także pisał drobne utwory muzyczne.

</doc>
<doc id="5436079" url="https://pl.wikipedia.org/wiki?curid=5436079" title="Konferencja w Québecu (1943)">
Konferencja w Québecu (1943)



</doc>
<doc id="5436081" url="https://pl.wikipedia.org/wiki?curid=5436081" title="Puchar Świata w biegach narciarskich w Québecu">
Puchar Świata w biegach narciarskich w Québecu



</doc>
<doc id="5436082" url="https://pl.wikipedia.org/wiki?curid=5436082" title="Strzelanina w Québecu (2017)">
Strzelanina w Québecu (2017)



</doc>
<doc id="5436083" url="https://pl.wikipedia.org/wiki?curid=5436083" title="Konferencja w Québecu">
Konferencja w Québecu



</doc>
<doc id="5436085" url="https://pl.wikipedia.org/wiki?curid=5436085" title="Christophe Sagna">
Christophe Sagna

Christophe Sagna (ur. 5 maja 1954 w Dakarze – zm. 18 października 2016) – senegalski piłkarz grający na pozycji pomocnika. W swojej karierze rozegrał 2 mecze w reprezentacji Senegalu.
Kariera klubowa.
Swoją karierę piłkarską Sagna rozpoczął w klubie ASC Jeanne d’Arc, w którym zadebiutował w 1974 roku w pierwszej lidze senegalskiej. W 1976 roku wyjechał do Francji i w sezonie 1976/1977 grał w trzecioligowym CS Penmarch. W 1977 roku przeszedł do pierwszoligowego Stade Lavallois. Swój debiut w nim zaliczył 25 listopada 1977 w zremisowanym 1:1 wyjazdowym meczu z Girondins Bordeaux. W Stade Lavallois występował do końca sezonu 1981/1982.
Latem 1982 Sagna przeszedł do drugoligowego En Avant Guingamp, którego zawodnikiem był przez dwa sezony. W latach 1984-1986 grał w drugoligowym Stade Quimperois. Z kolei w 1986 roku przeszedł do US Saint-Malo. W sezonie 1986/1987 awansował z nim z czwartej do trzeciej ligi. W 1988 roku zakończył w nim swoją karierę.
Kariera reprezentacyjna.
W reprezentacji Senegalu Sagna zadebiutował 10 marca 1986 roku w wygranym 2:0 grupowym meczu Pucharu Narodów Afryki 1986 z Mozambikiem, rozegranym w Kairze. Na tym turnieju zagrał również w grupowym meczu z Wybrzeżem Kości Słoniowej (0:1). Mecze w Pucharze Narodów Afryki były jego jedynymi rozegranymi w kadrze narodowej.

</doc>
